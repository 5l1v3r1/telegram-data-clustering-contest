<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/poroko-s-princem-so-ji-odsvetovali-243854"/>
    <meta property="og:site_name" content="Slovenske novice"/>
    <meta property="article:published_time" content="2019-11-03T20:56:00+00:00"/>
    <meta property="og:title" content="Poroko s princem so ji odsvetovali"/>
    <meta property="og:description" content="Princ Harry in Meghan preživljata težke čase. Sta ena redkih članov kraljeve družine, ki sta to tudi javno priznala. Britanci so namreč znani po zadržanosti in o svojih težavah ne marajo javno..."/>
  </head>
  <body>
    <article>
      <h1>Poroko s princem so ji odsvetovali</h1>
      <h2>Sussexova ne moreta več prenašati pritiska medijev. Odpravljata se na oddih, obiskala bosta tudi ZDA.</h2>
      <address><time datetime="2019-11-03T20:56:00+00:00">03 Nov 2019, 20:56</time> by <a rel="author">B. K. P.</a></address>
      <slideshow>
        <figure>
          <img src="https://www.slovenskenovice.si/images/slike/2019/10/29/1453650.jpg"/>
          <figcaption>REUTERSPosvetila se bosta drug drugemu in svojemu prvorojencu. FOTO: REUTERS</figcaption>
        </figure>
        <figure>
          <img src="https://www.slovenskenovice.si/images/slike/2019/10/29/172983.jpg"/>
          <figcaption>GETTY IMAGESWilliam meni, da jima bo oddih dobro del. FOTO: GULIVER/GETTY IMAGES</figcaption>
        </figure>
        <figure>
          <img src="https://www.slovenskenovice.si/images/slike/2019/10/29/246135.jpg"/>
          <figcaption>GETTY IMAGESTudi pokojna princesa Diana je medijem razkrila težave, ki so jo pestile. FOTO: GULIVER/GETTY IMAGES</figcaption>
        </figure>
      </slideshow>
      <p>Princ <b>Harry</b> in <b>Meghan </b>preživljata težke čase. Sta ena redkih članov kraljeve družine, ki sta to tudi javno priznala. Britanci so namreč znani po zadržanosti in o svojih težavah ne marajo javno govoriti. Prva, ki je javno spregovorila o zakonskih in psihičnih težavah, je bila pokojna Harryjeva mama princesa<b> Diana</b>, vse do zdaj pa drugi kraljevi niso sledili njenemu zgledu. Tako je bilo Otočanom tudi všeč, zato sta se Sussexova mnogim zamerila z odkritim priznanjem, da sta pod močnim pritiskom medijev ter da tega ne zmoreta več. »To je ameriški način reševanja reči, Britanci v javnosti kažemo pogumen obraz, s svojimi težavami se borimo za zaprtimi vrati,« je na spletu denimo komentiral eden od Britancev in Meghan, ki se je med nedavnim intervjujem za britansko televizijo skoraj zlomila, svetoval, naj poišče pomoč zaradi poporodne depresije. »Očitno z njo ni vse v redu, in to vpliva tudi na Harryja. Kljub temu pa so drugi načini, kako reševati stisko, če o tem razpravljata pred televizijskimi kamerami, ne bo nič boljše. In znova sta izbrala neprimeren trenutek. Dokumentarni film so snemali med njunim uspešnim obiskom Južne Afrike. Tam sta spoznala ogromno ljudi z resničnimi težavami, ki ne vedo, kako bodo preživeli. Pomagala sta, jih razveselila in naredila dober vtis. Žal sta ga nemudoma pokvarila s tarnanjem o svojih težavah,« jima je med drugim v javnem pismu zapisala britanska novinarka in komentatorka ​<b>Libby Purves</b>.</p>
      <blockquote>To je ameriški način reševanja reči, Britanci v javnosti kažemo pogumen obraz, s svojimi težavami se borimo za zaprtimi vrati.</blockquote>
      <p>Par si bo zdaj vzel šest tednov premora, ko se bosta posvečala le sebi, drug drugemu in svojemu prvorojencu, odločitev, ki jo je že pozdravil Williamov brat Harry. Meghan pa je javnost presenetila še z eno izjavo, in sicer naj bi jo njeni prijatelji svarili, naj dobro premisli o zvezi s Harryjem in si morda raje izbere moža, ki ni modre krvi. »Ko sem spoznala bodočega moža, so bili prijatelji resnično veseli zame, saj sem bila srečna, a moji britanski prijatelji so me svarili, naj se ne poročim z njim, češ da mi bodo tamkajšnji tabloidi uničili življenje,« je dejala Meghan. Odločila se je, da svaril prijateljev ne bo poslušala, a se je, kot kaže, izkazalo, da so imeli prav. </p>
      <blockquote>6<br/>tednov si bosta vzela zase in za družino.</blockquote>
    </article>
  </body>
</html>