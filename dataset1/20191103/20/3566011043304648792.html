<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544609.html/%D9%87%D9%86%D8%B1%D9%85%D9%86%D8%AF%D8%A7%D9%86-%D9%BE%DB%8C%D8%B4-%D9%82%D8%B1%D8%A7%D9%88%D9%84%D8%A7%D9%86-%D8%A7%D9%86%D8%AA%D9%82%D8%A7%D9%84-%D8%A8%DB%8C%D8%A7%D9%86%DB%8C%D9%87-%DA%AF%D8%A7%D9%85-%D8%AF%D9%88%D9%85-%D8%A7%D9%86%D9%82%D9%84%D8%A7%D8%A8-%D9%87%D8%B3%D8%AA%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-03T20:18:00+00:00"/>
    <meta property="og:title" content="هنرمندان پیش‌قراولان انتقال بیانیه گام دوم انقلاب هستند"/>
    <meta property="og:description" content="معاون هماهنگ‌کننده سپاه امام علی بن ابیطالب (ع) قم بااشاره به اینکه بسیجیان هنرمند می‌توانند پیش‌قراولان انتقال گام دوم انقلاب باشند گفت: هنرمندان به بیانیه گام دوم انقلاب از این منظر توجه کنندکه این تمدن سازی اسلامی ویژگی‌های خاصی دارد که نمی‌تواند با آثارمکتوب و فلسفی موردتوجه همه اقشار جامعه باشد."/>
  </head>
  <body>
    <article>
      <h1>هنرمندان پیش‌قراولان انتقال بیانیه گام دوم انقلاب هستند</h1>
      <h2>معاون هماهنگ‌کننده سپاه امام علی بن ابیطالب (ع) قم :</h2>
      <address>
        <time datetime="2019-11-03T20:18:00+00:00">03 Nov 2019, 20:18</time>
      </address>
      <p>معاون هماهنگ‌کننده سپاه امام علی بن ابیطالب (ع) قم بااشاره به اینکه بسیجیان هنرمند می‌توانند پیش‌قراولان انتقال گام دوم انقلاب باشند گفت: هنرمندان به بیانیه گام دوم انقلاب از این منظر توجه کنندکه این تمدن سازی اسلامی ویژگی‌های خاصی دارد که نمی‌تواند با آثارمکتوب و فلسفی موردتوجه همه اقشار جامعه باشد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.qomefarda.ir/"> قم فردا</a>،مهدی کبیری معاون هماهنگ کننده سپاه امام علی بن ابیطالب (ع) قم در آئین رونمایی از نشان چهل سالگی  بسیج که بعد ظهر امروز در مجتمع آیت الله سعیدی قم برگزار شد اظهار کرد: امسال یکی از ویژگی های هفته بسیج تقارن پیدا کردن آن با چهل سالگی انقلاب اسلامی و صدور بیانیه گام دوم انقلاب از سوی رهبر معظم انقلاب است که باعث شده یک رسالت ویژه ای بر دوش بسیج قرار بگیرد.<br/>وی تصریح کرد: بیانیه گام دوم انقلاب از آنجایی ناشی شده که سکان دار اصلی این نظام و انقلاب بعد از چهل سال فراز و نشیب این جریان تاریخی و انقلابی اقدام به آسیب شناسی و طراحی و تدوین چهل ساله دوم انقلاب کرده است.<br/><br/><b>بسیج یکی از مخاطبان اصلی بیانیه گام دوم انقلاب </b><br/><br/>کبیری خاطرنشان کرد: بیانیه مهم و تاریخی گام دوم انقلاب باید مورد توجه باشد یکی از ویژگی ها بسیج این است که یکی از مخاطبان این بیانیه است رده های مختلف بسیج باید این نکته را مد نظر قرار دهند که رسالت خود را در مورد این بیانیه بشناسند و آن را ادا کنند.<br/><br/>معاون هماهنگ کننده سپاه امام علی بن ابیطالب (ع) قم افزود: بیانیه گام دوم انقلاب از نظر تمدنی در حال ریل گذاری است تا در آینده یک تمدن اسلامی که مقدمه ساز ظهور است تشکیل شود این تمدن اسلامی با تمدن دیگری که اکنون در دنیا حاکم است مواجه خواهد شد سرشاخ شدن با یک تمدنی که اکنون در اوج بروز خود قرار دارد و به نوعی حرکت سراشیبی خود را شروع کرده است نیاز به بازنمایی هنرمندانه دارد.<br/><br/><b>رگه های اولیه هر تمدنی به دست هنرمندان بود</b><br/><br/>کبیری تأکید کرد: ویژگی خاصی که هنرمندان در این زمینه می توانند داشته باشند این است که هر تمدنی که بروز پیدا کرده است رگه هایی اولیه آن به دست هنرمندان پدیدار شده است که سطح عامه مردم با آن آثار هنری ارتباط برقرار کردند.<br/><br/>معاون هماهنگ کننده سپاه امام علی بن ابیطالب (ع) قم ادامه داد: تمدن نوین اسلامی خواسته رهبر معظم انقلاب است و نقش هنرمندان در این مسئله بسیار مهم و برجسته است هنرمندان به عنوان یکی از لایه های اصلی نخبگان در جامعه می توانند تمدن نوین اسلامی را به عامه مردم منتقل کنند.<br/><br/>وی بیان کرد: بسیجیان هنرمند می توانند پیش‌قراولان این جهش باشند، و به بیانیه گام دوم انقلاب از این منظر توجه کنند که  این تمدن ساری اسلامی ویژگی های خاصی دارد که نمی تواند با آثار مکتوب و فلسفی مورد توجه همه اقشار جامعه باشد.<br/><br/>کبیری با اشاره به اینکه با آثار هنری می توان ویژگی های تمدن نون اسلامی را برای جوانان تجسم کرد افزود: وقتی جوان این آثار را ببیند به آن واکنش هیجانی نشان می دهد و در ادامه در آن مسیر قدم بر می دارد که در این صورت خواسته رهبر انقلاب محقق می شود.<br/><br/><br/>انتهای پیام/</p>
    </article>
  </body>
</html>