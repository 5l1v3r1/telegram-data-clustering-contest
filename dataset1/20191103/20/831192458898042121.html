<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/megara-to-efialtiko-tilefonima-toy-drasti-ligo-meta-to-makeleio/"/>
    <meta property="og:site_name" content="europost.gr"/>
    <meta property="article:published_time" content="2019-11-03T20:15:10+00:00"/>
    <meta property="og:title" content="Μέγαρα: Το εφιαλτικό τηλεφώνημα του δράστη λίγο μετά το μακελειό"/>
    <meta property="og:description" content="Αποκαλυπτική για τη δολοφονία στα Μέγαρα είναι η μαρτυρία φίλου του δράστη, στην εκπομπή &quot;Μαζί σου Σαββατοκύριακο&quot; της Τατιάνας Στεφανίδου, στον ΣΚΑΪ. Το βράδυ της Πέμπτης (31.10.2019), ο 50χρονος εισέβαλε στο σπίτι του κουνιάδου του"/>
  </head>
  <body>
    <article>
      <h1>Μέγαρα: Το εφιαλτικό τηλεφώνημα του δράστη λίγο μετά το μακελειό</h1>
      <address>
        <time datetime="2019-11-03T20:15:10+00:00">03 Nov 2019, 20:15</time>
      </address>
      <p>Αποκαλυπτική για τη δολοφονία στα Μέγαρα είναι η μαρτυρία φίλου του δράστη, στην εκπομπή “Μαζί σου Σαββατοκύριακο” της Τατιάνας Στεφανίδου, στον ΣΚΑΪ.</p>
      <p>Το βράδυ της Πέμπτης (31.10.2019), ο 50χρονος εισέβαλε στο σπίτι του κουνιάδου του και πυροβόλησε τον ίδιο και της σύζυγό του. Ο 48χρονος γιατρός υπέκυψε στα τραύματά του, κατά την μεταφορά του στο νοσοκομείο, ενώ η 43χρονη νοσηλεύεται στο Θριάσιο. Σύμφωνα με πληροφορίες αλλά και μαρτυρίες, το φονικό στα Μέγαρα έγινε διότι ο 50χρονος θεωρούσε υπεύθυνο τον 48χρονο για τον χωρισμό του με τη γυναίκα του (σ.σ. την αδερφή του θύματος).</p>
      <p>Ο φίλος του δράστη μίλησε για την τηλεφωνική επικοινωνία που είχαν λίγο μετά τη δολοφονία, καθώς οι δυο τους επρόκειτο να βρεθούν, αλλά ο 50χρονος δεν εμφανίστηκε ποτέ. “Είδα έναν άνθρωπο τρελό”, είπε ο φίλος του, περιγράφοντας πως ο δράστης ήταν σε σύγχυση. Μάλιστα, ανησύχησε και ειδοποίησε τον αδερφό του 50χρονου, λέγοντας του να τον πάει στα επείγοντα ενός ψυχιατρείου.</p>
      <figure>
        <iframe src="https://www.youtube.com/embed/daqWkonpCBQ" width="696" height="392" data-service="Youtube" scrolling="no"/>
      </figure>
      <p>Η κατάθεση της συζύγου του νεκρού συγκλονίζει: “Έβγαλε όπλο και με πυροβόλησε στο πόδι. Τρόμαξα και μπήκα μέσα στο σπίτι. Πυροβόλησε τρεις φορές τον σύζυγό μου. Άκουσα τον άντρα μου να του λέει “ηρέμησε! Θα μιλήσουμε και θα τα βρούμε!“.</p>
      <figure>
        <iframe src="https://www.youtube.com/embed/-4RArrXi-ic" width="696" height="392" data-service="Youtube" scrolling="no"/>
      </figure>
      <p>Συνάδελφος του 48χρονου γιατρού, μιλώντας χθες (02.11.2019) στην εκπομπή “Μαζί σου Σαββατοκύριακο” της Τατιάνας Στεφανίδου, στον ΣΚΑΪ, ανέφερε μεταξύ άλλων, ότι γνώριζε για τις απειλές που δεχόταν το θύμα από τον γαμπρό του.<br/>“Ήταν γνωστές κάποιες απειλές εκ μέρους του γαμπρού του. Δεν φοβόταν, ήξερε ότι είναι προβληματική κατάσταση, τον απασχολούσε, είχε δεχτεί απειλές για τη ζωή του στο παρελθόν και μου τις είχε αναφέρει… Ο γαμπρός του χώρισε με την γυναίκα του και κατηγορούσε την υπόλοιπη οικογένεια της συζύγου του, για το γεγονός ότι δεν ευνοούν τη σχέση”.</p>
      <figure>
        <iframe src="https://www.youtube.com/embed/TzOZpKJBmrE" width="696" height="392" data-service="Youtube" scrolling="no"/>
      </figure>
      <p>Μέγαρα: “Δεν θυμόταν τι έγινε”<br/>Από την πλευρά του, ο αδερφός του δράστη ανέφερε στην κατάθεση του ότι ο 50χρονος ήταν σε σοκ και δεν θυμόταν τι είχε γίνει. “Την Πέμπτη γύρω στις 19.30 μου τηλεφώνησε ο αδερφός μου και μου ανέφερε ότι είχε πάει στο σπίτι της πρώην γυναίκας του, στα Μέγαρα, για να δει το παιδί και μετά από αυτό δεν θυμόταν τι είχε γίνει. Όπως μου είπε, όμως, πίστευε ότι είχε κάνει κάτι κακό. Ο χωρισμός με τη γυναίκα του τον είχε στρεσάρει. Τον είχε αγχώσει το γεγονός ότι εκείνη θα έφευγε στην επαρχία μαζί με το παιδί…”.</p>
      <figure>
        <iframe src="https://www.youtube.com/embed/CRKVnr3KmOI" width="696" height="392" data-service="Youtube" scrolling="no"/>
      </figure>
      <p>Ο δράστης πήρε προθεσμία για να απολογηθεί την Τρίτη (05.11.2019) στις 11 το πρωί. Οι κατηγορίες που του απαγγέλθηκαν είναι βαρύτατες. Του ασκήθηκε δίωξη για ανθρωποκτονία από πρόθεση, απόπειρα ανθρωποκτονίας και παράνομη οπλοκατοχή, οπλοφορία και οπλοχρησία.<br/>Ο κατηγορούμενος φέρεται να έχει παραδεχτεί την πράξη. Σύμφωνα με πληροφορίες είπε πως δεν θυμάται τι έκανε, είχε θολώσει και τώρα αρχίζει να συνειδητοποιεί την πράξη του.</p>
      <p>Το χρονικό του εγκλήματος στα Μέγαρα<br/>Όλα έγιναν το βράδυ της Πέμπτης (31.10.2019), όταν αρχικά έγινε γνωστή η είδηση για πυροβολισμούς που δέχθηκε ένα ζευγάρι, μέσα στο σπίτι του, στα Μέγαρα, προκαλώντας συναγερμό στις Αρχές! Σύμφωνα με πληροφορίες του Newsit.gr, ο δράστης σημάδεψε με το όπλο τον γιατρό και την 43χρονη σύζυγό του, σε “ευαίσθητα σημεία”. Ο 48χρονος δεν κατάφερε να κρατηθεί στην ζωή, ενώ η σύζυγός του νοσηλεύεται -εκτός κινδύνου- στο Θριάσιο νοσοκομείο.</p>
      <p>Το σπίτι δεν έφερε ίχνη έρευνας ή διάρρηξης. Αυτό ήταν εξαρχής ένα “καμπανάκι” για τις Αρχές: Ότι τουλάχιστον σε πρώτο πλάνο έμπαιναν σενάρια διαφορών εντός της οικογένειας ή του φιλικού κύκλου του ανδρόγυνου.</p>
      <p>Κι έτσι ο κλοιός στένεψε… Από την αστυνομία αναζητήθηκε από την πρώτη στιγμή ο γαμπρός του 48χρονου θύματος. Σύμφωνα με αυτόπτες μάρτυρες, “μπούκαρε” στο σπίτι του ζευγαριού και αφού διαπληκτίστηκε με τον 48χρονο, στην συνέχεια έβγαλε πιστόλι και τους πυροβόλησε σε “ευαίσθητα σημεία”.</p>
      <p>Αργά το βράδυ της Πέμπτης (31.11.2019), ο δράστης, συνοδευόμενος από την δικηγόρο του, παραδόθηκε στην Υποδιεύθυνση Ασφάλειας Δυτικής Αττικής.</p>
      <h3>Σχετικά</h3>
    </article>
  </body>
</html>