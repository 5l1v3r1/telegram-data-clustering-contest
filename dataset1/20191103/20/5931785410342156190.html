<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/03/pobede-fortune-i-salkea-za-kraj-10-kola-bundeslige/"/>
    <meta property="og:site_name" content="Sportska centrala"/>
    <meta property="article:published_time" content="2019-11-03T20:18:33+00:00"/>
    <meta property="og:title" content="Pobede Fortune i Šalkea za kraj 10. kola Bundeslige"/>
    <meta property="og:description" content="U Dizeldorfu su slavili domaći, a u Augzburgu gostujući fudbaleri. Fortuni su bodovi protiv Kelna bili neophodni, ali su i „jarčevi“ bili u istoj situaciji. Obe ekipe imale su samo po sedam bodova iz 9 kola, ali sada tim iz Dizeldorfa lakše diše. Dakle, komšijski derbi pripao je Fortuni, koja je golovima Heningsa sa bele […]"/>
  </head>
  <body>
    <article>
      <h1>Pobede Fortune i Šalkea za kraj 10. kola Bundeslige</h1>
      <address><time datetime="2019-11-03T20:18:33+00:00">03 Nov 2019, 20:18</time> by <a rel="author">Zile</a></address>
      <p>U Dizeldorfu su slavili domaći, a u Augzburgu gostujući fudbaleri.</p>
      <p>Fortuni su bodovi protiv Kelna bili neophodni, ali su i „jarčevi“ bili u istoj situaciji. Obe ekipe imale su samo po sedam bodova iz 9 kola, ali sada tim iz Dizeldorfa lakše diše. Dakle, komšijski derbi pripao je Fortuni, koja je golovima Heningsa sa bele tačke u 38. minutu i Tomija, posle solo akcije u 61. stigla do treće pobede u sezoni.</p>
      <p>Mnogo više uzbuđenja bilo je u Augzburgu gde je istoimeni domaćin dva puta vodio, a na kraju je ostao i bez boda. Bajer je doveo Augzburg u vođstvo u 38. minutu, ali je autogol Lihštajnera u poslednjem minutu prvog dela vratio egal na semaforu.</p>
      <p>Islanđanin Finbogason je precizno izveo jedanaesterac u 60. minutu i doneo novu prednost domaćinu. Desetak minuta kasnije Kabak je glavom, posle ubacivanja iz slobodnog udarca, izjednačio na 2:2, da bi spretni Harit u 82. minutu iskoristio grešku defanzivaca Augzburga i doneo trijumf Šalkeu.</p>
      <p>Ekipa iz Gelzenkirhena je sada na 6. mestu sa 18 bodova, koliko ima i Lajpcig na trećem mestu, ali sa boljom gol razlikom. Augzburg je pao u zonu ispadanja i sada je 16. sa 7 bodova.</p>
      <p><b>Fortuna – Keln 2:0</b>(1:0)<br/><i>Henings 38′(p), Tomi 61′</i></p>
      <p><b>Augzburg – Šalke 2:3</b>(1:1)<br/><i>Bajer 38′, Finbogason 60′(p) – Lihštajner 45+1′(ag), Kabak 71′, Harit 82′</i></p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/02/union-gazda-berlina-prvi-gradski-derbi-pripao-novajliji/"/>
        <a href="https://www.sportskacentrala.com/2019/11/02/kostic-udavio-sampiona-u-majni-bikovi-brojali-do-osam/"/>
        <a href="https://www.sportskacentrala.com/2019/11/01/hofenhajmu-dosta-25-minuta-paderborn-ne-pusta-fenjer/"/>
        <a href="https://www.sportskacentrala.com/2019/10/27/zdrepci-ostali-na-vrhu-volfsburg-jos-bez-poraza-video/"/>
        <a href="https://www.sportskacentrala.com/2019/10/26/leverkuzen-i-verder-bez-pobede-u-oktobru/"/>
        <a href="https://www.sportskacentrala.com/2019/10/25/majnc-pobegao-iz-zone-ispadanja-a-tamo-grunuo-jarceve/"/>
        <a href="https://www.sportskacentrala.com/2019/10/25/dortmund-ga-kaznio-100-000-evra-dzejdon-sanco-ljut-seli-se-u-italiju-cena-100-000-000-evra/"/>
        <a href="https://www.sportskacentrala.com/2019/10/20/krkljanac-na-vrhu-bundeslige-pobede-domacih-ekipa-video/"/>
        <a href="https://www.sportskacentrala.com/2019/10/19/dve-borusije-jedan-gol-i-poraz-lidera-u-dortmundu-video/"/>
      </related>
    </article>
  </body>
</html>