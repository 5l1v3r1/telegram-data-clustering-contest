<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/grigor-dimitrov-tova-be-sezon-v-kojto-izrasnah-izvan-korta.html"/>
    <meta property="og:site_name" content="bTV Новините"/>
    <meta property="article:published_time" content="2019-11-03T20:06:00+00:00"/>
    <meta property="og:title" content="Григор Димитров: Това бе сезон, в който израснах извън корта"/>
    <meta property="og:description" content="Тенисистът направи равносметка на изминаващата година"/>
  </head>
  <body>
    <article>
      <h1>Григор Димитров: Това бе сезон, в който израснах извън корта</h1>
      <h2>Тенисистът направи равносметка на изминаващата година</h2>
      <address>
        <time datetime="2019-11-03T20:06:00+00:00">03 Nov 2019, 20:06</time>
      </address>
      <p>Най-добрият български тенисист - Григор Димитров, използва социалните мрежи, за да направи равносметка на отминаващата 2019 г. Според него пораженията са му помогнали да израсне извън корта. Гришо не пропусна да благодари на феновете за подкрепата.</p>
      <p>"Това бе сезон, в който израснах извън корта. Изпитвам смесени чувства и ми е трудно да намеря правилните думи за всичко това, през което минах тази година"</p>
      <p>"Искам да кажа, че съм благодарен за паденията и драматичните поражения, защото без тях пътешествието нямаше да е същото. Благодаря ви за подкрепата, ще се видим през 2020 г.! С обич, Г", написа Димитров в "Инстаграм".</p>
      <figure>
        <embed-post data-src="https://www.instagram.com/p/B4aTt7AA02o" data-service="Instagram"/>
      </figure>
      <p>В началото на сезона Григор бе измъчван от контузия в рамото, която му попречи да покаже най-добрия си тенис. Димитров се принуди да вземе дълга почивка след Australian Open, а това доведе до срив в неговата позиция в световната ранглиста. Бившият №3 се свлече до 78-ото място, но последваха два силни месеца с полуфинали в САЩ и Франция. Така Димитров в крайна сметка се завърна сред 20-те най-добри.</p>
    </article>
  </body>
</html>