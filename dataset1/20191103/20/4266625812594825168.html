<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/03/dynamo_u_menshosti_rozgromylo_lviv_u_matchi_futbolnoi_premierligy_1682761"/>
    <meta property="og:site_name" content="ZIK.UA"/>
    <meta property="article:published_time" content="2019-11-03T20:53:00+00:00"/>
    <meta property="og:title" content="Київське «Динамо» у меншості розгромило «Львів» у матчі футбольної Прем’єр-ліги"/>
    <meta property="og:description" content="Київське «Динамо» сьогодні, 3 листопада, у передостанньому матчі 13-го туру чемпіонату України з футболу серед команд Прем’єр-ліги сезону-2019/2020 з рахунком 4:0 розгромило ФК «Львів»."/>
  </head>
  <body>
    <article>
      <h1>Київське «Динамо» у меншості розгромило «Львів» у матчі футбольної Прем’єр-ліги</h1>
      <address>
        <time datetime="2019-11-03T20:53:00+00:00">03 Nov 2019, 20:53</time>
      </address>
      <p>
        <b>Київське «Динамо» сьогодні, 3 листопада, у передостанньому матчі 13-го туру чемпіонату України з футболу серед команд Прем’єр-ліги сезону-2019/2020 з рахунком 4:0 розгромило ФК «Львів».</b>
      </p>
      <p>Рахунок у матчі на столичному НСК «Олімпійський» на 10-й хвилині відкрив  Микола Шапаренко, а Віктор Циганков на 30-й з пенальті подвоїв перевагу господарів.</p>
      <p>На 35-й хвилині за друге попередження поле залишив капітан «Динамо» Сергій Сидорчук. Тим не менше, кияни без проблем довели справу до перемоги. Більше того, по перерві динамівці забили ще двічі. Влучними ударами відзначилися Артем Беседін та Денис Попов – на 82-й і 90+2-й хвилинах відповідно. Тож у підсумку – 4:0 на користь «Динамо».</p>
      <p>Нагадаємо, вчора львівські «Карпати» вдома програли донецькому «Шахтарю» – 0:3, а полтавська «Ворскла» також на своєму полі поступилася чернігівській «Десні» – 0:1. Два матчі було зіграно й сьогодні в обідню пору: «Олександрія» вдома у другому таймі впевнено обіграла «Маріуполь» з рахунком 3:1, а луганська «Зоря» в гостях розгромила «Дніпро-1» – 4:1.</p>
      <p>Програму 13-го туру завершить матч ковалівського «Колоса» з донецьким «Олімпіком», який у ці хвилини триває на полі столичної «Оболонь-Арени».</p>
      <p><i><u>Поточне турнірне становище:</u></i> «Шахтар» – 37 очок (13 матчів), «Динамо» – 27 (13), «Десна» – 26 (13), «Зоря» – 25 (13), «Олександрія» – 23 (13), «Маріуполь» – 16 (13), «Колос» – 14 (12), «Дніпро-1» – 11 (13), «Олімпік» – 11 (12), «Карпати» – 10 (13), «Ворскла» – 8 (13), «Львів» – 8 (13).</p>
      <p> </p>
      <p> </p>
      <p> </p>
      <p> </p>
      <related>
        <h4>читайте також</h4>
        <a href="https://zik.ua/news/2019/10/31/trener_fk_lviv_volodymyr_mazyar_lyudy_na_trybunah_smiyalysya_z_arbitrazhu_1680637"/>
        <a href="https://zik.ua/news/2019/10/31/trener_mynaya_vasyl_kobin_vazhko_bulo_psyhologichno_bo_hloptsi_perezhyvaly_1680605"/>
        <a href="https://zik.ua/news/2019/10/31/futbolisty_shahtarya_vpershe_za_desyat_rokiv_ne_zigrayut_u_finali_kubka_1680435"/>
        <a href="https://zik.ua/news/2019/10/31/gravets_dynamo_denys_popov_ne_dumav_shcho_budemo_120_hvylyn_graty_ale_tak_1680383"/>
      </related>
    </article>
  </body>
</html>