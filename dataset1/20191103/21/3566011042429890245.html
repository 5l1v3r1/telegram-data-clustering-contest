<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544626.html/%D8%AA%D8%B1%DB%8C%D8%A8%D9%88%D9%86-%D8%A2%D8%B2%D8%A7%D8%AF-%D8%AF%D8%A7%D9%86%D8%B4%D8%AC%D9%88%DB%8C%DB%8C-%D8%A8%D8%A7-%D9%85%D9%88%D8%B6%D9%88%D8%B9--%D8%B3%DB%8C%D8%A7%D8%B3%D8%AA-%D9%85%D9%86--%D8%AF%D8%B1-%D8%AF%D8%A7%D9%86%D8%B4%DA%AF%D8%A7%D9%87-%D9%85%D8%AD%D9%82%D9%82-%D8%A7%D8%B1%D8%AF%D8%A8%DB%8C%D9%84%DB%8C--%D8%AA%D8%B5%D8%A7%D9%88%DB%8C%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-03T21:42:00+00:00"/>
    <meta property="og:title" content="تریبون آزاد دانشجویی با موضوع «سیاست من» در دانشگاه محقق اردبیلی+ تصاویر"/>
    <meta property="og:description" content="تریبون آزاد دانشجویی با موضوع «سیاست من» توسط انجمن اسلامی دانشجویان دانشگاه محقق اردبیلی در محوطه این دانشگاه برگزار شد."/>
  </head>
  <body>
    <article>
      <h1>تریبون آزاد دانشجویی با موضوع «سیاست من» در دانشگاه محقق اردبیلی+ تصاویر</h1>
      <h2>در آستانه یوم الله سیزده آبان برگزار شد:</h2>
      <address>
        <time datetime="2019-11-03T21:42:00+00:00">03 Nov 2019, 21:42</time>
      </address>
      <p>تریبون آزاد دانشجویی با موضوع «سیاست من» توسط انجمن اسلامی دانشجویان دانشگاه محقق اردبیلی در محوطه این دانشگاه برگزار شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sabalanema.ir/">سبلان‌ما</a>، در آستانه یوم الله سیزده آبان عصر امروز دومین تریبون دانشجویی دانشگاه های اردبیل در سالتحصیلی جدید توسط انجمن اسلامی دانشجویان دانشگاه محقق اردبیلی تحت عنوان «سیاست من» و با حضور جمعی از دانشجویان در مقابل کتابخانه عمومی این دانشگاه برگزار شد.</p>
      <p>این تریبون دانشجویی که در ابتدا با موضوع سیزده آبان و سیاست امروز مردم به خصوص دانشجویان در برابر استکبار جهانی  به ویژه آمریکا آغاز شد در ادامه به بحث انتخابات و معیار انتخاب های اصلح کشیده شد که در ادامه این تریون با پرداخت به مسائل صنفی دانشجویان به کار خود پایان داد.</p>
      <p>امیر حسین اشرف نیا مجری این تریبون دانشجویی در ابتدای این برنامه به تشریح قوانین تریبون فوق پرداخت و با بیان فراز هایی از بیانات مقام معظم رهبری در خصوص لزوم استکبار ستیزی از دانشجویان جهت شروع بحث دعوت کرد.</p>
      <p>احمدی آذر عضو انجمن اسلامی دانشجویان دانشگاه محقق اردبیلی به عنوان آغاز گر بحث به تبیین سیر نزولی  آمریکا در 40 سال گذشته پرداخت و گفت: در سایه مقاومت جانانه ملت ایران، امروز شاهد زوال ابرقدرتی چون آمریکا هستیم در حالیکه ایران اسلامی علی رغم تحریم ها و فشارها روز به روز بر محبوبیت و اقتدارش در عرصه های افزوده می شود.</p>
      <p>وی با بیان اینکه آمریکا امروز در باتلاق نقشه های خود در منطقه خاورمیانه فرو رفته است، گفت: حتی عَلَم کردن ورقه ای به نام مرگ ابوبکر بغدادی نیز نتوانست از استیضاحش در کنگره جلوگیری کند و این گویای وخامت اوضاع آمریکا در جهان است.</p>
      <p>
        <b>سرانجام برجام، خط بطلانی بر هیبت اندیشه اعتماد به آمریکا است</b>
      </p>
      <p>پلیه رود از دیگر دانشجویان شرکت کننده در این تریبون دانشجویی  در حاشیه این تریون دانشجویی در گفتگو با خبرنگار ما به سرانجام اعتماد به کشورهای چون آمریکا اشاره کرد و گفت: سرانجام برجام خط بطلانی بر هیبت اندیشه اعتماد به استکبار بود.</p>
      <p>وی با بیان اینکه رئیس جمهور فعلی آمریکا به دنبال معامله است و در هر معامله ای به نفع خودش می اندیشد، گفت: به رسمیت نشناختن معاهده برجام توسط این فرد که در راس امور آمریکا قرار دارد، نشان دهنده خوی استبدادی و استعماری آمریکا است، به طوریکه وی در سخنان اخیر خود نیز صراحتا اعلام داشت ما به دنبال نفت کشورهای منطقه از جمله سوریه و عراق هستیم و این با روحیه استکیارستیزی ملت مقاوم ایران سازگاری ندارد.</p>
      <p>
        <b>راه حل مشکلات کشور، تکیه بر توان داخلی است نه وعده و وعید</b>
      </p>
      <p>یکی دیگر از دانشجویان نیز به معیارهای انتخاب اصلح اشاره کرد و گفت: اگر در زمان انتخابات با بصیرت بیشتری عمل می کردیم و نمایندگان شایسته تری را به مجلس می فرستادیم شاهد وقوع وقایعی همچون برجام نیز نبودیم.</p>
      <p>وی به اقتصاد مقاومتی اشاره کرد و گفت: راه حل مشکلات کشور در همه ابعاد تکیه بر توان داخلی است و تفکر اینکه توافق با آمریکا می تواند گره مشکلات را باز کند تفکری باطل است بطوریکه تاریخ نیز بارها این نکته را اثبات کرده است.</p>
      <p>یکی دیگر از دانشجویان شرکت کننده در این تریبون دانشجویی نیز با ورود به مسائل دانشگاه و مشکلات صنفی دانشجویان گفت: اگر می خواهیم در آینده انتخاب درست داشته باشیم باید از همین مکان شروع کرده و با تمرین مطالبه گری از مسئولین دانشگاه در حل مشکلات دانشجویان همچون صنفی بتوانیم در آینده نیز با تفکر عمیق تری از مسئولان استانی و کشوری در خصوص مشکلات جاری مطالبه کرده و پُلی برای پیشرفت و آبادانی کشور شویم.</p>
      <p>انتهای پیام/ج</p>
      <p> </p>
    </article>
  </body>
</html>