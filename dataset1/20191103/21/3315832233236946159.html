<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/d39e7b30a52aca12/ce-inseamna-victoria-lui-ceban-pentru-chisinau.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-03T21:12:59+00:00"/>
    <meta property="og:title" content="Ce înseamnă victoria lui Ceban pentru Chișinău"/>
    <meta property="og:description" content="După rezultatele alegerilor pentru primăria Chișinău, care, deși sunt preliminare, arată o diferență mare între Andrei Năstase și Ion Ceban, în favoarea celui din urmă, va urma o perioadă de decepție din perspectiva partenerilor europeni. De această părere este scriitorul și publicistul Vitalie Ciobanu."/>
  </head>
  <body>
    <article>
      <h1>Ce înseamnă victoria lui Ceban pentru Chișinău</h1>
      <address><time datetime="2019-11-03T21:12:59+00:00">03 Nov 2019, 21:12</time> by <a rel="author">Jurnal.md</a></address>
      <p>
        <b>După rezultatele alegerilor pentru primăria Chișinău, care, deși sunt preliminare, arată o diferență mare între Andrei Năstase și Ion Ceban, în favoarea celui din urmă, va urma o perioadă de decepție din perspectiva partenerilor europeni. De această părere este scriitorul și publicistul Vitalie Ciobanu.</b>
      </p>
      <p>„Pentru partida pro-occidentală, sigur, e o pierdere de teren importantă, pentru că Blocul ACUM a accentuat asupra faptului cât de important și strategic este Chișinăul și pentru obținerea acestui post, pentru Blocul ACUM care poate, are resurse, are credibilitatea aceea externă și dorința, voința politică de a face regulă în capitală și de a aduce investiții și, iată, deodată, asta nu se va întâmpla, probabil”, a declarat Vitalie Ciobanu, pentru <a href="https://moldova.europalibera.org/a/vitalie-ciobanu-pentru-partida-pro-occidental%c4%83-e-o-pierdere-de-teren-important%c4%83-/30251030.html">Europa Liberă</a>.</p>
      <p>„Chișinăul are o importanță simbolică foarte mare, este capitala, este citadela până acum – nu-i așa? – a democrației, europenității, românismului și victoria lui Ceban sigur că descurajează elanul de care spui, Valentina, elanul primarilor din România și al Guvernului român, al lui Ludovic Orban, care va fi instituit, probabil, să susțină primăria. Acum nu zic că nu ar fi posibilă nici un fel de colaborare între noul primar ales și administrațiile din România, nu, dar va trece timp, se va pierde un timp important și prețios pentru noi, cetățenii, că nu vor veni atât de repede niște resurse. Poate europenii își vor mai dezlega punga, dar iarăși nu de ochi frumoși, „ochii frumoși” îi avea – vorba aia – candidatul Blocului ACUM (sigur, vorbesc metaforic). Deci, va exista o perioadă de decepție. Eu cred că ea este inevitabilă”, a punctat publicistul.</p>
    </article>
  </body>
</html>