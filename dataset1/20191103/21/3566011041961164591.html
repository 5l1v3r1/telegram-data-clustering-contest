<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544635.html/%D9%85%D8%B3%DB%8C%D8%B1%D9%87%D8%A7%DB%8C-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D8%B3%DB%8C%D8%B2%D8%AF%D9%87-%D8%A2%D8%A8%D8%A7%D9%86-%D8%AF%D8%B1-%D8%A7%D8%B3%D8%AA%D8%A7%D9%86-%D9%87%D9%85%D8%AF%D8%A7%D9%86-%D8%A7%D8%B9%D9%84%D8%A7%D9%85-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-03T21:44:00+00:00"/>
    <meta property="og:title" content="مسیرهای راهپیمایی سیزده آبان در استان همدان اعلام شد"/>
    <meta property="og:description" content="به مناسبت فرارسیدن روز استکبار ستیزی مسیرهای راهپیمایی سیزده آبان در استان همدان اعلام شد."/>
  </head>
  <body>
    <article>
      <h1>مسیرهای راهپیمایی سیزده آبان در استان همدان اعلام شد</h1>
      <address>
        <time datetime="2019-11-03T21:44:00+00:00">03 Nov 2019, 21:44</time>
      </address>
      <p>به مناسبت فرارسیدن روز استکبار ستیزی مسیرهای راهپیمایی سیزده آبان در استان همدان اعلام شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/29796">عصر همدان</a>؛ مردم استان همدان همزمان با فرارسیدن روز استکبارستیزی با حضور در خیابانهای این شهر و سردادن شعار بر مرگ بر امریکا خشم و انزجار خود از استکبار جهانی را به نمایش می گذارند.</p>
      <p>مسیرهای راهپیمایی مراسم ۱۳ آبان در استان همدان به شرح زیر می باشد.</p>
      <p>
        <b> همدان</b>
      </p>
      <p>مراسم یوم الله ۱۳ آبان روز ملی مبارزه با استکبارستیزی همزمان با سراسر کشور در شهر همدان هم برگزار می شود.</p>
      <p>این مراسم در شهرستان همدان ساعت ۹ ونیم صبح می باشد و مسیر راهپیمایی آرامگاه بوعلی به سمت میدان امام خمینی  ره می باشد.</p>
      <p>سخنران این مراسم عضو مجمع تشخیص مصلحت نظام، علی آقامحمدی است که در خصوص جبهه مقاومت علیه استکبار سخنرانی می کنند .</p>
      <p>
        <b>نهاوند</b>
      </p>
      <p>راهپیمایی روز ۱۳ آبان روز ملی مبارزه با استکبار جهانی ساعت ۱۰ صبح فردا دوشنبه از مقابل مسجد شهید حیدری آغاز می شود و محل تجمع میدان امام خمینی(ره) خواهد بود.</p>
      <p>سخنران راهپیمایی ۱۳ آبان در نهاوند حجت الاسلام والمسلمین مغیثی امام جمعه شهرستان خواهد بود.</p>
      <p>علاوه بر شهر نهاوند در شهرهای گیان، برزول و فیروزان نیز راهپیمایی برگزار خواهد شد.</p>
      <p>
        <b>اسدآباد</b>
      </p>
      <p>مسیر راهپیمایی ۱۳ آبان در شهر اسدآباد با تجمع در مقابل حسینیه آیت الله خامنه ای(دفتر امام جمعه) آغاز و خیابان امام، میدان امام، خیابان فرهنگ تا میدان غدیر مسیر راهپیمایی خواهد بود.</p>
      <p>ساعت تجمع مردم ساعت ۹:۳۰ خواهد بود و مراسم راهپیمایی در ساعت ۱۰ آغاز می شود.</p>
      <p>سخنران این مراسم رنجبرزاده نماینده مردم اسدآباد در مجلس خواهد بود.</p>
      <p>
        <b>ملایر</b>
      </p>
      <p>مراسم یوم الله ۱۳ آبان با شعار ‘استکبارستیزی و مقاومت اسلامی؛ همزمان با سراسر کشور در ملایر برگزار می شود.</p>
      <p>تظاهرات سراسری یوم الله ۱۳ آبان روز ملی مبارزه با استکبار جهانی ‘دوشنبه ۱۳ آبان’ با شعار ‘استکبارستیزی و مقاومت اسلامی؛سرآغاز افول و فروپاشی آمریکا’ در سراسر کشور برگزار می شود.</p>
      <p>این مراسم در شهر ملایر از ساعت ۹:۳۰ از میدان امام خمینی (ره) به سمت میدان آزادگان برگزار می شود.</p>
      <p>سرهنگ حسنی فرمانده سابق سپاه ناحیه ملایر سخنران ویژه مراسم در ملایر خواهد بود.</p>
      <p>
        <b>تویسرکان</b>
      </p>
      <p>مسیر راهپیمایی یوم الله ۱۳ ابان در تویسرکان ساعت ۹:۳۰ صبح از میدان شهید فرشید هرمزی، خیابان باهنر، میدان امام خمینی(ره) و مقابل اداره مخابرات می باشد.</p>
      <p>
        <b>بهار</b>
      </p>
      <p>راهپیمایی ۱۳ آبان شهر بهار از ساعت ۱۰:۳۰ صبح روز دوشنبه ۱۳ آبان از محل میدان شهدا، ابتدای خیابان امام خمینی (ره) مقابل مسجد باب الحوائج شروع و در میدان امام خمینی (ره) ختم می گردد.</p>
      <p>
        <b>رزن</b>
      </p>
      <p>راهپیمایی یوم الله ۱۳ آبان و روز استکبار ستیزی پر شهرستانهای رزن و درگزین با حضور مردم و دانشجویان و دانش آموزان برگزار خواهد شد.</p>
      <p>این راهپیمایی در شهر رزن از ضلع شمالی مسجد جامع شروع و با حرکت به سمت میدان شهدا در مقابل ساختمان آموزش و پرورش شهرستان برگزار خواهد شد.</p>
      <p>در شهر قروه هم این راهپیمایی نیز با حرکت از میدان شهید مدنی به سمت مدرسه دارالفنون برگزار خواهد شد و در این محل تجمع برگزار خواهد شد</p>
      <p>
        <b>کبودراهنگ</b>
      </p>
      <p>راهپیمایی ۱۳ آبان کبودراهنگ فردا با تجمع در میدان امام حسین (ع) ، ساعت ۱۰ صبح آغاز و پس از طی مسیرهای خیابان شهید مطهری و امام راحل در میدان امام خمینی (ره) راهپیمایی کنندگان تجمع می کنند و بیانیه این حضور را به استکباران جهان اعلام می کنند .</p>
      <p>انتهای پیام/</p>
    </article>
  </body>
</html>