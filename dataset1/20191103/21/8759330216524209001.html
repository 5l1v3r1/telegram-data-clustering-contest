<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902288/-nasri-woont-wedstrijd-in-qatar-bij-en-wakkert-zo-geruchtenmolen-aan-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-03T21:42:00+00:00"/>
    <meta property="og:title" content="‘Nasri woont wedstrijd in Qatar bij en wakkert zo geruchtenmolen aan’"/>
    <meta property="og:description" content="Anderlecht heeft nog niet veel plezier beleefd aan Samir Nasri. De Fransman is momenteel geblesseerd en reisde dan maar naar Qatar om er een wedstrijd bij te wonen. Zo wordt de geruchtenmolen alvast stevig aangewakkerd."/>
  </head>
  <body>
    <article>
      <h1>‘Nasri woont wedstrijd in Qatar bij en wakkert zo geruchtenmolen aan’</h1>
      <address>
        <time datetime="2019-11-03T21:42:00+00:00">03 Nov 2019, 21:42</time>
      </address>
      <p>
        <b>Anderlecht heeft nog niet veel plezier beleefd aan Samir Nasri. De Fransman is momenteel geblesseerd en reisde dan maar naar Qatar om er een wedstrijd bij te wonen. Zo wordt de geruchtenmolen alvast stevig aangewakkerd.</b>
      </p>
      <p>Nasri woonde de wedstrijd tussen Al Duhail (de club van Edmilson) en Al Sadd (waar Xavi de coach is) bij. Een topper in de Qatarese competitie, maar nu ook geen wedstrijd waar je als Europeaan voor wakker blijft. Des te opvallender dus dat Nasri als toeschouwer in de tribune zat.</p>
      <p>De middenvelder speelde afgelopen zomer al met het idee om zijn geluk in Qatar te beproeven maar koos uiteindelijk, mede door familiale redenen, voor het project van Kompany. Veel speelde Nasri tot nog toe echter niet en het is nog maar de vraag of hij met zijn hoofd wel bij Anderlecht zit.</p>
      <p>Of Nasri effectief op een transfer naar Qatar aast, of gewoon wat oude bekenden ging opzoeken is voer voor discussie. Het is alleszins wel opvallend.</p>
      <figure>
        <iframe data-src="https://twitter.com/IshaqChebli/status/1190669209442902017?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/901789/-medische-staf-van-anderlecht-onder-vuur-na-blessure-nasri-fans-moeien-zich-.html?itm_source=www.voetbalprimeur.be&amp;itm_medium=highlighted-content">'Medische staf van Anderlecht onder vuur na blessure Nasri, fans moeien zich'</a></aside>
    </article>
  </body>
</html>