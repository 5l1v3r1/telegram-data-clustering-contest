<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/03/ozbekiston-terma-jamoasi-himoyachisi-janubiy-koreyada-chempionga-aylandi/?utm_source=daryo_lotin"/>
    <meta property="og:site_name" content="Daryo"/>
    <meta property="article:published_time" content="2019-11-03T21:31:00+00:00"/>
    <meta property="og:title" content="O‘zbekiston terma jamoasi himoyachisi Janubiy Koreyada chempionga aylandi"/>
    <meta property="og:description" content="“Gvangju” keyingi mavsum Janubiy Koreya oliy divizionida ishtirok etish imkonyatini qo‘lga kiritdi"/>
  </head>
  <body>
    <article>
      <h1>O‘zbekiston terma jamoasi himoyachisi Janubiy Koreyada chempionga aylandi</h1>
      <address>
        <time datetime="2019-11-03T21:31:00+00:00">03 Nov 2019, 21:31</time>
      </address>
      <p>O‘zbekistonlik himoyachi Rustam Ashurmatov to‘p suradigan “Gvangju” klubi Janubiy Koreyaning ikkinchi divizionida chempionlikni qo‘lga kiritdi.</p>
      <figure>
        <img src="https://s.daryo.uz/wp-content/uploads/2019/11/daryo0163-680x453.jpg"/>
        <figcaption>Foto: FAphotos</figcaption>
      </figure>
      <p>Ashurmatov jamoasi o‘tgan turda “Suvon Siti” ustidan g‘alabaga erishgan (3:0), uning ta’qibchisi “Pusan Ay Park” esa ochko yo‘qotgandi. Bu esa “Gvangju”ga muddatidan avval chempionlikni taqdim etdi.</p>
      <p>3-noyabr, yakshanba kuni “Chonnam Dragons”ga qarshi kechgan bahsdan so‘ng (1:3) “Gvangju” futbolchilariga chempionat oltin medallari topshirildi.</p>
      <p>Shu tariqa Key-Liga 2 chempionligini qo‘lga kiritgan “Gvangju” keyingi mavsum Janubiy Koreya oliy divizionida ishtirok etish imkoniyatini qo‘lga kiritdi.</p>
      <figure>
        <img src="https://s.daryo.uz/wp-content/uploads/2019/11/daryo0164-680x453.jpg"/>
        <figcaption>Foto: FAphotos</figcaption>
      </figure>
      <aside>
        <b>Yanada ko‘proq futbol va sport yangiliklaridan boxabar bo‘lishni istasangiz, “Daryo”ning Telegram’dagi rasmiy sport kanali — <a href="https://t.me/joinchat/AAAAAEN_jPAAf5CHVr-Olg">@daryo_sport</a>’ga obuna bo‘ling!</b>
      </aside>
    </article>
  </body>
</html>