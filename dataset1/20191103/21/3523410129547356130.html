<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637900/%D8%AA%D8%B1%D8%A7%D9%85%D9%BE-%DA%A9%D9%81-%D8%AC%D9%86%DA%AF%D9%84-%D8%B1%D8%A7-%D9%BE%D8%A7%DA%A9-%DA%A9%D9%86%DB%8C%D8%AF-%D8%AA%D8%A7-%D8%A2%D8%AA%D8%B4-%D8%B3%D9%88%D8%B2%DB%8C-%D9%86%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T21:02:00+00:00"/>
    <meta property="og:title" content="ترامپ: کف جنگل را پاک کنید تا آتش سوزی نشود"/>
    <meta property="og:description" content="رئیس جمهوری آمریکا در تلاش برای تحقیر فرماندار دموکرات کالیفرنیا راهکار جدیدی به وی پیشنهاد کرد: کف جنگل را پاک کنید تا آتش سوزی نشود."/>
  </head>
  <body>
    <article>
      <h1>
        <a href="https://www.bultannews.com/fa/news/637900/%D8%AA%D8%B1%D8%A7%D9%85%D9%BE-%DA%A9%D9%81-%D8%AC%D9%86%DA%AF%D9%84-%D8%B1%D8%A7-%D9%BE%D8%A7%DA%A9-%DA%A9%D9%86%DB%8C%D8%AF-%D8%AA%D8%A7-%D8%A2%D8%AA%D8%B4-%D8%B3%D9%88%D8%B2%DB%8C-%D9%86%D8%B4%D9%88%D8%AF">ترامپ: کف جنگل را پاک کنید تا آتش سوزی نشود</a>
      </h1>
      <h2>رئیس جمهوری آمریکا در تلاش برای تحقیر فرماندار دموکرات کالیفرنیا راهکار جدیدی به وی پیشنهاد کرد: کف جنگل را پاک کنید تا آتش سوزی نشود.</h2>
      <address><time datetime="2019-11-03T21:02:00+00:00">03 Nov 2019, 21:02</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، دونالد <b>ترامپ</b> رئیس جمهوری آمریکا امروز یکشنبه در پیامی توئیتری اعلام کرد: عملکرد «گوین نیوسام» فرماندار کالیفرنیا در حوزه مدیریت جنگل ها، وحشتناک بوده است.</p>
      <p>رئیس جمهوری آمریکا در تلاش برای تحقیر یکی از دموکرات ها اینچنین ادامه داد: من از همان روز نخست که دیدار کردیم به او گفتم که صرف نظر از آنچه رؤسا و فعالان محیط زیست از او مطالبه می کنند، باید پوشش گیاهی جنگل ها را در ایالتش پاکسازی کند.</p>
      <p>وی  درادامه نوشت: هر سال که<b> آتش</b> زبانه می کشد، اوضاع همان است و او دوباره سراغ دولت فدرال می آید و درخواست کمک مالی می کند. دیگر خبری از کمک نیست. فرماندار، خود را جمع کن؛ اما تیم های امداد ما به خوبی برای مهار این آتش سوزی های گسترده و زیاد همکاری می کنند!</p>
      <p>ترامپ اضافه کرد: همچنین آب‌راه هایی که از شمال سرازیر می شوند و به شکل مضحکی بسته شده اند را باز کنید. نگذارید این آبها به اقیانوس آرام بریزد. این کار باید فورا صورت بگیرد. <b>کالیفرنیا</b> نیاز شدید به آب دارد و اکنون می توانید از آن برخودار شوید!</p>
    </article>
  </body>
</html>