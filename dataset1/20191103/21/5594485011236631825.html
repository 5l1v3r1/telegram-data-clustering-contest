<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/borisov-poseche-andrey-raychev-i-namekna-za-golyama-konspiratsiya-na-prezidentskite-izbori-video_news707184.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-03T21:41:00+00:00"/>
    <meta property="og:title" content="Борисов посече Андрей Райчев и намекна за голяма конспирация на президентските избори ВИДЕО"/>
    <meta property="og:description" content="Първо искам да поздравя всички победители от изборите, дори да са предварителни резултатите. Нещата са горе-долу ясни. Понеделник-вторник пак ще направим изявле"/>
  </head>
  <body>
    <article>
      <h1>Борисов посече Андрей Райчев и намекна за голяма конспирация на президентските избори ВИДЕО</h1>
      <address>
        <time datetime="2019-11-03T21:41:00+00:00">03 Nov 2019, 21:41</time>
      </address>
      <p>https://blitz.bg/politika/borisov-poseche-andrey-raychev-i-namekna-za-golyama-konspiratsiya-na-prezidentskite-izbori-video_news707184.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1572812114-20191103213934-img-1386.jpg"/>
          <figcaption>Снимки: Георги КОЛЕВ, БЛИЦ</figcaption>
        </figure>
        <figure>
          <img src="https://static.blitz.bg/documents/thumbnails/730/201911/1572812114-20191103213307-img-1377.jpg"/>
          <figcaption>Снимки: Георги КОЛЕВ, БЛИЦ</figcaption>
        </figure>
        <figure>
          <img src="https://static.blitz.bg/documents/thumbnails/730/201911/1572812114-20191103212646-img-1327.jpg"/>
          <figcaption>Снимки: Георги КОЛЕВ, БЛИЦ</figcaption>
        </figure>
        <figure>
          <img src="https://static.blitz.bg/documents/thumbnails/730/201911/1572812114-20191103213420-img-1381.jpg"/>
          <figcaption>Снимки: Георги КОЛЕВ, БЛИЦ</figcaption>
        </figure>
        <figure>
          <img src="https://static.blitz.bg/documents/thumbnails/730/201911/1572812114-20191103214149-img-1391.jpg"/>
          <figcaption>Снимки: Георги КОЛЕВ, БЛИЦ</figcaption>
        </figure>
        <figure>
          <img src="https://static.blitz.bg/documents/thumbnails/730/201911/1572812115-20191103214425-img-1394.jpg"/>
          <figcaption>Снимки: Георги КОЛЕВ, БЛИЦ</figcaption>
        </figure>
      </slideshow>
      <p><b>Първо искам да поздравя всички победители от изборите, дори да са предварителни резултатите. Нещата са горе-долу ясни. Понеделник-вторник пак ще направим изявление по темата. От уважение към вас и сега ще кажем нещо.</b><br/><br/>Това заяви лидерът на ПП ГЕРБ и премиер на България Бойко Борисов.<br/><br/>"Отново огромен брой избиратели ни дадоха доверието си. Върнахме се отново към нормалността и не е в нас цялата власт абсолютно навсякъде. Нормално е малко да споделим отговорността в прошарените общински съвети", каза той. <br/> </p>
      <figure>
        <img src="https://static.blitz.bg/documents/thumbnails/520/201911/1572812115-20191103214425-img-1394.jpg"/>
      </figure>
      <p>"В Благоевград и Русе партията ни е първа политическа сила", добави той.<br/><br/>"Бях нервен на глупавите въпроси днес", призна Борисов.<br/><br/>"Андрей Райчев - винаги загубилият, който е подкрепил. Каква поредна победа за БСП е това?", запита Борисов.<br/> </p>
      <figure>
        <img src="https://static.blitz.bg/documents/thumbnails/520/201911/1572812114-20191103214149-img-1391.jpg"/>
      </figure>
      <p>"Много глупости се изговориха. Много мераклии намираха кусури. Дай боже на всички такова отстъпление - да бият 15 пъти подред и да говорят за отстъпление. От кое отстъпваме?", каза премиерът.<br/><br/>"Ние сме си направили изборите. Ще вземем решения в партията, защото за няколко месеца проведохме два избора. Благодаря на Господ и българския народ, че ни гласуваха доверие. След "Апартаментгейт" какво да правим? Хората дадоха гласа си все пак ГЕРБ да първа партия", каза той.</p>
      <figure>
        <img src="https://static.blitz.bg/documents/thumbnails/520/201911/1572812114-20191103213420-img-1381.jpg"/>
      </figure>
      <p>"Ще си направим сега хубав анализ, където сме загубили. В Русе в последния момент сменихме кандидата за кмет, но се наложи. Имаше активна работа срещу нашите кандидати от опонентите ни. Преди Кадев да стане кмет на Банско беше при мен в Банкя, но партията каза, че иска Икономов. Казах им "добре"", заяви Борисов.<br/> </p>
      <figure>
        <img src="https://static.blitz.bg/documents/thumbnails/520/201911/1572812114-20191103212646-img-1327.jpg"/>
      </figure>
      <p>"Дадох им шанс, а сега ще направим промени след загубите. Ние можехме навсякъде да спечелим, но е по-добре да се очистим, да си направим изводите и да се обновим", каза той.<br/><br/>"Думата загуба в днешната вечер госпожо да я кажеш към ГЕРБ, ами честито за победителите", каза премиерът. <br/><br/>"Ако нас народът ни наказва с ниска избирателна активност, какво остава за другите?", запита министър-председателят.<br/> </p>
      <figure>
        <img src="https://static.blitz.bg/documents/thumbnails/520/201911/1572812114-20191103213307-img-1377.jpg"/>
      </figure>
      <p>"Живял съм в София, когато управляваха старото СДС с БСП и знаете какъв беше града. Аз съм противник на т.нар независими кандидати. Кой носи отговорността за тях после? Миналите избори го показаха - Кадиев издигна Иванчева, а след няколко месеца каза "Аз вече не отговарям за нея"", заяви Борисов.<br/><br/>"За всички наши лоши действия си научаваме уроците, за всички добри - се поздравяваме. Не може само независими кандидати и да се примъкваме към тях партиите, защото някога сме си казали "Добър ден"", каза той. <br/><br/><b>Премиерът коментира и изявлението на президента, че има съмнения за честността на днешния вот"Няма да се срещна с Радев. И аз имах съмнения, че е купен вота на президентските избори, но нищо не казах", заяви Борисов.</b><br/> </p>
      <figure>
        <img src="https://static.blitz.bg/documents/thumbnails/520/201911/1572812114-20191103213934-img-1386.jpg"/>
      </figure>
      <p>Според него няма държава в ЕС, която да провежда електронно гласуване. <br/><br/>"Партийната организация в Русе се съгласи, че трябва да оттеглим кмета на Русе. Ако го бяхме оставили, щяхме да победим, но така преценихме, че е по-правилно", каза той и добави, че го е яд за Благоевград. "За една седмица 15% разлика", каза Борисов. <br/><br/>"БСП се примъкват с бившите снахи и се наричат десница. В колко градове ги няма - къде са в Пловдив, във Варна?", запита Борисов.<br/><br/><b>ЧЕТЕТЕ В БЛИЦ ГОРЕЩИ НОВИНИ ОТ МЕСТНИТЕ ИЗБОРИ!</b></p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fblitz.bg%2Fvideos%2F688259141668441%2F&amp;show_text=0&amp;width=267" width="267" height="475" data-service="Facebook" scrolling="no"/>
      </figure>
      <p> </p>
    </article>
  </body>
</html>