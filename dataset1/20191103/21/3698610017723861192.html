<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/lucenko-napisala-zayavu-pro-skladannya-deputatskih-povnovazhen-zmi-328348_.html"/>
    <meta property="og:site_name" content="DT.ua"/>
    <meta property="article:published_time" content="2019-11-03T21:43:00+00:00"/>
    <meta property="og:title" content="Луценко написала заяву про припинення депутатських повноважень – ЗМІ"/>
    <meta property="og:description" content="За даними УП, Порошенко вже повідомили про бажання члена фракції скласти мандат."/>
  </head>
  <body>
    <article>
      <h1>Луценко написала заяву про припинення депутатських повноважень – ЗМІ</h1>
      <h2>За даними УП, Порошенко вже повідомили про бажання члена фракції скласти мандат.</h2>
      <address>
        <time datetime="2019-11-03T21:43:00+00:00">03 Nov 2019, 21:43</time>
      </address>
      <p>Народний депутат, член фракції "Європейської Солідарності" <b><a href="https://dt.ua/POLITICS/prezident-priynyav-vidstavku-irini-geraschenko-y-irini-lucenko-311708_.html">Ірина Луценко написала заяву про дострокове припинення повноважень</a></b> за станом здоров'я, повідомляє <a href="https://www.pravda.com.ua/rus/news/2019/11/3/7230874/">"Українська правда"</a> з посиланням на джерело в апараті Верховної Ради.</p>
      <p>За словами співрозмовника видання, Луценко планує попрацювати в парламенті на найближчому пленарному тижні. Він додав, що лідера партії, п'ятого президента України вже повідомили про рішення соратниці скласти мандат.</p>
      <p>Джерело уточнило, що документ надійшов у апарат Ради минулої п'ятниці, 1 листопада.</p>
      <p>Ірину Луценко обрали до Верховної Ради дев'ятого скликання за списком "Європейської Солідарності", до якого її включили під №15. У Раді восьмого скликання <b><a href="https://dt.ua/POLITICS/irina-lucenko-stala-predstavnikom-prezidenta-v-radi-238514_.html">Луценко з квітня 2017 року була представником президента</a></b> Петра Порошенка.</p>
      <p>Фракція "ЄС" складається з 27 депутатів: 23-х списочників і чотирьох мажоритарників. У разі дострокового складання Луценко мандата, її місце у фракції має зайняти Наталія Бойко - №24 у виборчому списку.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>