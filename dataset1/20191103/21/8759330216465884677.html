<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902287/kv-mechelen-charleroi.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-03T21:53:00+00:00"/>
    <meta property="og:title" content="KV Mechelen en Charleroi in evenwicht na spectaculaire eerste helft"/>
    <meta property="og:description" content="KV Mechelen-Sporting Charleroi was de laatste wedstrijd van de veertiende speeldag in de Jupiler Pro League. Beide clubs hielden elkaar in evenwicht na een spectaculaire eerste helft."/>
  </head>
  <body>
    <article>
      <h1>KV Mechelen en Charleroi in evenwicht na spectaculaire eerste helft</h1>
      <address>
        <time datetime="2019-11-03T21:53:00+00:00">03 Nov 2019, 21:53</time>
      </address>
      <p>
        <b>KV Mechelen-Sporting Charleroi was de laatste wedstrijd van de veertiende speeldag in de Jupiler Pro League. Beide clubs hielden elkaar in evenwicht na een spectaculaire eerste helft.</b>
      </p>
      <p>KV Mechelen kwam het actiefst uit de startblokken, maar het was de uitploeg die al vroeg op voorsprong kwam. Na een mooie counter van Charleroi was het Kaveh Rezaei die de 0-1 binnen kon leggen. Lang konnen de Caroloâ€™s echter niet van de voorsprong genieten. Onur Kaya nam de bal heerlijk op de slof en zorgde voor de 1-1 na een kwartier spelen.</p>
      <p>Charleroi moest het hebben van zijn counters en op het halfuur was Rezaei bijna goed voor de 1-2. De daaropvolgende corner zorgde er echter voor dat Nurio Fortuna de bal op schitterende wijze in de winkelhaak kon schilderen na een afvallende bal. KV Mechelen was zo weer op achtervolgen aangewezen.</p>
      <figure>
        <iframe data-src="https://twitter.com/kvmechelen/status/1191093058743480321?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Nog voor rust wist KV Mechelen de bordjes op gelijke hoogte te zetten. Nikola Storm zette een penalty feilloos om. Malinwa kwam ook dichtbij de voorsprong vlak voor rust, maar Rob Schoofs schoof de bal net naast de verste paal. Even later wilde Charleroi een penalty na handsbal van Peyre, maar de VAR kwam niet tussenbeide.</p>
      <p>Na rust kreeg KV Mechelen de ideale kans om op voorsprong te komen. Na een uur spelen werd er weer een strafschop toegekend na een fout van verdediger Dessoleil. Schoofs trapte echter op doelman Penneteau en ook de herneming werd gemist.</p>
      <p>De tweede helft was duidelijk minder spectaculair dan de eerste. Beide ploegen hielden elkaar uiteindelijk in evenwicht. Na het laatste fluitsignaal kookten de potjes nog een beetje over na een nochtans heel sportieve wedstrijd. Pas in de slotfase werden er twee gele kaarten uitgedeeld.</p>
    </article>
  </body>
</html>