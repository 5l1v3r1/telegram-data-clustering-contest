<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/03/bajern-stize-u-beograd-sa-novim-trenerom/"/>
    <meta property="og:site_name" content="Sportska centrala"/>
    <meta property="article:published_time" content="2019-11-03T21:26:34+00:00"/>
    <meta property="og:title" content="Bajern stiže u Beograd sa novim trenerom!"/>
    <meta property="og:description" content="Težak poraz Bajerna u susretu sa Ajntrahtom bila je kap koja je prelila čašu. Uprava bavarskog kluba izgubila je strpljenje i nakon debakla (1:5) odlučila da se zahvali na saradnji treneru Niku Kovaču. Kratkom objavom na tviteru, „Fudbalski klub Bajern prekinuo je saradnju sa Nikom Kovačom“, klub je potvrdio glasine koje su počele da kruže […]"/>
  </head>
  <body>
    <article>
      <h1>Bajern stiže u Beograd sa novim trenerom!</h1>
      <address><time datetime="2019-11-03T21:26:34+00:00">03 Nov 2019, 21:26</time> by <a rel="author">Zile</a></address>
      <p>Težak poraz Bajerna u susretu sa Ajntrahtom bila je kap koja je prelila čašu.</p>
      <p>Uprava bavarskog kluba izgubila je strpljenje i nakon debakla (1:5) odlučila da se zahvali na saradnji treneru Niku Kovaču.</p>
      <p>Kratkom objavom na tviteru, „Fudbalski klub Bajern prekinuo je saradnju sa Nikom Kovačom“, klub je potvrdio glasine koje su počele da kruže tokom današnjeg dana.</p>
      <p>Loš početak sezone, neubedljive igre u duelima sa slabijim protivnicima kulminirali su debaklom u Frankfurtu pa Hrvata nije mogla da spase ni dupla kruna osvojena prošle sezone.</p>
      <p>Dakle izvesno je da će Bajern na meč sa Crvenom zvezdom 26. novembra doputovati sa novim trenerom, a za sada nema nagoveštaja ko bi mogao da nasledi Kovača.</p>
      <p>Pored toga, nije poznato ni ko će voditi klub na dve utakmice u narednih sedam dana, protiv Olimpijakosa u Ligi šampiona i Dortmunda u Bundesligi.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/10/29/dfb-kup-bavarci-uhvatili-poslednji-voz-u-bohumu-keln-izgubio-kod-cetvrtoligasa/"/>
        <a href="https://www.sportskacentrala.com/2019/10/26/rurski-derbi-razocarao-bajern-ce-prenociti-na-vrhu-prva-pobeda-paderborna-video/"/>
        <a href="https://www.sportskacentrala.com/2019/10/09/bild-otkriva-tomas-miler-od-januara-u-italijanskom-velikanu/"/>
        <a href="https://www.sportskacentrala.com/2019/10/05/zgusnuto-na-vrhu-bundeslige-adamjan-utisao-alijanc-arenu-video/"/>
        <a href="https://www.sportskacentrala.com/2019/09/19/jubilarac-levandovski-trebalo-je-da-damo-pet-sest-komada/"/>
        <a href="https://www.sportskacentrala.com/2019/09/19/niko-kovac-bilo-je-tesko-zvezda-je-igrala-bez-straha/"/>
        <a href="https://www.sportskacentrala.com/2019/09/18/zvezda-se-branila-ali-se-nije-odbranila-video/"/>
        <a href="https://www.sportskacentrala.com/2019/09/18/bajern-vodi-na-poluvremenu-koman-probio-zvezdin-zid-video/"/>
        <a href="https://www.sportskacentrala.com/2019/09/18/live-bajern-minhen-crvena-zvezda/"/>
      </related>
    </article>
  </body>
</html>