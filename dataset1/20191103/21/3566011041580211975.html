<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544628.html/%D8%B4%D8%A7%D9%87%D8%AF-%D8%A7%D9%81%D9%88%D9%84-%D9%82%D8%AF%D8%B1%D8%AA-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AA%D9%85%D8%A7%D9%85-%D8%A7%D8%A8%D8%B9%D8%A7%D8%AF-%D9%87%D8%B3%D8%AA%DB%8C%D9%85-%D8%B3%D8%B1%D8%A7%D8%A8-%D9%88%D8%A7%D8%A8%D8%B3%D8%AA%DA%AF%DB%8C-%D9%85%D9%88%D8%AC%D8%A8-%D8%B9%D9%82%D8%A8%DA%AF%D8%B1%D8%AF-%DA%A9%D8%B4%D9%88%D8%B1%D9%87%D8%A7-%D8%B4%D8%AF%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-03T21:44:00+00:00"/>
    <meta property="og:title" content="شاهد افول قدرت آمریکا در تمام ابعاد هستیم/سراب وابستگی موجب عقبگرد کشورها شده است"/>
    <meta property="og:description" content="یکی از محوری ترین مباحثی که طرفداران رابطه با آمریکا و سازش در برابر استکبار د بیان می کنند تاثیر ارتباط با آمریکا به عنوان یک ابر قدرت سیاسی و نظامی بر رشد و پیشرفت ایران است، این در حالی است که تجربه های مختلف تاریخی در قرن اخیر ابطال این گزاره را بارها به نمایش گذارده است."/>
  </head>
  <body>
    <article>
      <h1>شاهد افول قدرت آمریکا در تمام ابعاد هستیم/سراب وابستگی موجب عقبگرد کشورها شده است</h1>
      <h2>به مناسبت روز استکبار ستیزی؛</h2>
      <address>
        <time datetime="2019-11-03T21:44:00+00:00">03 Nov 2019, 21:44</time>
      </address>
      <p>یکی از محوری ترین مباحثی که طرفداران رابطه با آمریکا و سازش در برابر استکبار د بیان می کنند تاثیر ارتباط با آمریکا به عنوان یک ابر قدرت سیاسی و نظامی بر رشد و پیشرفت ایران است، این در حالی است که تجربه های مختلف تاریخی در قرن اخیر ابطال این گزاره را بارها به نمایش گذارده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/29783">عصر همدان</a>؛ طرفداران سازش رابطه با این ابرقدرت استعماری و استکباری یکی از مهمترین راه های رشد و ارتقا شرایط کشور را دنباله روی از آمریکا و سایر کشورهای همراه با این حرثومه ظلم می دانند.</p>
      <p>این در حالی است که تجربه های مختلف تاریخی در قرن اخیر ابطال این گزاره را بارها به نمایش گذارده است.</p>
      <p>یکی از غلط ترین مشهوراتی که استکبار سعی دارد به وسیله طرفداران خود در کشور جا بیندازد این است که مثلا اگر ژاپن و آلمان رشد کرده است دلیل آن تبعیت از سیاستهای آمریکا در عرصه اقتصاد و بین الملل است.</p>
      <p>اما واقعیت تاریخی که این گروه سعی دارد آن را کتمان کند دقیقا همین نکته است  که آن چه کشورهایی نظیر آلمان و ژاپن را به رشد رسانده است اولا تکیه این کشورها بر سرمایه های درونی و توانایی ها خودشان بوده است ،دوما اینکه دقیقا از وقتی که این کشورها به لحاظ اقتصادی و صنعتی تئوری های مدیریتی خود را بر جدایی از سیاستهای استکباری آمریکا استوار کرده اند.</p>
      <p>افول قدرت آمریکا فقط به این نکته باز نمی گردد و در تمام ابعاد نظامی ،اقتصادی و حتی رشد تکنولوژیک و تجاری نیز این سرعت کاهش قدرت چنان شتابان است که این کشور را مجبور به ایجاد جنگهای تجاری با رقبای خود نظیر چین کرده است.</p>
      <p>کاهش قدرت و مرگ تدریجی رویای امریکا بی شکست در سالهای گذشته چنان شدتی دارد که حتی بسیاری از جامع شناسان و تحلیلگران غربی را نیز متحیر کرده است.</p>
      <p>یکی دیگر از دلایل فرسود شدن قدرت آمریکا را می توان از بین رفتن قدرت نرم فرهنگی و اقتصادی دانست .اگر قرار بود که کشوری به دلیل همراهی با آمریکا امروز دارای قدرت برتر جهان یا مسیر رشد و توسعه باشد پس وضعیت پاکستان،مصر،آذربایجان و حتی ترکیه چرا با معیارهای توسعه فاصله چشم گیری دارد.</p>
      <p>این کشورها و بسیاری دیگر حتی در برابر برخی شاخصهای سلامت نیز در برابر جمهوری اسلامی از وضعیت بسیار نامطلوبی برخوردارند.</p>
      <p>رهبری انقلاب بارها در سالهای گذشته با نگاهی دقیق و تبیینی درست به افول قدرت نرم آمریکا پرداخته اند.</p>
      <p>ایشان با اشاره به اذعان بسیاری از سیاسیون و جامعه شناسان معتبر دنیا مبنی بر فرسوده شدن و از بین رفتن «قدرت نرمِ» آمریکا گفتند: قدرت نرم امریکا به معنای «اقناع و قبولاندن نظر خود به کشورهای دیگر»، اکنون در ضعیف ترین موقعیت ممکن قرار دارد و بخصوص از زمان روی کار آمدن رئیس جمهور فعلی امریکا نه تنها ملتها بلکه دولتهای اروپا، چین، روسیه، هند، افریقا و امریکای لاتین نیز با تصمیم های امریکا صراحتاً مخالفت می کنند.</p>
      <p>به نظر می رسد تبیین دقیق وضعیت رشد و پیشرفت کشورهای توسعه یافته و دلایل این رشد و همچنین بیان واقعیتهای تاریخی از کشورهای عضو بلوک غرب و دنباله روهای آمریکا به لحاظ شاخصهای اقتصادی و اجتماعی در روشنگری نسبت به واقعیت نظریه دروغین رشد در زیر سایه ارتباط با آمریکا موثر خواهد بود.</p>
      <p>رشد و ارتقا کشور عزیزمان قطعا با تکیه بر اراده توده های انقلابی و آگاه و ظرفیتهای درون زای اقتصادی مهیا خواهد شد .همانطور که در چهل سال گذشته و حتی پیش از آن هر گاه با تکیه با تدبیر و عقلانیت در برابر وابستگی قد علم کرده ایم در شاخصهای مادی و معنوی به رشد دست یافته ایم.</p>
      <p>انتهای پیام/</p>
    </article>
  </body>
</html>