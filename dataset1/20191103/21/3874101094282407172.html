<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/google-chrome-icin-geri-adim_84865.html"/>
    <meta property="og:site_name" content="CHIP Online"/>
    <meta property="article:published_time" content="2019-11-03T21:03:00+00:00"/>
    <meta property="og:title" content="Google'dan, Chrome İçin Geri Adım"/>
    <meta property="og:description" content="Google, son sürüm ile birlikte Chrome'dan kaldırdığı işlevi, gelen tepkiler üzerine geri getiriyor!"/>
  </head>
  <body>
    <article>
      <h1>Google'dan, Chrome İçin Geri Adım</h1>
      <h2>Google, son sürüm ile birlikte Chrome'dan kaldırdığı işlevi, gelen tepkiler üzerine geri getiriyor!</h2>
      <address><time datetime="2019-11-03T21:03:00+00:00">03 Nov 2019, 21:03</time> by <a rel="author">CHIP Online</a></address>
      <p>Google, Chrome'dan "<i>gereksiz</i>" öğeleri kaldırma girişimi kapsamında <a href="https://www.chip.com.tr/haber/chrome-dort-sekme-islevini-kirpiyor_83891.html"><b>kaldırdığı</b></a> <b>sekme yönetim işlevini</b>, gelen tepkiler üzerine geri getiriyor.</p>
      <p>"<b>Diğer sekmeleri kapat</b>" işlevi, Chrome'da herhangi bir sekmeye sağ tıklandığında görünüyordu. Google, bu işlevin tüm kullanıcıların yüzde 2,2'si tarafından kullanıldığını söylemiş ve bu yüzden işlevi kaldıracağını belirtmişti. Firma şimdi yanıldığını fark etti ve 2 milyar kullanıcı içerisinde yüzde 2,2'nin aslında çok sayıda kullanıcı olduğunu kabul etti. Bunda yüzde 2,2'lik kesimin sesinin yüksek çıkması etkili oldu.</p>
      <p>İlk olarak ağustostaki bir Canary sürümünde görünen değişiklik, ekimde yayın sürümüne ulaşmıştı. Ancak bir Chromium geliştiricisinin <a href="https://www.chip.com.tr/redir/?url=https%3A%2F%2Fchromium-review.googlesource.com%2Fc%2Fchromium%2Fsrc%2F%2B%2F1894758">mesajı</a>, değişikliği geri almak üzere planların yapıldığını gösteriyor.</p>
      <p>Kaybolan sekme yönetimi işlevi, muhtemelen önümüzdeki aylardaki bir Chrome Canary yapısında tekrar ortaya çıkacak. O zamana kadar birden çok sekmeyi kapatmak için kapatmak istediğiniz ilk sekmeyi seçip, <b>Shift</b> tuşunu basılı tutup, son sekmeye tıklayıp <b>Ctrl + W'ye</b> basabilirsiniz.</p>
    </article>
  </body>
</html>