<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/kuman-imam-klauza-v-dogovora-da-poema-barselona-no-ne-ot-sega-1391470.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-03T21:46:00+00:00"/>
    <meta property="og:title" content="Куман: Имам клауза в договора да поема Барселона, но не от сега"/>
    <meta property="og:description" content="Роналд Куман потвърди, че договорът му с холандския национален отбор включва клауза, която ще му позволи да поеме Барселона през следващото лято Настоящият треньор на каталунците Ернесто Валверде е под напрежение на Камп Ноу“, независимо от това, че блаугранас“ са на върха в Ла Лига"/>
  </head>
  <body>
    <article>
      <h1>Куман: Имам клауза в договора да поема Барселона, но не от сега</h1>
      <address><time datetime="2019-11-03T21:46:00+00:00">03 Nov 2019, 21:46</time> by <a rel="author">Sportlive.bg</a></address>
      <p>Роналд Куман потвърди, че договорът му с холандския национален отбор включва клауза, която ще му позволи да поеме <b><a href="https://www.sportlive.bg/tags/2223">Барселона</a></b> през следващото лято. Настоящият треньор на каталунците Ернесто Валверде е под напрежение на "Камп Ноу“, независимо от това, че "блаугранас“ са на върха в Ла Лига. Каталунците инкасираха трето поражение през кампанията вчера, губейки при гостуването си на Леванте с 1:3.</p>
      <p>Според испанската преса, Куман е предпочитаният кандидат за поста сред играчите на Барса, ако Валверде си тръгне и след като Нико-Ян Хугма разкри освобождаваща клауза в контракта му, бившият мениджър на Евертън почувства, че трябва да изясни публично ситуацията.<i> "Клаузата е само за Барселона и само за момент след Европейското първенство. Няма да напускам националния отбор сега, това е сигурно на 100%</i>“, сподели той.</p>
      <p>Куман прекара шест години като играч на "блаугранас“, като за периода спечели на четири пъти шампионската титла и веднъж Шампионска лига, отбелязвайки гол в продълженията във финала срещу Сампдория, за да остави името си в историята на каталунския гранд. 56-годишният специалист се върна обратно в клуба през 1998 като помощник-треньор, но никога не е водил първия отбор. Въпреки това, той призна, че трудно би устоял на изкушението да поеме тима след Евро 2020.</p>
      <p><i>"След края на Европейското първенство има момент за равносметка, кой знае, Холандската футболна федерация вероятно ще каже, че „сме се представили толкова зле на Европейското, че не вървим напред“, но аз имам възможността да напусна и да отида в един клуб. Само един клуб. Засега мога да успокоя всички привърженици на Холандия и националния отбор с това, че оставам селекционер на тима“,</i> завърши Куман. <b><i>А кой друг важен треньор в историята на клуба може да се завърне, според слуховете, <a href="https://www.sportlive.bg/worldfootball/spain/Trenxoryt-izvel-Barselona-do-poslednata-Ushata-kupa-mozhe-da-se-vyrne-v-kluba-1386675.html">вижте в този материал</a>. </i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Suares-s-oshte-edna-travma-aut-e-za-blizo-mesec-1391369.html"/>
        <a href="https://www.sportlive.bg/worldfootball/spain/Levante-matira-Barselona-s-geroichen-obrat-sprq-seriqta-im-v-La-Liga-1391141.html"/>
        <a href="https://www.sportlive.bg/worldfootball/spain/Barselona-veche-ima-favorit-za-nov-trenxor-1388731.html"/>
        <a href="https://www.sportlive.bg/worldfootball/spain/Obqviha-chetirimata-mezhdu-koito-Barselona-izbira-svoq-nov-trenxor-753284.html"/>
        <a href="https://www.sportlive.bg/worldfootball/spain/Guardiola-e-siguren-che-Shavi-shte-poeme-Barselona-1390039.html"/>
      </related>
    </article>
  </body>
</html>