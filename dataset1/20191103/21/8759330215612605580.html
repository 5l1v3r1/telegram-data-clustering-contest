<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902281/-afschaffing-fiscaal-gunstig-tarief-voor-profvoetballers-zou-de-doodsteek-zijn-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-03T21:20:00+00:00"/>
    <meta property="og:title" content="‘Afschaffing fiscaal gunstig tarief voor profvoetballers zou de doodsteek zijn’"/>
    <meta property="og:description" content="Enkele politieke partijen stelden recent het gunstige fiscale tarief waaraan de Belgische profclubs zijn onderworpen in vraag. De Pro League heeft daar nu op gereageerd en probeert extra duiding te scheppen."/>
  </head>
  <body>
    <article>
      <h1>‘Afschaffing fiscaal gunstig tarief voor profvoetballers zou de doodsteek zijn’</h1>
      <address>
        <time datetime="2019-11-03T21:20:00+00:00">03 Nov 2019, 21:20</time>
      </address>
      <p>
        <b>Enkele politieke partijen stelden recent het gunstige fiscale tarief waaraan de Belgische profclubs zijn onderworpen in vraag. De Pro League heeft daar nu op gereageerd en probeert extra duiding te scheppen.</b>
      </p>
      <p>Via een persbericht probeert de Pro League de impact van een afschaffing van het huidige sociale regime voor voetballers in ons land duidelijk te maken. Het schuwt daarbij de grote woorden niet. "Dit soort hervormingen zouden onze competitie de duurste van Europa maken met loonlasten die 35% hoger liggen dan het tweede duurste land. Het zou de doodsteek van het Belgische voetbal zijn."</p>
      <figure>
        <iframe data-src="https://twitter.com/ProLeagueBE/status/1190675836908822528?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Toch is de Pro League ook niet blind voor de maatschappelijke verzuchtingen. "We hebben steeds constructieve gesprekken gehad met politiekers en zijn er ons van bewust dat een status quo vandaag de dag onhoudbaar is." De Pro League verduidelijkt dan ook dat er al vele nieuwe maatregelen genomen zijn. "Na de affaire propere handen zijn er veel nieuwe maatregelen op papier gezet die inmiddels ook werden uitgewerkt."</p>
      <p>De Pro League vraagt dan ook vooral om geen overhaaste beslissing te nemen. "Topsport is bij uitstek een internationale competitieve economische sector. Net daarom wordt, net als andere sectoren en beroepen, topsport terecht ondersteund. Met het huidige fiscale beleid voor voetballers staat België in de Europese middenmoot." Waarop het persbericht ultiem de impact van dergelijke beslissing duidelijk maakt. "Snelle beslissingen kunnen de doodsteek worden van het Belgische profvoetbal en daarmee ook de passie van de miljoenen Belgische voetbalfans.</p>
      <aside>Lees meer<br/><a href="https://www.voetbalprimeur.be/nieuws/900693/pro-league-reageert-op-interesse-in-een-beneliga-ons-gepast-inlichten-.html?itm_source=www.voetbalprimeur.be&amp;itm_medium=highlighted-content">Pro League reageert op interesse in een BeNeLiga: “Ons gepast inlichten"</a></aside>
    </article>
  </body>
</html>