<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/03/sports/etsi-diamorfothike-i-vathmologia-sti-super-league/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-03T21:17:08+00:00"/>
    <meta property="og:title" content="Έτσι διαμορφώθηκε η βαθμολογία στη Super League"/>
    <meta property="og:description" content="Δείτε πως διαμορφώθηκε η βαθμολογία της Super League μετά το τέλος της 9ης αγωνιστικής."/>
  </head>
  <body>
    <article>
      <h1>Έτσι διαμορφώθηκε η βαθμολογία στη Super League</h1>
      <h2>Δείτε πως διαμορφώθηκε η βαθμολογία της Super League μετά το τέλος της 9ης αγωνιστικής.</h2>
      <address><time datetime="2019-11-03T21:17:08+00:00">03 Nov 2019, 21:17</time> by <a rel="author">ΤοΒΗΜΑ Team</a></address>
      <p>Τα έξι από τα επτά παιχνίδια της 9ης αγωνιστικής έχουν ολοκληρωθεί και πλέον απομένει μόνο η αναμέτρηση της Δευτέρας μεταξύ Λαμίας και Βόλου.</p>
      <p>Στην κορυφή της βαθμολογίας παρέμεινε ο Ολυμπιακός μετά το τέλος της 9ης αγωνιστικής, παρά την ισοπαλία του με την Ξάνθη στα Πηγάδια (0-0).</p>
      <p>
        <a href="https://www.in.gr/2019/11/03/politics/sxedio-tis-kyvernisis-gia-tis-poreies-sto-kentro-ta-metra-gia-na-min-paralyei-athina/">Διαβάστε ακόμη : Το σχέδιο της κυβέρνησης για τις πορείες στο κέντρο – Τα μέτρα για να μην «παραλύει» η Αθήνα</a>
      </p>
      <p>Οι ερυθρόλευκοι δεν κατάφεραν να πάρουν τη νίκη, ωστόσο και ο ΠΑΟΚ έχασε βαθμούς στο μεγάλο ντέρμπι με τον Παναθηναϊκό, όπου αναδείχτηκε επίσης ισόπαλος με 2-2.</p>
      <p>Πλέον ο Ολυμπιακός έφτασε τους 23 βαθμούς και παρέμεινε στο +2 από τον Δικέφαλο του βορρά, που τη γλίτωσε φτηνά στο 100+ στο ματς με τους πράσινους που κρατούσαν τη νίκη στα χέρια τους μέχρι τη στιγμή που ο διαιτητής υπέδειξε πέναλτι.</p>
      <p>Από εκεί και πέρα στα υπόλοιπα παιχνίδια της αγωνιστικής η ΑΕΚ πέτυχε μια μεγάλη νίκη επί του Ατρόμητου με 3-2 στο ΟΑΚΑ, χάρη σε τέρμα του Ολιβέιρα, ο οποίος σκόραρε στις καθυστερήσεις για να δώσει τη νίκη στην Ένωση, που έφτασε τους 17 βαθμούς κι ανέβηκε στην τρίτη θέση.</p>
      <p>Στο πιο εντυπωσιακό ματς του Σαββατοκύριακου η Λάρισα πήρε μια σπουδαία νίκη με 3-2 επί του ΟΦΗ πραγματοποιώντας επική ανατροπή, αφού βρέθηκε να χάνει με 2-0 κι έτσι έφτασε στους 15 βαθμούς, έναν λιγότερο από τους Κρητικούς.</p>
      <p>Τέλος Πανιώνιος και Άρης αναδείχτηκαν ισόπαλοι με 1-1 στη Νέα Σμύρνη, ενώ στο Αγρίνιο Παναιτωλικός και Αστέρας Τρίπολης επίσης μοιράστηκαν τους βαθμούς (1-1).</p>
      <h3>Αναλυτικά το πρόγραμμα της 9ης αγωνιστικής:</h3>
      <p>Πανιώνιος – Άρης 1-1<br/>Ξάνθη – Ολυμπιακός 0-0<br/>ΑΕΛ – ΟΦΗ 3-2<br/>Παναιτωλικός – Αστέρας Τρίπολης 1-1<br/>ΑΕΚ – Ατρόμητος 3-2<br/>ΠΑΟΚ – Παναθηναϊκός 2-2</p>
      <p><b>Δευτέρα (3/11, 20:00)</b><br/>Λαμία – Βόλος</p>
      <p>Αναλυτικά η βαθμολογία:</p>
      <p>Ολυμπιακός 23<br/>ΠΑΟΚ 21<br/>ΑΕΚ 17<br/>ΟΦΗ 16</p>
      <p>Ξάνθη 16<br/>ΑΕΛ 15<br/>Άρης 12<br/>Ατρόμητος 11<br/>Αστέρας Τρίπολης 10<br/>Παναθηναϊκός 9<br/>*Βόλος 9<br/>*Λαμία 4<br/>Παναιτωλικός 3<br/>Πανιώνιος -1</p>
      <p>* Λαμία και Βόλος ένα ματς λιγότερο</p>
      <p>Η 10η αγωνιστική:</p>
      <p>Σάββατο (9/11)</p>
      <p>17:15 Βόλος – Παναιτωλικός<br/>19:30 ΟΦΗ – ΠΑΟΚ</p>
      <p>Κυριακή (10/11)</p>
      <p>15:00 Άρης – Αστέρας Τρίπολης<br/>17:00 Ξάνθη Πανιώνιος<br/>17:15 Ολυμπιακός – Ατρόμητος<br/>19:30 Παναθηναϊκός – ΑΕΚ</p>
      <p>Δευτέρα 11/11</p>
      <p>19:30 Λάρισα – Λαμία</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>