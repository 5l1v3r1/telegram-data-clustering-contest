<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/sent-et-yen-monako-prognoz-i-stavka-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-03T03:53:00+00:00"/>
    <meta property="og:title" content="«Сент-Етьєн» – «Монако». Прогноз і ставка Вадима Скічка"/>
    <meta property="og:description" content="Найбільш очікуваний поєдинок усього дванадцятого туру Ліги 1 відбудеться на «Жоффруа Гішар». Дві історичні, популярні, сильні за складом, але водночас непереконливі впродовж старту сезону команди зіграють між собою. «Сен-Етьєн» і «Монако» сусіди у турнірній таблиці. Однак сусіди не серед претендентів на найвищі місця та єврокубки, а сусіди-середняки. Постійний прогнозист «Рейтингу Букмекерів» і коментатор MEGOGO Вадим Скічко впевнений, що гра на «Жоффруа Гішар» не розчарує, а обидва колективи з усіх сил змагатимуться за перемогу."/>
  </head>
  <body>
    <article>
      <h1>«Сент-Етьєн» – «Монако». Прогноз і ставка Вадима Скічка</h1>
      <address><time datetime="2019-11-03T03:53:00+00:00">03 Nov 2019, 03:53</time> by <a rel="author">Вадим Скічко</a></address>
      <p>Найбільш очікуваний поєдинок усього дванадцятого туру Ліги 1 відбудеться на «Жоффруа Гішар». Дві історичні, популярні, сильні за складом, але водночас непереконливі впродовж старту сезону команди зіграють між собою. «Сен-Етьєн» і «Монако» сусіди у турнірній таблиці. Однак сусіди не серед претендентів на найвищі місця та єврокубки, а сусіди-середняки. Постійний прогнозист «Рейтингу Букмекерів» і коментатор MEGOGO Вадим Скічко впевнений, що гра на «Жоффруа Гішар» не розчарує, а обидва колективи з усіх сил змагатимуться за перемогу.</p>
      <p>
        <b>22:00, 03 лис 2019</b>
      </p>
      <p>«Сен-Етьєн» Клода Пюеля поки перебуває у пошуках самого себе. Так, були дві перемоги над «Ліоном» і «Бордо», але домашні нічиї з «Олександрією» та «Ам’єном» звели нанівець усі старання «Зелених». Вболівальники «Стефануа» м’яко кажучи не у захваті від нестабільності свого клубу, тож тиск відповідальності на «Сен-Етьєн» присутній неабиякий. Домашні матчі допоки не були чеснотою «Зелених», втім так не триватиме постійно. А ще подразник у них у неділю буде достатній аби продемонструвати усі свої найкращі якості. «Сен-Етьєн» лише у одному домашньому матчі цього сезону не забив (проти «Меца») тож проти однієї з гірших оборон чемпіонату доречно очікувати від господарів бодай одного взяття воріт.</p>
      <p>За поєдинками «Монако» завжди цікаво спостерігати, адже у них постійний екшн. Забивають, пропускають, перемагають, програють… У матчах за участі команди Леонарду Жардіма в середньому забивається найбільше м’ячів – 3,6 за гру. Особливо реультативними є поєдинки на домашній арені «Монако» «Стад Луї ІІ». Але й на виїзді «Монегаски» теж вміють створити видовище – 2:2 зі «Страсбуром» або 1:3 з «Монпельє». «Червоно-білі» зараз на підйомі – у них дві поспіль перемоги у Лізі 1 та виграш на тижні у Кубку Ліги. Безперечно гості теж активно йтимуть на ворота «Сен-Етьєна», тому слід очікувати чогось подібного на результат у травні цього року – тоді «Сен-Етьєн» і «Монако» зіграли 3:2.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/spal-sampdoriya-prognoz-i-stavka-yuriya-shevchenka/"/>
        <a href="https://bookmaker-ratings.com.ua/tips/prognoz-i-stavka-spal-sampdoriya-autsajdery-obminyayut-sya-golamy/"/>
        <a href="https://bookmaker-ratings.com.ua/tips/prognoz-i-stavka-sergij-stahovs-kyj-attila-balash-ukrayinets-peremozhe-ale-ne-bez-problem/"/>
      </related>
    </article>
  </body>
</html>