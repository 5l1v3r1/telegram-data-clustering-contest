<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/ostali-sportovi/vesti/kil-je-motor-koji-ne-staje-povrede-muce-vardar/341487"/>
    <meta property="og:site_name" content="MozzartSport"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Kil je motor koji ne staje, povrede muče Vardar"/>
    <meta property="og:description" content="Jedina neporažena ekipa u najjačim grupama Lige šampiona na vrućem gostovanju u Ukrajini. Šampion Evrope posle dva debakla želi da se vrati u pobednički ritam"/>
  </head>
  <body>
    <article>
      <h1>Kil je motor koji ne staje, povrede muče Vardar</h1>
      <h2>Jedina neporažena ekipa u najjačim grupama Lige šampiona na vrućem gostovanju u Ukrajini. Šampion Evrope posle dva debakla želi da se vrati u pobednički ritam</h2>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p>Posle nepunih šest kola rukometne Lige šampiona jedina ekipa iz dve najjače grupe koja još nije osetila gorčinu poraza je Kil. Nemački vicešampion posle godine pauze vratio se u elitu, igra fantastično pod komandom legendarnog <b>Filipa Jihe</b>, kome je ovo debitantska sezona kao glavnog trenera Zebri sa Baltika. Čeh je prošle sezone kupio zanat od Islanđanina <b>Alfreda Gislasona</b>, a pokazao je da je sazreo da vodi giganta koji se vraća na staze stare slave.</p>
      <p>U šestom kolu Kil gostuje Motoru u Zaporožju (<b>17.00</b>). Domaćin je prošle sezone u Ligi šampiona bio mnogo bolji, opasniji, teže su se osvajali bodovi u Ukrajini. Ove sezone, Motor je veliko razočaranje, ima samo bod posle pet kola.</p>
      <p>Kil igra sjajno, ređa pobede kako u evro eliti, tako i u Bundesligi. Nemački vicešampion je u seriji od 10 pobeda u svim takmičenjima. Blista na golu Danac <b>Niklas Landin Jakobsen</b>, u napadu se nezadrživi <b>Harald Reinkind</b> i <b>Nikola Bilik</b>, dok ključ u odbrani drži kapiten <b>Domagoj Duvnjak</b>.</p>
      <p>Kil je posle remija na svom terenu na premijeri takmičenja protiv Vive Kjelcea vezao četiri trijumfa. U gostima je slavio u Vespremu, pregazio šampiona Vardar u Skoplju sa čak 11 golova razlike, pa se crno piše i ekipi iz Zaporožja.</p>
      <related>
        <a href="https://www.mozzartsport.com/ostali-sportovi/vesti/vatreno-krstenje-rukometnog-nagelsmana/341482"/>
      </related>
      <p>Branilac krune Vardar dobro je počeo sezonu sa tri pobede, ali su onda krenuli problemi. U dva meča sa favoritima Kilom i Vespremom skopski crveno-crni su završili sa minusom od 20 pogodaka. Trener <b>Eduard Kokšarov</b> ima problema sa povredama bitnih igrača, pogotovo zemljaka <b>Pavela Atmana</b>, <b>Sergeja Gorpišina</b> i <b>Gleba Kalaraša </b>koji su se vratili roviti posle reprezentativne akcije Zbornaje u Argentini. Nije 100 odsto spreman ni kapiten <b>Stojanče Stoilov</b> pred dolazak u makedonsku prestonicu beloruskog Meškova iz Bresta (17.00) u dvorani Jane Sandanski.</p>
      <p>Ipak, treba očekivati pobedu šampiona Evrope u kom god sastavu da izađe. Brest je loš, ima samo jednu pobedu, a na gostovanjima ove sezone u evro eliti je oba puta poražen.</p>
      <p>Mađarski vicešampion Seged na svom terenu imaće lak posao protiv ove sezone podmlađenog Celja. Derbi začelja u Grupi A igra se u Norveškoj gde će Zagreb <b>Veselina Vujovića</b> pokušati da uzme prve bodove u Ligi šampiona protiv Elveruma. Oba tima su na nuli, ali pobednik ima šanse za šestu poziciju koja vodi u prvu nokaut fazu.</p>
      <p>Sistem takmičenja u Ligi šampiona je isti kao i prethodne sezone. Iz prve dve grupe najbolji tim ide direktno u četvrtfinale, dok ekipe od drugog do šestog mesta odlaze u osminu finala. Iz slabijih grupa C i D po dva najbolja tima igraće u baražu za osminu finala.</p>
      <p>Titulu brani Vardar koji je prošle sezone u Kelnu pobedio u finalu Vesprem.</p>
      <table bordered="">
        <tr>
          <th>Vreme</th>
          <th>RB</th>
          <th>Liga</th>
          <th>Meč</th>
          <th>Tip</th>
          <th>Kvota</th>
        </tr>
        <tr>
          <td>Ned 17:00</td>
          <td>7512</td>
          <td>LŠ</td>
          <td>Motor - Kiel</td>
          <td>h 2 (+3.5)</td>
          <td>1,90</td>
        </tr>
        <tr>
          <td>Ned 17:00</td>
          <td>7513</td>
          <td>LŠ</td>
          <td>Vardar Pro - Meshkov Brest</td>
          <td>h 1 (-4.5)</td>
          <td>1,85</td>
        </tr>
        <tr>
          <td>Ned 19:00</td>
          <td>7552</td>
          <td>LŠ</td>
          <td>Elverum - Zagreb</td>
          <td>up manje (50.5)</td>
          <td>1,85</td>
        </tr>
        <tr>
          <td colspan="6">Ukupna kvota6,50</td>
        </tr>
      </table>
      <p><a href="https://beta.mozzartbet.com/create-ticket?odds=%5B%7B%22matchId%22%3A4493764%2C%22matchNumber%22%3A7512%2C%22gameId%22%3A1%2C%22subgameId%22%3A3%7D%2C%7B%22matchId%22%3A4493765%2C%22matchNumber%22%3A7513%2C%22gameId%22%3A1%2C%22subgameId%22%3A1%7D%2C%7B%22matchId%22%3A4493766%2C%22matchNumber%22%3A7552%2C%22gameId%22%3A27%2C%22subgameId%22%3A1%7D%5D">Kladi se<br/></a> </p>
      <p>
        <b>LIGA ŠAMPIONA – 6. KOLO</b>
      </p>
      <p>
        <b>GRUPA A</b>
      </p>
      <p><b>Sreda</b><br/>Flenzburg – Barselona 27:34 (12:18)</p>
      <p><b>Subota </b><br/>PSŽ – Alborg 37:24 (18:11)</p>
      <p>
        <b>Nedelja</b>
        <br/>
        <b>
          <a href="https://www.mozzartbet.com/sr#/match/4493763">17.00: (1,05) Seged (18,0) Celje (13,0)</a>
          <br/>
          <a href="https://www.mozzartbet.com/sr#/match/4493766">19.00: (1,90) Elverum (8,00) Zagreb (2,20)</a>
        </b>
      </p>
      <p>
        <b>GRUPA B</b>
      </p>
      <p><b>Subota</b><br/>Vive Kjelce – Vesprem 34:33 (17:17)<br/>Porto – Monpelje 23:23 (11:10)</p>
      <p>
        <b>Nedelja</b>
        <br/>
        <b>
          <a href="https://www.mozzartbet.com/sr#/match/4493764">17.00: (4,00) Motor Zaporožje (8,50) Kil (1,35)</a>
          <br/>
          <a href="https://www.mozzartbet.com/sr#/match/4493765">17.00: (1,17) Vardar (20,0) Meškov Brest (6,25)</a>
        </b>
      </p>
      <p>
        <b>GRUPA C</b>
      </p>
      <p><b>Subota</b><br/>Savehof – Bidasoa 24:33 (9:20)<br/>Sporting Lisabon – Rihiman Koks 38:29 (23:15)<br/>Tatran Prešov – Eurofarm Rabotnik 31:29 (15:14)</p>
      <p>
        <b>GRUPA D</b>
      </p>
      <p><b>Sreda</b><br/>Dinamo Bukurešt – Visla Plock 29:20 (13:10)</p>
      <p><b>Četvrtak</b><br/>Kadeten – Gudme 40:28 (18:11)</p>
      <p><b>Subota</b><br/>Čehovski Medvedi – Kristijanštad 37:26 (20:16)</p>
      <p>*** kvote su podložne promenama</p>
      <figure>
        <img src="https://mozzartsport.com/upload/CKEditor/03.11.2019/RUkkmmLiga.JPG"/>
      </figure>
      <p><b>Foto</b>: <i>Shutterstock</i></p>
      <hr/>
      <figure>
        <iframe src="https://www.youtube.com/embed/3amgSYJjoA8" width="425" height="349" data-service="Youtube" scrolling="no"/>
      </figure>
      <p> </p>
    </article>
  </body>
</html>