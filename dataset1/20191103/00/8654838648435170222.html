<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/blizzcon-2019-ragazzo-interrompe-sessione-gridando-liberare-hong-kong.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="BlizzCon 2019: ragazzo interrompe una sessione gridando di liberare Hong Kong"/>
    <meta property="og:description" content="La protesta di Hong Kong torna in scena anche nel corso di una sessione di Q&amp;E alla BlizzCon 2019 con un paio di ragazzi che hanno riacceso la discussione.. Visto il clima che aveva preceduto la B..."/>
  </head>
  <body>
    <article>
      <h1>BlizzCon 2019: ragazzo interrompe una sessione gridando di liberare Hong Kong</h1>
      <h2>La protesta di Hong Kong torna in scena anche nel corso di una sessione di Q&amp;E alla BlizzCon 2019 con un paio di ragazzi che hanno riacceso la discussione.</h2>
      <address><time datetime="2019-11-03T00:00:00+00:00">03 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Visto il clima che aveva preceduto la <b>BlizzCon 2019</b> c'era ovviamente da aspettarsi qualche <b>irruzione</b> a tema <b>Hong Kong</b> nel corso dell'evento e infatti così è stato, come dimostrano alcuni video di una sessione Q&amp;A su World of Warcraft: Shadowlands.<br/><br/>Nel corso delle <b>domande</b> poste a turno dal pubblico agli sviluppatori su <a href="https://multiplayer.it/articoli/world-of-warcraft-shadowlands-provato-blizzcon-2019.html">World of Warcraft: Shadowlands</a>, ci sono stati due riferimenti alla questione della protesta di Hong Kong, portata all'interno dell'universo Blizzard dopo il famoso caso di BlitzChung e della sua censura.<br/><br/>Durante il panel si è iniziato a sentire una sorta di coro "free Hong Kong", che ha portato anche uno dei ragazzi in fila per le domande a dire <b>"liberate Hong Kong"</b>, con una risposta effettivamente cordiale anche da parte del conduttore della sessione con "per me suona bene", a cui è seguita una vera e propria irruzione di un ragazzino, all'apparenza molto giovane, che ha interrotto tutto con il suo continuativo coro "liberate Hong Kong!"<br/><br/>L'intervistatore a quel punto si è rivolto a lui chiedendo se avesse una domanda da fare, ottenendo il medesimo "Free Hong Kong!" Come risposta. L'episodio è stato ovviamente un fuori programma, ma la reazione degli astanti è stata decisamente composta in questo caso, forse anche troppo rispetto a quanto avrebbero voluto i protagonisti, considerando che anche il pubblico non sembra aver recepito più di tanto il moto di protesta.<br/><br/>In ogni caso, la questione delle <a href="https://multiplayer.it/notizie/blizzard-punisce-giocatore-pro-hearthstone-per-sostegno-proteste-hong-kong.html">proteste di Hong Kong</a> ha colpito in maniera piuttosto dura Blizzard in termini di immagine nei giorni scorsi, tanto da portare la compagnia ad aprire il BlizzCon 2019 con delle <a href="https://multiplayer.it/notizie/blizzard-scuse-publisher-aprono-blizzcon-2019.html">scuse ufficiali</a>, sebbene non molto chiare a dirla tutta.</p>
      <figure>
        <img src="https://multiplayer.net-cdn.it/thumbs/images/2013/02/19/blizzcon_logo_jpg_1400x0_q85_jpg_1400x0_q85.jpg"/>
      </figure>
      <ul>
        <li>
          <a href="https://www.vg247.com/2019/11/03/blizzcon-kid-shouting-free-hong-kong/">Fonte</a>
        </li>
      </ul>
    </article>
  </body>
</html>