<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696544/%D8%A8%D8%A7%D8%B2-%DA%A9%D8%B1%D8%AF%D9%86-%D9%82%D9%81%D9%84-%DA%AF%D9%88%D8%B4%DB%8C-%D8%A8%D8%A7-%D8%A7%D8%AB%D8%B1%D8%A7%D9%86%DA%AF%D8%B4%D8%AA-%D8%AA%D9%86%D9%87%D8%A7-%D8%AF%D8%B1-20-%D8%AF%D9%82%DB%8C%D9%82%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="باز کردن قفل گوشی با اثرانگشت تنها در 20 دقیقه"/>
    <meta property="og:description" content="هکرهای چینی به تازگی اعلام کرده‌اند که می‌توانند حسگر اثرانگشت گوشی‌های هوشمند را تنها در عرض مدت ۲۰ دقیقه از کار انداخته و قفل گوشی کاربران موردنظر را باز کنند."/>
  </head>
  <body>
    <article>
      <h1>باز کردن قفل گوشی با اثرانگشت تنها در 20 دقیقه</h1>
      <address><time datetime="2019-11-03T00:00:00+00:00">03 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/12/1032985_348.jpg"/>
      </figure>
      <p>هکرهای چینی به تازگی اعلام کرده‌اند که می‌توانند حسگر اثرانگشت گوشی‌های هوشمند را تنها در عرض مدت ۲۰ دقیقه از کار انداخته و قفل گوشی کاربران موردنظر را باز کنند.</p>
      <p>به گزارش ایسنا، بسیاری از کاربران گوشی های هوشمند در یکی دو سال اخیر به منظور ارتقای امنیت سایبری و حفاظت از حریم خصوصی و اطلاعات شخصی ذخیره شده در گوشی خود، از حسگر اثرانگشت ( fingerprint) و سیستم تشخیص چهره هوشمند استفاده می کنند.</p>
      <p>اما حالا به نظر می رسد اخبار جدید و گزارش های منتشر شده در مجله فوربس، نگرانی کاربران گوشی های هوشمند را تشدید کرده است چراکه هکرهای چینی به تازگی اعلام کرده اند که قادرند قفل گوشی های مجهز به حسگر اثرانگشت (fingerprint scanner) را به راحتی تنها ظرف مدت ۲۰ دقیقه باز کرده و به اطلاعات شخصی قربانیان دسترسی یابند.</p>
      <p>در ادامه این گزارش در مورد نام و نشان این هکرهای چینی نیز سخن گفته شده است که از اعضای تیم تحقیقاتی و امنیتی X-Lab شرکت چینی تنسنت هستند. آنها در مورذ روش دسترسی به اطلاعات از طریق حسگر اثرانگشت در جریان کنفرانس شانگهای ۲۰۱۹ نیز خبر داده و مقالاتی خوانده بودند.</p>
      <p>چن یو، مدیر تیم تحقیقاتی و امنیتی X-Lab ضمن اینکه هیچ اشاره دقیقی به چند و چون و جزئیات روش مورد استفاده هکرهای چینی برای باز کردن قفل گوشی‌های مجهز به حسگر اثرانگشت نکرد، اما خاطرنشان کرده است که با بهره گیری از یک اپلیکیش، لمس یک شیشه توسط افراد و در نهایت یک چاپگر سه بعدی (۳D printer) این کار قابل اجراست.</p>
      <p>بسیاری از کارشناسان و تحلیلگران فعال در حوزه امنیت سایبری بر این باورند از آنجایی که هیچ اشاره دقیقی به جزئیات این تکنیک نشده است، نمی‌توان پیش‌بینی کرد که تا چه اندازه و در چه مقیاس قابلیت اجرا برای تمامی گوشی های هوشمند موجود در جهان را داراست.</p>
    </article>
  </body>
</html>