<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/milojevic-citirao-duleta-posle-poraza-od-buducnosti/341519"/>
    <meta property="og:site_name" content="MozzartSport"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Milojević citirao Duleta posle poraza od Budućnosti"/>
    <meta property="og:description" content="“Izgubiti od Budućnosti, Cedevita Olimpije kod kuće, Crvene zvezde i FMP-a u gostima zaista se ne mogu tumačiti kao kiksevi, jer su to objektivno bolje ekipe od nas”, jasno će Megin strateg"/>
  </head>
  <body>
    <article>
      <h1>Milojević citirao Duleta posle poraza od Budućnosti</h1>
      <h2>“Izgubiti od Budućnosti, Cedevita Olimpije kod kuće, Crvene zvezde i FMP-a u gostima zaista se ne mogu tumačiti kao kiksevi, jer su to objektivno bolje ekipe od nas”, jasno će Megin strateg</h2>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p><b>Teškim porazom od Budućnosti Mega je nastavila seriju loših rezultata, ali trener Dejan Milojević ne odustaje od svog tima, inače najmlađeg od nastanka kluba</b>.</p>
      <p>Mladi stručnjak svestan je da je gost iz Podgorice u ovom trenutku jak rival za Megu.<br/><b>"Čestitam ekipi Budućnosti na pobedi. Osim prve četvrtine, sve ostalo je bilo za zaborav i završilo se ovako kako se završilo. Ako iz svega ovoga može da se izvuče nešto pozitivno, to je da mi nemamo pravi kiks. Izgubiti od Budućnosti, Cedevita Olimpije kod kuće, Crvene zvezde i FMP-a u gostima zaista se ne mogu tumačiti kao kiksevi, jer su to objektivno bolje ekipe od nas. Međutim, način na koji igramo je problematičan i zato moramo da se trgnemo i mečeve koji će nam odlčučivati borbu za opstanak odigramo mnogo bolje. Skor od četiri poraza i jedne pobede je loš, ali dobra stvar je što smo konkurenta u toj borbi za opstanak Zadar pobedili 24 poena razlike. Idemo dalje"</b>, izjavio je <b>Milojević.</b></p>
      <p>Na pitanje novinara o psihološkom problemu ekipe <b>Milojević</b> je citirao <b>Duška Vujoševića</b>.<br/><b>"Cerovina i Macura su odlučno uzimali šuteve i zato su pogađali. Svaki put kad se dvoumiš to je u najvećem broju slučajeva promašaj. Kada preskačeš dobre šuteve ništa dobro se ne dešava. Budućnost je imala dobar šuterski dan, ali mi smo se predali kad su poveli više od 10 poena razlike. Jedino rešenje za nas je da nastavimo dobro da treniramo. Duško Vujošević ima jednu izreku koja kaže: 'Ekipe koje treniraju jako, ne predaju se tako lako'. To će biti naš recept. Istina je da mi ne treniramo slabo, ali ono što nedostaje je veće samopuzdanje prilikom tih šuteva. Ovo nisu igrači koji nemaju šut, samo je su izgubili samopuzdanje koje ćemo treningom morati da vratimo"</b>, poručio je Megin strateg.</p>
      <p><b>Foto</b>: <i>MN Press</i></p>
    </article>
  </body>
</html>