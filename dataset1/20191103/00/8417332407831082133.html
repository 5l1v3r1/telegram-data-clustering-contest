<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/03/Trump-inviterer-Ukrainas-president-p%C3%A5-bes%C3%B8k-20307658.ece"/>
    <meta property="og:site_name" content="adressa.no"/>
    <meta property="article:published_time" content="2019-11-03T00:52:17+00:00"/>
    <meta property="og:title" content="Trump inviterer Ukrainas president på besøk"/>
    <meta property="og:description" content="USAs president Donald Trump har invitert sin kollega i Ukraina, Volodymyr Zelenskyj, til Det hvite hus."/>
  </head>
  <body>
    <article>
      <h1>Trump inviterer Ukrainas president på besøk</h1>
      <address><time datetime="2019-11-03T00:52:17+00:00">03 Nov 2019, 00:52</time> by <a rel="author">(NTB) NTB</a></address>
      <p>USAs president Donald Trump har invitert sin kollega i Ukraina, Volodymyr Zelenskyj, til Det hvite hus.</p>
      <aside><a href="https://www.adressa.no/nyheter/utenriks/2019/11/03/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/03/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/03/javascript:void(0);">Del denne artikkelen på e-post</a></aside>
      <p>Det sa Trump til reportere utenfor Det hvite hus lørdag, før han dro videre til New York.</p>
      <p>– Jeg vil gjerne invitere ham. Jeg vil gjerne at han skal komme til Det hvite hus, om han ønsker å komme. Og det tror jeg han vil, sa Trump, ifølge <a href="https://www.reuters.com/article/us-usa-trump-ukraine/trump-says-he-wants-ukraines-president-zelenskiy-to-visit-the-white-house-idUSKBN1XC0LD?il=0">Reuters</a>.</p>
      <p>Representantenes hus har vedtatt å formalisere riksrettsprosessen mot Donald Trump grunnet etter en telefonsamtale han hadde med Zelenskyj 25. juli.</p>
      <p>Trump besluttet kort tid før samtalen å holde tilbake 2,3 milliarder kroner i lovet militærhjelp til Ukraina, og han ba under samtalen Zelenskyj innlede korrupsjonsgransking av Joe Biden og sønnen hans.</p>
      <p>Biden leder kappløpet om å bli demokratenes presidentkandidat og kan dermed bli Trumps utfordrer neste år.</p>
      <p>Trump har bekreftet at han diskuterte Biden under telefonsamtalen, men nekter for å ha lagt press på den ukrainske presidenten.</p>
      <p>(©NTB)</p>
    </article>
  </body>
</html>