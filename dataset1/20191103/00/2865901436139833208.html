<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/eibar-mesec-dana-nije-mogao-nikog-da-dobije-a-onda-postao-maksimalan/341551"/>
    <meta property="og:site_name" content="MozzartSport"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Eibar mesec dana nije mogao nikog da dobije, a onda postao maksimalan"/>
    <meta property="og:description" content="Posle Viljareala tim Marka Dmitrovića savladao i Leganes"/>
  </head>
  <body>
    <article>
      <h1>Eibar mesec dana nije mogao nikog da dobije, a onda postao maksimalan</h1>
      <h2>Posle Viljareala tim Marka Dmitrovića savladao i Leganes</h2>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p>Mučio se Eibar ceo oktobar da nađe odgovarajući ritam, dao samo jedan gol na tri utakmice, a onda je ove sedmice zablistao i sa dve vezane pobede isplivao iz opasne zone. Posle slavlja nad Viljarealom u četvrtak veče, izborenim tek u nadoknadi vremena, tim sa Ipurue opet je do važnog trijumfa stigao u završnici. Ovoga puta stradao je Leganes u gostima, što uspehu ekipe našeg reprezentativca <b>Makra Dmitrovića</b> daje na značaju – 2:1.</p>
      <p>U vanrednoj rundi tvorac preokreta bio je <b>Fabio Oreljana</b>, a sjajnu formu potvrdio je na Butarkeu, jer je šest minuta pre kraja uposlio <b>Kikea</b>, a 29-godišnji napadač se postarao da bodovi odu za Eibar.</p>
      <p>Bio je to šok za domaćina, koji je poveo u ranoj fazi susreta, ali na neki način i namirena pravda, jer je <b>El Nesirija</b> prethodio, čini se, faul nad <b>Dmitrovićem</b>.</p>
      <p>Ako <b>Marko Dmitrović</b> ima razloga za radost, onda bi trener Selte Fran Eksriba mogao da se zamisli za posao. Ekipa iz Galicije opet nije pobedila, a posle Alavesa, Sosijedada i Betisa položila je oružje i pred Hatefeom. Još na Balaidosu – 0:1.</p>
      <p>Jedini gol na meču delo je Brazilca <b>Kenedija</b>, letos pristiglog iz Njukasla, što je bilo dovoljno da se sastav <b>Nemanje Maksimovića</b> (<i>ušao osam minuta pre kraja</i>) vine do sedme pozicije, a Selta ostane u opasnoj zoni. Gde joj je i mesto posle samo jednog trijumfa u minulih deset susreta.</p>
      <p>
        <b>ŠPANIJA 1 - 12. kolo</b>
      </p>
      <p><i><b>Subota</b></i><br/>Espanjol - Valensija 1:2 (1:0)<br/>/Roka 31 penal - Pareho 69 penal, Gomez 80/</p>
      <p>Levante - Barselona 3:1 (0:1)<br/>/Kampanja 62, Majoral 63, Radoja 68 - Mesi 34. penal/</p>
      <p>Sevilja - Atletiko Madrid 1:1 (1:0)<br/>/Vaskez 28 – Morata 60/</p>
      <p>Real Madrid – Betis 0:0</p>
      <p><b>Nedelja</b><br/>Valjadolid – Majorka  3:0 (1:0)<br/>/Fernandez 40, Unal 50, Ramirez 94/</p>
      <p>Viljareal – Atletik Bilbao  0:0</p>
      <p> </p>
      <p>Osasuna – Alaves 4:2 (3:1)<br/>/Garsija 20, Ćimi Abila 26, Tores 45+6 pen, Viljar 55 pen – Lagvardija 27, Perez 51 pen/</p>
      <p>Selta – Hetafe 0:1 (0:1)<br/>/Kenedi 37/</p>
      <p>Leganes – Eibar 1:2 (1:1)<br/>/En Nesri 6 – Šarls 17, Kike 84/</p>
      <p>
        <b>
          <b>
            <a href="https://www.mozzartbet.com/sr#/match/4489573">21.00:  (3,00) Granada (3,10)  Real Sosijedad (2,50)</a>
          </b>
        </b>
      </p>
      <figure>
        <img src="https://mozzartsport.com/upload/CKEditor/30.10.2019/eibar%20tabela.jpg"/>
      </figure>
      <p>
        <b>
          <i>Pogledajte novu epizodu serije Ekipizza...</i>
        </b>
      </p>
      <figure>
        <iframe src="https://www.youtube.com/embed/pBoAuusV3v4" width="425" height="349" data-service="Youtube" scrolling="no"/>
      </figure>
      <p><b>FOTO</b>: <i>Reuters</i></p>
    </article>
  </body>
</html>