<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696569/%D8%B4%D9%87%D8%B1%D8%AF%D8%A7%D8%B1%DB%8C-%DA%A9%D8%B1%D8%AC-%D8%AD%D8%AF%D9%88%D8%AF-300-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%DA%86%DA%A9-%D8%A8%D8%B1%DA%AF%D8%B4%D8%AA%DB%8C-%D8%AF%D8%A7%D8%B1%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="شهرداری کرج حدود 300 میلیارد تومان چک برگشتی دارد"/>
    <meta property="og:description" content="عضو شورای اسلامی شهر کرج با اشاره به بارش های اخیر و آبگرفتگی برخی معابر شهر افزود: اگر مشکل آبگرفتگی معابر با حفر چاه های جذبی حل می شودف بهتر است این کار انجام شود."/>
  </head>
  <body>
    <article>
      <h1>شهرداری کرج حدود 300 میلیارد تومان چک برگشتی دارد</h1>
      <address><time datetime="2019-11-03T00:00:00+00:00">03 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/12/1033061_758.jpg"/>
      </figure>
      <p>عضو شورای اسلامی شهر کرج با اشاره به بارش های اخیر و آبگرفتگی برخی معابر شهر افزود: اگر مشکل آبگرفتگی معابر با حفر چاه های جذبی حل می شودف بهتر است این کار انجام شود.</p>
      <p>به گزارش ایسنا سارا دشت‌گرد در نطق پیش از دستور صد و شصت و هشتمین جلسه شورای شهر کرج<br/>وی با بیان اینکه هر سال در زمان بارش ها برخی نقاط مثل مطهری و روبروی مهستان و .... دچار آبگرفتگی می‌شود، گفت: در بودجه سال ۹۸ برای حفر چاه های جذبی اعتبار در نظر گرفته شده است که باید این اعتبار برای کاهش مشکلات مردم در این حوزه هزینه شود.<br/><br/>عضو شورای اسلامی شهر کرج در ادامه با اشاره به آغاز فصل سرما، عنوان کرد: با توجه به بودجه ای که برای برای این مکان ها در نظر گرفته شده ضروری است در روزهای سرد در‌ این محل‌ها به روی بانوان و آقایان باز باشد.<br/><br/>این مسئول همچنین به پیگیری برای نقد کردن چک های برگشتی شهرداری کرج اشاره کرد و افزود: روز گذشته جلسه ای در این خصوص برگزار شد اما ضروری است در جلسه شورا نیز مطرح شود.<br/><br/>وی افزود: شهرداری کرج حدود ۳۰۰ میلیارد تومان چک برگشتی دارد که درصد مناسبی از بودجه شهر را شامل می شود؛ طبق قوانینی که جدیدا برای چک ها وضع شده هر چقدر قدمت چک ها بیشتر باشد نقد کردن آن دشوارتر می شود؛ ضروری است مناطق لیست چک های برگشتی را به شورا نیز ارایه کنند.<br/><br/>عضو شورای شهر کرج با اشاره به ضرورت ایجاد و یا اصلاح سامانه ثبت املاک تهاتری در شهرداری کرج افزود: با راه اندازی این سامانه شهروندان برای تهاتر املاک خود با مشکلات کمتری روبرو می شوند.<br/><br/>وی در پایان در خصوص تملک ۵ ملک در خیابان میرزایی پرور‌ یادآور شد: ۲ مالک اعلام آمادگی کرده و اقدامات لازم را نیز انجام داده اند، برای جلوگیری از ایجاد هزینه های اضافی برای این دو مالک، ضروری است کار این مالک ها پیگیری شود.</p>
    </article>
  </body>
</html>