<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/pejners-se-budi/341471"/>
    <meta property="og:site_name" content="MozzartSport"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Pejners se budi"/>
    <meta property="og:description" content="Letonski košarkaš polako počinje da pokazuje igre koje su se od njega očekivale od samog starta"/>
  </head>
  <body>
    <article>
      <h1>Pejners se budi</h1>
      <h2>Letonski košarkaš polako počinje da pokazuje igre koje su se od njega očekivale od samog starta</h2>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p>Mnogo se polemisalo na početku sezone o Partizanovim “stranim” pojačanjima. Trener <b>Andrea</b> <b>Trinkijeri</b> gotovo da je u potpunosti rekonstruisao ekipu, pa su se sa razlogom od svih očekivale dobre partije.</p>
      <p>Od nekih smo ih već dobili - <b>Rašon</b> <b>Tomas</b> je od samog starta pokazao kakva je zver, a šlag na tortu stavio je na jučerašnjem meču protiv FMP-a, na kojem je postigao 23 poena uz indeks 31. Standardno dobar bio je <b>Vil</b> <b>Mozli</b>, koji Partizanu daje neophodnu čvrstinu pod samim obručem. <b>Kori</b> <b>Volden</b> sinoć nije igrao, ali je pokazao da može da bude od velike koristi <b>Andrei</b> <b>Trinkijeriju</b>, kada govorimo o organizaciji napada. Ali šta reći za <b>Žanisa</b> <b>Pejnersa</b>?</p>
      <figure>
        <img src="https://mozzartsport.com/upload/CKEditor/03.11.2019/770x200-PFK.png"/>
      </figure>
      <p>Letonski košarkaš nije baš blistao na početku sezone. Igra u odbrani nije bila na najboljem mogućem nivou, što je omogućilo rivalima da neretko dođu do zaista lakih koševa u igri jedan na jedan. Nije sve baš išlo najsjajnije ni u napadu, pa je <b>Andrea</b> <b>Trinkijeri</b> davao <b>Pejnersu</b> nešto manju minutažu.</p>
      <p>Jasno je da je naporan raspored delom uticao na to da Letonac ne ispolji sav svoj potencijal odmah na startu takmičenja, mnogi su počeli i da sumnjaju da li je on pravo pojačanje za crno-belu ekipu, ali Pejners je tokom tekuće sedmice polako počeo da se budi i da “pokazuje puls”.</p>
      <p>Može se reći da je protiv na meču protiv Limoža ove nedelje u Evrokupu, <b>Žanis</b> <b>Pejners</b> igrao glavnu ulogu u rukovođenju odbrane. Provevši na terenu gotovo 27 minuta, bio je to jasan pokazatelj da mu <b>Andrea</b> <b>Trinkijeri</b> veruje i da je napravio korak unapred u odnosu na neke prethodne utakmice. Solidan je bio i u ofanizvnom delu igre, gde je upisao osam poena.</p>
      <figure>
        <img src="https://mozzartsport.com/upload/CKEditor/03.11.2019/20191026gvPeiners2.jpg"/>
      </figure>
      <p>Sinoć protiv FMP-a, <b>Pejners </b>je pružio možda i najbolju partiju od kako je došao u Partizan. U napadu je bio bez greške, pošto iz igre nije promašio, pritom upisavši devet poena, ali navijače i stručni štab crno-belih može da raduje činjenica da je <b>Pejners</b> konačno počeo da liči na pravi bedem u odbrambenoj liniji Parnog valjka.</p>
      <p>Nakon nekoliko “minusa”, Letonac je polako počeo da skuplja i “pluseve” kod stručnog štaba Partizana. Svakom novom partijom, polako počinje da uliva nadu da bi i definitivno mogao da preuzme jednu od glavnih uloga na svojoj poziciji i tako reši crno-bele muka oko eventualne potrage za novin pojačanjima.</p>
      <p>Sada samo ostaje da konačno “proradi” i <b>Artjom</b> <b>Parahovski</b>...</p>
      <figure>
        <img src="https://mozzartsport.com/upload/CKEditor/03.11.2019/beting%20parrrrrrrrrtner%20poslednje%20(1).png"/>
      </figure>
      <p><b>Piše</b>: <i>Srđan TODOROVIĆ</i><br/><b>Foto</b>: <i>Star Sport, MN Press</i></p>
    </article>
  </body>
</html>