<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/volej-markana-obradovao-porto-familikao-i-sporting-kiksnuli-u-gostima-video/341560"/>
    <meta property="og:site_name" content="MozzartSport"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Volej Markana obradovao Porto, Familikao i Sporting kiksnuli u gostima (VIDEO)"/>
    <meta property="og:description" content="Benfika izgleda ima samo jednog pravog rivala za titulu..."/>
  </head>
  <body>
    <article>
      <h1>Volej Markana obradovao Porto, Familikao i Sporting kiksnuli u gostima (VIDEO)</h1>
      <h2>Benfika izgleda ima samo jednog pravog rivala za titulu...</h2>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p>Interesantan nedeljni program u portugalskoj Primeiri upotpunili su kiksevi Sportinga iz Lisabona i Familikaoa na gostovanjima, kao i minimalni trijumf Porta kod kuće kojim su puleni <b>Serža Konseisaoa</b> održali dva koraka zaostatka u odnosu na lidera Benfiku na tabeli.</p>
      <p>Zmajevi su na svom Dragau igrali onoliko koliko im je bilo potrebno, a otpor borbenog Avesa (1:0) slomio je brazilski štoper <b>Ivan Markano</b> sjajnim volej udarcem u 13. minutu na centaršut <b>Otavija</b> sa desne strane. Porto je dominirao tokom celog meča, imao još nekoliko izglednih šansi da ubedljivije slavi, ali je sve ostalo na tom jednom pogotku. Lepom u svakom slučaju...</p>
      <figure>
        <iframe src="https://www.youtube.com/embed/zKbBzoRJwJ0" width="425" height="349" data-service="Youtube" scrolling="no"/>
      </figure>
      <p>Mnogo zanimljiviji meč odigran je u Bragi, u čuvenom kamenolomu, gde je najprijatnije iznenađenje u sezoni zaustavljeno od strane ekipe <b>Rikarda Sa Pinta</b>. Iako je Familikao ostao sa desetoricom još sredinom prvog poluvremena zbog isključenja <b>Roderika</b> to mu nije smetalo da povede u nastavku preko <b>Tonija Martineza</b>.</p>
      <p>Međutim, brojčano nadmoćnija Braga je sačekala da se gosti umore i za samo dva minuta u 77. i 78. preko <b>Vandersona Galenja</b> preokrenula rezultat i povela sa 2:1. Potpuno zasluženo. Međutim, opet je sjajni novajlija iskazao potpunu upornost koja se isplatila u 89. minutu kada je Anderson postavio konačnih 2:2. Po ukusu gostiju. Igrao je na ovom meču za goste i <b>Uroš Račić</b> i to od početka drugog poluvremena kada je zamenio <b>Gugu</b>.</p>
      <p>Posrnuli velikan zeleno-belih boja Sporting kiksnuo je kao gost u Tondeli gde je premio gol u 88. minutu, a strleac je bio izvesni<b> Vilson</b>. Time je zaustavljena serija Lavova od tri vezane pobede, taman kada se pomislilo da su izašli iz rezultatkske krize posle dolaska novog trenera <b>Silasa</b>. Tako su i oni uvećali zaostatak nad velikim rivalom Benfikom koja im beži čak deset bodova.</p>
      <p>
        <b>PRIMIERA - 10. kolo</b>
      </p>
      <p><b>Subota</b><br/>Benfika - Rio Ave 2:0 (1:0)<br/>/Diaz 31, Pici 51/</p>
      <p>Moreirense - Viktorija Gimaraeš 1:1 (0:0)<br/>/Vitorija 56 - Tapsoba 49/</p>
      <p><b>Nedelja</b><br/>Žil Visente - Maritimo 2:0 (0:0)<br/>/Lima 77. penal, 83/</p>
      <p>Tondela - Sporting Lisabon 1:0 (0:0)<br/>/Vilson 88/</p>
      <p>Porto - Aves 1:0 (1:0)<br/>/Markano 13/</p>
      <p>Braga - Familikao 2:2 (0:0)<br/>/V. Galenjo 77, 78 - Toni Martinez 47, Anderson 89/</p>
      <p>
        <b>Ponedeljak</b>
        <br/>
        <b>
          <a href="https://www.mozzartbet.com/sr#/match/4488567">​20.00: (2.45) Belenenšeš (3.10) Fereira (3.10)</a>
        </b>
        <br/>
        <b>
          <a href="https://www.mozzartbet.com/sr#/match/4488526">22.00: (2.45) Setubal (2.80) Boavista (3.40)</a>
        </b>
        <br/>
        <b>
          <a href="https://www.mozzartbet.com/sr#/match/4488568">22.00: (2.20) Portimonense (3.10) Santa Klara (3.60)</a>
        </b>
      </p>
      <p>
        <i>
          <b>*kvote su podložne promenama</b>
        </i>
      </p>
      <figure>
        <img src="https://mozzartsport.com/upload/CKEditor/03.11.2019/benfikaaa.jpg"/>
      </figure>
      <p>
        <b>Foto:</b>
        <i><b> </b>Reuters</i>
      </p>
    </article>
  </body>
</html>