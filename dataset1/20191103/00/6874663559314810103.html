<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/world/articles/0,7340,L-3772980,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="מקדונלד'ס פיטרה המנכ&quot;ל: &quot;ניהל מערכת יחסים אסורה&quot;"/>
    <meta property="og:description" content="לפי הודעת מקדונלד'ס, סטיב איסטרברוק &quot;הפר את מדיניות החברה לאחר שקיים מערכת יחסים אסורה בהסכמה&quot;; איסטרברוק כתב לעובדי הרשת כי הוא &quot;מסכים עם החלטת הדירקטוריון שזה הזמן עבורי להמשיך הלאה&quot;"/>
  </head>
  <body>
    <article>
      <h1>מקדונלד'ס פיטרה המנכ"ל: "ניהל מערכת יחסים אסורה"</h1>
      <h2>לפי הודעת מקדונלד'ס, סטיב איסטרברוק "הפר את מדיניות החברה לאחר שקיים מערכת יחסים אסורה בהסכמה"; איסטרברוק כתב לעובדי הרשת כי הוא "מסכים עם החלטת הדירקטוריון שזה הזמן עבורי להמשיך הלאה"</h2>
      <address><time datetime="2019-11-03T00:00:00+00:00">03 Nov 2019</time> by <a rel="author">שירות כלכליסט</a></address>
      <p>חברת מקדונלד'ס הודיעה הערב כי פיטרה את המנכ"ל והנשיא סטיב איסטרברוק, מאחר שניהל מערכת יחסים אסורה עם עובד/ת בחברה.</p>
      <p>איסטרברוק הצטרף לרשת המזון המהיר ב-1993, ומשמש מנכ"ל מאז 2015. לפי הודעת מקדונלד'ס, הוא "הפר את מדיניות החברה, ועשה טעות אומללה בשיקול הדעת, לאחר שקיים מערכת יחסים בהסכמה עם עובד/ת". החברה לא מסרה פרטים נוספים על מערכת היחסים.</p>
      <p>מקדונלד'ס הודיעה עוד כי כריס קמפזינסקי, ששימש עד כה אחראי על פעילות החברה בארה"ב, מונה לתפקיד המנכ"ל והנשיא.</p>
      <p>איסטרברוק כתב לעובדי הרשת כי "ניהלתי מערכת יחסים בהסכמה עם עובד/ת בחברה, דבר המהווה הפרה של מדיניות החברה. זו היתה טעות. בהתחשב בערכי החברה אני מסכים עם החלטת הדירקטוריון כי זה הזמן עבורי להמשיך הלאה. אני מקווה שתכבדו את רצוני לשמור על פרטיותי".</p>
      <figure>
        <img src="https://images1.calcalist.co.il/PicServer2/20122005/513026/easterbrook.jpg_L.jpg"/>
        <figcaption>סטיב איסטרברוק <br/>צילום: מקדונלד'ס</figcaption>
      </figure>
    </article>
  </body>
</html>