<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/138357/%D9%81%D8%B1%D9%88%D8%B4-%D9%81%D9%88%D8%B1%DB%8C-%D9%88-%D9%BE%DB%8C%D8%B4-%D9%81%D8%B1%D9%88%D8%B4-%DB%B1%DB%B2-%D9%85%D8%AD%D8%B5%D9%88%D9%84-%D8%B3%D8%A7%DB%8C%D9%BE%D8%A7-%D8%A8%D8%A7-%D8%B9%D8%B1%D8%B6%D9%87-%DB%B3-%D9%85%D8%AF%D9%84-%D8%AC%D8%AF%DB%8C%D8%AF-%D8%A2%D8%BA%D8%A7%D8%B2-%D8%B4%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="فروش فوری و پیش فروش ۱۲ محصول سایپا با عرضه ۳ مدل جدید آغاز شد"/>
    <meta property="og:description" content="سایپا همزمان با تسریع تحویل خودروها و کاهش تعهدات معوق با هدف تنظیم بازار، فروش ۱۲ محصول را بصورت نقدی و اقساطی از ساعت ۱۰ صبح امروز آغاز می کند."/>
  </head>
  <body>
    <article>
      <h1>فروش فوری و پیش فروش ۱۲ محصول سایپا با عرضه ۳ مدل جدید آغاز شد</h1>
      <h2>از ۱۰ صبح امروز:</h2>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p>
        <i>سایپا همزمان با تسریع تحویل خودروها و کاهش تعهدات معوق با هدف تنظیم بازار، فروش ۱۲ محصول را بصورت نقدی و اقساطی از ساعت ۱۰ صبح امروز آغاز می کند.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، سایپا همزمان با تسریع تحویل خودروها و کاهش تعهدات معوق با هدف تنظیم بازار،فروش ۱۲ محصول را بصورت نقدی و اقساطی از ساعت ۱۰ صبح یکشنبه دوازدهم آبان‌ آغاز می کند.</p>
      <p>در این طرح‌، مدل‌های ۱۵۱ و ۱۱۱ خانواده پراید، خودروهای تیبا، تیبا۲ و تیبا۲ پلاس از خانواده تیبا، ساینا، کوییک و کوییک آر (QUIK-R)، وانت نیسان زامیاد در دو مدل تک سوز و دوگانه سوز، وانت نیسان با موتور جدید دیزل با سطح استاندارد یورو ۵ و وانت دو کابین دو دیفرانسیل ریچ عرضه می شود که در این میان، ۳ محصول متفاوت کوییک آر (QUIK-R) محصول پارس خودرو، تیبا۲پلاس و نیسان دیزل یورو ۵ محصول زامیاد برای اولین‌بار عرضه می‌شود.</p>
      <p>این طرح پیش فروش با مبالغ پیش‌پرداخت متناسب با بودجه مشتریان، تسهیلات متنوع و زمان تحویل مناسب به مشتریان اجرا می‌شود و متقاضیانی که در زمان ثبت‌نام، امکان پرداخت وجه کامل خودرو را ندارند می‌توانند با پرداخت پیش پرداخت از دو روش پیش فروش نقدی و یا اعتباری استفاده کنند.</p>
      <p>سایپا برای کم کردن نقش واسطه‌ها و با هدف عرضه محصولات به مصرف کننده نهائی، محدودیت‌هایی از قبیل کد ملی و حداقل سن متقاضی ثبت نام را در نظر گرفته که در این طرح فروش نیز اجرا خواهد شد. ضمن اینکه طرح های فروش و تنوع محصولات عرضه شده به گونه ای است که امکان خرید هر یک از محصولات سواری یا وانت برای قشر گسترده ای از هموطنان با هر میزان توان مالی را فراهم خواهد آورد.</p>
      <p>انتهای پیام</p>
    </article>
  </body>
</html>