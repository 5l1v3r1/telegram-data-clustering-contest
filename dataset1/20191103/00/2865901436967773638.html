<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/lider-ne-da-tron-zlatibor-previsok-za-pazarce-video/341544"/>
    <meta property="og:site_name" content="MozzartSport"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Lider ne da tron, Zlatibor previsok za Pazarce (VIDEO)"/>
    <meta property="og:description" content="Kolabara sa dva igrača više pobedila Smederevo i dospela na četvrto mesto"/>
  </head>
  <body>
    <article>
      <h1>Lider ne da tron, Zlatibor previsok za Pazarce (VIDEO)</h1>
      <h2>Kolabara sa dva igrača više pobedila Smederevo i dospela na četvrto mesto</h2>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p>Zlatibor nikako ne da tron. Sjajna ekipa iz Čajetine vezala je peti trijumf u Prvoj ligi Srbije i to nad solidnim timom Novog Pazara od 1:0.</p>
      <p>Pred oko 700 gledalaca na terenu Švajcarija na srpskoj planinskoj lepotici ekipa trenera <b>Ristanovića</b> dominirala je tokom svih 90 minuta, ali joj je na kraju samo jedan pogodak bio dovoljan za trijumf.</p>
      <p>Pogađali su Zlatiborci i prečku u prvom poluvremenu, golman gostiju <b>Divac</b> je imao pune ruke posla, ali je lideru posao olakšalo i rano isključenje gostujućeg fudbalera <b>Milanovića</b> već u 30. minutu.</p>
      <p>Utakmica je odlučena tačno na isteku jednog časa igre kada se lopta odbila na ivicu šesnaesterca, a <b>Uroš Stamenić</b> je smestio iza leđa golmana Novog Pazara.</p>
      <p>Ovim trijumfom Zlatibor je zadržao dva boda prednosti u odnosu na prvog pratioca ekipu Metalca.  </p>
      <figure>
        <iframe src="https://www.youtube.com/embed/TJEYQEQWxh4" width="425" height="349" data-service="Youtube" scrolling="no"/>
      </figure>
      <p>Zanimljiv duel viđen je i u Lazarevcu gde je Kolubara jedva savladala Smederevo sa 2:1 i to sa čak dva igrača više. Rasplet ove utakmice otpočeo je u 71. minutu kada je isključen gostujući fudbaler <b>Stanimirović</b>, a domaći igrač <b>Milisavljević</b> sa bele tačke doneo prednost svom timu.</p>
      <p>Da je meč gotov učinilo se i u 79. minutu kada je isključen i drugi Smederevac <b>Rakić</b>, ali su uporni gosti i sa dva igrača manje stigli do izjednačenja u 82. preko <b>Nikole Đorđevića</b>. Ipak, domaćini su do pobede ujedno i četvrtog mesta došli u 89, a strelac je bio <b>Miloš Milisavljević</b>.  </p>
      <p>
        <b>SRBIJA 2 - 17. kolo</b>
      </p>
      <p><b>Petak</b><br/>Bačka – Dinamo Vranje  2:0 (1:0)<br/>/Žakula 23, 77/</p>
      <p><b>Subota</b><br/>Radnički Kragujevac – Kabel  0:1 (0:1)<br/>/Izečukvu 33/</p>
      <p>Sinđelić – Zemun  2:1 (1:0)<br/>/Ilić 15, Joković 87 – Vukajlović 55p/</p>
      <p>Trajal – Budućnost  2:1  (1:1)<br/>/Juf 39, Kecap 60 – Perić 5/</p>
      <p>Metalac - Radnički Pirot  1:0 (1:0)<br/>/Ješić 10/</p>
      <p><b>Nedelja</b><br/>Zlatibor - Novi Pazar 1:0 (0:0)<br/>/Stamenić 60/</p>
      <p>Kolubara - Smederevo 2:1 (1:0)<br/>/Milisavljević 72. penal, 89 - Đorđević 82/</p>
      <p><b>Ponedeljak</b><br/>13.30: Žarkovo - Grafičar</p>
      <figure>
        <img src="https://mozzartsport.com/upload/CKEditor/03.11.2019/zlatibor111.jpg"/>
      </figure>
      <p><b>Foto</b>: <i>Screenshot</i></p>
    </article>
  </body>
</html>