<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/levandovski-mora-na-operaciju-pauza-7-10-dana/341538"/>
    <meta property="og:site_name" content="MozzartSport"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Levandovski mora na operaciju, pauza 7-10 dana"/>
    <meta property="og:description" content="Poljak kod hirurga zbog problema s leđima"/>
  </head>
  <body>
    <article>
      <h1>Levandovski mora na operaciju, pauza 7-10 dana</h1>
      <h2>Poljak kod hirurga zbog problema s leđima</h2>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p>Vodeći strelac Bundeslige i Bajerna iz Minhena <b>Robert Levandovski</b> doživeo je mali peh. Poljak će zbog problema sa leđima morati da bude podvrgnut maloj hiruškoj intervenciji koja će ga odvojiti od terena na sedam do deset dana, objavili su danas poljski mediji.</p>
      <p>Ali, <b>Levandovskom</b> nisu ugroženi nastupi za Bavarce, najpre protiv Olimpijakosa (sreda) u Ligi šampiona zatim i protiv Borusije iz Dortmunda u Klasikeru (subota) pošto će zahvat biti izveden sledeće nedelje kad počne reprezentativna pauza.</p>
      <p>Tako Poljak neće igrati za nacionalni tim u novembarskom "prozoru", ali to ne brine tamošnje ljubitelje fudbala pošto je plasman na EURO 2020. već obezbeđen.</p>
      <p>Očekuje se da <b>Robert Levandovski</b> bude fit za gostovanje u Baogradu protiv Crvene zvezde u petom kolu Lige šampiona (26. novembra).</p>
      <p><b>Foto:</b> <i>Reuters</i></p>
    </article>
  </body>
</html>