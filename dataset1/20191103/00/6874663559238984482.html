<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/articles/0,7340,L-3772938,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="יש לכם גיימרים בבית? הם לא לבד"/>
    <meta property="og:description" content="השיפור הטכנולוגי באיכות המשחקים ובחוויית הצפייה הפכו את תעשיית הגיימינג העולמית למעצמה. השלב הבא: שינוי בתשתיות האינטרנט בבתים"/>
  </head>
  <body>
    <article>
      <h1>יש לכם גיימרים בבית? הם לא לבד</h1>
      <h2>השיפור הטכנולוגי באיכות המשחקים ובחוויית הצפייה הפכו את תעשיית הגיימינג העולמית למעצמה. השלב הבא: שינוי בתשתיות האינטרנט בבתים</h2>
      <address><time datetime="2019-11-03T00:00:00+00:00">03 Nov 2019</time> by <a rel="author">בשיתוף סלקום</a></address>
      <p>הילדים שלכם מכורים למשחקי מחשב וקונסולות? הם בחברה טובה. תעשיית הגיימינג היא אחת הצומחות בעולם זה כמה שנים. את 2018 סיכמה התעשייה עם רווח של 138 מיליארד דולר, סכום שלפי הערכות, יתפח ל-300 מיליארד דולר עד 2025. מנוע הצמיחה העיקרי של הגיימינג הוא משחקי מובייל, לסמארטפונים ולטאבלטים, שהיו אחראים ל-51% מהכנסות התעשייה ב-2018, ומכירותיהם צומחות בקצב של 25% בשנה. השוק הצומח הזה מעורר עניין בקרב ענקיות טכנולוגיה ברחבי העולם המפתחות טכנולוגיות סטרימינג להזרמת משחקים לטאבלטים וסמארטפונים. לפי אתר Statista, אם ב-2014 היו בעולם קרוב ל-1.82 מיליארד גיימרים, ב-2021 צפוי מספרם להגיע ל-2.7 מיליארד. המשחקים הללו פופולריים במיוחד באסיה פסיפיק – סין, יפן, הודו ועוד – וכמובן בארה"ב.</p>
      <p>לקצב הצמיחה הגבוה של תעשיית הגיימינג, הכובשת עוד ועוד שחקנים מדי שנה עם להיטים כמו PUBG ו- League of legends, או Fortnite לקטנים יותר, יש סיבות טובות. אחת העיקריות שבהן היא העובדה שכיום, המשחקים ברשת מאפשרים יצירה של חוויה חברתית, כאשר ניתן לשחק מול שחקנים בכל העולם או מול החברה הטובה שמתגוררת בבית שממול. אם פעם הגיימר נחשב לאדם מתבודד שאינו יוצר קשרים חברתיים, הרי שכיום, ההיפך הוא הנכון, וקהילות שלמות קמות סביב התעשייה.</p>
      <figure>
        <img src="https://images1.calcalist.co.il/PicServer3/2019/11/03/944584/1NL.jpg"/>
        <figcaption>גיימר <br/>צילום: שאטרסטוק</figcaption>
      </figure>
      <p>
        <b>רוחב הפס לא עומד בעומס</b>
      </p>
      <p>גורם נוסף לפופולריות הגוברת הוא השיפור הטכנולוגי המדהים שמתרחש משנה לשנה באיכות המשחקים ובחוויית הצפייה. המשחקים הולכים ונעשים דומים למציאות, ומספקים חוויה של "להיות שם". עם זאת, השדרוג באיכות הגרפית של המשחקים, לצד האפשרות לשחק מול שחקנים אחרים דרך הרשת, יוצרים גם בעיה משמעותית: הצורך בעוד ועוד רחב פס כדי שהמשחק ישודר באיכות המקורית, ולא "ייתקע".</p>
      <p>
        <b>
          <a href="https://www.cellcom.co.il/store/internet/super_fiber_cellcom/Check_fiber/">
            <b>בדקו האם תשתית הסיבים האופטיים הגיעה אליכם&gt;&gt;&gt;&gt;</b>
          </a>
        </b>
      </p>
      <p>בעידן הנוכחי, כאשר בכל בית יש כמה וכמה מכשירים המחוברים לאינטרנט – טלוויזיה חכמה, מחשב, מחשב נייד, טאבלטים וסמארטפונים של כל בני המשפחה – העומס על רוחב הפס הולך ועולה. מאחר שברוב הבתים בישראל תשתית האינטרנט אינה מסוגלת לעמוד בעומס הזה, התוצאה היא פגיעה בחוויית הצפייה ובמהירות התגובה – עניין קריטי עבור הגיימרים, שעומדים בפני סכנה של יציאה מהמשחק אם לא יצליחו להגיב במהירות לכל התרחשות.</p>
      <p>לא רק בבית, גם בטורנירים גדולים גלובליים ועתירי פרסים, אם יכולת התגובה של הגיימר לא מהירה, הסיכויים לזכות בפרסים שיכולים להגיע למיליוני דולרים – קטנים משמעותית.</p>
      <p>מהירות גלישה מורכבת משני חלקים עיקריים – מהירות הורדה, ומהירות העלאה. בישראל מהירות ההעלאה היא מהנמוכות ביותר בהשוואה עולמית, ומהירות ההורדה בפועל היא לרוב 40-50 מגה בלבד, בגלל תשתיות מיושנות שחלקן הונחו עוד בשנות ה-50.</p>
      <p>הבשורה עבור הגיימרים ועבור כל מי שרוצה לשפר את איכות הגלישה ממספר מכשירים בו זמנית – מגיעה מכיוון סלקום, שמשיקה את הסופר פייבר: חבילת אינטרנט המאפשרת הורדה במהירות של עד 1,000 מגה, שתורחב בעתיד ל-10,000 מגה, וכן מהירות העלאה של עד 100 מגה. את השדרוג הזה מאפשרת התשתית החדישה של הסיבים האופטיים, המספקת רוחב פס גבוה בהרבה מתשתית הנחושת הישנה, לצד אמינות ואיכות גבוהות יותר.</p>
      <p>
        <b>לצפות בסטרימינג ולשחק ברשת – הכל בו זמנית</b>
      </p>
      <p>בסלקום מסבירים כי התשתית החדשה מאפשרת איכות צפייה של K4, גם כאשר יש בבית כמה מכשירים חכמים המחוברים לרשת בו זמנית ומבצעים פעולות עתירות רוחב פס, כמו משחק ברשת, צפייה בסרט או סדרה בסטרימינג ועוד. כך, הילדים יכולים לשחק כל אחד במכשיר שלו, ההורים יכולים לצפות בטלוויזיה, וכל זאת באיכות הצפייה הגבוהה ביותר האפשרית, ובלי עצירות, האטות ו"גמגומים".</p>
      <p>בשורה התחתונה, אם אתם גיימרים, או אם גם אתם רוצים גלישה מהירה ואיכות צפייה גבוהה, חשוב לדעת שתשתית פיזית מיושנת עלולה לפגוע במשחק, גם בהיבט הגרפי וגם במהירות התגובה החיונית. שדרוג לתשתית הסיבים יפתור את הבעיה ויאפשר לגיימרים להגיע להישגים חדשים, או פשוט ליהנות יותר מכל רגע.</p>
      <p>
        <b>
          <a href="https://www.calcalist.co.il/home/0,7340,L-5658,00.html">
            <b>קראו עוד על התשתית החדשנית שתעזור לכם לצבור יותר נקודות&gt;&gt;</b>
          </a>
        </b>
      </p>
    </article>
  </body>
</html>