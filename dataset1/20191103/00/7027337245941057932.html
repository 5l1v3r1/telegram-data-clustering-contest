<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696625/%D9%81%D8%A7%D8%B1%D8%B3-%D8%AA%D8%A7%DB%8C%DB%8C%D8%AF-%D8%A8%D8%A7%D8%B2%D8%AF%D8%A7%D8%B4%D8%AA-%DA%86%D9%86%D8%AF%D8%B3%D8%A7%D8%B9%D8%AA%D9%87-%D8%B1%D8%A6%DB%8C%D8%B3-%D9%87%D9%84%D8%A7%D9%84-%D8%A7%D8%AD%D9%85%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="فارس: تایید بازداشت چندساعته رئیس هلال احمر"/>
    <meta property="og:description" content="علی اصغر پیوندی، رییس جمعیت هلال احمر روز گذشته پس از آخرین جلسه دفاع در خصوص اتهام اختلاس بازداشت و پس از تودیع وثیقه آزاد شد."/>
  </head>
  <body>
    <article>
      <h1>فارس: تایید بازداشت چندساعته رئیس هلال احمر</h1>
      <address><time datetime="2019-11-03T00:00:00+00:00">03 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/12/1033223_537.jpg"/>
      </figure>
      <p>علی اصغر پیوندی، رییس جمعیت هلال احمر روز گذشته پس از آخرین جلسه دفاع در خصوص اتهام اختلاس بازداشت و پس از تودیع وثیقه آزاد شد.</p>
      <p>به گزارش فارس، روز گذشته پس از اتمام جلسه اخذ دفاع متهم علی اصغر پیوندی در خصوص اتهام ۱٫۵ میلیارد اختلاس، قرار بازداشت صادر و پس از چند ساعت با تبدیل قرار به وثیقه ۳ میلیاردی آزاد شد.</p>
      <p>با پیگیری های فارس مشخص شد، این پرونده مربوط به زمانی بوده که پیوندی به عنوان رییس دانشگاه علوم پزشکی شهید بهشتی مشغول به فعالیت بوده است.</p>
      <p>پس از انتشار خبر بازداشت پیوندی، برخی از مسوولین سازمان هلال احمر طی تماس با خبرگزاری فارس اصرار داشتند که این خبر نادرست است، با اینکه خبر دقیق بود و قبل از انتشار از طریق منابع رسمی مرتبط خبرگزاری فارس صحت آن مطمئن بودیم اما برای اطمینان بیشتر برای چند ساعت از روی خروجی خبرگزاری خارج کردیم.</p>
      <p>پیگیری‌های بیشتر خبرنگار فارس و تماس با مسوولان ذی ربط طی چند ساعت گذشته خبرفارس را تایید کرد و این خبر پس از چند ساعت روی خروجی قرار گرفت.</p>
    </article>
  </body>
</html>