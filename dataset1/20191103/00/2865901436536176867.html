<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/novo-ime-na-listi-kandidata-maks-alegri-umesto-kovaca/341539"/>
    <meta property="og:site_name" content="MozzartSport"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Novo ime na listi kandidata – Maks Alegri umesto Kovača"/>
    <meta property="og:description" content="Aktuelni trener Bajerna ima samo dve utakmice fore da sačuva posao"/>
  </head>
  <body>
    <article>
      <h1>Novo ime na listi kandidata – Maks Alegri umesto Kovača</h1>
      <h2>Aktuelni trener Bajerna ima samo dve utakmice fore da sačuva posao</h2>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p>Poverenje <b>Niku Kovaču</b> oročeno je na naredne dve utakmice. U sredu u Minhen stiže Olimpijakos u Ligi šampiona, u subotu je na Alijanc areni derbi jeseni protiv dortmunske Borusije, na obe utakmice sedeće hrvatski stručnjak na klupi bavarskog giganta, ali ukoliko nastavi rezultatsko posrtanje izvesno će biti smenjen.</p>
      <p>Sve manje ljudi u vrhu kluba veruje u <b>Kovača</b>, a da mu se uveliko sprema naslednik postaje jasno na osnovu informacija <i>Korijere delo sporta</i>. Rimski dnevnik uverava da je prvi kandidat da zameni 48-godišnjeg stručnjaka – <b>Masimilijano</b> <b>Alegri</b>.</p>
      <p>Od svih slobodnih trenera na evropskom tržištu, <b>Maks</b> je uz <i>Žozea Murinja</i>, natraženiji i po Italiji je već počelo da se priča kako bi njegova naredna destinacija mogao da bude baš Minhen. Ruku na srce, pisalo se kao u Bajernu postoje tri struje, samim tim isto toliko kandidata (<i>Maurisio Poketino, Erik ten Hag i Ralf Rangnik</i>), ali je posle debakla u Frankfurtu (1:5) sve češće se pominje da je <b>Alegri</b> kao favorit. Zasad nema informacija da li bi nekadašnji strateg Juventusa prihvatio ponudu, s obzirom da nije selektirao ekipu, ali kako treneri vole da kažu „<i>u ovom poslu koferi su uvek spremni</i>“, tako da ne bi trebalo isključiti tu opciju.</p>
      <p>Možda je predstojeća reprezentativna pauza, upravo poslel derbija sa Borusijom, šansa za promene, jer je evidentno da Bajern ne igra prema očekivanjima i da mu je šok-terapija neophodna. Ako neko zna kako se osvajaju trofeji onda je to <b>Maks</b> <b>Alegri</b>, jer je bio prvak sa Milanom, a na klupi Juventusa osvojio je šest uzastopnih Skudeta i četiri trofeja Kupa Italije.</p>
      <p>
        <b>
          <i>Pogledajte novu epizodu serije Ekipizza...</i>
        </b>
      </p>
      <figure>
        <iframe src="https://www.youtube.com/embed/pBoAuusV3v4" width="425" height="349" data-service="Youtube" scrolling="no"/>
      </figure>
      <p><b>FOTO</b>: <i>Reuters</i></p>
    </article>
  </body>
</html>