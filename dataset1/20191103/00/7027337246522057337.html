<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696498/%D8%AA%D8%B1%D8%A7%D9%85%D9%BE-%D8%AF%D8%B1-%D8%B3%D8%A7%D9%84-2020-%D8%AA%D9%86%D9%87%D8%A7-18-%D9%87%D8%B2%D8%A7%D8%B1-%D9%85%D9%87%D8%A7%D8%AC%D8%B1-%D8%B1%D8%A7-%D9%85%DB%8C%E2%80%8C%D9%BE%D8%B0%DB%8C%D8%B1%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="ترامپ: در سال 2020 تنها 18 هزار مهاجر را می‌پذیریم"/>
    <meta property="og:description" content="رئیس جمهوری آمریکا برنامه‌ای را امضا کرده که در راستای آن، کاهش شدیدی در پذیرش مهاجر در این کشور دیده می‌شود."/>
  </head>
  <body>
    <article>
      <h1>ترامپ: در سال 2020 تنها 18 هزار مهاجر را می‌پذیریم</h1>
      <address><time datetime="2019-11-03T00:00:00+00:00">03 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/12/1032847_664.jpg"/>
      </figure>
      <p>رئیس جمهوری آمریکا برنامه‌ای را امضا کرده که در راستای آن، کاهش شدیدی در پذیرش مهاجر در این کشور دیده می‌شود.</p>
      <p>به گزارش ایسنا، به نقل از خبرگزاری آسوشیتدپرس، دونالد ترامپ، رئیس جمهوری آمریکا در این طرح اعلام کرده، در سال ۲۰۲۰ تنها ۱۸ هزار مهاجر در ایالات متحده پذیرفته می‌شوند.</p>
      <p>زمانیکه وزارت خارجه آمریکا در سپتامبر سال جاری میلادی این طرح را اعلام کرد، گروه‌های بشردوستانه و مذهبی به شدت دولت واشنگتن را مورد انتقاد قرار دادند.</p>
      <p>در طول هشت سال ریاست جمهوری باراک اوباما، سقف پذیرش مهاجران در ایالات متحده، ‌۸۵ هزار تن بود. در سال جاری میلادی، دولت ترامپ این میزان را به ۳۰ هزار تن محدود کرد. این تعداد پایین‌ترین میزان پذیرش مهاجر از زمان ارائه این برنامه در ۱۹۸۰ است.</p>
      <p>مایک پامپئو، وزیر خارجه آمریکا در بیانیه‌ای اعلام کرد، اسکان مهاجران تنها زمینه اقدامات مهاجرتی مبتنی بر ملاحظات بشردوستانه آمریکاست. اقدامات دیپلماتیک برای یافتن راه‌حل‌های مناسب به منظور مواجهه با بحران مهاجرتی و کمک‌های بشردوستانه در حال انجام است.</p>
    </article>
  </body>
</html>