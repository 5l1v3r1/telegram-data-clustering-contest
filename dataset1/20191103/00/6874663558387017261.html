<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/articles/0,7340,L-3772923,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="מגמות ותחזיות 2019 – העדכונים שכל מנהל מידע / מערכות מידע חייב להכיר"/>
    <meta property="og:description" content="בעידן בו קבועי הזמן בין רעיון למציאות ו-disruption של השוק מתקצרים כל הזמן, שבוע אורקל הוא המקום להתעדכן במרוכז על החידושים החמים והרלוונטיים ביותר בעולם הטכנולוגי"/>
  </head>
  <body>
    <article>
      <h1>מגמות ותחזיות 2019 – העדכונים שכל מנהל מידע / מערכות מידע חייב להכיר</h1>
      <h2>בעידן בו קבועי הזמן בין רעיון למציאות ו-disruption של השוק מתקצרים כל הזמן, שבוע אורקל הוא המקום להתעדכן במרוכז על החידושים החמים והרלוונטיים ביותר בעולם הטכנולוגי</h2>
      <address><time datetime="2019-11-03T00:00:00+00:00">03 Nov 2019</time> by <a rel="author">בשיתוף שבוע אורקל, מאת: מני מלר, טכנולוג ראשי, אורקל ישראל</a></address>
      <p>אנחנו רגילים להסתכל על מהפיכות בדיעבד, לפענח ולהצביע על הרגע שבו רעיון שהפך למציאות שיבש (Disrupt) מה שנחשב כאמת אבסולוטיות שאין עליה עוררין עד לאותו הרגע. אנחנו רגילים גם להסתכל על מהפיכות כעל מאורע היסטורי, כזה שמסתכלים עליו לאחור. יחד עם זאת, קבועי הזמן משתנים, פרק הזמן בין הרעיון למהפיכה התקצר מאוד ומכאן הכורח להישאר מעודכן כדי להישאר רלוונטי עיסקית.</p>
      <p>רק לדוגמה, אורוויל רייט טס לראשונה היסטורית בשנת 1903 (למשך 12 שניות, גובה 3 מטרים ולמרחק של 39 מטר, באותו היום הוא טס שוב למרחק של מעל 200 מטרים), זה לקח עשר שנים עד שהתקיים קרב אוויר, ובערך 20 עד 30 שנים מאוחר יותר התחילו מטוסים להחליף את האוניות בתחום התיירות.</p>
      <p>חברת אובר (Uber) לעומת זאת, שכולנו רואים בה סמל ל-Disruption, שאינו אלא מילה מעודכנת למהפיכה, הוקמה בשנת 2009 והחלה לתת שירות כבר בשנת 2010, בשנת 2014 כבר היו הפגנות כאוטיות באנגליה, ושנה מאוחר יותר גם הפגנות אלימות בצרפת, זאת כי בניגוד להמצאת המטוס, השפעתה של אובר היתה כבר משמעותית עסקית ונגישה לעולם מיידית, למרות היותה הרבה יותר פשוטה הנדסית, אובר אגב מוערכת בכ- 49.5 מיליארד דולר כיום.</p>
      <p>
        <b>אז למה אני מספר לכם את כל זה?</b>
      </p>
      <p>קבועי הזמן התקצרו מאוד, וזה רק מגביר אצל מקצועני ה-IT והמידע את הצורך בעדכון ולימוד בלתי פוסק. שבוע אורקל ממשיך לאגד ולהציג את אוסף העדכונים בתחומים שכל מנהל מידע / מערכות מידע חייב להכיר ובמקרים רבים גם ליישם על מנת לרכב על הגל ולא ליפול ממנו.</p>
      <figure>
        <img src="https://images1.calcalist.co.il/PicServer3/2019/11/03/944539/meni-mellerL.jpg"/>
        <figcaption>מני מלר, טכנולוג ראשי, אורקל ישראל <br/>קרדיט: עזרא לוי</figcaption>
      </figure>
      <p>
        <b>מה התחדש בנושאי ביג דאטה, שירותים אוטונומיים בענן, צ'טבוטים, DevOps, קוברנטיס, מיקרו-סרוויסס ועוד</b>
      </p>
      <p>בתחום אגירת המידע נראה שחלה התפכחות וכיום ארגונים מבינים כי הקמת מאגר ביג דאטה מביאה עימה אתגרים שלא היו צפויים ויש לבחור באסטרטגיה לקיום פלטפורמת מידע שתתאים לסוגי מידע מגוונים כדוגמת NoSQL, גיאוגרפי, גרף וכל אלו עם החיבור לעולם הרלציוני ולאפשר הנגשת מידעים ותובנות חדשות לאפליקציות הארגוניות ולכלי ניתוח המידע שבמקרים רבים כבר קיימים בארגון ולעיתים קרובות נבחנות אופציות להוספת כלי ניתוח נוספים.</p>
      <p>זאת מכיוון שכלי ניתוח המידע הפכו למתקדמים וחזקים יותר. זאת על ידי שימוש ב Machine Learning ובכך יכולת הפקת תובנות עסקיות מעמיקות הופכת לפשוטה וקלה יותר על ידי משתמשים עיסקיים ולא רק אנליסטי / מדעני המידע (Data scientists).</p>
      <p>כלים מסוג זה זמינים גם בענן וגם להתקנה באתרי החברה כאשר הגישה למאגרי המידע נעשית בארכיטקטורות מודרניות המותאמות למציאות מרובת עננים ועונה לדרישות אבטחת מידע ופרטיות המקובלות כיום.</p>
      <p>אותה מציאות מרובת עננים הופכת לעובדה בשטח עמה צריך כל מנהל מערכות מידע להתמודד, הן בהתייחס לצד האפליקטיבי והן בצד התשתיתי. עם הצמיחה המתגברת בצריכת השירותים בענן, כך גם היצע השירותים גדל והופך למגוון יותר. עיקר השירותים הנם שירותים אדפטיביים – שירותים שמטרתם לתמוך בהמשך מגמת ההתאמה האישית של מערכות מחשוב למאפייני המשתמש. השימוש בעוזרים דיגיטליים כדוגמת צ'ט בוטים ככלי לביצוע משימות שוטפות מדגיש את הצורך בשפה מאוחדת באמצעותה יכול המשתמש לפעול מול מערכות מגוונות, בין אם לביצוע משימות שוטפות ובין אם למשימות מורכבות יותר כגון ביצוע תחקור על מאגרי המידע.</p>
      <p>כמו כן האוטונומיות של שירותי הענן מתרחבת כך שיותר ויותר שירותים הופכים לאוטונומיים כך שהנם מעדכנים, מאבטחים, מנטרים ואף מטייבים את עצמם ללא מגע יד אדם באמצעות שימוש ב- AI. בכך מתאפשרת צריכת שירותים ביעילות, ביצועים, זמינות ורמת אבטחה גבוהה יותר משירותים המנוהלים על ידי גורם אנושי.</p>
      <p>בתחום ה- DevOps רוב הארגונים, גם Enterprise כבר עושים צעדים משמעותיים והאוטומציה להבאת הקוד לסביבות הריצה כבר שם. השלב הבא הוא הרחבת התהליך לכדי אוטומציה ו- Workflow שמטרתם לבטל משימות ידניות וסקריפטים המהווים "דבק" בין צוותים שונים בארגון. באמצעות השימוש ב- DevOps Assembly Lines ניתן לקיים אוטומציה מלאה, ומנוהלת בשקיפות של תהליכי הפיתוח באופן שחוצה את מחלקות הארגון ובכך להכניס לתמונה גם את נושא ה- DevSecOps – הרי הוא היכולת להכניס את הנחיות צוות אבטחת המידע לתהליך ניהול הפצת הגרסאות כשלב פעיל ואוטומטי בתוך תהליך האינטגרציה והפריסה של הקוד לסביבות הבדיקה והריצה השונות.</p>
      <p>סביבת הריצה Kubernetes וארכיטקטורת micro-services ממשיכות להיות מרכזיות והאתגרים המשמעותיים כיום הנם בתחום אבטחת המידע, פגיעויות רבות תוקנו ורכיבים משלימים ליישום עקרונות אבטחת מידע לסביבת הריצה צצים ויש להשתמש בהם, זהו סממן בגרות חיובי אך יש לעקוב ולוודא כי צוותי אבטחת המידע מעורבים באופן משמעותי בתהליך פריסת הסביבה, הגדרותיה ותהליכי האוטומציה הנלווים לפריסת הקוד.</p>
      <p>בעוד מיקרו סרוויסס מהווים רכיבים פנימיים בארכיטקטורה הרי שאינטגרציה בין מערכות וחשיפת API לערוצים ושותפים מהווים עדיין צורך עסקי אותו ממלאים פתרונות אינטגרציה היברידיים שתפקידם להוות צומת מרכזית להכלת הלוגיקה העסקית חוצת המערכות על בסיס ממשקי אדם – Workflow ומכונה – APIs.</p>
      <p>ההשקעה במערכות מסוג זה הנה הכרחית ליצירת התשתית ליישום טרנפורמציה דיגיטלית. התשתית מהווה שער לייחצון שירותים עבור ערוצים ושותפים, עוזרים דיגיטליים / צ'ט בוטים, יישומי מובייל ויישום חוויית on-line מלאה מול הלקוח הסופי.</p>
      <p>מהפיכות מתרחשות כאשר תחומים בלתי קשורים נפגשים. החברתי עם ה-אונליין, התחבורה עם החברתי, וכד'.</p>
      <p>בכל אחד מהתחומים שנגעתי בהם קיימים חידושים משמעותיים כדוגמת ML שנוגע בניהול שירותים בענן ומייצר שירותים אוטונומיים, ML שפוגש מערכות אנליטיקה ומייצר מערכות להפקת תובנות משאלות בשפת אנוש ועוד.</p>
      <p>
        <b>רוצים להתעדכן בחידושים החמים והרלוונטיים ביותר, ללמוד כיצד להביא אותם לארגונכם ולהיות חלק מהכוח המניע את הארגונים שלכם קדימה אל המהפכה הפרטית שלכם?</b>
      </p>
      <p>
        <b>בואו ל"שבוע אורקל", כנס הטכנולוגיה הלימודי הגדול בישראל, 21-17 בנובמבר 2019. &gt;&gt; <a href="https://oracleweek.com/?BannID=2329">לפרטים נוספים</a></b>
      </p>
    </article>
  </body>
</html>