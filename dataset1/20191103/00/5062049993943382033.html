<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10616--denni-menu-3-11-2019-vesely-vybojoval-v-nemecku-titul-strycova-ve-finale-neuspela"/>
    <meta property="og:site_name" content="Tenisový svět"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Denní menu, 3.11.2019: Veselý vybojoval v Německu titul! Strýcová ve finále neuspěla"/>
    <meta property="og:description" content="Jiří Veselý ukončil více než dvouleté čekání na turnajový vavřín! Český daviscupový reprezentant porazil v nedělním finále Belgičana Darcise ve třech setech a slaví na challengeru v Eckentalu singlový titul. Barbora Strýcová v deblovém finále na Turnaji mistryň neuspěla, když s Tchajwankou Sie nestačily na obhájkyně titulu. V německém Eckentalu usiloval o deblovou trofej i Roman Jebavý, ale s Nizozemcem Arendsem ve finále neuspěli."/>
  </head>
  <body>
    <article>
      <h1>Denní menu, 3.11.2019: Veselý vybojoval v Německu titul! Strýcová ve finále neuspěla</h1>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p>
        <b>Jiří Veselý ukončil více než dvouleté čekání na turnajový vavřín! Český daviscupový reprezentant porazil v nedělním finále Belgičana Darcise ve třech setech a slaví na challengeru v Eckentalu singlový titul. Barbora Strýcová v deblovém finále na Turnaji mistryň neuspěla, když s Tchajwankou Sie nestačily na obhájkyně titulu. V německém Eckentalu usiloval o deblovou trofej i Roman Jebavý, ale s Nizozemcem Arendsem ve finále neuspěli.</b>
      </p>
      <table>
        <tr>
          <th colspan="2">
            <u>NA ROZJEZD</u>
          </th>
        </tr>
        <tr>
          <td align="left" valign="top">10:00</td>
          <td><b>POLJAK PŘEHRÁL VE FINÁLE NOUZU:</b> Letošní ročník Opava Indoor Open je minulostí. Závěrečný hrací den nabídl singlové finále, které mělo ryze české zastoupení. Zisk turnajového vavřínu slaví třiadvacetiletý David Poljak, který porazil ve dvou setech Petra Nouzu a získal čtvrtý singlový titul v kariéře. To o dva roky mladší Nouza si na premiérovou singlovou trofej musí ještě počkat.<br/>Více se turnaji věnujeme <a href="https://www.tenisovysvet.cz/article/detail/10614--opava-indoor-open-ceske-finale-nouzovi-stoji-v-ceste-za-premierovym-titulem-krajan-poljak">v samostatném článku</a>.</td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>HLAVNÍ CHOD</u>
          </th>
        </tr>
        <tr>
          <td align="left" valign="top">9:30</td>
          <td><b>STRÝCOVÁ VE FINÁLE TURNAJE MISTRYŇ NEUSPĚLA: </b>Barbora Strýcová deblový titul na Turnaji mistryň nezískala. Česká tenistka společně s Tchajwankou Sie neuspěly v nedělní finálové bitvě, když podlehly obhájkyním titulu Babosové s Mladenovicovou za 66 minut po setech 1:6 a 3:6. Strýcová bez ohledu na nedělní výsledek přezimuje jako světová deblová jednička. V odpoledních hodinách přijde na řadu singlové finále mezi Elinou Svitolinovou a Ashleigh Bartyovou. <br/>Více se turnaji věnujeme <a href="https://www.tenisovysvet.cz/article/detail/10615--turnaj-mistryn-strycova-muze-dat-letosni-sezone-zlatou-tecku-svitolinova-blizko-obhajobe">v samostatném článku</a>.</td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>A KDO NEMÁ DOST...</u>
          </th>
        </tr>
        <tr>
          <td align="left" valign="top">14:10</td>
          <td><b>VESELÝ SLAVÍ PRVNÍ SINGLOVÝ TITUL PO VÍCE NEŽ DVOU LETECH: </b>Jiří Veselý (119.) opanoval challenger v německém Eckentalu a slaví první singlový titul od června roku 2017. Český daviscupový reprezentant si v prvním letošním finále poradil s Belgičanem Stevem Darcisem (181.), kterého porazil za 102 minut po setech 6:4, 4:6 a 6:3. Veselý se tímto triumfem přiblížil posunutí do elitní stovky světového žebříčku a s tím související účasti v hlavní soutěži Australian Open. – <i>Steve Darcis (BEL, 181.) x Jiří Veselý (119.) 4:6, 6:4, 3:6</i></td>
        </tr>
      </table>
      <h3>Češi v akci</h3>
      <p><b>Jebavý druhý letošní titul nevybojoval</b><br/>Roman Jebavý se druhého titulu z challengeru v německém Eckentalu nedočkal. Elitní český deblista společně s Nizozemcem Arendsem nestačili v nedělním finálovém duelu na britsko-australskou dvojici K.Skupski, Smith a prohráli po setech 6:7(2), 4:6. Jebavý si tak na druhý letošní titul musí zatím počkat. Devětadvacetiletý tenista sice nenavázal na dva roky starý triumf z Eckentalu, ale podařilo se mu prolomit šňůru deseti semifinálových porážek v řadě.</p>
      <h4>ATP/WTA</h4>
      <p><b>Turnaj mistryň, Šen-čen (ženy, CHN, 14 000 000 USD, tvrdý povrch, hala)</b><br/>Finále čtyřhry<br/>Sie (TPE), STRÝCOVÁ – <b>Babosová, Mladenovicová (HUN/FRA)</b> 1:6, 3:6</p>
      <h4>Challengery</h4>
      <p><b>Challenger Eckental (muži, GER, 46 600 EUR, koberec)</b><br/><u>Finále dvouhry</u><br/>Steve Darcis (BEL, 181.) – <b>JIŘÍ VESELÝ (119.) [7]</b> 4:6, 6:4, 3:6</p>
      <p><u>Finále čtyřhry</u><br/>Arends (NED), JEBAVÝ [1] – <b>K.Skupski, Smith (GBR/AUS) [2]</b> 6:7(2), 4:6</p>
      <h4>ITF World Tennis Tour</h4>
      <p><b>Opava Indoor Open 2019 (muži, CZE, 15 000 USD, koberec)</b><br/><u>Finále dvouhry</u><br/><b>DAVID POLJAK (515.) [8]</b> – PETR NOUZA (564.) 6:4, 6:4</p>
      <p><b>15th Lyttos Beach, Heraklion (ženy, GRE, 15 000 USD, antuka)</b><br/><u>1. kolo kvalifikace</u><br/><b>NATÁLIE AUGUSTINOVÁ (-)</b> – Kyrin Pollocková (USA, -) 6:1, 6:1</p>
      <p><b>Archigen Cup (ženy, ITA, 15 000 USD, koberec)</b><br/><u>1. kolo kvalifikace<br/></u>Chiara Catiniová (ITA, -) – <b>DARINA PŘECECHTĚLOVÁ (-)</b> 2:6, 3:6</p>
      <footer>Jan Havlovic, foto: Roman Kučera – Tenisový svět</footer>
    </article>
  </body>
</html>