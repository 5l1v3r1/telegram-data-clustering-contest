<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/kuman-sa-klupe-holandije-moze-samo-u-barselonu/341509"/>
    <meta property="og:site_name" content="MozzartSport"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Kuman sa klupe Holandije može samo u Barselonu"/>
    <meta property="og:description" content="Klauzula u ugovoru koja će se aktivirati na leto"/>
  </head>
  <body>
    <article>
      <h1>Kuman sa klupe Holandije može samo u Barselonu</h1>
      <h2>Klauzula u ugovoru koja će se aktivirati na leto</h2>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p>Vrlo je moguće da će Barselona uskora tražiti novog trenera, pošto <b>Ernesteu Valverdeu</b> ne ide kako se u klubu očekuje. Ali, novi trener sigurno neće biti <b>Ronald Kuman</b>. Barem ne do 2020. godine, iako ga često pominju kao kandidata za šefa struke.</p>
      <p>Selektor reprezentacije Holandije je potvrdio u jednoj televizijskoj emisiji u domovini da ima klauzulu u ugovoru koji je potpisao u februaru sledeće godine, po kojoj može sa te funkcije da ode samo u Barselonu. A i to ne do sledeće godine.</p>
      <p>Ta klauzula će se aktivirati sledećeg leta, po završetku Evropskog prvenstva. Tada će <b>Kuman </b>moći da ode sa klupe, ali samo u Barselonu.<br/>„<b>Posle Evropskog prvenstva će biti momenat za procenu urađenog i za odluke. Po klauzuli, moći ću da odem samo u jedan klub, a i moja je želja da u karijeri vodim Barselonu“,</b> rekao je <b>Kuman</b>.</p>
      <p>Inače, informacija je došla do javnosti tako što je nenamerno otkrio direktor reprezentacije Holandije <b>Niko-Jan Hugma</b>.<br/>„<b>Izletelo mu je, mada je mislio da je to poznat podatak. Zapljusnule su me posle toga razne reakcije sa svih strana sveta, pogotovo iz Španije. Nisam to oček</b>ivao“, priznao je <b>Kuman</b>.</p>
      <p><b>Ronald Kuman</b> je bio igrač Barselone, kojoj je golom iz slobodnog udarca u produžetku meča sa Sampdorijom, doneo 1992. godine prvu titulu prvaka Evrope.</p>
      <p><b>Foto</b>:<i> Reuters</i></p>
      <p> </p>
    </article>
  </body>
</html>