<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3772905,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="הטסט השנתי למכונית צפוי להשתנות"/>
    <meta property="og:description" content="משרד התחבורה פירסם מסמך לשיפור עתידי במערך הרישוי, והפיץ שאלון המתייחס, בין היתר, לטפסים הכרוכים בתהליך ולהפסד של שעות עבודה"/>
  </head>
  <body>
    <article>
      <h1>הטסט השנתי למכונית צפוי להשתנות</h1>
      <h2>משרד התחבורה פירסם מסמך לשיפור עתידי במערך הרישוי, והפיץ שאלון המתייחס, בין היתר, לטפסים הכרוכים בתהליך ולהפסד של שעות עבודה</h2>
      <address><time datetime="2019-11-03T00:00:00+00:00">03 Nov 2019</time> by <a rel="author">תומר הדר</a></address>
      <p>מבחן הרישוי השנתי, הטסט למכונית, גורם לרבים לחשש מכישלון, צורך בתיקון של המכונית ואובדן שעות עבודה. אף שבארץ פועלים 65 מכוני רישוי הבוחנים כ־3 מיליון מכוניות בשנה, התהליך לוקח שעות, והתיקונים, אפילו ימים. כעת מפרסם משרד התחבורה מסמך מקוון המורה על שינוי ושיפור עתידי במערך הרישוי. הוא הפיץ שאלון פומבי לציבור המיועד, כך צוין, "לשפר את השירות לאזרח".</p>
      <p>רשימת התחומים בשאלון מתייחסת, בין היתר, למרחק של מכון הרישוי מביתו של בעל הרכב, וגם לריבוי הטפסים הכרוכים בתהליך הרישוי ולמידת מורכבותם. בנוסף, נשאלים הנבדקים במכוני הרישוי, לגבי פרק הזמן שעליהם לבלות במכון, הפסד של שעות עבודה, והעלויות הכרוכות בהגעה למכון הרישוי וביצוע הטסט. מעבר לכך, כולל השאלון גם התייחסות לקלות שבה ניתן לגשת לטסט חוזר, אם הרכב נכשל בראשון.</p>
      <figure>
        <img src="https://images1.calcalist.co.il/PicServer3/2017/02/23/706053/23.jpg"/>
        <figcaption>מכון רישוי (ארכיון) <br/>צילום: בועז אופנהיים</figcaption>
      </figure>
      <p>משרד התחבורה פירסם מסמך לשיפור עתידי במערך הרישוי, והפיץ שאלון המתייחס, בין היתר, לטפסים הכרוכים בתהליך ולהפסד של שעות עבודה כיום, מכונית חדשה אינה נדרשת לביצוע טסט שנתי במשך 3 שנים, אם היא שייכת לאדם פרטי ולא לחברת ליסינג. עם זאת, בעל האוטו נדרש לשלם את האגרה השנתית. לפי נתונים של מכוני רישוי, הסעיפים העיקריים שבגינם מכוניות נכשלות כוללים ליקויים הנוגעים ללוחיות רישוי, נורות תאורה שונות, ותקינות של בלמי הרכב. הטסטים נחשבים לנושא טעון גם במכוני הרישוי עצמם. רק בשבוע שעבר הודיע משרד התחבורה על סגירה של מכון הרישוי "מטיילי עיט עלימי" בכפר קרע, בשל מה שהגדיר כ"אי־סדרים במכון". במקביל לסגירת המכון הודיע המשרד על פתיחה של מכון רישוי חדש, בנהריה, ובמקביל צפויים להיפתח שני מכונים נוספים: בנתניה וביקנעם.</p>
    </article>
  </body>
</html>