<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/tiktok-usa-potrebbero-bandirla.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="TikTok, USA potrebbero bandirla"/>
    <meta property="og:description" content="TikTok apre un nuovo capitolo nella guerra economica in corso tra USA e Cina, con i primi che vorrebbero censurare l'applicazione per mancanza di trasparenza.. TikTok, l'applicazione del momento t..."/>
  </head>
  <body>
    <article>
      <h1>TikTok, USA potrebbero bandirla</h1>
      <h2>TikTok apre un nuovo capitolo nella guerra economica in corso tra USA e Cina, con i primi che vorrebbero censurare l'applicazione per mancanza di trasparenza.</h2>
      <address><time datetime="2019-11-03T00:00:00+00:00">03 Nov 2019</time> by <a rel="author" href="https://multiplayer.it/account/utente/57/karattolo/articoli/" target="_blank">Simone Tagliaferri</a></address>
      <p><b>TikTok</b>, l'<b>applicazione</b> del momento tra i giovani, è a rischio <b>bando </b>da parte degli USA. Attualmente è l'applicazione più scaricata al mondo, tanto da essere sopra a colossi quali Facebook e Instagram. Il suo successo è tale che la compagnia cinese ByteDance vorrebbe lanciare uno smartphone brandizzato TikTok, di cui è proprietaria.<br/><br/>Purtroppo per loro le autorità americane hanno messo sotto indagine la società e c'è il concreto rischio che l'applicazione venga bandita, quantomeno in USA. I motivi? La poca trasparenza nella <b>gestione dei dati</b> degli utenti, la censura dei contenuti anti cinesi e alcuni punti oscuri dell'accordo che ha permesso a ByteDance di acquistare l'applicazione <b>Musical.ly</b> per fonderla con TikTok. <br/><br/>Per questo motivo è intervenuto il CFIUS, il Committee on Foreign Investment degli Stati Uniti, che non vede di buon occhio il contrasto tra la conservazione dei dati nei server USA e il sottostare dei vertici dell'applicazione ai dettami del governo cinese. Il timore è che TikTok possa essere utilizzata per spionaggio. ByteDance ha assicurato che la Cina non può intervenire sui contenuti dell'app, ma in molti non sono convinti. A scagliarsi contro TikTok politici come Marco Rubio e anche alcuni concorrenti diretti come Facebook, dove del resto sanno bene come si vendono i dati degli utenti senza autorizzazione. In effetti Zuckerberg che fa la morale a TikTok dopo <a href="https://multiplayer.it/notizie/facebook-cambridge-analytica-multa-5-miliardi-dollari-nuove-regole-privacy.html">il caso Cambidge Analytica</a> fa tanto ridere, ma è meglio sorvolare.</p>
      <figure>
        <iframe src="https://www.youtube.com/embed/VK8KKQGKLbs" width="640" height="360" data-service="Youtube" scrolling="no"/>
      </figure>
      <ul>
        <li>
          <a href="https://www.hdblog.it/android/articoli/n511940/tiktok-app-cina-rischio-sicurezza-censura-ban/">Fonte</a>
        </li>
      </ul>
    </article>
  </body>
</html>