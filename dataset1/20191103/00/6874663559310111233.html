<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3772977,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="דרור נגל מונה ליו&quot;ר ארנו - המעניקה הלוואות למיזמי נדל&quot;ן"/>
    <meta property="og:description" content="מנכ&quot;ל אזורים לשעבר ישמש בתפקיד לצד דנה סנדר, מנכ&quot;לית ומייסדת הקרן ובעלת השליטה בה"/>
  </head>
  <body>
    <article>
      <h1>דרור נגל מונה ליו"ר ארנו - המעניקה הלוואות למיזמי נדל"ן</h1>
      <h2>מנכ"ל אזורים לשעבר ישמש בתפקיד לצד דנה סנדר, מנכ"לית ומייסדת הקרן ובעלת השליטה בה</h2>
      <address><time datetime="2019-11-03T00:00:00+00:00">03 Nov 2019</time> by <a rel="author">גולן חזני</a></address>
      <p>דרור נגל, מנכ"ל אזורים עד לפני חצי שנה מונה ליו"ר דירקטוריון ארנו, החברה שמעניקה הלוואות חוץ בנקאיות למיזמי נדל"ן בארץ.</p>
      <p>נגל כיהן בעבר כמנכ"ל הפניקס השקעות והוא ישמש בתפקיד לצד דנה סנדר, מנכ"לית ומייסדת הקרן ובעלת השליטה בה.</p>
      <p>ארנו מעניקה הלוואות לפרויקטים שונים של יזמות רגילה, מחיר למשתכן ואחרים. לדברי סנדר, "נגל מביא עימו לקרן ניסיון עשיר בעולם הנדל"ן לצד יכולת ניהול מרשימה שתתרום רבות להמשך הצמיחה. אנו מזהים כי ישנו ביקוש גובר לפתרונות מימון חוץ בנקאי למיזמי נדל"ן וגאים שהצלחנו להשיג את היעד שהצבנו עוד בטרם הסתיימה השנה. הגיוסים האחרונים נועדו לתת מענה לפרויקטים אטרקטיביים נוספים שאושרו ע"י ועדת ההשקעות של הקרן. הצבנו יעד שאפתני בתחילת דרכנו ואנו גאים שקיבלנו אמון מלא במודל ופעילות הקרן".</p>
      <p>ארנו גייסה מהציבור 130 מיליון שקל בחצי השנה האחרונה בשלושה סבבים של גיוס., כ-92% מהכספים שגויסו הוקצו ל-6 פרויקטים המפוזרים באזורי ביקוש בישראל, למעט סכום מסוים שנותר בקופת החברה כ"כרית ביטחון". תשואת הקרן לרבעון השני של השנה עמדה על כ-1.6%.</p>
      <figure>
        <img src="https://images1.calcalist.co.il/PicServer3/2019/02/11/883789/1_l.jpg"/>
        <figcaption>דרור נגל <br/>צילום: אוראל כהן</figcaption>
      </figure>
    </article>
  </body>
</html>