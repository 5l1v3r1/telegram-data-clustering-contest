<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/potresne-scene-na-gudisonu-pukla-noga-andrea-gomesa-unezvereni-son-i-molitve-orijea-video/341546"/>
    <meta property="og:site_name" content="MozzartSport"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Potresne scene na Gudisonu! Pukla noga Andrea Gomeša, unezvereni Son i molitve Orijea (VIDEO)"/>
    <meta property="og:description" content="Strašno, strašno"/>
  </head>
  <body>
    <article>
      <h1>Potresne scene na Gudisonu! Pukla noga Andrea Gomeša, unezvereni Son i molitve Orijea (VIDEO)</h1>
      <h2>Strašno, strašno</h2>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p>
        <b>Fudbal je ove večeri u Liverpulu pao u drugi plan. Posle onog što se desilo u završnici meča Everton – Totenhem, u derbiju 11. kola Premijer lige, <a href="https://www.mozzartsport.com/fudbal/vesti/bezidejan-fudbal-i-dve-sanse-koje-su-kreirale-rezultat-totenhem-ispustio-dva-boda-pred-polazak-u-beograd-video/341548">malo će se pričati o igri, šansama (nije ih ni bilo mnogo) ili rezultatu</a>, već o lomu noge Andrea Gomeša.</b>
      </p>
      <p>Portugalac je nastradao u 79. minutu kad ga je potkačio <b>Hjong Min Son</b>, u nastavku akcije na njega je naleteo <b>Serž Orije</b>, a ishod je prelom skočnog zgloba prvotimca domaćeg tima. Koliko je sve bilo strašno svedoči činenica da reditelj prenosa nije dugo želeo da pusti snimak, pošto su scene takve da teraju suze na oči.</p>
      <slideshow>
        <figure>
          <img src="https://mozzartsport.com/cache/images/2/b/c/a/e/2bcae041dc4f02bb8217207724d9be37b1f37e19.jpg"/>
        </figure>
        <figure>
          <img src="https://mozzartsport.com/cache/images/5/d/1/4/1/5d1410697863018e47eed2b13cef7e3c7067027a.jpg"/>
        </figure>
        <figure>
          <img src="https://mozzartsport.com/cache/images/d/e/8/9/8/de8984ee052ccb7c5e54edbf687104e2ea349be3.jpg"/>
        </figure>
        <figure>
          <img src="https://mozzartsport.com/cache/images/1/8/3/c/2/183c2bbe36790fa37cea214d2cecb4deda3b496b.jpg"/>
        </figure>
        <figure>
          <img src="https://mozzartsport.com/cache/images/c/a/5/9/8/ca598bb00904e7a13ee7acfbe55dbae0ab2a345f.jpg"/>
        </figure>
      </slideshow>
      <p>Dok je <b>Andre Gomeš</b> jaukao od bolova na zemlji, fudbaleri oba tima hvatali su se za glavu, jer im je odmah bilo jasno da je reč o teškoj povredi. Najviše se potresao <b>Son</b>, unezvereno je trčao terenom, demonstrirao koliko mu je krivo što je povredio rivala, pa nisu vredele ni reči utehe trenera <b>Maurisija Poketina</b>. Razume se, na kraju je Korejac isključen...</p>
      <figure>
        <iframe src="https://www.youtube.com/embed/aWWMZJjgXa4" width="425" height="349" data-service="Youtube" scrolling="no"/>
      </figure>
      <p>Desni beki Totenhema <b>Serž Orije</b> molio se Bogu za zdravlje Andrea Gomeša, rezervisti oba tima utrčali su na teren, lekarski tim je pružio ekspresnu pomoć vezisti Evertona, međutim, sudeći prema vestima sa lica mesta za njega je sezona gotova.</p>
      <figure>
        <iframe src="https://www.youtube.com/embed/LUbMAVnY2Rw" width="425" height="349" data-service="Youtube" scrolling="no"/>
      </figure>
      <p>
        <b>
          <i>Pogledajte novu epizodu serije Ekipizza...</i>
        </b>
      </p>
      <figure>
        <iframe src="https://www.youtube.com/embed/pBoAuusV3v4" width="425" height="349" data-service="Youtube" scrolling="no"/>
      </figure>
      <p><b>FOTO</b>: <i>Reuters</i></p>
    </article>
  </body>
</html>