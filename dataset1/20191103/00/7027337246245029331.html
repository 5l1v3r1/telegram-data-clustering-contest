<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696499/%D9%87%D9%88%D8%A7%DB%8C-%D8%B3%DB%8C%D8%B3%D8%AA%D8%A7%D9%86-%D9%88-%D8%A8%D9%84%D9%88%DA%86%D8%B3%D8%AA%D8%A7%D9%86-10-%D8%AF%D8%B1%D8%AC%D9%87-%D8%B3%D8%B1%D8%AF%D8%AA%D8%B1-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="هوای سیستان و بلوچستان 10 درجه سردتر می‌شود"/>
    <meta property="og:description" content="سیستان و بلوچستان‌رئیس گروه پیش بینی و هشدار هواشناسی سیستان و بلوچستان گفت: با شمالی شدن جریانات و نفوذ زبانه های پرفشار به شمال استان، دمای هوای سطح استان به ویژه نیمه شمالی بین 5 تا 10 درجه سردتر می شود."/>
  </head>
  <body>
    <article>
      <h1>هوای سیستان و بلوچستان 10 درجه سردتر می‌شود</h1>
      <address><time datetime="2019-11-03T00:00:00+00:00">03 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/12/1032848_185.jpg"/>
      </figure>
      <p>سیستان و بلوچستان‌رئیس گروه پیش بینی و هشدار هواشناسی سیستان و بلوچستان گفت: با شمالی شدن جریانات و نفوذ زبانه های پرفشار به شمال استان، دمای هوای سطح استان به ویژه نیمه شمالی بین 5 تا 10 درجه سردتر می شود.</p>
      <p>به گزارش ایسنا- به نقل از هواشناسی سیستان و بلوچستان، علی ملاشاهی افزود: بر اساس خروجی نقشه های پیش‌یابی و مدل های جوی از روز دوشنبه با شمالی شدن جریانات، وزش باد شدید همراه با گردوخاک شمال استان را در بر می گیرد.<br/><br/>وی ادامه داد: وزش این باد روز سه شنبه تا پنج شنبه علاوه بر شمال استان، در نوار شرقی و مرز غربی استان نیز سبب خیزش گردوخاک، کاهش دید افقی و کاهش کیفیت هوا می شود.<br/><br/>رئیس گروه پیش بینی و هشدار هواشناسی سیستان و بلوچستان افزود: کاهش 5 تا 10 درجه ای دمای هوا مهمترین مخاطره این باد شمالی است که سبب می شود برای نخستین بار دمای هوا به شدت کاهش یابد.<br/><br/>ملاشاهی گفت: توصیه می شود ضمن محافظت از محصولات گلخانه ای در نقاط سردسیر استان، نکات بهداشتی در زمان غبارآلود شدن هوا نیز رعایت شود.</p>
    </article>
  </body>
</html>