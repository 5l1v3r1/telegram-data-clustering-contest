<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3772901,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="בורסת ת&quot;א ננעלה בעליות; קבוצת דלק קפצה ב-4.6%"/>
    <meta property="og:description" content="מדד ת&quot;א 35 התחזק ב-0.9%, ת&quot;א 125 הוסיף 0.8%; דלק השלימה שני מהלכים מהותיים - רכישת צנרת הגז של EMG ועסקת המכירה של הפניקס; דלק קידוחים עלתה ב-6.5% - העסקאות של קב' דלק הקפיצו את מדד ת&quot;א נפט וגז ב-3.5%; בזק התחזקה ב-4.1% וטבע טיפסה ב-3.5%"/>
  </head>
  <body>
    <article>
      <h1>בורסת ת"א ננעלה בעליות; קבוצת דלק קפצה ב-4.6%</h1>
      <h2>מדד ת"א 35 התחזק ב-0.9%, ת"א 125 הוסיף 0.8%; דלק השלימה שני מהלכים מהותיים - רכישת צנרת הגז של EMG ועסקת המכירה של הפניקס; דלק קידוחים עלתה ב-6.5% - העסקאות של קב' דלק הקפיצו את מדד ת"א נפט וגז ב-3.5%; בזק התחזקה ב-4.1% וטבע טיפסה ב-3.5%</h2>
      <address><time datetime="2019-11-03T00:00:00+00:00">03 Nov 2019</time> by <a rel="author">כתבי שוק ההון</a></address>
      <p>
        <b>דיווח שוטף מהבורסה בת"א: העדכונים החשובים, המניות הבולטות, אגרות החוב, ועדכוני האנליסטים</b>
      </p>
      <p><a href="https://www.calcalist.co.il/stocks/home/0,7340,L-3961-198,00.html?quote=%D7%9E%D7%93%D7%93%20%D7%AA">ת"א 35</a> <a href="https://www.calcalist.co.il/stocks/home/0,7340,L-3961-199,00.html?quote=%D7%9E%D7%93%D7%93%20%D7%AA">ת"א 125</a> <a href="https://www.calcalist.co.il/stocks/home/0,7340,L-3961-1337,00.html?quote=%D7%9E%D7%93%D7%93%20%D7%AA">בנקים-5</a> <a href="https://www.calcalist.co.il/stocks/home/0,7340,L-3961-525,00.html?quote=%D7%9E%D7%93%D7%93%20%D7%AA">טכנולוגיה</a> <a href="https://www.calcalist.co.il/stocks/home/0,7340,L-3961-521,00.html?quote=%D7%9E%D7%93%D7%93%20%D7%AA">ביומד</a> <a href="https://www.calcalist.co.il/stocks/home/0,7340,L-3961-526,00.html?quote=%D7%9E%D7%93%D7%93%20%D7%AA">נפט וגז</a> <a href="https://www.calcalist.co.il/stocks/home/0,7340,L-3961-403,00.html?quote=%D7%9E%D7%93%D7%93%20%D7%AA">נדל"ן</a></p>
      <p><a href="https://t.me/calcalist">לחצו כאן לערוץ הטלגרם של מדור שוק ההון בכלכליסט</a> </p>
      <p><b>16:25 -</b> היום הראשון השבוע למסחר בבורסת תל אביב ננעל בעליות – המשך למגמה החיובית מיום שישי בניו יורק, אירופה ואסיה: מדד ת"א 35 טיפס ב-0.9% ומדד ת"א 125 הוסיף 0.8%.</p>
      <p>בראש מדד ת"א 35 בלטו קבוצת דלק שטיפסה ב-4.6%, לאחר שאושרה השלמת עסקת המכירה של מניות הפניקס, ולאחר שדלק קידוחים (השייכת לקבוצת דלק) ונובל אנרג'י השלימו את רכישת צנרת הגז של EMG. דלק קידוחים סיימה אף היא בראש מדד ת"א 35 – קפצה ב-6.5%. העסקאות של קבוצת דלק הקפיצו את מדד ת"א נפט וגז ב-3.5%.</p>
      <p>מדדים נוספים שבלטו היום: ת"א בנקים התחזק ב-0.9% - פועלים בלטה עם עליה של 2.1%, ות"א ביומד (תרופות, קנאביס וכד') הוסיפה 1.4%. בזק התחזקה ב-4.1% וטבע טיפסה ב-3.5%, גם הן בראש ת"א 35. בראש ת"א 90 סיימה ישראמקו בעליה של 5.8%.</p>
      <p><b>14:30 - </b>קצוות מדדים בבורסה: דלק קידוחים מוסיפה לערכה 6.2% ומובילה את מדד הדגל ת"א 35, אלביט מערכות סוגרת את המדד עם ירידה של 1.4%. נובה קופצת ב-5.3% בפסגת ת"א 90, לוינשטין נכסים מאבדת 2.4% בתחתית המדד.</p>
      <figure>
        <img src="https://images1.calcalist.co.il/PicServer3/2018/09/20/847798/1NL.jpg"/>
        <figcaption>עמדת נשק ימית של אלביט מערכות <br/>צילום: אלביט מערכות</figcaption>
      </figure>
      <p><b>12:30 -</b> אלומיי קפיטל דיווחה ביום שישי <a href="https://www.calcalist.co.il/markets/articles/0,7340,L-3772919,00.html">שקיבלה שומת מקרקעין</a> מרשות מקרקעי ישראל לתשלום דמי הסכמה לפרויקט מנרה, להקמת תחנת כוח הידרו אלקטרית בהספק של 156 מגה וואט. אלומיי מחזיקה כ-75% מהפרויקט, לצד אמפא המחזיקה בנתח של 25%. אלקטרה מונתה לקבלן הראשי לביצוע עבודות ההקמה באתר, תמורת סכום של כ-300 מיליון דולר.</p>
      <p>מניית יוניבו קופצת ב-10.7% על רקע הסכם עם בית מרקחת: החברה שמחזיקה במפעל מוצרי קנאביס הודיעה על הסכם שלפיו בית המרקחת מקס פארם בחולון ירכוש עד טון מוצרי קנאביס רפואי של מותג יוניבו בשנת 2020.</p>
      <p><b>11:00 - </b>להב אל.אר מתחזקת ב-3.7% אחרי שדיווחה שהחברה הבת (75%) <a href="https://www.calcalist.co.il/markets/articles/0,7340,L-3772911,00.html">חתמה על הסכם מחייב לרכישת</a> שישה מרכזי קניות בגרמניה תמורת 19.3 מיליון יורו.</p>
      <p>מדיוי מתחזקת ב-7.5% לאחר שדיווחה שהחברה הבת (85%) הגישה בקשה לרישום פטנט בישראל עבור המסטיק המשולב בקנבינואידים שלה, שנועד למנוע עששת.</p>
      <p><b>9:50 - </b>המסחר נפתח: המדדים ת"א 35 ות"א 125 עולים ב-0.5%, קבוצת דלק מטפסת ב-4.2% על רקע ההשלמה הצפויה של עסקת הפניקס לצד השלמת רכישת צנרת הגז של EMG על ידי שותפות דלק קידוחים שבבעלותה (לצד נובל אנרג'י וחברה ממצרים) - דלק קידוחים עולה ב-2.8%. פער ארביטראז' חיובי דוחף את אופקו ב-3.5%% ואת טבע ב-2.5%. סלע נדל"ן עולה ב-2% לאחר הדוחות.</p>
      <p><b>9:20 - </b><a href="https://www.calcalist.co.il/stocks/home/0,7340,L-3959-1109644,00.html?quote=%D7%A1%D7%9C%D7%A2%20%D7%A0%D7%93%D7%9C%D7%9F">סלע נדל"ן</a> מפרסמת דוחות ומעדכנת כלפי מעלה את התחזית לשנה כולה: אומדן ה- NOI המעודכן של החברה לשנת 2019 עומד עתה על 213 מיליון שקל, לעומת 207 מיליון שקל בתחזית קודמת. אומדן ה-FFO השנתי עלה ל-150 מיליון שקל, מול 144 מיליון שקל בתחזית קודמת. קרן הריט רשמה ברבעון השלישי FFO של 39 מיליון שקל, מול 32 מיליון שקל ברבעון המקביל.</p>
      <p><b>9:00 -</b> <a href="https://www.calcalist.co.il/stocks/home/0,7340,L-3959-475020,00.html?quote=%D7%93%D7%9C%D7%A7%20%D7%A7%D7%99%D7%93%D7%95%D7%97%D7%99%D7%9D%20%D7%99%D7%94%D7%A9">דלק קידוחים</a> (שבבעלות <a href="https://www.calcalist.co.il/stocks/home/0,7340,L-3959-1084128,00.html?quote=%D7%93%D7%9C%D7%A7%20%D7%A7%D7%91%D7%95%D7%A6%D7%94">קבוצת דלק</a>) ונובל אנרג'י השלימו את רכישת צנרת הגז של EMG. הרכישה בוצעה בשיתוף חברות ממשלתיות מצריות ובעלות של כ-520 מיליון דולר, מתוכם כ-150 מיליון דולר ממצרים והשאר בחלוקה שווה בין נובל לדלק.  </p>
      <p><b>8:10 - </b>שנה בלבד לאחר המינוי: אירם גרייבר, מנכ"ל חברת <b>קופיקס</b> שבשליטת רמי לוי  <a href="https://www.calcalist.co.il/marketing/articles/0,7340,L-3772904,00.html">יסיים את תפקידו בחברה בסוף החודש</a>. גרייבר פעל להשבחת המוצרים ברשת כשהכריכים, המאפים והסלטים עברו שדרוג ניכר. כן נסגרו סניפים מפסידים ותנאי הסחר שופרו. אלא שקופיקס סיימה את הרבעון השני של 2019 עם ירידה של 7.7% במכירות שהסתכמו ב-58 מיליון שקל וההפסד הנקי העמיק ל-6.2 מיליון שקל לעומת 2.7 מיליון שקל ברבעון המקביל. </p>
      <p><b>7:40 -</b> הקרנות סנטרברידג' וגלאטין <a href="https://www.calcalist.co.il/markets/articles/0,7340,L-3772854,00.html">קיבלו ביום חמישי מרשות שוק ההון את היתר השליטה </a>בחברת הביטוח <a href="https://www.calcalist.co.il/stocks/home/0,7340,L-3959-767012,00.html?quote=%D7%94%D7%A4%D7%A0%D7%99%D7%A7%D7%A1">הפניקס</a>. העסקה צפויה לצאת לפועל בתחילת השבוע הנוכחי - עם השלמתה תקבל בעלת השליטה <a href="https://www.calcalist.co.il/stocks/home/0,7340,L-3959-1084128,00.html?quote=%D7%93%D7%9C%D7%A7%20%D7%A7%D7%91%D7%95%D7%A6%D7%94">קבוצת דלק</a>כ-1.3 מיליארד שקל במזומן. מבחינת דלק מדובר בעיתוי כמעט מושלם שסוגר לקבוצה את מימון עסקת רכישת נכסי שברון בים הצפוני.</p>
      <figure>
        <img src="https://images1.calcalist.co.il/PicServer3/2016/11/27/668230/3_l.jpg"/>
        <figcaption>יצחק תשובה בעל השליטה בקבוצת דלק <br/>צילום: עמית שעל</figcaption>
      </figure>
      <p><b>7:30 - </b>בורסת ת"א פותחת שבוע מסחר ונכנסת לחודש נובמבר, במהלכו כידוע יפרסמו החברות הציבוריות את דוחות הרבעון השלישי שלהן. המניות הדואליות הנסחרות במקביל בניו יורק כבר החלו להזרים לשוק את התוצאות המסכמות של הרבעון, והשבוע מגיע הדוח אולי המעניין ביותר - <a href="https://www.calcalist.co.il/stocks/home/0,7340,L-3959-629014,00.html?quote=%D7%98%D7%91%D7%A2">טבע</a>תפרסם את הדוח הרבעוני שלה ביום חמישי הקרוב, בשעות הצהריים (לפני פתיחת המסחר בניו יורק).</p>
      <p>מה דעתך על מניית דלק קבוצה:</p>
      <figure>
        <img src="https://www.calcalist.co.il/Images/I-Invest/StockQuote/StocksButtonOne.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonTwo.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonThree.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonFour.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonFive.gif"/>
      </figure>
      <ul>
        <li> </li>
        <li> </li>
        <li> </li>
        <li> </li>
        <li> </li>
      </ul>
      <table bordered="">
        <tr>
          <td valign="top"/>
          <td valign="top">קנייה חזקה</td>
          <td valign="top"/>
          <td valign="top">קנייה</td>
          <td valign="top"/>
          <td valign="top">המתן</td>
          <td valign="top"/>
          <td valign="top">מכירה</td>
          <td valign="top"/>
          <td valign="top">מכירה חזקה</td>
        </tr>
      </table>
      <p>מה חושבים הגולשים ?</p>
      <table bordered="">
        <tr>
          <td> </td>
          <td> </td>
          <td> </td>
        </tr>
      </table>
      <table bordered="">
        <tr>
          <td align="right">90%</td>
          <td>0%</td>
          <td align="left">10%</td>
        </tr>
      </table>
      <p>
        <a href="https://www.calcalist.co.il/stocks/home/0,7340,L-3959-1084128,00.html?quote=%D7%93%D7%9C%D7%A7">לדף מניית דלק קבוצה</a>
      </p>
      <figure>
        <img src="https://www.calcalist.co.il/images/arrow_nadlan.gif"/>
      </figure>
      <p>את השבוע שעבר סגר מדד ת"א 35 בעלייה של 0.1%, ת"א 125 עלה ב-0.3%. את חודש אוקטובר חתם ת"א 35 בעלייה של 2.4%, ת"א 125 התחזק ב-3%. טבע סגרה עלייה כוללת של 20.4%, בפסגת מניות ת"א 35 בסיכום החודש.</p>
      <p>ברקע למסחר, העליות שנרשמו בשישי בניו יורק: המדדים דאו ג'ונס ונאסד"ק עלו ב-1.1%, במקרה של נאסד"ק לשיא חדש (8,386.40 נק'), S&amp;P 500 עלה ב-1%, גם הוא עם שיא משלו (3,066.91 נק'). הנפט (WTI) עלה ב-3.7%.  אלה פערי הארביטראז' עמם שבות הדואליות הבכירות לבורסה: <b>פער חיובי</b> - טבע 2%, פריגו 2.4%, כיל 0.1%, אלביט מערכות 0.6%, טאואר 3.2%, לייבפרסון 2.3%, אופקו 4.7%; <b>פער שלילי</b> - אורמת טכנ' 1%-, נייס ואיי.אפ.אפ 0.8%-.</p>
      <figure>
        <img src="https://images1.calcalist.co.il/PicServer3/2018/04/10/809049/201536217L.jpg"/>
        <figcaption>צילום: בלומברג</figcaption>
      </figure>
    </article>
  </body>
</html>