<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/vruce-u-minhenu-kovac-drzao-sastanak-sa-igracima-celnici-vecaju-o-njegovoj-sudbini/341498"/>
    <meta property="og:site_name" content="MozzartSport"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Vruće u Minhenu: Kovač držao sastanak sa igračima, čelnici većaju o njegovoj sudbini"/>
    <meta property="og:description" content="Čekaju se nove vesti iz Minhena"/>
  </head>
  <body>
    <article>
      <h1>Vruće u Minhenu: Kovač držao sastanak sa igračima, čelnici većaju o njegovoj sudbini</h1>
      <h2>Čekaju se nove vesti iz Minhena</h2>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p>Biće ovog dug dan za navijače i čelnike minhenskog Bajerna! Pet golova u mreži <b>Manuela Nojera</b>, na gostovanju Ajntrahtu, upalili su sve žive alarme u Bavarskoj. Trener <b>Niko Kovać je</b> i pre blamaže u Frankfurtu bio na tankom ledu, a sada je još više ugrozio sopstveni status. Posebno, što nije baš u dobrim odnosima sa <b>Rumenigeom.</b></p>
      <p>I dalje nije poznato hoće li nekadašnji reprezentativac Hrvatske nastaviti posao na klupi Bajerna. Ovog jutra bilo je veoma vruće u trening kampu Bajerna. Fotoreporteri Bilda su ovekovečili trenutak kada Niko Kovač ulazi u trening kamp. Pojavio se na radnom mestu nešto pre osam sati. Zatim je održao 30-minutni sastanak sa igračima i otišao na trening sa rezervistima.</p>
      <p>Dakle, ništa neuobičajeno. Normalan proces posle odigrane prvenstvene utakmice. Mđeutim, Bild je došao do saznanja da uprava Bajerna trenutno sastanči i razgovarao o narednim koracima.</p>
      <p>Od kada je trener Bajerna <b>Niko Kovač</b> je pod velikim pritiskom.  Izvršni potpredsednik Karl Hajnc Rumenige i sportski direktor <b>Hasan Salihamidžić</b> nisu imali milosti ni pre gostovanja Ajntrahtu. Deo igrača je, takođe, nezadovoljan dosadašnjom sezonom, jer smatraju da su partije daleko od renomea Bajerna.</p>
      <p>Bavarci trenutno imaju četiri boda manje od Mehengladbaha i zauzimaju četvrtu poziciju u Bundesligi.</p>
      <p>
        <b>BUNDESLIGA - 10. kolo</b>
      </p>
      <p><b>Petak</b><br/>Hofenhajm - Paderborn 3:0 (3:0)<br/>/Skov 2, Kaderžabek 15, Lokadija 25/</p>
      <p><b>Subota</b><br/>Ajntraht - Bajern 5:1 (2:1)<br/>/Kostić 25, Sou 33, Abraham 49, Hintereger 61, Pasijensija 85 - Levandovski 37/ </p>
      <p>Leverkuzen - Menhengladbah 1:2 (1:2)<br/>/Foland 25 - Vent 18, Tiram 42/</p>
      <p>Dortmund - Volfzburg 3:0 (0:0)<br/>/Azar 52, Gerero 58, Gece 88. penal/</p>
      <p>RB Lajpcig - Majnc 8:0 (5:0)<br/>/Zabicer 5, Verner 30, 48, 87, Nkunku 35, Halstenberg 39, Poulsen 44, Mukijele 50/</p>
      <p>Verder - Frajburg 2:2 (1:1)<br/>/Rašica 9, Gebre Selasije 59 - Petersen 28, 90+3/</p>
      <p>Union Berlin - Herta 1:0 (0:0)<br/>/Polter 87. penal/</p>
      <p>
        <b>Nedelja<br/><a href="https://www.mozzartbet.com/sr/kladjenje-2018#/match/4489572">15.30: (2,70) Fortuna Diseldorf (3,30) Keln (2,60)</a><br/><a href="https://www.mozzartbet.com/sr/kladjenje-2018#/match/4489543">18.00: (3,90) Augzburg (3,50) Šalke (1,95)</a></b>
      </p>
      <p>
        <b>*** kvote su podložne promenama</b>
      </p>
      <figure>
        <img src="https://www.mozzartsport.com/upload/CKEditor/02.11.2019./vvbbb.jpg"/>
      </figure>
    </article>
  </body>
</html>