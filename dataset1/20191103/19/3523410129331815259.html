<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637882/%D9%88%D8%A7%DA%AF%D8%B0%D8%A7%D8%B1%DB%8C-%D9%84%DB%8C%D8%B3%D8%AA-%D8%A7%D9%86%D8%AA%D8%AE%D8%A7%D8%A8%D8%A7%D8%AA%DB%8C-%D8%AC%D8%B1%DB%8C%D8%A7%D9%86-%D8%A7%D8%B5%D9%84%D8%A7%D8%AD%D8%A7%D8%AA-%D8%A8%D9%87-%D9%85%D8%B1%D8%AF%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T19:55:00+00:00"/>
    <meta property="og:title" content="واگذاری لیست انتخاباتی جریان اصلاحات به مردم"/>
    <meta property="og:description" content="شورای عالی سیاست‌گذاری اصلاح‌طلبان در جلسه یکشنبه شب خود تصمیم‌گیری درباره لیست‌های انتخاباتی را به بدنه اجتماعی اصلاح‌طلبان واگذار کرد."/>
  </head>
  <body>
    <article>
      <h1>
        <a href="https://www.bultannews.com/fa/news/637882/%D9%88%D8%A7%DA%AF%D8%B0%D8%A7%D8%B1%DB%8C-%D9%84%DB%8C%D8%B3%D8%AA-%D8%A7%D9%86%D8%AA%D8%AE%D8%A7%D8%A8%D8%A7%D8%AA%DB%8C-%D8%AC%D8%B1%DB%8C%D8%A7%D9%86-%D8%A7%D8%B5%D9%84%D8%A7%D8%AD%D8%A7%D8%AA-%D8%A8%D9%87-%D9%85%D8%B1%D8%AF%D9%85">واگذاری لیست انتخاباتی جریان اصلاحات به مردم</a>
      </h1>
      <h2>شورای عالی سیاست‌گذاری اصلاح‌طلبان در جلسه یکشنبه شب خود تصمیم‌گیری درباره لیست‌های انتخاباتی را به بدنه اجتماعی اصلاح‌طلبان واگذار کرد.</h2>
      <address><time datetime="2019-11-03T19:55:00+00:00">03 Nov 2019, 19:55</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، پرستو سرمدی، عضو شورای عالی سیاست‌گذاری <b>اصلاح‌طلبان</b> اظهار داشت: «با تصویب طرح «سرا» در جلسه امشب شورای عالی، بدنه اجتماعی اصلاح‌طلبان شامل اعضای احزاب اصلاح‌طلب و همه فعالان سیاسی و مدنی اصلاح‌طلب با عضویت در یک سامانه رای‌سنجی می‌توانند در گزینش نامزدهای اصلاح‌طلبان برای <b>انتخابات مجلس</b> شرکت کنند.</p>
      <p>او با بیان این که با اجرای این طرح، تصمیم‌گیری در مورد انتخابات از نهاد بالادستی شورای عالی به بدنه اجتماعی اصلاح‌طلبان منتقل می‌شود، افزود: به این ترتیب نهادهای بالادستی در جریان اصلاحات تنها مجری تصمیمات بدنه اجتماعی اصلاحات خواهند بود.</p>
      <p>سرمدی با بیان این که اصلاح‌طلبان با این تغییر نشان دادند، تغییرات اجتماعی را درک می‌کنند و امکان افزایش انسجام جبهه‌ای بر پایه دموکراسی درونی در آنها وجود دارد، گفت: سیدمحمد خاتمی، رهبر جریان اصلاحات از موافقان این <b>طرح</b> است.</p>
      <p>او افزود: امیدواریم این تحول، به بازگشت پویایی و تحرک به جامعه کمک کند و بقیه جریان‌های سیاسی نیز با الگو قرار دادن این طرح، خواسته جامعه را در تصمیم‌گیری‌هایشان ملاک قرار دهند.</p>
    </article>
  </body>
</html>