<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Izvunredno-Tezhuk-kriminalen-incident-vuv-Vraca-policiyata-blokira-grada-910856"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-03T19:49:00+00:00"/>
    <meta property="og:title" content="Извънредно! Тежък криминален инцидент във Враца, полицията блокира града"/>
    <meta property="og:description" content="Преди около час пред сградата на пожарната във Враца е бил изхвърлен от движеща се кола човек, който..."/>
  </head>
  <body>
    <article>
      <h1>Извънредно! Тежък криминален инцидент във Враца, полицията блокира града</h1>
      <address>
        <time datetime="2019-11-03T19:49:00+00:00">03 Nov 2019, 19:49</time>
      </address>
      <p>Преди около час пред сградата на пожарната във Враца е бил изхвърлен от движеща се кола човек, който останал да лежи на асфалта, съобщава BulNews.</p>
      <p>Случайни свидетели на необичайната случка веднага подали сигнал на тел. 112 и на мястото пристигнали линейка и патрул на полицията. Още на място спешните медици установили, че става въпрос за млад мъж в тежко състояние, който преди това е бил наръган.</p>
      <p>Пострадалият незабавно бил транспортиран към болницата, където в момента водят борба за живота му. На този етап няма повече информация за самоличността на мъжа, както и каква е причината за тежкия криминален инцидент.</p>
      <p>В болницата веднага са пристигнали директорът на полицията във Враца Янко Янколов, както и шефът на районното управление Илиян Георгиев. Пред спешното гъмжи от служебни коли на МВР, което е знак, че вътре вече работят и криминалисти.</p>
      <p>По неофициална информация вече е издадена заповед изходите на града да бъдат блокирани, а в районното вече се преглеждат записите от камерите, които следят трафика.</p>
    </article>
  </body>
</html>