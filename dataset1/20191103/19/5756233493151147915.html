<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619703/%D8%AA%D8%B0%DA%A9%D8%B1%D8%A7%D8%AA-%DA%A9%D8%AA%D8%A8%DB%8C-%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D9%85%D8%AC%D9%84%D8%B3-%D8%A8%D9%87-%D9%85%D8%B3%D8%A6%D9%88%D9%84%D8%A7%D9%86-%D8%A7%D8%AC%D8%B1%D8%A7%DB%8C%DB%8C-%DA%A9%D8%B4%D9%88%D8%B1"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-03T19:44:00+00:00"/>
    <meta property="og:title" content="تذکرات کتبی نمایندگان مجلس به مسئولان اجرایی کشور"/>
    <meta property="og:description" content="یک عضو هیئت رئیسه مجلس، تذکرات کتبی نمایندگان به مسئولان اجرایی کشور را قرائت کرد."/>
  </head>
  <body>
    <article>
      <h1>تذکرات کتبی نمایندگان مجلس به مسئولان اجرایی کشور</h1>
      <address>
        <time datetime="2019-11-03T19:44:00+00:00">03 Nov 2019, 19:44</time>
      </address>
      <p>
        <i>یک عضو هیئت رئیسه مجلس، تذکرات کتبی نمایندگان به مسئولان اجرایی کشور را قرائت کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>محمدعلی وکیلی در جلسه علنی نوبت عصر امروز(یکشنبه) مجلس شورای اسلامی تذکرات کتبی نمایندگان به مسئولان اجرایی کشور را به شرح زیر قرائت کرد:</p>
      <p>محمدرضا امیرحسن‌خانی به وزیر راه و شهرسازی: ضرورت پیشگیری از حیف شدن بیت المال و حقوق مردم در ساخت پروژه های ریلی.</p>
      <p>شمس الله شریعت نژاد به وزیر جهاد کشاورزی: برای مبارزه با آفت مگس مدیترانه‌ای که خسارت جدی به باغ‌های خرمالو و مرکبات وارد کرده چه اقدامی شده است؟ به رئیس جمهور: آیا شعار ثبت جهانی جنگل های هیرکانی و شعار حفاظت از اکوسیستم دریای خزر با وجود اصرار شما برای انتقال آب، پوششی برای قانون گذاری است؟</p>
      <p>نادر قاضی پور و علیرضا محجوب نماینده تهران به وزیر نیرو: تسریع در اجرای قانون دادن انشعاب آب به روستاها. تذکر به وزیر کار، تعاون و رفاه اجتماعی: دستور تشکیل شورای عالی کار را صادر کنید به وزیر بهداشت و درمان: تسریع در نظارت بر هیأت‌های امنای دانشگاه‌ها از نظر هزینه کرد مسافرت‌های خارجی.</p>
      <p>علی وقف‌چی به وزیر نیرو: تخصیص بودجه برای سطح‌های معیشتی بر اساس برنامه ششم در لایحه بودجه. به وزیر راه وشهرسازی: تأمین روشنایی اتوبان قزوین-زنجان. تسریع در تکمیل طرح ارتقای جاده حوزه انتخابیه و تأمین اعتبار ۴ میلیارد تومانی اجرای آن.</p>
      <p>نصرالله پژمانفر به وزیر بهداشت و درمان: چرا تا کنون برای اجرای ماده ۶ قانون حمایت از حقوق معلولان در وزارت بهداشت اقدامی نشده است؟ به وزیر نفت: چرا برای گازکشی روستاهای حوزه انتخابیه اقدام نمی‌کند؟ تذکر به وزیر آموزش و پرورش: چرا این وزارتخانه علی رغم تخصیص ۵ هزار میلیارد ریالی و واریز آن به سازمان نوسازی و تجهیز جهت ارتقای سیستم سرمایشی اقدامی انجام نداده است؟</p>
      <p>قاسم احمدی لاشکی به وزیر ورزش: چرا پس از چندین ماه بلاتکلیفی وضعیت مدیریت ورزش کلاردشت مشخص نمی‌شود؟ به وزیر بهداشت: علت کندی اجرای پروژه ساختمان اورژانس بیمارستان نوشهر چیست؟</p>
      <p>سیدناصر موسوی لارگانی به رئیس جمهور و وزیر تعاون، کار و رفاه اجتماعی: ضرورت پرداخت تسهیلات با شرایط خاص برای متقاضیان کارآفرین از سوی بانک کارآفرینی امید. به وزیر ارتباطات: شفاف‌سازی اهداء ۲۰۰ عدد لب تاپ به نهاد ریاست جمهوری. به رئیس جمهور و وزیر اقتصاد و دارایی: ضرورت شفاف‌سازی بیمه اجباری سفر اربعین با توجه به عدم برگزاری مناقصه.</p>
      <p>احمد بیگدلی به وزیر راه و شهرسازی: علت عدم اتمام روکش آسفالت جاده قیدار-ابهر و عدم شروع احداث جاده قیدار-حصار علیرغم صدور طرح تشریفات. به وزیر کار: علت به کارگیری نیروهای غیربومی در کارخانه سیمان چیست؟</p>
      <p>حسینعلی حاجی‌دلیگانی به وزیر بهداشت، درمان و آموزش پزشکی: ضرورت اقدام لازم برای رفع تبعیض استقرار یونیت دندانپزشکی بین روستاها و شهرها. به وزیر آموزش: تعلل و کارشکنی در اجرای قانون استخدام معلمان حق التدریس با چه هدفی است و تذکر وی به همراه ۱۹ نماینده دیگر به وزیر ورزش: تسریع در حذف افراد دو تابعیتی در فدراسیون های ورزشی و جلوگیری از حضور این افراد در تشکل های تابعه.</p>
      <p>عین الله شریف پو به وزیر نیرو: با توجه به تنش های تأمین آب شرب در شهرستان های حوزه انتخابیه علیرغم گذشت ۶ ماه از سال هنوز رسیدگی نشده است. به وزیر کشور: بر اساس بند "د" تبصره ۱۱ قانون بودجه سال ۹۸ دستور دهید آیین نامه اجرایی عوارض خروج از کشور برای مرزنشینان تدوین شود و تذکر درباره منتقل شدن هنگ مرزی چالدران.</p>
      <p>علی محمد شاعری به وزیر کشور: اسرع وقت نسبت به جبران خسارت سیل مورخ ۱۲ آبان ماه سال جاری در شرق مازندران و شهرستان گلوگاه اقدام شود.</p>
      <p>حسن سلیمانی به وزیر راه و شهرسازی: تسریع در پرداخت اعتبارات موردنیاز آسفالت جاده های روستایی و بازسازی جاده‌ها و ابنیه تخریب شده از سیل ۹۸. به رئیس جمهور: تسریع در تخصیص اعتبارات ابلاغی درباره بازسازی زیرساخت‌های تخریب شده از سیل سال جاری در حوزه‌های انتخابیه. تسریع در ابلاغ ساختار سازمانی اداره کل راه آهن استان کرمانشاه و شروع به فعالیت آن.</p>
      <p>غلامرضا کاتب به وزیر نیرو: نصب کنتورهای هوشمند در چاه های کشاورزی قبل از تامین زیرساخت‌های آن باعث خسارت‌های فراوان به کشاورزان منطقه شده است. به وزیر جهاد کشاورزی: علت توزیع بذر پنبه بی‌کیفیت در بین کشاورزان که موجب ضرر و زیان کشاورزان شده است.</p>
      <p>محمدرضا بادامچی به وزیر نیرو: لزوم پیگیری در خصوص اصلاح الگوی مصرف آب در حوزه های مختلف و بازیافت پسآب شهری و صنعتی و بازچرخانی آن.</p>
      <p>علی اصغر یوسف نژاد به وزیر ورزش و جوانان: لزوم تسریع در تامین اعتبارات طرح‌های نیمه تمام ورزشی شهرستان ساری و میان‌درود به ویژه طرح‌هایی که با مشارکت مردم در حال ساخت است، به رئیس جمهور: تسریع در یکسان سازی حقوق فرهنگیان با سایر ارگان‌ها و اجرای طرح رتبه‌بندی با توجه به حفظ شأن معلمان. تذکر به رئیس جمهور: لزوم توجه ویژه به حل مشکلات مراکز توان‌بخشی زیر نظر سازمان بهزیستی.</p>
    </article>
  </body>
</html>