<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812183.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T19:51:00+00:00"/>
    <meta property="og:title" content="استیضاح وزیر نیرو کلید"/>
    <meta property="og:description" content="امیر خجسته امروز در گفت وگو با فارس در همدان اظهار کرد: با هماهنگی شماری از نمایندگان طرح استیضاح وزیر نیرو به هیئت رئیسه مجلس با ۲۱ محور تقدیم شد."/>
  </head>
  <body>
    <article>
      <h1>استیضاح وزیر نیرو کلید</h1>
      <address>
        <time datetime="2019-11-03T19:51:00+00:00">03 Nov 2019, 19:51</time>
      </address>
      <p>خوردنماینده مردم همدان و فامنین در مجلس شورای اسلامی با بیان اینکه وعده‌های ناموفق  آبی وزیر نیرو پای او را به صحن مجلس باز کرد گفت: فراموشی پروژه انتقال آب همدان یکی از مهمترین محورهای استیضاح وزیر نیرو است.</p>
      <p>امیر خجسته امروز در گفت وگو با فارس در همدان اظهار کرد: با هماهنگی شماری از نمایندگان طرح استیضاح وزیر نیرو به هیئت رئیسه مجلس با ۲۱ محور تقدیم شد.</p>
      <p>وی با اشاره به اینکه دغدغه کم‌آبی سال‌های سال است که بر دوش مردم همدان سنگینی می‌کند افزود: دغدغه‌ای که هر چند بارندگی‌های امسال کمی آن را کم‌رنگ کرد اما هم‌چنان با گذشت 14 سال از سفر مقام معظم رهبری به همدان و تصویب انتقال آب از استان‌های همجوار به همدان با وجود پیگیری‌های متعدد عملیاتی و اجرایی نشده است.</p>
      <p>نماینده مردم همدان و فامنین در مجلس شورای اسلامی با بیان اینکه وعده‌های ناموفق  آبی وزیر نیرو پای اردکانیان را به صحن مجلس باز کرد گفت: فراموشی پروژه انتقال آب همدان یکی از مهمترین محورهای استیضاح وزیر نیرو است.</p>
      <p>وی  ادامه داد:  با پیگیری‌های صورت گرفته از طریق وزارت نیرو برای تامین و انتقال آب شرب به همدان متاسفانه این نشست‌ها لغو و یا راه به جایی نبرده و‌ ما را مجبور به طرح استیضاح کرد.</p>
      <p>خجسته در ادامه برخی از محورهای استیضاح وزیر نیرو را شامل «کوتاهی در مدیریت منابع آب‌های سطحی و زیرزمینی کشور»، «عدم رعایت عدالت در توزیع و تامین آب شرب مردم بالاخص آب شرب همدان»، «ناتوانی در انجام مهندسی رودخانه‌های کشور و جلوگیری از برداشت بی‌رویه بستر رودخانه‌ها»، «ناتوانی و تعیین علمی حریم رودخانه ها و ناتوانی در حفاظت از حریم» عنوان کرد.</p>
      <p>وی «عدم توان دفاع از انتقال غیر علمی و غیر کارشناسانه آب دریای خزر به فلات مروزی ایران و صدور تحریف غیر کارشناسی»، «عدم توانایی در کنترل سیلاب و تشدید خسارت به مردم و توان رفع تهدیدات آینده» و «خلف وعده در‌ خصوص تصمیم‌گیری‌ برای تامین آب شرب همدان و تامین بودجه پروژه‌های تعطیل شده» را از دیگر محورها برشمرد.</p>
    </article>
  </body>
</html>