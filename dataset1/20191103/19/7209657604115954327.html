<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/bologna/cronaca/alta-velocita-ritardi-1.4868103"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-03T19:30:29+00:00"/>
    <meta property="og:title" content="Alta Velocità Bologna Firenze, guasti e ritardi fino a 150 minuti"/>
    <meta property="og:description" content="Traffico rallentato dal tardo pomeriggio per un problema ai sistemi di gestione  della linea verificatosi nei pressi di Bologna Centrale"/>
  </head>
  <body>
    <article>
      <h1>Alta Velocità Bologna Firenze, guasti e ritardi fino a 150 minuti</h1>
      <h2>Traffico rallentato dal tardo pomeriggio per un problema ai sistemi di gestione della linea verificatosi nei pressi di Bologna Centrale</h2>
      <address><time datetime="2019-11-03T19:30:29+00:00">03 Nov 2019, 19:30</time> by <a rel="author">il Resto del Carlino</a></address>
      <p>Bologna, 3 novembre 2019 - Sulla linea Alta Velocità Bologna-Firenze <b>il traffico è rallentato dal tardo pomeriggio per un guasto ai sistemi di gestione</b> della linea che si è verificato nei pressi di Bologna Centrale e di un conseguente intervento dei vigili del fuoco. Molti i turisti, tante le famiglie con bambini, di ritorno o in partenza in occasione del Ponte di Ognissanti,che hanno sentito agli altoparlanti delle stazioni o a bordo dei treni annunci di <b>ritardi che dai 20 minuti iniziali sono arrivati fino a 150 minuti stimati per alcuni treni.</b></p>
      <p>Ai viaggiatori già in viaggio è stato spiegato che per ovviare al problema si sarebbe <b>utilizzata la vecchia linea</b>. I clienti vengono assistiti dal personale di Trenitalia nella stazione di Firenze Santa Maria Novella che hanno distribuito snack e bevande. Chi era diretto a Firenze è stato fatto scendere e dirottato su altri treni. Chi è diretto a Roma o a Napoli, si è dovuto rassegnare ovviamente ai ritardi.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>