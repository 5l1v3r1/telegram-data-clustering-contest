<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/premierat-i-prezidentat-s-pozicii-za-izkazvaneto-na-makron.html"/>
    <meta property="og:site_name" content="bTV Новините"/>
    <meta property="article:published_time" content="2019-11-03T19:25:00+00:00"/>
    <meta property="og:title" content="Премиерът и президентът с позиции за изказването на Макрон"/>
    <meta property="og:description" content="В понеделник ще бъде връчена протестна нота от нашия посланик в Париж"/>
  </head>
  <body>
    <article>
      <h1>Премиерът и президентът с позиции за изказването на Макрон</h1>
      <h2>В понеделник ще бъде връчена протестна нота от нашия посланик в Париж</h2>
      <address>
        <time datetime="2019-11-03T19:25:00+00:00">03 Nov 2019, 19:25</time>
      </address>
      <figure>
        <video src="https://vid.btv.bg/btvnews/2019/11/03/franciq_1572801746-1.mp4"/>
      </figure>
      <p>Премиерът и президентът излязоха с позиции относно интервюто на Еманюел Макрон, предизвикало дипломатическо напрежение между България и Франция.</p>
      <p>Думите на френския държавен глава: <br/><br/><i>„Предпочитам хора, дошли легално от Гвинея или Кот д'Ивоар и които вършат тази работа, отколкото българските и украинските нелегални канали"</i></p>
      <p>предизвикаха остри реакции у нас.</p>
      <figure>
        <img src="https://img.bg.sof.cmestatic.com/media/images/640x/Nov2019/2112012612.jpg"/>
      </figure>
      <p>А утре посланикът ни в Париж ще връчи протестна нота във френското външно министерство.</p>
      <p>Румен Радев изтъкна, че външната политика е прекалено сложна и деликатна материя, за да бъде използвана за евтин вътрешнополитически пиар предизборно, от която и да е страна. И призова за внимателен анализ на думите на Макрон.</p>
      <figure>
        <img src="https://img.bg.sof.cmestatic.com/media/images/640x/Nov2019/2112012860.jpg"/>
        <figcaption>Снимка: Явор Николов</figcaption>
      </figure>
      <p>„В европейската политика е недопустимо да се лепят национални етикети. От друга страна, подобни изказвания трябва да бъдат много внимателно превеждани и още по-внимателно анализирани, за да не се отива към непремерени официални реакции”, заяви президентът Радев.</p>
      <p>Премиерът Бойко Борисов вече е разговарял с президента Емануел Макрон относно думите му, които разбуниха духовете у нас. Протестна нота така или иначе ще има. </p>
      <figure>
        <img src="https://img.bg.sof.cmestatic.com/media/images/640x/Nov2019/2112013021.jpg"/>
        <figcaption>Снимка: БГНЕС</figcaption>
      </figure>
      <p>„Иска да каже, че в Европа живеят много лоши хора и французи, и българи, и немци, всякакви, а едни кротки хора мигранти, които влизат там се отнасяме като най-големите врагове. Това е искал да каже, чухме се поправи се, сега имаме нужда от помощ от франция за еврозоната”, разкри премиерът Борисов.</p>
      <p>И Борисов, и Радев се обединиха около мнението, че подкрепата на Франция е ключова за страната ни по стратегически въпроси като Шенген, пакета „Мобилност" и чакалнята за Еврозоната. А във Франция медиите отбелязват, че интервюто на Макрон е обидило „европейски партньор".</p>
    </article>
  </body>
</html>