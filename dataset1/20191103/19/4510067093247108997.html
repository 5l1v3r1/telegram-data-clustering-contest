<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-1/nenorocirile-continua-persoana-incarcerata-intr-un-accident-cu-doua-autovehicule-si-o-caruta-petrecut-la-borod-152534.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-03T19:16:00+00:00"/>
    <meta property="og:title" content="Nenorocirile continuă! Victimă încarcerată în urma unui accident în Borod, cu două autovehicule şi o căruţă"/>
    <meta property="og:description" content="Şirul evenimentelor rutiere a continuat duminică seară cu un accident petrecut pe raza comunei Borod în care au fost implicate două autovehicule şi o căruţă. În urma accidentului o persoană a rămas încarcerată, fiind nevoie de intervenţia pompierilor. Traficul rutier pe DN1 a fost blocat."/>
  </head>
  <body>
    <article>
      <h1>Nenorocirile continuă! Victimă încarcerată în urma unui accident în Borod, cu două autovehicule şi o căruţă</h1>
      <address><time datetime="2019-11-03T19:16:00+00:00">03 Nov 2019, 19:16</time> by <a rel="author" href="https://www.ebihoreanul.ro/contact/Elena%20Marinescu#redactia_form" target="_blank">Elena Marinescu</a></address>
      <figure>
        <img src="https://www.ebihoreanul.ro/modules/news/files/sergiu_ionut_elenes_02.jpg"/>
        <figcaption>foto: Facebook, Info Trafic Bihor, Sergiu Ionuț Eleneș</figcaption>
      </figure>
      <p>
        <b>Şirul evenimentelor rutiere a continuat duminică seară, în jurul orei 18, cu un accident petrecut pe raza comunei Borod.</b>
      </p>
      <p>În evenimentul care a avut loc pe DN1 au fost implicate două autovehicule şi o căruţă.</p>
      <p>"În urma accidentului două persoane au fost rănite, din care una a fost încarcerată", a declarat pentru <b>BIHOREANUL </b>purtătorul de cuvânt al Poliţiei Bihor, comisarul şef Alina Fărcuţa.</p>
      <p>Victimele vor fi transportate la spital pentru îngrijiri medicale.</p>
      <p>La ora transmiterii acestei ştiri, traficul rutier este blocat.</p>
      <p>"Poliţiştii rutieri din Aleşd sunt la faţa locului şi efectuează cercetări pentru a stabili cauzele accidentului. Rugăm conducătorii auto să respecte indicaţiile agenţilor prezenţi în teren", a spus Fărcuţa.</p>
      <figure>
        <img src="https://www.ebihoreanul.ro/user_files/sergiu_ionut_elenes_01.jpg"/>
      </figure>
      <p>
        <b>UPDATE: Traficul a fost reluat</b>
      </p>
      <p>Traficul rutier pe DN1 a fost reluat în jurul orei 19. Conducătorii auto sunt sfătuiți să manifeste atenție la volan.</p>
    </article>
  </body>
</html>