<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/cpim-bjp-clash-in-tvm"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-03T19:40:00+00:00"/>
    <meta property="og:title" content="തിരുവനന്തപുരത്ത് സിപിഎം-ബിജെപി സംഘർഷം"/>
    <meta property="og:description" content="തിരുവനന്തപുരം: തിരുവനന്തപുരം മണികണ്ഠേശ്വരത്ത് സിപിഎം-ബിജെപി സംഘർഷം. ഡിവൈഎഫ്ഐയുടെ കൊടിമരം ആർഎസ്എസ്-ബിജെപി പ്രവര്‍ത്തകര്‍ തകര്‍ത്തു എന്നാരോപിച്ചാണ് സംഘർഷം ഉടലെടുത്തത്. സംഭവത്തിൽ പരിക്കേറ്റ ആറ് പേർ താലൂക്കാശുപത്രിയിൽ ചികിത്സയിലാണ്. കൂടാതെ ഏഴ് പേർ ജനറലാശുപത്രിയിലും ചികിത്സ തേടി...."/>
  </head>
  <body>
    <article>
      <h1>തിരുവനന്തപുരത്ത് സിപിഎം-ബിജെപി സംഘർഷം</h1>
      <address><time datetime="2019-11-03T19:40:00+00:00">03 Nov 2019, 19:40</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>തിരുവനന്തപുരം: തിരുവനന്തപുരം മണികണ്ഠേശ്വരത്ത് സിപിഎം-ബിജെപി സംഘർഷം. ഡിവൈഎഫ്ഐയുടെ കൊടിമരം ആർഎസ്എസ്-ബിജെപി പ്രവര്‍ത്തകര്‍ തകര്‍ത്തു എന്നാരോപിച്ചാണ് സംഘർഷം ഉടലെടുത്തത്. സംഭവത്തിൽ പരിക്കേറ്റ ആറ് പേർ താലൂക്കാശുപത്രിയിൽ ചികിത്സയിലാണ്. കൂടാതെ ഏഴ് പേർ ജനറലാശുപത്രിയിലും ചികിത്സ തേടി. സംഘർഷം തടയാനെത്തിയ പൊലീസുകാരിൽ ചിലര്‍ക്കും പരിക്കേറ്റതായി റിപ്പോർട്ടുണ്ട്. </p>
      <p>നേരത്തെ തന്നെ ബിജെപി-സിപിഎം തർക്കം നിലനിൽക്കുന്ന സ്ഥലമാണ് മണികണ്ഠേശ്വരം. ഡിവൈഎഫ്ഐ പതാക ദിനത്തോടനുബന്ധിച്ച് ഇന്ന് രാവിലെ ഇവിടെ പ്രവര്‍ത്തകര്‍ പതാക ഉയർത്തിയിരുന്നു. ഇത് ആർഎസ്എസ് പ്രവർത്തകർ തകർത്തുവെന്നാണ് ഡിവൈഎഫ്ഐയുടെ ആരോപണം. </p>
      <p>തുടർന്ന്  പൊലീസിൽ പരാതി കൊടുക്കാൻ പോയ പ്രവർത്തകരെ മണികണ്ഠേശ്വരം ക്ഷേത്രത്തിന് മുന്നിൽ വച്ച് ആർഎസ്എസ്-ബിജെപി സംഘം ആക്രമിക്കുകയായിരുന്നുവെന്നും ഡിവൈഎഫ്ഐ പറയുന്നത്.</p>
      <p>കണ്ടാലറിയുന്ന ചിലരുടെ പേരിൽ കേസെടുത്തിട്ടുണ്ടെന്ന് പൊലീസ് പറഞ്ഞു. കനത്ത പൊലീസ് സന്നാഹം ഇവിടെ ഏർപ്പെടുത്തിയിട്ടുണ്ട്.  </p>
    </article>
  </body>
</html>