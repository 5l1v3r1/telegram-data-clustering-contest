<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/ljubitelji-snega-tega-ne-bodo-veseli-245533"/>
    <meta property="og:site_name" content="Slovenske novice"/>
    <meta property="article:published_time" content="2019-11-03T19:14:00+00:00"/>
    <meta property="og:title" content="Ljubitelji snega tega ne bodo veseli"/>
    <meta property="og:description" content="LJUBLJANA – Med prazniki je ljubitelje zime razveselil sneg, ki je pobelil nekatere dele Slovenije, v prihodnjem tednu pa bo vreme precej jesensko, snežnih padavin ni na vidiku. Ponoči bo oblačno..."/>
  </head>
  <body>
    <article>
      <h1>Ljubitelji snega tega ne bodo veseli</h1>
      <h2>Čaka nas vremensko pester teden.</h2>
      <address><time datetime="2019-11-03T19:14:00+00:00">03 Nov 2019, 19:14</time> by <a rel="author">P. K.</a></address>
      <p>LJUBLJANA – Med prazniki je ljubitelje zime razveselil sneg, ki je pobelil nekatere dele Slovenije, v prihodnjem tednu pa bo vreme precej jesensko, snežnih padavin ni na vidiku. Ponoči bo oblačno s pogostimi padavinami, ki bodo močnejše v zahodni Sloveniji. V gorah bo lahko tudi zagrmelo. Pihal bo veter južnih smeri, ob morju jugo. Najnižje jutranje temperature bodo od 8 do 14, v alpskih dolinah okoli 6 °C.<br/><br/>V ponedeljek dopoldne bodo padavine ponehale, čez dan se bo prehodno delno razjasnilo. Veter bo oslabel. Najvišje dnevne temperature bodo od 10 do 16, na Primorskem do 18 °C. V noči na torek bo na zahodu znova začelo deževati. Padavine se bodo v torek dopoldne širile proti vzhodu. Jugozahodni veter se bo znova okrepil.<br/><br/>V sredo bo na vzhodu po večini suho vreme, na zahodu pa bo še nekaj dežja. V četrtek bo spremenljivo do pretežno oblačno, pojavljale se bodo krajevne plohe. </p>
    </article>
  </body>
</html>