<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637881/%D8%A8%D8%A7%D8%B2%D8%AF%D8%A7%D8%B4%D8%AA-7-%D8%AF%D8%A7%D8%B9%D8%B4%DB%8C-%D8%A7%D8%B2-%D8%AC%D9%85%D9%84%D9%87-%DB%8C%DA%A9-%D8%B3%D8%B1%DA%A9%D8%B1%D8%AF%D9%87-%D8%A2%D9%86-%D8%AF%D8%B1-%D8%AA%D8%B1%DA%A9%DB%8C%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T19:47:00+00:00"/>
    <meta property="og:title" content="بازداشت 7 داعشی از جمله یک سرکرده آن در ترکیه"/>
    <meta property="og:description" content="وزارت کشور ترکیه از بازداشت هفت نفر از عناصر تروریستی داعش از جمله مسئول اردوگاه‌های آموزشی آن خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/637881/%D8%A8%D8%A7%D8%B2%D8%AF%D8%A7%D8%B4%D8%AA-7-%D8%AF%D8%A7%D8%B9%D8%B4%DB%8C-%D8%A7%D8%B2-%D8%AC%D9%85%D9%84%D9%87-%DB%8C%DA%A9-%D8%B3%D8%B1%DA%A9%D8%B1%D8%AF%D9%87-%D8%A2%D9%86-%D8%AF%D8%B1-%D8%AA%D8%B1%DA%A9%DB%8C%D9%87">بازداشت 7 داعشی از جمله یک سرکرده آن در ترکیه</a>
      </h1>
      <h2>وزارت کشور ترکیه از بازداشت هفت نفر از عناصر تروریستی داعش از جمله مسئول اردوگاه‌های آموزشی آن خبر داد.</h2>
      <address><time datetime="2019-11-03T19:47:00+00:00">03 Nov 2019, 19:47</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، نیروهای امنیتی<b> ترکیه</b> در چارچوب عملیات ضد داعشی که چندی پیش از در این کشور آغاز شده، تعدادی از عناصر وابسته به این گروه تروریستی را بازداشت کردند.</p>
      <p>در همین ارتباط، وزارت کشور ترکیه روز یکشنبه با صدور بیانیه‌ای اعلام کرد که هفت نفر از عناصر تروریستی <b>داعش</b> از جمله یک سرکرده آن <b>دستگیر</b> شدند.</p>
      <p>به گزارش آناتولی، در این بیانیه آمده است که «هفت نفر از عناصر داعش از جمله مسئول اردوگاه‌‌های آموزشی این گروه تروریستی بازداشت شدند».</p>
      <p>در ادامه بیانیه تاکید شده که سرکرده بازداشت شده داعشی، مسئول جمع آوری زکات و همچنین مسئول اردوگاه‌های آموزشی داعشی‌ها و انتقال آنها به مناطق جنگی بود.</p>
      <p>وزارتخانه یادشده افزود: «این تعداد از عناصر داعش در استان‌های عثمانیه، استانبول، غاز عنتاب و کیلیس دستگیر شدند».</p>
      <p>پیشتر «محمد اقطاش» عضو ارشد دستگاه امنیتی ترکیه گفته بود که 26 عملیات امنیتی علیه داعش در این کشور آغاز شد که در آن یکصد نفر از داعشی‌هایی که قصد انجام عملیات تروریستی در سالروز تاسیس جمهوری ترکیه را داشتند، دستگیر شدند.</p>
    </article>
  </body>
</html>