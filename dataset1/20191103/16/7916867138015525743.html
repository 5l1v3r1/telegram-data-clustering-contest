<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134279-chimki-dominavimas-vieningoje-lygoje-po-sesiu-turu-be-pralaimejimu.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-03T16:04:00+00:00"/>
    <meta property="og:title" content="„Chimki“ dominavimas Vieningoje lygoje: po šešių turų – be pralaimėjimų"/>
    <meta property="og:description" content="Rimo Kurtinaičio vadovaujama Maskvos srities „Chimki“ (6-0) Vieningoje lygoje ir toliau žengia be pralaimėjimų. Lietuviškasis Rusijos klubas namuose 109:83 (29:16, 28:24, 26:22, 26:21) nugalėjo Kazanės UNIKS (2-3) krepšininkus. „Chimki“ susitikimą pradėjo galingai ir pirmojo kėlinio pabaigoje po Dairio Bertanio tritaškio pirmavo jau 13 taškų – 29:16. Po dviejų kėlinių Maskvos klubas turėjo 17 taškų pranašumą (57:40), po trijų – jau 21 ..."/>
  </head>
  <body>
    <article>
      <h1>„Chimki“ dominavimas Vieningoje lygoje: po šešių turų – be pralaimėjimų</h1>
      <address>
        <time datetime="2019-11-03T16:04:00+00:00">03 Nov 2019, 16:04</time>
      </address>
      <p>Nuotr.: ITAR-TASS – Scanpix</p>
      <figure>
        <a href="https://www.basketnews.lt/paveikslelis-201833-any1000x1000.jpg">
          <img src="https://www.basketnews.lt/paveikslelis-201833-any630x500.jpg"/>
        </a>
      </figure>
      <p>Nuotr. ITAR-TASS – Scanpix</p>
      <p>Rimo Kurtinaičio vadovaujama Maskvos srities „Chimki“ (6-0) Vieningoje lygoje ir toliau žengia be pralaimėjimų.</p>
      <p>Lietuviškasis Rusijos klubas namuose <b>109:83</b> (29:16, 28:24, 26:22, 26:21) nugalėjo Kazanės UNIKS (2-3) krepšininkus.</p>
      <p>„Chimki“ susitikimą pradėjo galingai ir pirmojo kėlinio pabaigoje po Dairio Bertanio tritaškio pirmavo jau 13 taškų – 29:16.</p>
      <p>Po dviejų kėlinių Maskvos klubas turėjo 17 taškų pranašumą (57:40), po trijų – jau 21 taško persvarą (83:62), o lemiamame ketvirtyje dar padidino UNIKS deficitą.</p>
      <p>Paskutines 10 minučių vainikavo Večeslavas Zaicevas, pataikęs dvitaškį, ir Alexas Tayusas, atsakęs tuo pačiu bei taip sumažinęs deficitą. „Chimki“ galiausiai triumfavo net 26 taškų pranašumu.</p>
      <p>„Chimki“ susitikime gerai metė iš toli – pataikė 16 iš 28 (57 proc.) tritaškių. Tuo metu UNIKS realizavo 8 iš 20 (40 proc.) metimų iš distancijos.</p>
      <p>
        <i>„Chimki“: Aleksejus Švedas 24, Devinas Bookeris 21, Anthony Gillas 15, Janis Timma 13.</i>
      </p>
      <p>
        <i>UNIKS: Jamaras Smithas 18, Errickas McCollumas 16, Artiomas Klimenka 11.</i>
      </p>
    </article>
  </body>
</html>