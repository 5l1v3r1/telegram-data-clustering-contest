<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/03/kessel-is-hadonaszott-a-ferfi-aki-behajtott-egy-buszmegalloba"/>
    <meta property="og:site_name" content="infostart"/>
    <meta property="article:published_time" content="2019-11-03T16:58:00+00:00"/>
    <meta property="og:title" content="Késsel is hadonászott a férfi, aki behajtott egy buszmegállóba"/>
    <meta property="og:description" content="Isztambul Besiktas nevű belvárosi negyedében busz hajtott az egyik megállóban várakozó emberek közé, legalább tizenketten megsebesültek."/>
  </head>
  <body>
    <article>
      <h1>Késsel is hadonászott a férfi, aki behajtott egy buszmegállóba</h1>
      <address><time datetime="2019-11-03T16:58:00+00:00">03 Nov 2019, 16:58</time> by <a rel="author">Infostart / MTI</a></address>
      <h3>Isztambul Besiktas nevű belvárosi negyedében busz hajtott az egyik megállóban várakozó emberek közé, legalább tizenketten megsebesültek.</h3>
      <p>Miután a busz megállt, a sofőr kiszállt és késsel rontott neki egy embernek, akit szintén megsebesített - közölte a DHA török hírügynökség.</p>
      <p>Az Anadolu állami hírügynökség legalább öt sebesültről számolt be, akiket kórházba szállítottak.</p>
      <p>A sofőr a közeli Boszporusz felé menekült, az egyik mólónál a vízbe ugrott.</p>
      <p>A rendőrség a férfit kihúzta a vízből és őrizetbe vette.</p>
    </article>
  </body>
</html>