<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1974446/%DB%B6-%D8%B4%D9%87%D8%B1-%D8%B9%D8%B1%D8%A8%DB%8C-%D8%AF%D8%B1-%D9%81%D9%87%D8%B1%D8%B3%D8%AA-%DB%8C%D9%88%D9%86%D8%B3%DA%A9%D9%88-%D9%82%D8%B1%D8%A7%D8%B1-%DA%AF%D8%B1%D9%81%D8%AA%D9%86%D8%AF"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-03T16:00:00+00:00"/>
    <meta property="og:title" content="۶ شهر عربی در فهرست یونسکو قرار گرفتند"/>
    <meta property="og:description" content="سازمان علمی و فرهنگی و تربیتی ملل متحد (یونسکو) شش شهر عربی تازه را در فهرست شبکه شهرهای خلاق این نهاد قرار داد. شهرهای خلاق از خلاقیت در عرصه موسیقی و هنر و صنایع دستی و طراحی و سینما و ادبیات و رسانه و آشپزی به عنوان عاملی راهبردی برای پیشرفت پایدا"/>
  </head>
  <body>
    <article>
      <h1>۶ شهر عربی در فهرست یونسکو قرار گرفتند</h1>
      <address>
        <time datetime="2019-11-03T16:00:00+00:00">03 Nov 2019, 16:00</time>
      </address>
      <p>سازمان علمی و فرهنگی و تربیتی ملل متحد (یونسکو) شش شهر عربی تازه را در فهرست شبکه شهرهای خلاق این نهاد قرار داد. <br/><br/>شهرهای خلاق از خلاقیت در عرصه موسیقی و هنر و صنایع دستی و طراحی و سینما و ادبیات و رسانه و آشپزی به عنوان عاملی راهبردی برای پیشرفت پایدار شهری استفاده می کنند.<br/><br/>یونسکو در بیانیه ای که به مناسبت روز جهانی شهرها منتشر کرد گفت «بیروت پایتخت لبنان و شهر سلیمانیه در عراق به عنوان دو شهر ادبیات و رام الله در فلسطین و صویره در مراکش به عنوان شهرهای موسیقی و شهر المحرق در بحرین به عنوان شهر معماری و شارجه در امارات به عنوان شهر صنایع دستی و هنرهای مردمی در فهرست شبکه شهرهای خلاق یونسکو قرار گرفتند».<br/><br/>این بیانیه که در سایت یونسکو منتشر شده افزود که در کل ۶۶ شهر جهان در فهرست شبکه شهرهای خلاق این نهاد قرار دارند.<br/><br/>چند شهر اروپایی و نیز هندی و چینی و برزیلی و استرالیایی و دیگر کشورها به این فهرست اضافه شده اند.<br/><br/>از سوی دیگر، شیخه می بنت محمد آل خلیفه رییس هیات فرهنگ و آثار باستانی بحرین درباره شهر المحرق که در فهرست شهرهای خلاق یونسکو قرار گرفته گفت «المحرق در طول سالیان سال به عنوان مرکز فرهنگی و تمدنی در عرصه جهان شناخته می شود. جایزه معماری آقا خان در سپتامبر به شهر المحرق تعلق گرفت و امروز این شهر در فهرست شهرهای خلاق یونسکو قرار می گیرد».<br/><br/>او خاطر نشان کرد «المحرق دارای میراث معماری و پیشینه فرهنگی بوده و این جایزه نشان داد که حکومت بحرین تا چه اندازه به فعالیت های فرهنگی برای نشان دادن چهره زیبا از کشور باور دارد. دستاوردهای فرهنگی شهرهای بحرین مورد حمایت سران این کشور قرار دارد».</p>
    </article>
  </body>
</html>