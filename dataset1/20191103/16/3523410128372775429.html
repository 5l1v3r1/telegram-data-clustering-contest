<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637830/%D9%88%D8%B2%D8%B4-%D8%A8%D8%A7%D8%AF-%D8%B4%D8%AF%DB%8C%D8%AF-%D8%AF%D8%B1-%D8%AA%D9%87%D8%B1%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T16:04:00+00:00"/>
    <meta property="og:title" content="وزش باد شدید در تهران"/>
    <meta property="og:description" content="بر اساس اعلام شرکت کنترل کیفیت هوای تهران وزش باد شدید در پایتخت طی امروز (۱۲ آبان) گسیل گرد و خاک و کاهش کیفیت هوا را به دنبال دارد."/>
  </head>
  <body>
    <article>
      <h1>
        <a href="https://www.bultannews.com/fa/news/637830/%D9%88%D8%B2%D8%B4-%D8%A8%D8%A7%D8%AF-%D8%B4%D8%AF%DB%8C%D8%AF-%D8%AF%D8%B1-%D8%AA%D9%87%D8%B1%D8%A7%D9%86">وزش باد شدید در تهران</a>
      </h1>
      <h2>بر اساس اعلام شرکت کنترل کیفیت هوای تهران وزش باد شدید در پایتخت طی امروز (۱۲ آبان) گسیل گرد و خاک و کاهش کیفیت هوا را به دنبال دارد.</h2>
      <address><time datetime="2019-11-03T16:04:00+00:00">03 Nov 2019, 16:04</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، بر اساس نتایج حاصل از پیش‌بینی‌های انجام‌ شده در شرکت کنترل کیفیت هوا طی صبح امروز (۱۲ آبان) با برقراری جو آرام شاهد افزایش غلظت ذرات معلق و کاهش کیفیت هوا در بیشتر مناطق خواهیم بود.</p>
      <p>به‌تدریج با افزایش ناپایداری روزانه و افزایش سرعت باد از غلظت آلاینده‌ها کاسته می‌شود. هرچند وزش باد شدید در برخی مناطق، گسیل گرد و خاک و کاهش کیفیت هوا را به دنبال دارد.</p>
      <p>کاهش سرعت باد همراه با رشد ابر در ساعات بعد ازظهر امروز و افزایش حجم ترافیک، غلظت آلاینده‌ها را افزایش می‌دهد و در اواخر وقت در پاره‌ای از مناطق وضعیت ناسالم کیفیت هوا برقرار می‌شود.</p>
      <p>با انباشت آلاینده‌ها به دلیل تداوم شرایط جوی آرام تا صبح فردا (۱۳ آبان) و با آغاز تردد خودروها، غلظت ذرات معلق نسبت به روز قبل افزایش پیدا می‌کند و در برخی مناطق، کیفیت هوا در وضعیت ناسالم برای گروه‌های حساس قرار می‌گیرد.</p>
      <p>با رشد ابر و احتمال بارش‌های پراکنده تا بعد ازظهر شرایط برای پراکندگی آلاینده‌ها محدود می‌شود و در ساعات پایانی فردا (۱۳ آبان) کاهش میزان ناپایداری جوی همزمان با ازدیاد حجم ترافیک، سبب تجمع آلاینده‌ها به‌ویژه ذرات معلق در برخی از مناطق پرتردد می‌شود و برقراری شرایط ناسالم برای گروه‌های حساس را به دنبال دارد.</p>
      <p>بر اساس اطلاعات شرکت کنترل کیفیت هوای تهران، کیفیت هوای پایتخت طی ۲۴ ساعت گذشته منتهی به ۸ صبح امروز با میانگین ۸۷ در شرایط سالم قرار داشت و کیفیت هوای هم اکنون نیز با میانگین ۹۳ همچنان در شرایط سالم است.</p>
    </article>
  </body>
</html>