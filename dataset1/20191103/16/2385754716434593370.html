<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/international/italy/595536/atalanta-kaliari-02-diplo-tetradas-kerdise-apovoli-o-lykogiannis"/>
    <meta property="og:site_name" content="SIGMALIVE"/>
    <meta property="article:published_time" content="2019-11-03T16:02:00+00:00"/>
    <meta property="og:title" content="Αταλάντα - Κάλιαρι 0-2: Διπλό τετράδας, κέρδισε αποβολή ο Λυκογιάννης"/>
    <meta property="og:description" content="Η Κάλιαρι πέρασε νικηφόρα με 2-0 από την έδρα της Αταλάντα και την έπιασε στην 4η θέση. Κέρδισε αποβολή ο Λυκογιάννης στο 39ο λεπτό.   Η εντυπωσιακή..."/>
  </head>
  <body>
    <article>
      <h1>Αταλάντα - Κάλιαρι 0-2: Διπλό τετράδας, κέρδισε αποβολή ο Λυκογιάννης</h1>
      <address><time datetime="2019-11-03T16:02:00+00:00">03 Nov 2019, 16:02</time> by <a rel="author">SigmaliveSportime</a></address>
      <p><b>Η Κάλιαρι πέρασε νικηφόρα με 2-0 από την έδρα της Αταλάντα και την έπιασε στην 4η θέση. Κέρδισε αποβολή ο Λυκογιάννης στο 39ο λεπτό.<br/></b> <br/>Η εντυπωσιακή φετινή πορεία της Κάλιαρι στη Serie A συνεχίζεται. Η ομάδα της Σαρδηνίας επικράτησε 0-2 της Αταλάντα στο Μπέργκαμο και την έπιασε στην 4η θέση της βαθμολογίας με 21 βαθμούς.<br/> <br/>Η ομάδα του Μπάμπη Λυκογιάννη (ξεκίνησε βασικός), πήρε το προβάδισμα με αυτογκόλ του Πάσαλιτς στο 32', ενώ στο 39' ο διεθνής ακραίος μπακ χαφ κέρδισε την αποβολή του Ίλιτσιτς, ο οποίος τον κλώτσησε έξω από το γήπεδο.<br/> <br/>Στο 58ο λεπτό του αγώνα, ο Ολίβα τελείωσε ιδανικά τη φάση μέσα στην περιοχή με δεξί σουτ, γράφοντας το τελικό 0-2 για την Κάλιαρι, η οποία πήρε ένα ακόμη σπουδαίο αποτέλεσμα μακριά από την έδρα της.<br/> </p>
    </article>
  </body>
</html>