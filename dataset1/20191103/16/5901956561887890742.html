<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/janja-na-kitajskem-kot-doma-243734"/>
    <meta property="og:site_name" content="Slovenske novice"/>
    <meta property="article:published_time" content="2019-11-03T16:36:00+00:00"/>
    <meta property="og:title" content="Janja na Kitajskem kot doma"/>
    <meta property="og:description" content="Prejšnji teden je v mestu Xiamen na jugu Kitajske potekalo že četrto tekmovanje v težavnostnem športnem plezanju. Nastopilo je tudi pet Slovencev s svetovno prvakinjo Janjo Garnbret na čelu, ki ..."/>
  </head>
  <body>
    <article>
      <h1>Janja na Kitajskem kot doma</h1>
      <h2>Nekateri so zanjo bolj zagnano navijali kot za kitajsko tekmovalko.</h2>
      <address><time datetime="2019-11-03T16:36:00+00:00">03 Nov 2019, 16:36</time> by <a rel="author">T. J. G.</a></address>
      <slideshow>
        <figure>
          <img src="https://www.slovenskenovice.si/images/slike/2019/10/29/1483583.jpg"/>
          <figcaption>Janja in Urška na Kitajskem FOTO: URŠKIN OSEBNI ARHIV</figcaption>
        </figure>
        <figure>
          <img src="https://www.slovenskenovice.si/images/slike/2019/10/29/1445350.jpg"/>
          <figcaption>Janja Garnbret je na zadnji tekmi svetovnega pokala v težavnostnem plezanju v Inzaiu osvojila drugo mesto. FOTO: MATEJ DRUŽNIK</figcaption>
        </figure>
      </slideshow>
      <p>Prejšnji teden je v mestu Xiamen na jugu Kitajske potekalo že četrto tekmovanje v težavnostnem športnem plezanju. Nastopilo je tudi pet Slovencev s svetovno prvakinjo <b>Janjo Garnbret</b> na čelu, ki je tam zelo priljubljena. Ima veliko oboževalcev in nekateri so zanjo še bolj zagnano navijali kot za kitajsko tekmovalko.</p>
      <figure>
        <img src="https://www.slovenskenovice.si/images/slike/2019/10/29/1445350.jpg"/>
        <figcaption>Janja Garnbret je na zadnji tekmi svetovnega pokala v težavnostnem plezanju v Inzaiu osvojila drugo mesto. FOTO: MATEJ DRUŽNIK</figcaption>
      </figure>
      <p>»To se mi je zdelo sila zanimivo, pa tudi to, da je marsikdo prvič slišal za Slovenijo prav zaradi nje. Sicer jo tam kličejo <b>Janija</b>, ker je besedo Janja pri njih težko izgovoriti,« je zapisala <b>Urška Šimon</b>, sicer iz Novega mesta, ki je še kot osnovnošolka vodila tudi oddaje na domačem, družinskem Radiu Sraka, v Xiamenu pa živi že osem let.</p>
      <blockquote>Na drugem koncu sveta ima ogromno oboževalcev.</blockquote>
      <p>Poleg Urške (na desni) in Janje Garnbret sta na sliki še gospod <b>Guo</b> in njegova hčerka <b>Kumi</b>, ki se uči risanja in angleščine v centru, kjer Urška poučuje. Oba sta velika Janjina navijača in tudi sama ljubiteljsko plezata kot presenetljivo veliko Kitajcev.</p>
    </article>
  </body>
</html>