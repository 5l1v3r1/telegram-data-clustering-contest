<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/kultura/pugachova-sliza-ot-stsenata-za-10-godini-405744.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T16:18:36+00:00"/>
    <meta property="og:title" content="Пугачова слиза от сцената за 10 години"/>
    <meta property="og:description" content="Ще се върна на 80, обеща Алла в Минск"/>
  </head>
  <body>
    <article>
      <h1>Пугачова слиза от сцената за 10 години</h1>
      <address><time datetime="2019-11-03T16:18:36+00:00">03 Nov 2019, 16:18</time> by <a rel="author">Агенция Стандарт</a></address>
      <p>Ще се върна на сцената на 80, обеща Алла Пугачова между бисовете на юбилейното си шоу в Минск, посветено на 70-ия й рожден ден. Но дори и това обещание беше направено с уговорките „дали“ и „ако“. „Беларус ми е любима – и това го знаят всички. Чувствата към нея са в кръвта ми. Оттук са тръгнали дядо ми и баща ми, тук са погребани най-близките ми. Нямаше как да откажа този концерт – щом ме поканихте, дойдох. Но за в бъдеще ще трябва да ме почакате. Ако отново реша да изляза пред вас, ще е на 80. Ако рожденият ми ден беше днес, това, което бихте могли да ми кажете, е „Просто живей“, беше искрена Алла.  Медиите в бившия СССР се колебаят до колко сериозни са думите на Пугачова за поредното й оттегляне. През септември тя получи орден „Дружба на народите“ от президента на бившата съветска република Александър Лукашенко. Да припомним, че звездата празнува 70 през април и после реши да наруши продължителната си пауза.  </p>
    </article>
  </body>
</html>