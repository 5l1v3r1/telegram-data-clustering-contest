<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/03/egy-ora-alatt-nyert-a-dontoben-novak-djokovic"/>
    <meta property="og:site_name" content="infostart"/>
    <meta property="article:published_time" content="2019-11-03T16:29:00+00:00"/>
    <meta property="og:title" content="Egy óra alatt nyert a döntőben Novak Djokovic"/>
    <meta property="og:description" content="Pályafutása során ötödször nyerte meg a párizsi keménypályás férfi tenisztornát, miután az 5,8 millió euró (1,8 milliárd forint) összdíjazású verseny vasárnapi döntőjében két szettben győzött Denis Shapovalov ellen."/>
  </head>
  <body>
    <article>
      <h1>Egy óra alatt nyert a döntőben Novak Djokovic</h1>
      <address><time datetime="2019-11-03T16:29:00+00:00">03 Nov 2019, 16:29</time> by <a rel="author">Infostart / MTI</a></address>
      <h3>Pályafutása során ötödször nyerte meg a párizsi keménypályás férfi tenisztornát, miután az 5,8 millió euró (1,8 milliárd forint) összdíjazású verseny vasárnapi döntőjében két szettben győzött Denis Shapovalov ellen.</h3>
      <p>A világelső szerb teniszező a fináléban nem sok esélyt adott 20 éves kanadai riválisának, aki felett 68 perc alatt diadalmaskodott.</p>
      <p>Djokovic győzelme ellenére is visszacsúszik a második helyre a világranglistán, amit hétfőtől - 640 pontos előnnyel - Rafael Nadal vezet majd. A spanyol teniszező Párizsban az elődöntő előtt hasfalsérülés miatt visszalépett, ám mivel tavaly nem szerepelt a tornán, az itt szerzett pontjaival Djokovic elé kerül az ATP-rangsorban.</p>
      <figure>
        <img src="https://infostart.hu/images/site/articles/inline/2019/11/1572808083-xEYYZeWHA_md.jpg"/>
        <figcaption>A győztes szerb Novak Djokovic és a második helyezett kanadai Denis Shapovalov az 5,8 millió euró (1,8 milliárd forint) összdíjazású párizsi keménypályás férfi tenisztorna döntőjét követő eredményhirdetésen. MTI/EPA/Ian Langsdon</figcaption>
      </figure>
      <p>A szerb játékos pályafutása 34. ezres versenyén diadalmaskodott, így csak egy siker választja el a vonatkozó ranglistát vezető Nadaltól. Djokovic összességében 77. ATP-tornagyőzelmét aratta.</p>
      <p>Az évadzáró londoni világbajnokság jövő vasárnap rajtol.</p>
      <p>
        <b>Eredmények, elődöntő:</b>
      </p>
      <p>Djokovic (szerb, 1.)-Shapovalov (kanadai) 6:3, 6:4</p>
      <p>
        <i>Nyitókép: MTI/EPA/Ian Langsdon</i>
      </p>
    </article>
  </body>
</html>