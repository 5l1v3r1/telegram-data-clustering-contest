<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/03/hindistanda-muhalefet-liderinin-telefonunu-israilli-yazilim-sirketi-hackledi"/>
    <meta property="og:site_name" content="euronews"/>
    <meta property="article:published_time" content="2019-11-03T16:25:35+00:00"/>
    <meta property="og:title" content="İsrailli yazılım firması Hint muhalif liderin telefonunu hackledi"/>
    <meta property="og:description" content="Hindistan'da ana muhalefet partisi genel sekreteri Priyanka Ghandi Vadra'nın telefonunun İsrailli siber gözetim şirketi NSO Group tarafından izlendiği ortaya çıktı"/>
  </head>
  <body>
    <article>
      <h1>İsrailli yazılım firması Hint muhalif liderin telefonunu hackledi</h1>
      <address><time datetime="2019-11-03T16:25:35+00:00">03 Nov 2019, 16:25</time> by <a rel="author">Enis Günaydın</a></address>
      <p>Hindistan'da ana muhalefet partisi Genel Sekreteri Priyanka Ghandi Vadra'nın telefonunun İsrailli siber gözetim şirketi NSO Group tarafından izlendiği ortaya çıktı.</p>
      <p>Hindistan Milli Kongresi Partisi üyesi Randeep Surjewala, pazar günü yaptığı açıklamada, "WhatsApp, telefonları hacklenen kişilere mesaj gönderdiği sırada böyle bir mesaj Priyanka Gandhi Vadra'ya da ulaştı." dedi.</p>
      <p>Casusluk iddiası hakkında daha fazla detay vermeyen Surjewala, başka muhalefet liderlerinin telefonlarının da izlendiğini öne sürdü. Hindistan hükümeti konu hakkında hakkında açıklama yapmadı.</p>
      <h3>WhatsApp üzerinden casusluk yapıldığı ortaya çıkmıştı</h3>
      <p>Dünyada en çok kullanılan mesajlaşma uygulamalarından biri olan WhatsApp, geçtiğimiz günlerde NSO Group'a casusluk suçlamasıyla dava açmıştı.</p>
      <p>Şirketin mahkemeye verdiği dilekçede, İsrailli firma tarafından üretilen yazılımın 1400'den fazla kişinin telefonunun hacklenmesinde kullanıldığı anlaşılmıştı. WhatsApp, olayda etkilenen kişilere özel mesajla bu durumu bildirdiklerini <a href="https://tr.euronews.com/2019/10/30/whatsapp-tan-israilli-firmaya-casusluk-davas-20-ulkede-yuzlerce-kisiyi-izlediler">duyurmuştu</a>.</p>
      <p>NSO Group geliştirdiği casusluk uygulamasıyla ilk defa gündeme gelmiyor. İstanbul'da katledilen Suudi gazeteci Cemal Kaşıkçı'nın da telefonunda söz konusu yazılımın bulunduğu <a href="https://tr.euronews.com/2018/12/04/suudi-muhalif-kasikci-cinayetinden-sorumlu-tuttugu-israil-sirketine-dava-acti">iddia ediliyor</a>.</p>
      <p>Toronto Üniversitesi'nin geçen yıl yayımladığı bir raporda ise yazılımın en fazla kullanıldığı ülkelerden birinin Türkiye olduğunu <a href="https://tr.euronews.com/2018/09/23/israilli-casus-yazilimin-en-cok-kullanildigi-ulkelerden-biri-turkiye">öne sürülüyor</a>.</p>
      <ul>
        <li>
          <a href="https://tr.euronews.com/2018/09/23/israilli-casus-yazilimin-en-cok-kullanildigi-ulkelerden-biri-turkiye">
            <b>İsrailli casus yazılımın en çok kullanıldığı ülkelerden biri Türkiye</b>
          </a>
        </li>
        <li>
          <a href="https://tr.euronews.com/2019/09/06/alman-firmaya-muhalifleri-izlemek-icin-turkiyeye-casus-yazilim-satma-sorusturmasi">
            <b>Alman firmaya muhalifleri izlemek için Türkiye'ye casus yazılım satma soruşturması</b>
          </a>
        </li>
        <li>
          <a href="https://tr.euronews.com/2019/09/14/cia-in-gizli-casus-ordusu-sabotajc-yunuslar-fotograf-ceken-kuzgunlar-ortam-dinleyen-kedile">
            <b>CIA'in gizli casus ordusu: Sabotajcı yunuslar, fotoğraf çeken kuzgunlar, ortam dinleyen kediler</b>
          </a>
        </li>
      </ul>
      <p>Ek kaynaklar<b> • Reuters</b></p>
    </article>
  </body>
</html>