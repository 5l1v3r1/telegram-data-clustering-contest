<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/03/autobus-flixbus-incidente-parigi-londra/"/>
    <meta property="og:site_name" content="Il Post"/>
    <meta property="article:published_time" content="2019-11-03T16:15:19+00:00"/>
    <meta property="og:title" content="Un autobus di FlixBus che viaggiava da Parigi a Londra è finito fuori strada in Francia: ci sono 33 feriti, di cui 4 in gravi condizioni"/>
    <meta property="og:description" content="Poco prima di mezzogiorno di domenica un autobus della compagnia FlixBus che viaggiava da Parigi a Londra è finito fuori strada: 33 persone sono ferite, quattro delle quali in maniera grave. L'incidente, di cui non si conoscono ancora le cause, è avvenuto sull'autostrada francese A-1 tra Amiens e Saint Quentin, nel"/>
  </head>
  <body>
    <article>
      <h1>Un autobus di FlixBus che viaggiava da Parigi a Londra è finito fuori strada in Francia: ci sono 33 feriti, di cui 4 in gravi condizioni</h1>
      <address>
        <time datetime="2019-11-03T16:15:19+00:00">03 Nov 2019, 16:15</time>
      </address>
      <p>Poco prima di mezzogiorno di domenica un autobus della compagnia FlixBus che viaggiava da Parigi a Londra <a href="http://www.leparisien.fr/faits-divers/somme-33-blesses-dont-4-graves-dans-un-accident-de-bus-sur-l-a1-03-11-2019-8185416.php">è finito fuori strada</a>: 33 persone sono ferite, quattro delle quali in maniera grave. L’incidente, di cui non si conoscono ancora le cause, è avvenuto sull’autostrada francese A-1 tra Amiens e Saint Quentin, nel nord del paese. A bordo c’erano passeggeri di diverse nazionalità, tra cui Paesi Bassi, Stati Uniti, Spagna, Russia e Regno Unito. FlixBus ha comunicato un numero di emergenza per i passeggeri e le loro famiglie: 0080030013730 (è un numero che si chiama senza spese e il servizio è disponibile in diverse lingue).</p>
      <figure>
        <iframe data-src="https://twitter.com/Gendarmerie_80/status/1190990215348969472?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>