<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-krimi/18-kg-srebro-i-zlatni-nakiti-zalovikha-na-kapitan-andreevo-405748.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T16:54:13+00:00"/>
    <meta property="og:title" content="18 кг сребро и златни накити заловиха на Капитан Андреево"/>
    <meta property="og:description" content="Замесени са митничар и близък на кандидат за кмет в Свиленград"/>
  </head>
  <body>
    <article>
      <h1>18 кг сребро и златни накити заловиха на Капитан Андреево</h1>
      <address><time datetime="2019-11-03T16:54:13+00:00">03 Nov 2019, 16:54</time> by <a rel="author">Стандарт</a></address>
      <p>Прокуратурата разследва случай на контрабанда на 18 килограма сребро и златни накити през ГКПП Капитан Андреево с участието на митничар и близък на кандидат за кмет в Свиленград.</p>
      <p>В петък вечерта през граничния пункт Капитан Андреево е преминал джип, пътуващ от Турция, шофиран от мъж от Свиленград. Автомобилът е пропуснат от проверяващия митничар. По-късно е проверен след изхода от пункта от икономически полицай и върнат за щателна митническа проверка. Оказало се, че в автомобила се пренасят контрабандно 18 килограма сребро и златни накити, както и 140 литра пестициди, които са строго забранени за внос.</p>
      <p>Задържани са шофьорът на автомобила, който е съпруг на кандидат за кмет на Свиленград от първия тур на изборите. Арестувани са пътуващата в автомобила жена и митничарят. След полицейското задържане от 24 часа и проведените разпити те са били освободени.</p>
      <p>Прокуратурата е поела случая, а данни от разследването ще бъдат огласени в началото на идващата седмица.</p>
    </article>
  </body>
</html>