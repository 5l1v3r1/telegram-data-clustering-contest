<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902237/anderlecht-pakt-met-hakken-over-de-sloot-drie-punten-tegen-cercle.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-03T16:15:00+00:00"/>
    <meta property="og:title" content="Anderlecht pakt met hakken over de sloot drie punten tegen Cercle"/>
    <meta property="og:description" content="Anderlecht heeft thuis gewonnen van Cercle Brugge met 2-1."/>
  </head>
  <body>
    <article>
      <h1>Anderlecht pakt met hakken over de sloot drie punten tegen Cercle</h1>
      <address>
        <time datetime="2019-11-03T16:15:00+00:00">03 Nov 2019, 16:15</time>
      </address>
      <p>
        <b>Anderlecht heeft thuis gewonnen van Cercle Brugge met 2-1. <i>Paars-wit </i>kwam snel 2-0 voor, maar kreeg toch nog een moeilijke tweede helft voor de kiezen.</b>
      </p>
      <p>De match kon niet beter beginnen voor Anderlecht. In de beginfase maakte Taravel al een domme penaltyfout op Roofe. Die zette zich zelf achter de bal en klopte Hubert: 1-0. Cercle liet weinig zien en pakte snel nog een tweede doelpunt. Deze keer was het Saelemaekers die Hubert kansloos liet.</p>
      <p>Iets na het halfuur kwam de aansluitingstreffer voor Cercle letterlijk uit de lucht vallen. Cobbaut werkte een voorzet heel slecht weg, waardoor Hoggas kon scoren met een heerlijk vluchtschot. De opsteker die Cercle nodig had om de rust in te gaan.</p>
      <p><b>Nagelbijten in de tweede helft<br/></b>Na de pauze zorgde invaller Foster voor meer gevaar bij Cercle. Zijn schot werd meteen gered door Van Crombrugge. Ook Anderlecht kon dreigen, onder meer via Vlap, maar bracht toch te weinig.</p>
      <p>Even was Cercle nog aan het feest toen Foster de 2-2 maakte. De ref keurde de goal goed, maar de VAR greep in. Hij oordeelde dat Foster de bal uit de handen van Van Crombrugge trapte. Een opluchting voor Anderlecht, dat uiteindelijk nipt de drie punten kon vasthouden.</p>
      <p>Anderlecht springt daarom opnieuw over Eupen en KV Kortrijk naar plaats elf. Het heeft zelfs maar vier punten achterstand op Antwerp, de huidige nummer zes. Cercle blijft uiteraard laatste.</p>
      <figure>
        <iframe data-src="https://twitter.com/SandraVerbr/status/1191011400182894598?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>