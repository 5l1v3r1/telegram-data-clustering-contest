<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/03/matelica-passa-ad-avezzano-e-agguanta-il-terzo-posto/1320705/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-03T16:36:59+00:00"/>
    <meta property="og:title" content="Matelica passa ad Avezzano e agguanta il terzo posto"/>
    <meta property="og:description" content="SERIE D - Moretti e Massetti nella ripresa firmano il blitz allo stadio Dei Marsi che permette agli uomini di Colavitto di inanellare il terzo successo consecutivo e di raggiungere il Pineto alle spalle di Recanatese e Notaresco"/>
  </head>
  <body>
    <article>
      <h1>Matelica passa ad Avezzano e agguanta il terzo posto</h1>
      <h2>SERIE D - Moretti e Massetti nella ripresa firmano il blitz allo stadio Dei Marsi che permette agli uomini di Colavitto di inanellare il terzo successo consecutivo e di raggiungere il Pineto alle spalle di Recanatese e Notaresco</h2>
      <address><time datetime="2019-11-03T16:36:59+00:00">03 Nov 2019, 16:36</time> by <a rel="author">Michele Carbonari</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F03%2Fmatelica-passa-ad-avezzano-e-agguanta-il-terzo-posto%2F1320705%2F">Condividi52</a><a href="https://twitter.com/intent/tweet?text=Matelica+passa+ad+Avezzano++e+agguanta+il+terzo+posto&amp;url=https%3A%2F%2Fwww.cronachemaceratesi.it%2F2019%2F11%2F03%2Fmatelica-passa-ad-avezzano-e-agguanta-il-terzo-posto%2F1320705%2F">Tweet</a>Email52 Condivisioni</p>
      <p> </p>
      <p> </p>
      <p>
        <b>La rincorsa del Matelica passa per lo Stadio dei Marsi di Avezzano. I biancorossi espugnano l’ostico campo abruzzese e agguantano il terzo posto in classifica, condiviso insieme al Pineto a 18 punti. Moretti e Massetti, nella ripresa, regalano la terza vittoria consecutiva ai ragazzi di Colavitto, che accusano ancora un gap di nove punti rispetto alle battistrada Recanatese (<a href="https://www.cronachemaceratesi.it/2019/11/03/recanatese-mette-la-quinta-a-fiuggi-decidono-borrelli-e-padovani/1320699/">oggi vincente a Fiuggi</a>) e San Nicolò Notaresco (prossimo avversario al Giovanni Paolo II nel prossimo weekend).</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/Avezzano-Matelica-325x244.jpg"/>
        <figcaption>Le due squadre al centro del campo</figcaption>
      </figure>
      <p>La cronaca. Nel primo tempo Leonetti salva sulla linea un tentativo di Brunetti. Poi Urbietis intercetta senza problemi il tiro dell’ex Franchi sporcato dai biancorossi, che si affacciano in avanti con Moretti il quale manda alto un assist di Barbarossa. La partita è aperta e Magri si esibisce in una bella rovesciata che sfiora la traversa. La ripresa è favorevole invece al Matelica. Il vantaggio arriva all’11’: disimpegno errato della difesa, ne approfitta Moretti che insacca un traversone proveniente dalla destra. Il raddoppio è rimandato a ridosso del triplice fischio: Massetti dal limite dell’area spara un destro di prima intenzione che non lascia scampo ad Alonzi.</p>
      <p>
        <b>Il tabellino:</b>
      </p>
      <p><b>AVEZZANO</b>: Alonzi, Di Gianfelice, Di Giacomo, De Angelis (Traditi), Brunetti, Magri, Franchi (De Costanzo), Kras, Gaeta, Diop, Quatrana. A disp.: Fanti, R. Puglielli, J. Puglielli, Ranalli, Siragusa, Cancelli, Sicari. All.: Liguori.</p>
      <p><b>MATELICA</b>: Urbietis, Visconti, De Luca, Croce (29′ s.t. Massetti), Pupeschi, De Santis, Valenti, Bordo, Moretti, Leonelli, Barbarossa (34′ s.t. Peroni). A disp.: Amoroso, Busi, Demoleon, Severini, S. Di Renzo, Barbetta, Tomassini. All.: Colavitto.</p>
      <p><b>TERNA ARBITRALE</b>: Diop di Treviglio (Librale di Roma e Balbo di Caserta)</p>
      <p><b>RETI</b>: 11′ s.t. Moretti, 46′ s.t. Massetti.</p>
    </article>
  </body>
</html>