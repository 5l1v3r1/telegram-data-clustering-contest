<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/sport/175501/veldrijder-bakker-zesde-in-belgie"/>
    <meta property="og:site_name" content="omroep flevoland"/>
    <meta property="article:published_time" content="2019-11-03T16:28:00+00:00"/>
    <meta property="og:title" content="Veldrijder Bakker zesde in België"/>
    <meta property="og:description" content="Manon Bakker is als zesde geëindigd bij de superprestige-wedstrijd in de Belgische plaats Ruddervoorde. De veldrijdster uit Swifterbant eindigde ruim anderhalve minuut achter winnares en landgenote Ceylin del Carmen Alvarado."/>
  </head>
  <body>
    <article>
      <h1>Veldrijder Bakker zesde in België</h1>
      <address>
        <time datetime="2019-11-03T16:28:00+00:00">03 Nov 2019, 16:28</time>
      </address>
      <p>
        <b>Manon Bakker is als zesde geëindigd bij de superprestige-wedstrijd in de Belgische plaats Ruddervoorde. De veldrijdster uit Swifterbant eindigde ruim anderhalve minuut achter winnares en landgenote Ceylin del Carmen Alvarado.</b>
      </p>
      <p>Alvarado ging op het gladde en modderige parcours meteen in de eerste ronde in de aanval, en bleef onbereikbaar in een lange solo. Bakker moest Sanne Cant (B), Katherine Compton (VS), Kaitlin Keogh (VS) en Yara Kastelijn (NL) laten voorgaan.</p>
      <p>Bakker staat in het klassement van de superprestige na vier wedstrijden op een gedeelde negende plek. Dat komt mede omdat ze de wedstrijden in Boom en Gavere had laten schieten.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>