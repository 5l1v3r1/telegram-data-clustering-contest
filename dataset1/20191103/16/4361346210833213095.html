<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/berlini-focirangado-a-kapus-fekezte-meg-az-ultrakat/185812"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-03T16:15:00+00:00"/>
    <meta property="og:title" content="Berlini focirangadó: A kapus fékezte meg az ultrákat"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Berlini focirangadó: A kapus fékezte meg az ultrákat</mark>
      </h1>
      <address><time datetime="2019-11-03T16:15:00+00:00">03 Nov 2019, 16:15</time> by <a rel="author">Bors</a></address>
      <p>Parázs küzdelmet hozott a német focibajnokság fővárosi rangadója, az Union Berlin–Her­tha BSC (1-0), amire negyvenkét év szünet után került sor. No, nem a pályán szántották fel a gyepet a focisták, hanem a két tábor ultrái borították füstbe és lángba a pályát, ráadásul egy pirotechnikai eszköz a hazaiak vezetőedzőjéhez, Urs Fischerhez közel landolt, ezért egy időre fél­be is kellett szakítani az össze­csapást.</p>
      <figure>
        <img src="http://media.borsonline.hu/cikk/20/191361/gallery-picture/645w/2013266_berlini-balhe-epa.jpg"/>
        <figcaption>Félelmetes volt, ahogy a maszkos, kapucnis berlini ultrák a pályára özönlöttek © EPA</figcaption>
      </figure>
      <p>A rögtönzött szünet valamelyest csillapította a kedélyeket, ám a tízperces hosszabbításban a hazaiak által értékesített büntető után újra elszabadult a pokol. A hazai szurkolók még a pályára is berohantak, miután a Hertha szimpatizánsai dobálni kezdték őket. Hogy nem lett tömegverekedés, az csak az Union kapusa, Rafal Gikiewicz és a hazai játékosok lélekjelenlétén múlt. A fo­cisták a dühös, kapucnit és maszkot viselő ultrák elé álltak, és visszatessékelték őket a lelátóra.</p>
      <figure>
        <img src="http://media.borsonline.hu/cikk/20/191361/gallery-picture/645w/2013264_berlini-balhe-2-reuters.jpg"/>
        <figcaption>Elszabadultak az indulatok © Reuters</figcaption>
      </figure>
      <p>– Borzasztó. A kedvesemnek és a gyerekeinknek be kellett menniük a lelátóról, és a televízión nézték tovább a meccset – mondta a 90. percben győztes gólt szerző Sebastian Polter.</p>
    </article>
  </body>
</html>