<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637842/%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D9%84%D8%A8%D9%86%D8%A7%D9%86-%D9%81%D8%B3%D8%A7%D8%AF-%D8%B1%DB%8C%D8%B4%D9%87%E2%80%8C%D8%AF%D8%A7%D8%B1-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T16:32:00+00:00"/>
    <meta property="og:title" content="رئیس جمهور لبنان: فساد ریشه‌دار است"/>
    <meta property="og:description" content="رئیس جمهور و وزیر خارجه لبنان امروز در جمع هواداران خود بر لزوم شناسایی و مقابله با مفسدان تأکید کردند."/>
  </head>
  <body>
    <article>
      <h1>
        <a href="https://www.bultannews.com/fa/news/637842/%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D9%84%D8%A8%D9%86%D8%A7%D9%86-%D9%81%D8%B3%D8%A7%D8%AF-%D8%B1%DB%8C%D8%B4%D9%87%E2%80%8C%D8%AF%D8%A7%D8%B1-%D8%A7%D8%B3%D8%AA">رئیس جمهور لبنان: فساد ریشه‌دار است</a>
      </h1>
      <h2>رئیس جمهور و وزیر خارجه لبنان امروز در جمع هواداران خود بر لزوم شناسایی و مقابله با مفسدان تأکید کردند.</h2>
      <address><time datetime="2019-11-03T16:32:00+00:00">03 Nov 2019, 16:32</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از شبکه آر تی، میشل عون، رئیس جمهور لبنان امروز در جمع هواداران خود در محوطه کاخ ریاست جمهوری در شهر بعبدا گفت: فساد مسئله‌ای ریشه دار است؛ چرا که از قدیم بوده و نیازمند تلاش فراوانی برای نابودی آن است.</p>
      <p>میشل عون همچنین خطاب به هواداران خود گفت: شما امروز بار دیگر تجدید میثاق کردید و ما نیز بر سر عهد و پیمان خود هستیم.</p>
      <p>میشل عون در ادامه بر بازگرداندن اعتماد مردم لبنان به دولت این کشور تأکید کرد.</p>
      <p>او همچنین گفت: بسیاری افراد مانع مبارزه با فساد هستند. من از شما می‌خواهم تا در خیابان‌ها حضور داشته، توافق کرده و علیه فساد مبارزه کنید.</p>
      <p>جبران باسیل، وزیر خارجه لبنان و رئیس جریان ملی آزاد نیز در تجمع هواداران میشل عون گفت: ما به شرکایمان در خصوص آنچه که اکنون در آن هستیم، هشدار داده بودیم. خیزش شما، برای آن است که به آن‌ها بگویید که آن‌ها درست نمی‌گویند.</p>
      <p>باسیل در ادامه اعلام کرد: انقلاب یعنی خیزش علیه ظلم؛ اما انقلاب ظلم نمی‌کند. ما علیه ظلم خیزش کردیم و به هیچ کس ظلم نمی‌کنیم.</p>
      <p>وزیر خارجه لبنان در ادامه تأکید کرد که باید در ابتدا افراد مفسد شناسایی شوند و بعد به سراغ انتخابات رفت.</p>
      <p>جبران باسیل همچنین گفت: من حسابهایم را افشا کردم؛ اما دیگران خواهان فاش شدن حساب‌های بانکی خود نیستند..</p>
      <p>جبران باسیل همچنین خواهان ایجاد یک مجلس سنا و اجرای سیاست تمرکز زدایی و برپایی یک دولت مدنی شد.</p>
    </article>
  </body>
</html>