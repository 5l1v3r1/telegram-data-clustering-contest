<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/alpiki-limni-stin-athina-ki-omos-vrisketai-molis-2-ores-apo-tin-porta-mas-apisteytes-eikones-kai-vinteo/"/>
    <meta property="og:site_name" content="europost.gr"/>
    <meta property="article:published_time" content="2019-11-03T16:15:35+00:00"/>
    <meta property="og:title" content="«Αλπική» λίμνη στην Αθήνα?… Κι όμως βρίσκεται μόλις 2 ώρες από την πόρτα μας! Απίστευτες εικόνες και βίντεο!"/>
    <meta property="og:description" content="Θα μπορούσε να είναι μία λίμνη στις Άλπεις αλλά βρίσκεται στην Ελλάδα και συγκεκριμένα στην ορεινή Κορινθία. Η τεχνητή λίμνη Δόξα, στην Αρχαία Φενεό Κορινθίας, μέσα σε ένα καταπράσινο τοπία, μαγεύει τους επισκέπτες με τα γαλοζοπράσινα"/>
  </head>
  <body>
    <article>
      <h1>«Αλπική» λίμνη στην Αθήνα?… Κι όμως βρίσκεται μόλις 2 ώρες από την πόρτα μας! Απίστευτες εικόνες και βίντεο!</h1>
      <address>
        <time datetime="2019-11-03T16:15:35+00:00">03 Nov 2019, 16:15</time>
      </address>
      <p>Θα μπορούσε να είναι μία λίμνη στις Άλπεις αλλά βρίσκεται στην Ελλάδα και συγκεκριμένα στην ορεινή Κορινθία.</p>
      <p>Η τεχνητή λίμνη Δόξα, στην Αρχαία Φενεό Κορινθίας, μέσα σε ένα καταπράσινο τοπία, μαγεύει τους επισκέπτες με τα γαλοζοπράσινα νερά της και αποτελεί ένα ιδανικό κοντινό προορισμό για την εκδρομή του Σαββατοκύριακου.</p>
      <p>H θέα είναι υπέροχη, το τοπίο θυμίζει περισσότερο… Ελβετία, τίποτα δεν φανερώνει ότι είμαστε δύο ώρες από την Αθήνα, τίποτα δεν διαταράσσει την ησυχία.</p>
      <figure>
        <img src="https://europost.gr/wp-content/uploads/2019/11/3_226-300x188.jpg"/>
      </figure>
      <p>Το οροπέδιο του Φενεού, όπου βρίσκεται και η λίμνη της Δόξας, είναι σε 850 υψόμετρο. Τα βουνά που το κυκλώνουν είναι ο Χελμός (2.338 μ.), η Κυλλήνη (2.374 μ.) και η Ντουρντουβάνα (2.109 μ.).</p>
      <p>Αυτή η ορεινή πεδιάδα έχει πολλές καρυδιές, που τις εκμεταλλεύονται για τον καρπό και το ξύλο τους, ενώ είναι φημιστή για τα φασόλια της.</p>
      <figure>
        <img src="https://europost.gr/wp-content/uploads/2019/11/4_176-300x188.jpg"/>
      </figure>
      <p>Μέσα στη λίμνη βρίσκεται το «Ποντικονήσι της Κορινθίας», μια λωρίδα γης που καταλήγει στο Παλαιομονάστηρο, το ναό του Αγίου Φανουρίου. Εκεί βρισκόταν το παλαιό μοναστήρι του Αγίου Γεωργίου, που μετακινήθηκε στη σημερινή του θέση το 1693, εξαιτίας της ανόδου της στάθμης των υδάτων.</p>
      <figure>
        <iframe src="https://www.youtube.com/embed/UBrDiEZNRzU" width="696" height="392" data-service="Youtube" scrolling="no"/>
      </figure>
      <p>Με τα χρόνια η λίμνη έχει εξελιχθεί σε σημαντικό οικοτουριστικό αξιοθέατο ενώ κουκλίστικα είναι και τα γύρω πετρόχτιστα χωριά της Ευρωστίνης (Ζάχολη), της Γκούρας, το Μεσινό και η Μόσια, όπου μπορείτε να βρείτε παραδοσιακά αλλά σύγχρονα καταλύμματα και ταβέρνες με τοπικές σπεσιαλιτέ.</p>
      <p>Πηγή: Καθημερινή</p>
      <h3>Σχετικά</h3>
    </article>
  </body>
</html>