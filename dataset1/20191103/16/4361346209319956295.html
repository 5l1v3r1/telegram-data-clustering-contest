<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/testvere-gondatlansagaba-halhatott-bele-egy-pecsi-down-szindromas/185764"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-03T16:30:00+00:00"/>
    <meta property="og:title" content="Testvére gondatlanságába halhatott bele egy pécsi Down-szindrómás"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Testvére gondatlanságába halhatott bele egy pécsi Down-szindrómás</mark>
      </h1>
      <address><time datetime="2019-11-03T16:30:00+00:00">03 Nov 2019, 16:30</time> by <a rel="author">Bors</a></address>
      <p>
        <b>Down-szindrómás testvére megölésével vádolnak egy pécsi férfit, aki egy koszos szobában tartotta beteg rokonát. Bár bevallotta bűnösségét a vádlott, mégis további tárgyalásokat rendelt el a bíróság az ügy körülményeinek tisztázása érdekében. </b>
        <b>Down-szindrómás testvére megölésével vádolnak egy pécsi férfit, aki egy koszos szobában tartotta beteg rokonát. Bár bevallotta bűnösségét a vádlott, mégis további tárgyalásokat rendelt el a bíróság az ügy körülményeinek tisztázása érdekében.</b>
      </p>
      <p>Az áldozat állapotából adódóan folyamatos gondozásra szorult volna, de szüleik halála után már nem kapott figyelmet. Az áldozat 2017-ben tartósan ágyban fekvő állapotba került. A vádlott azonban nem mozgatta és tisztába sem tette testvérét, akinek az elhanyagolás miatt súlyos felfekvése lett. Az elvakart sebein lárvák és nyüvek jelentek meg, teljesen legyengült és tüdőgyulladást kapott.</p>
      <p>Bár 2017. december 12-én a vádlott a háziorvos tanácsára mentőt hívott, de már későn, testvére belehalt abba, hogy nem törődött vele. A vádirat szerint a Down-szindrómás testvér halála szinte biztosan elkerülhető lett volna, ha gondoskodást kap. Súlyosbító körülmény lehet, hogy az áldozat értelmi állapota miatt nem tudta, mi történik vele.</p>
      <p>Dr. Barkaszi Attila, a Pécsi Törvényszék sajtószóvivője a Borsnak elmondta, hogy bár B. A. vallomást tett, azt a bíróság nem fogadta el. Az ügy tisztázása érdekében, további tárgyalásokat tűztek ki.</p>
    </article>
  </body>
</html>