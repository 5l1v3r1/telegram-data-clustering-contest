<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/hacked-priyanka-gandhi-s-phone-alleges-congress722.html"/>
    <meta property="og:site_name" content="DoolNews"/>
    <meta property="article:published_time" content="2019-11-03T16:49:00+00:00"/>
    <meta property="og:title" content="മമതയ്ക്കു പിന്നാലെ പ്രിയങ്കാ ഗാന്ധിയുടെ ഫോണും ചോര്‍ത്തി; റാക്കറ്റിനു പിന്നില്‍ ബി.ജെ.പി സര്‍ക്കാര്‍; ആരോപണവുമായി കോണ്‍ഗ്രസ്"/>
    <meta property="og:description" content="Bengal BJP Government Congress Hacked Mamata Banerjee National News Priyanka Gandhi Trinamool Congress Whats App India ന്യൂദല്‍ഹി: എ.ഐ.സി.സി ജനറല്‍ സെക്രട്ടറി പ്രിയങ്കാ ഗ"/>
  </head>
  <body>
    <article>
      <h1>മമതയ്ക്കു പിന്നാലെ പ്രിയങ്കാ ഗാന്ധിയുടെ ഫോണും ചോര്‍ത്തി; റാക്കറ്റിനു പിന്നില്‍ ബി.ജെ.പി സര്‍ക്കാര്‍; ആരോപണവുമായി കോണ്‍ഗ്രസ്</h1>
      <address><time datetime="2019-11-03T16:49:00+00:00">03 Nov 2019, 16:49</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: എ.ഐ.സി.സി ജനറല്‍ സെക്രട്ടറി പ്രിയങ്കാ ഗാന്ധിയുടെ ഫോണ്‍ ചോര്‍ത്തിയെന്ന ആരോപണവുമായി കോണ്‍ഗ്രസ്. പ്രിയങ്കയുടെ ഫോണ്‍ ചോര്‍ത്തിയെന്നും ചോര്‍ത്തലിനെക്കുറിച്ച് വാട്‌സ് ആപ്പില്‍ നിന്നു വിവരം ലഭിച്ചെന്നും കോണ്‍ഗ്രസ് വക്താവ് രണ്‍ദീപ് സിങ് സുര്‍ജേവാല ആരോപിച്ചു. എ.എന്‍.ഐയാണ് ഇക്കാര്യം റിപ്പോര്‍ട്ട് ചെയ്തത്.</p>
      <p>ഇന്നലെ തന്റെ ഫോണ്‍ ചോര്‍ത്തുന്നെന്ന ആരോപണവുമായി ബംഗാള്‍ മുഖ്യമന്ത്രിയും തൃണമൂല്‍ കോണ്‍ഗ്രസ് അധ്യക്ഷയുമായ മമതാ ബാനര്‍ജി രംഗത്തെത്തിയിരുന്നു.</p>
      <p>വാട്‌സ് ആപ്പിലൂടെ ഇസ്രഈലി കമ്പനി ചാരപ്രവര്‍ത്തനം നടത്തിയ വിഷയം ഏറെ ചര്‍ച്ചയായിരിക്കുകയാണ് മമതയും കോണ്‍ഗ്രസും ഇക്കാര്യം പറഞ്ഞു രംഗത്തെത്തിയിരിക്കുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ഇന്ത്യന്‍ ആക്ടിവിസ്റ്റുകളെയും ജേണലിസ്റ്റുകളെയും ഉന്നംവെച്ച് ഇസ്രഈലി കമ്പനി ചാരപ്രവര്‍ത്തനം നടത്തിയിരുന്നെന്ന് കഴിഞ്ഞ ദിവസമാണ് വാട്‌സ് ആപ്പ് വെളിപ്പെടുത്തിയത്. മേയ് വരെ ഇന്ത്യന്‍ യൂസര്‍മാരെയും ചാരന്മാര്‍ നിരീക്ഷിച്ചിരുന്നെന്നായിരുന്നു വെളിപ്പെടുത്തല്‍.</p>
      <related>
        <a href="https://www.doolnews.com/whatsapp-had-said-121-indians-were-snooped-on-in-second-alert-123.html?utm_source=doolnews&amp;utm_medium=related"/>
      </related>
      <p>പെഗസസ് എന്ന നിരീക്ഷണ സോഫ്റ്റ്‌വേറിലൂടെ ഫോണുകള്‍ ഭരണഘടനാവിരുദ്ധമായും അനധികൃതമായും നിരീക്ഷിക്കുന്നതില്‍ ബി.ജെ.പി സര്‍ക്കാരിന്റെ ഗൂഢാലോചനയുണ്ടെന്നാണ് സുര്‍ജേവാല ആരോപിച്ചത്. ഈ ചാരറാക്കറ്റിന്റെ പിന്നില്‍ അവരാണെന്നും അദ്ദേഹം ആരോപിച്ചു. ട്വിറ്ററിലാണ് അദ്ദേഹം ഇക്കാര്യം പറഞ്ഞത്.</p>
      <p>കേന്ദ്രസര്‍ക്കാരിന്റെ അറിവോടെയാണു സുരക്ഷാ വീഴ്ചയെന്നായിരുന്നു മമത ഇന്നലെ പ്രതികരിച്ചത്.</p>
      <p>നാലു വന്‍കരകളിലായി 20 രാജ്യങ്ങളിലെ 1,400-ഓളം ഉപഭോക്താക്കളുടെ ഫോണുകളിലാണ് എന്‍.എസ്.ഒ ഗ്രൂപ്പ് എന്ന കമ്പനി നുഴഞ്ഞുകയറിയതന്ന് വാട്‌സ് ആപ്പിന്റെ ഉടമസ്ഥരായ ഫേസ്ബുക്ക് ചൊവ്വാഴ്ച വെളിപ്പെടുത്തിയിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ജേണലിസ്റ്റുകളെയും ആക്ടിവിസ്റ്റുകളെയും രാഷ്ട്രീയപ്രവര്‍ത്തകരെയും സര്‍ക്കാര്‍ ഉദ്യോഗസ്ഥരെയെും ലക്ഷ്യമിട്ടായിരുന്നു ഇവയൊക്കെ.</p>
      <related>
        <a href="https://www.doolnews.com/priyanka-gandhi-tweet-against-bjp216.html?utm_source=doolnews&amp;utm_medium=related"/>
      </related>
      <p>വാട്സ് ആപ്പിന്റെ വീഡിയോ കോളിങ് സംവിധാനത്തില്‍ കടന്നുകയറിയാണ് ഫോണിലേക്ക് വൈറസ് കടത്തിവിടുന്നതെന്നും അങ്ങനെയാണ് ഹാക്കിങ് നടത്തിയതെന്നുമാണ് വാട്‌സ് ആപ്പ് പറഞ്ഞത്.</p>
      <p>ഫോണിലെ മെസ്സേജുകളിലേക്കും ഫോണ്‍കോളുകളിലേക്കും പാസ്‌വേഡുകളിലേക്കും വൈറസ് കടത്തിവിട്ടാണ് വിവരങ്ങള്‍ ചോര്‍ത്തുന്നതെന്നും വാട്‌സ് ആപ്പ് വെളിപ്പെടുത്തിയിരുന്നു.</p>
      <figure>
        <iframe src="https://www.youtube.com/embed/lbdKWenxPOw" width="500" height="281" data-service="Youtube" scrolling="no"/>
      </figure>
    </article>
  </body>
</html>