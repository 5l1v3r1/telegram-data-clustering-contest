<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/03/elezioni-britanniche-nigel-farage-non-si-presenta-ecco-perche"/>
    <meta property="og:site_name" content="euronews"/>
    <meta property="article:published_time" content="2019-11-03T16:03:27+00:00"/>
    <meta property="og:title" content="Elezioni britanniche: Nigel Farage non si presenta. Ecco perché"/>
    <meta property="og:description" content="Il leader del Brexit party dice di essersi torvato di fronte a una scelta difficile ma di essere convinto di aver fatto la scelta migliore"/>
  </head>
  <body>
    <article>
      <h1>Elezioni britanniche: Nigel Farage non si presenta. Ecco perché</h1>
      <address><time datetime="2019-11-03T16:03:27+00:00">03 Nov 2019, 16:03</time> by <a rel="author">Cecilia Cacciotto</a></address>
      <h3>Nigel Farage si ritira ancora una volta</h3>
      <p>Nigel Farage alla fine non si candiderà a Westminster alle prossime elezioni politiche del 12 dicembre.</p>
      <p>A affermarlo lo stesso leader del Brexit party in un'intervista dove ha precisato che si è trattato di una decisione difficile presa dopo una lunga riflessione, nella convinzione che potrà "servire meglio la causa" dedicandosi a sostenere i 600 candidati del partito nel Paese. "Non voglio rimanere in politica per il resto della mia vita", ha detto. E forse non ha tutti i torti visto che Farage è stato candidato al parlamento britannico per sette volte.</p>
      <h3>Farage Mr. Volubilità</h3>
      <p>È anche vero che da qui al 12 la strada è ancora lunghina e <i>Mr.Volubilità</i> potrebbe ancora cambiare idea.</p>
      <p>Probabilmente questa volta no, visti i tempi, è vero comunque che Farage ci ha abituati a continui <i>Goodbye and Hello hello hello.</i></p>
      <p>Dopo il referendum sulla Brexit nel 2016 a sorpresa annunciava il suo ritiro dalla scena politica giustificando la scelta con non meglio precisati problemi di famiglia per rientrare in politica dando vita a un nuovo partito, il Brexit party appunto.</p>
      <p>La sua candidatura alle elezioni del Parlamento del Regno Unito sembrava annunciata quando qualche ora fa ha voluto precisare:</p>
      <blockquote>Ci ho pensato molto. Come posso servire meglio la causa della Brexit? Perché è per questo che ho preso questa decisione, non per la mia carriera e d'altra parte non voglio restare in politica tutta la vita. Attraversare il Paese in lungo e in largo sostenendo i nostri 600 candidati penso sia la cosa più giusta da fare<cite>Nigel Farage</cite></blockquote>
      <figure>
        <iframe data-src="https://twitter.com/euronewses/status/1190948324314165248" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Per Farage, l'accordo Brexit di Johnson, che il premier è riuscito a rinegoziare con Bruxelles a metà ottobre rappresenta il tradimento delle speranze di oltre 17 milioni di britannici.</p>
      <p>Per Johnson l'unica via d'uscita invece è accettare l'accordo: "L'unica modo per uscire dalla Unione è accettare l'accordo che abbiamo".</p>
      <p>È molto probabile stando a diversi analisti, che la Brexit sarà argomento marginale della campagna elettorale, dominata invece dalle preoccupazioni più varie tra le altre quelle del ceto medio-alto di nuove tasse.</p>
      <p>Timori confermati da John McDonnel, ministro ombra delle Finanze: "Quello che farò in termini di imposte sul reddito, è, lo dico molto chiaramente, il 5 percento dei ricchi pagherà un pò di più. Il 95 percento della popolazione sarà escluso dal provvedimento".</p>
      <h3>I Tory in vantaggio ma l'esito del 12 dicembre è ancora tutto da decidere</h3>
      <p>Stando ai sondaggi, però, il partito del primo ministro sarebbe al 41%, in crescita dell'8% rispetto alle ultime elezioni e a +17% rispetto ai laburisti. Ma la stanchezza degli elettori per la Brexit e il complicato sistema elettorale lasciano la porta aperta ancora a possibili colpi di scena .</p>
    </article>
  </body>
</html>