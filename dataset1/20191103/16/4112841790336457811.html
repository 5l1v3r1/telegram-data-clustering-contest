<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76202-V-Microsofte-skusali-stvordnovy-pracovny-tyzden-Produktivita-zamestnancov-sa-prudko-zvysila-a-menej-nicili-zivotne-prostredie"/>
    <meta property="og:site_name" content="REFRESHER"/>
    <meta property="article:published_time" content="2019-11-03T16:32:00+00:00"/>
    <meta property="og:title" content="V Microsofte skúšali štvordňový pracovný týždeň. Produktivita zamestnancov sa prudko zvýšila a menej ničili životné prostredie"/>
    <meta property="og:description" content="Ľudia, ktorí si cez víkend oddýchli, pracujú efektívnejšie."/>
  </head>
  <body>
    <article>
      <h1>V Microsofte skúšali štvordňový pracovný týždeň. Produktivita zamestnancov sa prudko zvýšila a menej ničili životné prostredie</h1>
      <address><time datetime="2019-11-03T16:32:00+00:00">03 Nov 2019, 16:32</time> by <a rel="author">Alexandra Murajdová</a></address>
      <p>
        <b>Ľudia, ktorí si cez víkend oddýchli, pracujú efektívnejšie.</b>
      </p>
      <p>Japonský Microsoft zverejnil výsledky ich experimentu, pri ktorom<b> pracovný týždeň skrátili na štyri dni</b>. Asi nemusíme hovoriť, že experiment zamestnanci vo veľkej miere schvaľovali. Výsledky sú celkom prekvapivé, pracovali o jeden deň menej, no<b> ich produktivita sa zvýšila o 40 percent,</b> informuje <a href="https://mashable.com/article/microsoft-japan-4-day-work-week-trial-3-day-weekend/?europe=true&amp;utm_source=social&amp;utm_medium=facebook&amp;utm_campaign=mash-com-fb-main-link&amp;utm_content=tech">Mashable</a>.</p>
      <p>Experiment prebiehal celý august a zapojených bolo všetkých, približne 2 300 zamestnancov. V práci boli o päť piatkov menej s tým, že im žiadnym spôsobom neznížili plat.</p>
      <figure>
        <img src="https://i.refresher.sk/public/alexandra-murajdova/39534517734_2b1bb25e60_b.jpg"/>
        <figcaption>
          <cite>flickr</cite>
        </figcaption>
      </figure>
      <p>Na celom svete je zakorenená predstava piatich dní v pracovnom týždni, no po výsledkoch z Japonska by sa to mohlo zmeniť. Keďže pracovali menej, tak si zamestnanci museli svoj čas lepšie rozdeliť a množstvo stretnutí bolo kratších a efektívnejších alebo sa nekonali vôbec. Samozrejme, treba povedať, že nie je žiadnym prekvapením, že <b>ľudia, ktorí sú oddýchnutí a šťastní, pracujú lepšie.</b></p>
      <p>Výhody experimentu však nekončia pri tom, že zamestnanci v konečnom dôsledku pracovali viac. Keďže boli v práci menej, spotreba elektriny sa znížila o 23,1 percenta. Kvôli kratším alebo odstráneným stretnutiam vytlačili o 58,7 percent menej papierov. V podstate to znamená, že <b>štvordňový pracovný týždeň nie je dobrý len pre zamestnancov, ale aj pre životné prostredie</b>.</p>
      <related>
        <a href="https://refresher.sk/69857-Skladaci-mobil-aj-konkurent-bezdrotovych-sluchadiel-AirPods-Microsoft-ukazal-naloz-noviniek"/>
      </related>
      <p>Daný Microsoft hovorí, že síce trojdňový víkend nezavedú nastálo, no experiment zopakujú budúce leto a možno aj nejaké iné mesiace v roku.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
        <a href="https://refresher.sk/69694-Aka-bola-Biela-noc-2019-Nechybali-dlhe-rady-no-na-vysvietene-Lido-ci-obrovsku-Zem-sa-oplatilo-pockat"/>
        <a href="https://refresher.sk/69059-Patrali-sme-ako-ziju-ludia-bez-domova-na-vychode-Slovenska-a-narazili-sme-na-les-kde-sa-chodi-v-Presove-za-sexom"/>
        <a href="https://refresher.sk/68167-Vam-to-neublizi-nam-to-pomuze-Prahou-prosel-duhovy-pochod-Prague-Pride-Fotoreportaz"/>
        <a href="https://refresher.sk/67710-V-hlavnom-meste-bolo-36-stupnov-ako-s-extremnymi-teplotami-bojovali-obyvatelia-Bratislavy"/>
      </related>
    </article>
  </body>
</html>