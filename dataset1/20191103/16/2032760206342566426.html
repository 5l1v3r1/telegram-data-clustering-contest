<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88573"/>
    <meta property="og:site_name" content="Denník politika"/>
    <meta property="article:published_time" content="2019-11-03T16:35:00+00:00"/>
    <meta property="og:title" content="Video: Djokovič získal v Paríži svoj 77. titul vo dvojhre, v rebríčku sa dotiahol na McEnroea"/>
    <meta property="og:description" content="3.11.2019 (Webnoviny.sk) – Srbský tenista Novak Djokovič sa stal víťazom dvojhry na tenisovom turnaji ATP World Tour Masters 1000 Paris Rolex vo francúzskom Paríži. Svetová jednotka v nedeľňajšom finále zvíťazila nad Kanaďanom Denisom Shapovalovom vo dvoch setoch 6:3, 6:4. Tridsaťdvaročný zverenec slovenského trénera Mariána Vajdu bez straty setu dokráčal po svoj celkovo 77. „singlový“ titul na profiokruhu v kariére. Rovnako ani set nestratil ani začiatkom októbra v japonskom Tokiu."/>
  </head>
  <body>
    <article>
      <h1>Video: Djokovič získal v Paríži svoj 77. titul vo dvojhre, v rebríčku sa dotiahol na McEnroea</h1>
      <address><time datetime="2019-11-03T16:35:00+00:00">03 Nov 2019, 16:35</time> by <a rel="author">Webnoviny</a></address>
      <p>3.11.2019 (Webnoviny.sk) – Srbský tenista Novak Djokovič sa stal víťazom dvojhry na tenisovom turnaji ATP World Tour Masters 1000 Paris Rolex vo francúzskom Paríži. Svetová jednotka v nedeľňajšom finále zvíťazila nad Kanaďanom Denisom Shapovalovom vo dvoch setoch 6:3, 6:4. Tridsaťdvaročný zverenec slovenského trénera Mariána Vajdu bez straty setu dokráčal po svoj celkovo 77. „singlový“ titul na profiokruhu v kariére. Rovnako ani set nestratil ani začiatkom októbra v japonskom Tokiu.</p>
      <p>V rebríčku tenistov s najväčším počtom trofejí vo dvojhre v tzv. open ére sa Djokovič dotiahol na piateho v poradí – Američana Johna McEnroea (77). Lídrom tejto štatistiky je ďalší Američan Jimmy Connors (109), ktorý vedie pred Švajčiarom Rogerom Federerom (103), bývalým československo-americkým tenistom Ivanom Lendlom (94) a Španielom Rafaelom Nadalom (84).</p>
      <h3>Paríž – dvojhra – finále</h3>
      <p>
        <b>Novak Djokovič (Srb.-1) – Denis Shapovalov (Kan.) 6:3, 6:4</b>
      </p>
      <p>Viac k témam: <a href="https://www.webnoviny.sk/tag/atp-masters-1000/"><u>ATP Masters 1000</u></a><br/>Zdroj: Webnoviny.sk – <a href="https://www.webnoviny.sk/video-djokovic-ziskal-v-parizi-svoj-77-titul-vo-dvojhre-v-rebricku-sa-dotiahol-na-mcenroea/"><u>Video: Djokovič získal v Paríži svoj 77. titul vo dvojhre, v rebríčku sa dotiahol na McEnroea</u></a> © SITA Všetky práva vyhradené.</p>
    </article>
  </body>
</html>