<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/luxuslimuzinbol-integettek-a-hatranyos-helyzetu-gyerekek-fotok/185815"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-03T16:25:00+00:00"/>
    <meta property="og:title" content="Luxuslimuzinból integettek a hátrányos helyzetű gyerekek - fotók"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Luxuslimuzinból integettek a hátrányos helyzetű gyerekek - fotók</mark>
      </h1>
      <address><time datetime="2019-11-03T16:25:00+00:00">03 Nov 2019, 16:25</time> by <a rel="author">Bors</a></address>
      <p>Sokan lepődhettek meg a minap Budapesten: limuzinok, luxusautók vonultak, tele boldog, integető gyerekekkel a főváros utcáin. Nos, a magyarázat a rendkívüli látványra: a Baptista Szereteszolgálat nyújtott felejthetetlen élményt a szegénység világnapja alkalmából 200 rászoruló csemete számára.</p>
      <figure>
        <img src="http://media.borsonline.hu/cikk/20/191364/gallery-picture/645w/2013297_limuzin-1.jpg"/>
      </figure>
      <p>– Az volt a cél, hogy ehéz sorsú kisdiákoknak szerezzük egy életre szóló élményt – mondta Baricz Dezső, a szeretetszolgálat programszervezője.</p>
      <figure>
        <img src="http://media.borsonline.hu/cikk/20/191364/gallery-picture/645w/2013303_limuzin-3.jpg"/>
      </figure>
      <p>– A gyermekek és a felnőtt kísérők is viszik magukkal ezeket az élményeket, és heteken, de akár hónapokon keresztül erről beszélnek, és erőt merítenek a mindennapokhoz. Számomra ez a legcsodálatosabb érzés, amiért érdemes élni, örömöt szerezni. Nekem nem volt gyermekkorom, mivel gyermekotthonban nevelkedtem fel. Köszönetet szeretnék mondani a támogatóknak: az Országos Rendőr Főkapitányságnak, dr. Balogh János rendőr vezérőrnagynak, országos rendőrfőkapitánynak a rendőri biztosításért. Mága Zoltán Liszt Ferenc-díjas világhírű hegedűművésznek a nyújtott támogatásért.</p>
      <figure>
        <img src="http://media.borsonline.hu/cikk/20/191364/gallery-picture/645w/2013299_limuzin-4.jpg"/>
      </figure>
      <p>Polgár Tünde saját autójával vitte a gyermekeket az eseményen:</p>
      <p>– Örömmel segítek, és veszek részt ilyen jótékonysági rendezvényen. A gyerekek nagyon jól érezték magukat, aranyosak, lelkesek voltak, csillogtak a szemeik a boldogságtól. Egy ilyen esemény során arra az időre elfelejtik azt, ami a hétköznapjaikat nyomja, teljes mértékben feltölti őket. Ezért támogatom Dezső ötleteit.</p>
      <figure>
        <img src="http://media.borsonline.hu/cikk/20/191364/gallery-picture/645w/2013301_limuzin-2.jpg"/>
      </figure>
    </article>
  </body>
</html>