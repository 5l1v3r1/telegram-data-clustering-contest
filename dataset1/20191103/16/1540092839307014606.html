<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/kosmos/story/196080/xamenei-stathera-antithetos-se-opoiodipote-dialogo-me-toys-amerikanoys"/>
    <meta property="og:site_name" content="CNN.gr"/>
    <meta property="article:published_time" content="2019-11-03T16:21:57+00:00"/>
    <meta property="og:title" content="Χαμενεΐ: Σταθερά αντίθετος σε οποιοδήποτε διάλογο με τους Αμερικανούς"/>
    <meta property="og:description" content="Ο ανώτατος ηγέτης του Ιράν αγιατολάχ, Αλί Χαμενεΐ επανέλαβε σήμερα την αντίθεσή του σε οποιοδήποτε διάλογο με την Ουάσινγκτον με την ευκαιρία της ομιλίας που..."/>
  </head>
  <body>
    <article>
      <h1>Χαμενεΐ: Σταθερά αντίθετος σε οποιοδήποτε διάλογο με τους Αμερικανούς</h1>
      <h2>Ο ανώτατος ηγέτης του Ιράν αγιατολάχ, Αλί Χαμενεΐ επανέλαβε σήμερα την αντίθεσή του σε οποιοδήποτε διάλογο με την Ουάσινγκτον με την ευκαιρία της ομιλίας που εκφώνησε για την 40η επέτειο από την κατάληψη της πρεσβείας των ΗΠΑ στη Τεχεράνη και την ομηρεία Αμερικανών διπλωματών, την οποία η Ισλαμική Δημοκρατία θα τιμήσει αύριο, Δευτέρα. </h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 18:21 , 03 November 2019</p>
      <p>«Η σταθερή αντίθεση στις διαπραγματεύσεις με τις Ηνωμένες Πολιτείες είναι ένα από τα σημαντικά εργαλεία που διαθέτει το Ιράν για να τις αποτρέψει να εισέλθουν στην αγαπημένη μας χώρα», δήλωσε ο Χαμενεΐ στην ομιλία του, αποσπάσματα της οποίας δημοσιεύονται στα περσικά στον επίσημο λογαριασμό του στο Twitter.</p>
      <p>«Αυτό το μέτρο, που υπαγορεύεται από τη λογική, απαγορεύει στην Αμερική να παρεισφρήσει εκ νέου στο Ιράν, συνιστά απόδειξη της πραγματικής εξουσίας και της ισχύος του Ιράν και δείχνει ότι η εξουσία (των Ηνωμένων Πολιτειών) δεν είναι παρά εικονική», πρόσθεσε ο Χαμενεΐ.</p>
      <blockquote>«Όσοι βλέπουν στις διαπραγματεύσεις με τις Ηνωμένες Πολιτείες την επίλυση όλων των προβλημάτων κάνουν σίγουρα λάθος, η συζήτηση με τους Αμερικανούς δεν θα οδηγήσει πουθενά, καθώς θεωρείται δεδομένο εκ των προτέρων και αναμφισβήτητο ότι αυτό δεν θα αποφέρει τίποτε» σε ανταπόδοση, δήλωσε ο αγιατολάχ Χαμενεΐ, σύμφωνα με τον επίσημο λογαριασμό του στο Twitter.</blockquote>
      <p>«Εάν οι ιρανοί πολιτικοί αξιωματούχοι ήταν αρκετά αφελείς ώστε να καθίσουν και να διαπραγματευτούν (με την Ουάσινγκτον), η πίεση των κυρώσεων (των ΗΠΑ κατά της Ισλαμικής Δημοκρατίας) δεν θα είχε μειωθεί, αλλά απλά θα είχε ανοίξει έναν νέο δρόμο που θα επέτρεπε (στην Αμερική) να εκφράσει νέες προσδοκίες» σε σχέση με το Ιράν, είπε ο Χαμενεΐ.</p>
      <p>Σύμφωνα με τον ανώτατο ηγέτη του Ιράν, «οι Αμερικανοί παραποιούν την ιστορία και ισχυρίζονται ότι οι διαφορές μεταξύ του Ιράν και των Ηνωμένων Πολιτειών προέρχονται από την κατάληψη της αμερικανικής πρεσβείας» στην Τεχεράνη στις 4 Νοεμβρίου 1979.</p>
      <p>"ΟΧΙ!". Αυτές χρονολογούνται από το πραξικόπημα του 1953, όταν οι Ηνωμένες Πολιτείες ανέτρεψαν την κυβέρνηση του πρωθυπουργού Μοχάμεντ Μοσαντέκ και εγκατέστησαν μια κυβέρνηση διεφθαρμένη και πουλημένη σε αυτές", γράφει στα αγγλικά ο λογαριασμός του Χαμενεΐ στο Twitter.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/kosmos/story/196035/tragodia-sto-texas-mitera-skotose-ta-tria-paidia-tis-kai-meta-aytoktonise">Τραγωδία στο Τέξας: Μητέρα σκότωσε τα τρία παιδιά της και μετά αυτοκτόνησε</a>
        </li>
        <li>
          <a href="https://www.cnn.gr/news/kosmos/story/195974/hpa-23xroni-estelne-minymata-ston-nekro-patera-tis-epi-xronia-h-apantisi-poy-elave">ΗΠΑ: Επί τέσσερα χρόνια έστελνε μηνύματα στον νεκρό πατέρα της - Και κάποτε έλαβε απάντηση</a>
        </li>
        <li>
          <a href="https://www.cnn.gr/news/kosmos/story/195927/intiana-pythonas-straggalise-36xroni-vrethike-nekri-me-to-erpeto-sto-laimo-tis">Ιντιάνα: 36χρονη στραγγαλίστηκε από πύθωνα - Βρέθηκε νεκρή με το ερπετό στον λαιμό της</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/1174/iran">ΙΡΑΝ</a>
        </li>
        <li>
          <a href="https://www.cnn.gr/eidhseis/tag/45115/agiatolax-xamenei">ΑΓΙΑΤΟΛΑΧ ΧΑΜΕΝΕΙ</a>
        </li>
        <li>
          <a href="https://www.cnn.gr/eidhseis/tag/20/hpa">ΗΠΑ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/03/196103/snapshot/2349198.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/03/196072/snapshot/2624422.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/03/196093/snapshot/31b93967-a84c-4985-a633-079a7ec583be-6bacd.jpeg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/03/196089/snapshot/Capture.JPG"/>
      </figure>
    </article>
  </body>
</html>