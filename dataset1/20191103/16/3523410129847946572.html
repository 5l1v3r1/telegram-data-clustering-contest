<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637841/%D9%85%D8%AE%D8%A7%D9%84%D9%81%D8%AA-%D8%AC%D8%B1%DB%8C%D8%A7%D9%86-%D8%B5%D8%AF%D8%B1-%D8%B9%D8%B1%D8%A7%D9%82-%D8%A8%D8%A7-%D8%AA%D8%BA%DB%8C%DB%8C%D8%B1-%D9%86%D8%B8%D8%A7%D9%85-%D9%BE%D8%A7%D8%B1%D9%84%D9%85%D8%A7%D9%86%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T16:26:00+00:00"/>
    <meta property="og:title" content="مخالفت جریان صدر عراق با تغییر نظام پارلمانی"/>
    <meta property="og:description" content="نماینده ائتلاف سائرون به ریاست رهبر جریان صدر عراق موضع مخالف این جریان با تغییر نظام پارلمانی را اعلام کرد."/>
  </head>
  <body>
    <article>
      <h1>
        <a href="https://www.bultannews.com/fa/news/637841/%D9%85%D8%AE%D8%A7%D9%84%D9%81%D8%AA-%D8%AC%D8%B1%DB%8C%D8%A7%D9%86-%D8%B5%D8%AF%D8%B1-%D8%B9%D8%B1%D8%A7%D9%82-%D8%A8%D8%A7-%D8%AA%D8%BA%DB%8C%DB%8C%D8%B1-%D9%86%D8%B8%D8%A7%D9%85-%D9%BE%D8%A7%D8%B1%D9%84%D9%85%D8%A7%D9%86%DB%8C">مخالفت جریان صدر عراق با تغییر نظام پارلمانی</a>
      </h1>
      <h2>نماینده ائتلاف سائرون به ریاست رهبر جریان صدر عراق موضع مخالف این جریان با تغییر نظام پارلمانی را اعلام کرد.</h2>
      <address><time datetime="2019-11-03T16:26:00+00:00">03 Nov 2019, 16:26</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «قصی الیاسری»، از اعضای ائتلاف سائرون به ریاست «<b>مقتدی صدر</b>»، رهبر جریان صدر <b>عراق</b> موضع این ائتلاف در قبال درخواست «هادی العامری»، رئیس ائتلاف فتح برای تبدیل نظام پارلمانی به نظام ریاست جمهوری را اعلام کرد.</p>
      <p>الیاسری گفت: «ائتلاف سائرون در کنار خواسته‌های مردم است، این خواسته‌ها قانونی هستند و ما با آنها موافق هستیم اما خلل موجود به نظام پارلمانی و یا ریاستی مرتبط نیست».</p>
      <p>وی تأکید کرد که خلل موجود به نظام سهمیه‌بندی سیاسی و فساد سرایت کرده در مؤسسه‌های دولتی عراق بازمی‌گردد و این همان خللی است که عراق را به نقطه فعلی رسانده است، بنابراین مشکل به نظام بازنمی‌گردد.</p>
      <p>رئیس ائتلاف سائرون تأکید کرد که این ائتلاف همچنان بر موضوع برکناری دولت «عادل عبدالمهدی» اصرار دارد.</p>
      <p>«هادی العامری»، رئیس ائتلاف فتح جمعه گذشته تأکید کرده بود که شکست نظام پارلمانی ثابت شده و این نظام دیگر مفید فایده نیست. ما تنها راهکار حقیقی را در لزوم بازبینی ساختار بر اساس انجام اصلاحات قانونی و اساسی می‌بینیم.</p>
    </article>
  </body>
</html>