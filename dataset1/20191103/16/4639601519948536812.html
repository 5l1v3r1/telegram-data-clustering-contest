<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/03/society/troxaia-17-nekroi-kai-694-traymaties-se-enan-mina/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-03T16:39:38+00:00"/>
    <meta property="og:title" content="Τροχαία : 17 νεκροί και 694 τραυματίες σε έναν μήνα"/>
    <meta property="og:description" content="Τα κυριότερα αίτια των τροχαίων αυτών ήταν η οδήγηση χωρίς σύνεση και προσοχή, η παραβίαση ρυθμιστικών πινακίδων και η παραβίαση των κανόνων κυκλοφορίας από πεζούς, ενώ η μη χρήση προστατευτικού κράνους από τους οδηγούς και επιβάτες των δικύκλων επέτεινε, σε πολλές περιπτώσεις, τη σοβαρότητα του τραυματισμού τους."/>
  </head>
  <body>
    <article>
      <h1>Τροχαία : 17 νεκροί και 694 τραυματίες σε έναν μήνα</h1>
      <h2>Τα κυριότερα αίτια των τροχαίων αυτών ήταν η οδήγηση χωρίς σύνεση και προσοχή, η παραβίαση ρυθμιστικών πινακίδων και η παραβίαση των κανόνων κυκλοφορίας από πεζούς, ενώ η μη χρήση προστατευτικού κράνους από τους οδηγούς και επιβάτες των δικύκλων επέτεινε, σε πολλές περιπτώσεις, τη σοβαρότητα του τραυματισμού τους.</h2>
      <address><time datetime="2019-11-03T16:39:38+00:00">03 Nov 2019, 16:39</time> by <a rel="author">ΤοΒΗΜΑ Team</a></address>
      <p>Δεκαεπτά νεκροί και 694 τραυματίες (14 σοβαρά και 680 ελαφρά) είναι ο θλιβερός απολογισμός των 16 τροχαίων δυστυχημάτων και 596 ατυχημάτων, που σημειώθηκαν συνολικά τον Οκτώβριο 2019, στην περιοχή της Αττικής, σύμφωνα με τα στοιχεία της Τροχαίας.</p>
      <p>Τα κυριότερα αίτια των τροχαίων αυτών ήταν η οδήγηση χωρίς σύνεση και προσοχή, η παραβίαση ρυθμιστικών πινακίδων και η παραβίαση των κανόνων κυκλοφορίας από πεζούς, ενώ η μη χρήση προστατευτικού κράνους από τους οδηγούς και επιβάτες των δικύκλων επέτεινε, σε πολλές περιπτώσεις, τη σοβαρότητα του τραυματισμού τους.</p>
      <p>
        <a href="https://www.in.gr/2019/11/03/politics/sxedio-tis-kyvernisis-gia-tis-poreies-sto-kentro-ta-metra-gia-na-min-paralyei-athina/">Διαβάστε ακόμη : Το σχέδιο της κυβέρνησης για τις πορείες στο κέντρο – Τα μέτρα για να μην «παραλύει» η Αθήνα</a>
      </p>
      <p>Παράλληλα, το ίδιο χρονικό διάστημα στο πλαίσιο των στοχευμένων δράσεων που εφαρμόζει η Διεύθυνση Τροχαίας Αττικής για την τροχονομική αστυνόμευση και την αναβάθμιση του επιπέδου οδικής ασφάλειας στο Λεκανοπέδιο, βεβαιώθηκαν 26.322 παραβάσεις, από τις οποίες οι 887 σε βαθμό πλημμελήματος.</p>
      <h3>Ενδεικτικά βεβαιώθηκαν:</h3>
      <p>■ 899 παραβάσεις για οδήγηση υπό την επίδραση οινοπνεύματος, από τις οποίες οι 91 ήταν σε βαθμό πλημμελήματος,</p>
      <p>■ 2.778 παραβάσεις ορίου ταχύτητας,</p>
      <p>■ 312 για παραβίαση ερυθρού σηματοδότη,</p>
      <p>■ 493 για χρήση κινητού τηλεφώνου,</p>
      <p>■ 740 για μη χρήση ζώνης ασφαλείας και,</p>
      <p>■ 1.382 παραβάσεις για μη χρήση προστατευτικού κράνους.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>