<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544590.html/%D8%A7%D8%B9%D9%84%D8%A7%D9%85-%D8%B2%D9%85%D8%A7%D9%86-%D8%B1%D8%B2%D9%85%D8%A7%DB%8C%D8%B4-%D9%85%D8%B4%D8%AA%D8%B1%DA%A9-%D8%A7%DB%8C%D8%B1%D8%A7%D9%86--%DA%86%DB%8C%D9%86-%D9%88-%D8%B1%D9%88%D8%B3%DB%8C%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-03T16:12:00+00:00"/>
    <meta property="og:title" content="اعلام زمان رزمایش مشترک ایران، چین و روسیه"/>
    <meta property="og:description" content="فرمانده نیروی دریایی ارتش از برگزاری رزمایش مشترک ایران، چین و روسیه در دی ماه ۹۸ خبر داد."/>
  </head>
  <body>
    <article>
      <h1>اعلام زمان رزمایش مشترک ایران، چین و روسیه</h1>
      <address>
        <time datetime="2019-11-03T16:12:00+00:00">03 Nov 2019, 16:12</time>
      </address>
      <p>فرمانده نیروی دریایی ارتش از برگزاری رزمایش مشترک ایران، چین و روسیه در دی ماه ۹۸ خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ امیر دریادار «حسین خانزادی» فرمانده نیروی دریایی ارتش امروز - یکشنبه -  به همراه «سعدالله نصیری قیداری» سرپرست دانشگاه شهید بهشتی از پردیس فنی و مهندسی شهید عباسپور دانشگاه شهید بهشتی بازدید کرد.</p>
      <p>  فرمانده نیروی دریایی ارتش به حضور هیاتی از نیروی دریایی روسیه و چین در تهران اشاره کرد و اظهارداشت: امروز هیات هایی از نیروی دریایی روسیه و چین در تهران هستند که به همراه ایران طرح ریزی رزمایش مشترک در دست انجام است که امیدواریم در دی ماه این رزمایش برگزار شود.دریادار خانزادی تاکید کرد: این نمایش و جلوه دیگری از اقتدار نیروهای مسلح جمهوری اسلامی است که  می تواند در این سطح با کشورهای دیگر رزمایش مشترک داشته باشد.   وی افزود: آبان سال گذشته برای اولین بار موشک زیر آب پرتاب شد و امروز در حال تولید انبوه این فناوری هستیم.دریادار خانزادی به دستاوردهای نیروی دریایی جمهوری اسلامی ایران اشاره کرد و یادآور شد: در نیروی دریایی به فناوری دست یافته که پرتاب موشک از عرشه زیر سطحی و از زیر دریا انجام می شود که نیروی انسانی و زیر دریایی، موشک و کپسول موشک بطور کامل بومی و ایرانی هستند.وی همچنین با بیان اینکه قدرت دریایی در گرو قدرت تمدنی است، گفت:  تمدن دریایی همان مردمی هستند که کنار دریاها اسکان دارند.   فرمانده نیروی دریایی ارتش با بیان ایران بعد از روسیه بزرگ ترین ناوگان دریای خزر را دارا است، گفت:  بزرگترین ناو لجستیکی خاورمیانه در اختیار ایران است و با یک بار سوختگیری می تواند یک دور، دور کره زمین بزند اما بسیاری گمان نمی کردند این اتفاق رخ دهد.   دریادار خانزادی خاطرنشان کرد: نیروی دریایی ارتش برای بهره گیری از ظرفیت های دانشگاه شهید بهشتی و پردیس شهید عباسپور آمادگی کامل دارد.   وی در بخش دیگری از سخنان خود درباره نقش نیروی دریایی در گام دوم انقلاب، احیا تمدن دریایی اظهارداشت: اگر با دقت به بیانه گام دوم انقلاب نگاه شود، این بیانیه برای جمهوری اسلامی ایران معجزه است  و در واقع نقشه راه ارزشمندی برای کشور است.   فرمانده نیروی دریایی ارتش افزود: در بیانیه گام دوم انقلاب به امنیت، علم و دانش به عنوان بسترهای مهم توسعه تاکید شده است.دریادار خانزادی با یادآوری اینکه بیانیه گام دوم انقلاب تاکید به  تمدن سازی دارد، گفت: نگاه ویژه به تمدن دریایی کشور وجود دارد، همواره در طول تاریخ، ایران یک کشور دریایی بوده، اما امروز رد پای کمرنگی از تمدن دریایی وجود دارد.وی خاطرنشان کرد: وقتی صحبت از توسعه تمدنی است، استفاده از ظرفیت ها برای فرآیند توسعه اهمیت دارد.   فرمانده نیروی دریایی ارتش جمهوری اسلامی ادامه داد: برای اولین بار در کشور توسط مجمع تشخیص مصلحت نظام نهضتی برای توسعه دریا محور راه اندازی شد که امید است سیاست های کلی تا پایان سال شکل گیرد.   دریادار خانزادی با بیان اینکه منابع در مرزهای یک کشور محدود است، خاطرنشان کرد: اقتصاد می خواهد منابع را به کالا و خدمات تخصیص دهد تا با همه ظرفیت ها بالا ترین بهره وری تولید را داشته باشیم. وی خاطرنشان کرد:  ۷۰ درصد کره زمین را آب تشکیل می دهد اما جمعیت متمرکز در خشکی ها قرار گرفته اند و  ۸۰ درصد مردم در ۲۰۰ کیلومتری آب زندگی می کنند.   فرمانده نیروی دریایی ارتش با یادآوری این که پیوستگی آب های سطح کره زمین یک سیستم پیوسته تحرک ایجاد کرده است، گفت: ۴۴ کشور جهان در خشکی محصور هستند اما امکان دسترسی بلاواسطه به همه خشکی ها توسط شناور در دریا میسر می شود.   دریادار خانزادی به فرمایشات رهبر معظم انقلاب درباره اهمیت دریا اشاره کرد و افزود: دریا یکی از ظرفیت های بسیار بزرگی است که در اختیار کشورها قرار دارد که ارزان ترین روش حمل و نقل کالا نیز به شمار میرود. وی یادآور شد: دریا بزرگ ترین منبع تامین مواد خام و مواد غذایی است. یک کشتی ۴۰۰ هزار تنی مساوی است با ۲۰ هزار کامیون ۲۰ تنی که در واقع اصلا میسر نیست که از طریق جاده ها منابع نفتی جا به جا شوند.   فرمانده نیروی دریایی ارتش با بیان اینکه با ۱۲ کشور همسایه مرز دریایی وجود دارد، گفت: یعنی در واقع ایران با ۸۰ درصد کشورهای همسایه مرز دریایی دارد، از ۹ گذرگاه راهبردی در دریا که کالا باید از آن عبور کند، ۵ گذرگاه در کشور ما قرار دارد.   امیر خانزادی با یادآوری اینکه انبار انرژی جهان در منطقه خلیج فارس قرار دارد، خاطرنشان کرد:بیش از ۶۰ درصد نفت و ۴۵ درصد گاز جهان در این منطقه قرار دارد.وی تصریح کرد:  امروز ناو هواپیمابر آبراهام لینکلن، تقریبا ۳۰۰ مایلی جنوب ساحل چابهار مستقر شده است و این ناوها ۵ تا ۶ هزار نفر نیز خدمه دارد.وی ادامه داد:  این خدمه برای راهبری حدود ۹۰ فروند هواپیما به کار گرفته می شود که هزینه راهبری یک ناو هواپیمابر در ماه هزار میلیارد تومان است.   فرمانده نیروی دریایی ارتش با بیان  اینکه بیشترین دزدی دریایی در خلیج عدن انجام می شود، یادآور شد:  این منطقه یک تهدید جدی برای کشورها محسوب می شود و در آینده هم توسعه می یابد.امیر خانزادی تصریح کرد: در این منطقه ۳۰ کشور دنیا ناو جنگی دارند و ناوشکن های الوند و ناو بوشهر در حال گشت زنی برای تامین ناوگان های تجاری ایران هستند.   وی به دستاوردهای نیروی دریایی کشور افزود: در نیروی دریایی به فناوری دست یافته که پرتاب موشک از عرشه زیر سطحی و از زیر دریا انجام می شود که نیروی انسانی و زیر دریایی، موشک و کپسول موشک به طور کامل بومی و ایرانی هستند.وی همچنین با بیان اینکه قدرت دریایی در گرو قدرت تمدنی است، گفت:  تمدن دریایی همان مردمی هستند که کنار دریاها اسکان دارند. به نظر می رسد، "مکران" کلید احیا تمدن دریایی و قدرت دریایی در کشور است.   منبع: ایرنا</p>
    </article>
  </body>
</html>