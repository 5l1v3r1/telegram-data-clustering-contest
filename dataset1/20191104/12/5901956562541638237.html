<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/pocakajte-s-tankanjem-od-jutri-nove-cene-bencina-245797"/>
    <meta property="og:site_name" content="Slovenske novice"/>
    <meta property="article:published_time" content="2019-11-04T12:15:00+00:00"/>
    <meta property="og:title" content="Greste na bencinsko? Od jutri nove cene bencina"/>
    <meta property="og:description" content="LJUBLJANA – Neosvinčeni 95-oktanski bencin se bo na bencinskih servisih zunaj omrežja avtocest in hitrih cest s torkom podražil za 0,5 centa na 1,276 evra za liter. Cena dizelskega goriva bo v p..."/>
  </head>
  <body>
    <article>
      <h1>Greste na bencinsko? Od jutri nove cene bencina</h1>
      <h2>Bencin bo dražji za 0,5 centa, dizel pa cenejši za 0,1 centa. </h2>
      <address><time datetime="2019-11-04T12:15:00+00:00">04 Nov 2019, 12:15</time> by <a rel="author">T. K.</a></address>
      <p>LJUBLJANA – Neosvinčeni 95-oktanski bencin se bo na bencinskih servisih zunaj omrežja avtocest in hitrih cest s torkom podražil za 0,5 centa na 1,276 evra za liter. Cena dizelskega goriva bo v prihodnjem 14-dnevnem obdobju nižja za 0,1 centa (1,254 evra), je razvidno iz objave na spletnih straneh gospodarskega ministrstva.<br/><br/>Naftni trgovci cene 100-oktanskega bencina in kurilnega olja ter 95-oktanskega bencina in dizelskega goriva na bencinskih servisih ob avtocestah in hitrih cestah določajo sami. Drugod po državi so cene 95-oktanskega bencina in dizla regulirane. Določajo se v skladu z uredbo o oblikovanju cen nekaterih naftnih derivatov na vsakih 14 dni, po metodologiji, ki temelji na gibanju cen naftnih derivatov na svetovnem trgu in gibanju tečaja dolar : evro. Pri izračunu modelske cene se upošteva tudi biokomponenta.</p>
    </article>
  </body>
</html>