<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/u_basketbolniy_superlizi_dnipro_peremig_odesu_a_kyivbasket_1683115"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T12:35:00+00:00"/>
    <meta property="og:title" content="У баскетбольній Суперлізі «Дніпро» переміг «Одесу», а «Київ-Баскет» розгромив «Запоріжжя»"/>
    <meta property="og:description" content="Триває регулярний чемпіонат української баскетбольної Суперліги. Чергові поєдинки відбулися у Дніпрі та Києві. В обох перемогу святкували господарі."/>
  </head>
  <body>
    <article>
      <h1>У баскетбольній Суперлізі «Дніпро» переміг «Одесу», а «Київ-Баскет» розгромив «Запоріжжя»</h1>
      <address>
        <time datetime="2019-11-04T12:35:00+00:00">04 Nov 2019, 12:35</time>
      </address>
      <p>
        <b>Триває регулярний чемпіонат української баскетбольної Суперліги. Чергові поєдинки відбулися у Дніпрі та Києві. В обох перемогу святкували господарі.</b>
      </p>
      <p>Як повідомляє офіційний сайт ФБУ, «Дніпро» на власному майданчику обіграв «Одесу» з рахунком 84:70 (26:23, 17:19, 20:10, 21:18). Тим самим команда з Дніпра здобула п’яту перемогу в сезоні і піднялась на друге місце турнірної таблиці.</p>
      <p>Господарі потужно провели третю чверть і в подальшому втримали переможний відрив. Кращими у складі господарів були Санон (18 очок) і Корнієнко (12 очок + 10 підбирань).</p>
      <p>Ще більш впевнено «Київ-Баскет» на власному майданчику <a href="https://fbu.ua/news/kiv-basket-rozgromiv-zaporizhzhya-pered-domashnim-ekzamenom-v-kubku-vropi">обіграв </a>«Запоріжжя» – 110:73 (30:18, 29:22, 30:16, 21:17).</p>
      <p>Господарі одразу пішли у відрив і з кожною чвертю лише збільшували свою перевагу. У підсумку, кияни розгромили гостей з рахунком 110:73. Найрезультативніші гравці матчу: Максим Пустозвонов (18 очок) – у «Київ-Баскет», Дейонте Сіммонс (18 очок) – у «Запоріжжя».</p>
      <p>Нагадаємо, напередодні «Хімік» з міста Южне на власному майданчику обіграв «Миколаїв» з рахунком 77:65.</p>
      <p>В турнірній таблиці Суперліги «Київ-Баскет» перемістився на сьому позицію, набравши 8 очок після 5 матчів. А лідирує в чемпіонаті «Прометей», в активі новачка 6 перемог і 13 очок.</p>
      <p>В турнірній таблиці Суперліги «Дніпро» перемістився на третю позицію, набравши 11 очок. А лідирує в чемпіонаті «Прометей» – в активі новачка 6 перемог і 13 очок. Команду з Кам’янського переслідують «Дніпро» і «Хімік», в активі яких по п’ять перемог в шести матчах і по 11 очок.</p>
      <p>
        <b>ТУРНІРНА ТАБЛИЦЯ (станом на 4 листопада) </b>
      </p>
      <figure>
        <img src="https://static.ua-football.com/img/upload/19/276246.png"/>
      </figure>
      <p> </p>
      <p> </p>
      <related>
        <h4>читайте також</h4>
        <a href="https://zik.ua/news/2019/10/31/kyivbasket_zdobuv_drugu_peremogu_u_kubku_yevropy_fiba_1680387"/>
        <a href="https://zik.ua/news/2019/10/24/trener_bk_dnipro_denys_zhuravlov_kyivbasketu_my_prograly_v_iedynoborstvah_1675245"/>
        <a href="https://zik.ua/news/2019/10/24/trener_kyivbasketa_aynars_bagatskis_potribno_buty_profesionalamy_1675189"/>
        <a href="https://zik.ua/news/2019/10/24/kyivbasket_obigrav_dnipro_u_startoviy_gri_grupovogo_etapu_kubku_yevropy_fiba_1675129"/>
      </related>
    </article>
  </body>
</html>