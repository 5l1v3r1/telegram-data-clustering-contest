<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/bukmekeri-zrobili-prognoz-na-match-ligi-chempioniv-dinamo-zagreb-shahtar-328398_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T12:25:00+00:00"/>
    <meta property="og:title" content="Букмекери зробили прогноз на матч Ліги чемпіонів &quot;Динамо&quot; Загреб – &quot;Шахтар&quot;"/>
    <meta property="og:description" content="Аналітики не вірять в команду Каштру."/>
  </head>
  <body>
    <article>
      <h1>Букмекери зробили прогноз на матч Ліги чемпіонів "Динамо" Загреб – "Шахтар"</h1>
      <h2>Аналітики не вірять в команду Каштру.</h2>
      <address>
        <time datetime="2019-11-04T12:25:00+00:00">04 Nov 2019, 12:25</time>
      </address>
      <p>У середу, 6 листопада, в матчі 4-го туру групового етапу <b><a href="https://dt.ua/SPORT/liga-chempioniv-rezultati-vsih-matchiv-23-zhovtnya-polozhennya-komand-327156_.html">Ліги чемпіонів</a></b> в Хорватії на стадіоні "Максимір" зустрінуться загребське "Динамо" та донецький "Шахтар".</p>
      <p>Букмекери вважають фаворитом цього поєдинку господарів поля. На перемогу хорватського клубу дається коефіцієнт 2,15. На успіх "гірників" можна поставити з коефіцієнтом 3,25. Нічия оцінюється коефіцієнтом 3,40.</p>
      <p>Нагадаємо, після трьох зіграних турів у "Динамо" і "Шахтаря" по чотири набраних очки. Команди обіграли "Аталанту", поступилися "Ман Сіті", а в минулому матчі між собою в Харкові зіграли внічию 2:2.</p>
      <p>До минулого матчу "Шахтар" і "Динамо" зустрічалися між собою два рази. У кваліфікації Ліги чемпіонів сезону 2008/2009 донецький "Шахтар" на РСК "Олімпійському" переміг з рахунком 2:0, а в столиці Хорватії святкував перемогу з рахунком 3:1.</p>
      <p>Раніше повідомлялося про те, що <b><a href="https://dt.ua/SPORT/shahtar-vpershe-za-10-rokiv-ne-zigraye-u-finali-kubka-ukrayini-327962_.html">"Шахтар" вперше за 10 років не зіграє у фіналі Кубка України</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>