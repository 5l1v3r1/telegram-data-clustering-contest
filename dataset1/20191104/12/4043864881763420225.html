<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/4/7230936/"/>
    <meta property="og:site_name" content="Українська правда"/>
    <meta property="article:published_time" content="2019-11-04T12:38:46+00:00"/>
    <meta property="og:title" content="Зеленський призначив головою Черкаської ОДА СБУшника з Маріуполя"/>
    <meta property="og:description" content="Президент України Володимир Зеленський замінив голову Черкаської обласної адміністрації."/>
  </head>
  <body>
    <article>
      <h1>Зеленський призначив головою Черкаської ОДА СБУшника з Маріуполя</h1>
      <address>
        <time datetime="2019-11-04T12:38:46+00:00">04 Nov 2019, 12:38</time>
      </address>
      <p>Президент України Володимир Зеленський замінив голову Черкаської обласної адміністрації.</p>
      <p><b>Джерело:</b> Укази президента  №<a href="https://www.president.gov.ua/documents/7972019-30165">797</a>/2019 та №<a href="https://www.president.gov.ua/documents/7982019-30169">798</a>/2019</p>
      <p><b>Деталі:</b> Зеленський звільнив з посади голови Черкаської обласної адміністрації Ігоря Шевченка згідно із поданою ним заявою. Наступним указом президент призначив на цю посаду Романа Боднара.</p>
      <p>Згідно із <a href="https://public.nazk.gov.ua/declaration/7b2e0870-b95b-4bdf-b0c9-b1def1f12ca9">декларацією</a> кандидата на посаду, поданою у НАЗК, Боднар зареєстрований в Чернівцях, але проживає в Маріуполі.</p>
      <p>За документом, Боднар володіє половиною квартири в Чернівцях загальною площею 78 кв.м, іншого нерухомого майна та автомобіля не має. Накопичень має лише 120 тисяч грн.</p>
      <p>У декларації вказано, що у 2018 році Боднар працював у Головному управлінні СБУ в Донецькій і Луганській областях. Там він за рік отримав 438 тисяч гривень зарплатні.</p>
      <p>Також він задекларував одноразову грошову допомогу учасника бойових дій в сумі 1265 грн.</p>
      <p>Перед цим Боднар також  подавав <a href="https://public.nazk.gov.ua/declaration/6bea0d88-39ff-4f7b-8672-16eac85de911">декларацію</a> кандидата на посаду заступника голови Житомирської ОДА.</p>
      <related>
        <a href="https://www.pravda.com.ua/news/2019/11/4/7230934/"/>
        <a href="https://www.pravda.com.ua/news/2019/11/3/7230840/"/>
        <a href="https://www.pravda.com.ua/news/2019/10/26/7230148/"/>
      </related>
    </article>
  </body>
</html>