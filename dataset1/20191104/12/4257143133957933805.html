<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/04/nagy-gondok-vannak-az-m1-esen"/>
    <meta property="og:site_name" content="infostart"/>
    <meta property="article:published_time" content="2019-11-04T12:35:10+00:00"/>
    <meta property="og:title" content="Nagy gondok vannak az M1-esen"/>
    <meta property="og:description" content="Az M0-s autóúton, az M1-es autópálya felé az M5-ös autópályától Szigetszentmiklósig csak lépésben halad a kocsisor, közel 1 óra a menetidő növekedés. A 160. kilométerszelvényénél található lehajtónál, a Hegyeshalom felé vezető oldalon egy kamion fordult keresztbe."/>
  </head>
  <body>
    <article>
      <h1>Nagy gondok vannak az M1-esen</h1>
      <address><time datetime="2019-11-04T12:35:10+00:00">04 Nov 2019, 12:35</time> by <a rel="author">Infostart</a></address>
      <h3>Az M0-s autóúton, az M1-es autópálya felé az M5-ös autópályától Szigetszentmiklósig csak lépésben halad a kocsisor, közel 1 óra a menetidő növekedés. A 160. kilométerszelvényénél található lehajtónál, a Hegyeshalom felé vezető oldalon egy kamion fordult keresztbe.</h3>
      <p>Anyagi káros közúti közlekedési baleset történt az M1-es autópálya Hegyeshalom felé vezető oldalán, a mosonmagyaróvári lehajtónál dél körül. Eddig tisztázatlan okok és körülmények között egy kamion megcsúszott és keresztbe fordult az úton, elzárva a pályáról történő lehajtás lehetőségét - <a href="http://www.police.hu/hu/hirek-es-informaciok/utinfo/baleseti-hirek/baleset-az-m1-esen-a-mosonmagyarovari-lehajtonal">írja a police.hu</a>.</p>
      <p>Az eset során személyi sérülés nem történt. A műszaki mentés idejére az autópályát legközelebb a 165. kilométerszelvénynél lehet elhagyni.</p>
      <blockquote>Az M0-s autóúton, az M1-es autópálya felé az M5-ös autópályától Szigetszentmiklósig csak lépésben halad a kocsisor, közel 1 óra a menetidő növekedés.</blockquote>
      <p>A fennakadás miatt az M51-es autóúton és az 51-es főúton is több km hosszan araszolnak a járművek.</p>
      <p>A keleti szakaszon, szintén az M1-es autópálya felé a maglódi csomópont után a 46-os km-nél, ahol korábban egy kamion balesete miatt sávlezárás volt érvényben már nincs korlátozás, valamennyi forgalmi sáv használható. Ennek ellenére a torlódás továbbra is jelentős, hosszabb menetidővel készüljenek - <a href="https://www.utinform.hu/hirek/balesetek-torlodasok-rendkivuli-kozlekedesi-esemenyek-2">írja az Útinform</a>.</p>
      <p>
        <i>Nyitókép: MTI/Krizsán Csaba</i>
      </p>
    </article>
  </body>
</html>