<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76191-Auto-s-pasazierom-zacalo-horiet-okoloiduci-si-nehodu-len-natacali-a-nepomohli-Kym-prisli-hasici-zo-sofera-bola-len-kostra"/>
    <meta property="og:site_name" content="REFRESHER"/>
    <meta property="article:published_time" content="2019-11-04T12:54:00+00:00"/>
    <meta property="og:title" content="Auto s pasažierom začalo horieť, okoloidúci si nehodu len natáčali a nepomohli. Kým prišli hasiči, zo šoféra bola len kostra"/>
    <meta property="og:description" content="Ak by mu hneď pomohli, tak mohol byť nažive."/>
  </head>
  <body>
    <article>
      <h1>Auto s pasažierom začalo horieť, okoloidúci si nehodu len natáčali a nepomohli. Kým prišli hasiči, zo šoféra bola len kostra</h1>
      <address><time datetime="2019-11-04T12:54:00+00:00">04 Nov 2019, 12:54</time> by <a rel="author">Alexandra Murajdová</a></address>
      <p>
        <b>Ak by mu hneď pomohli, tak mohol byť nažive.</b>
      </p>
      <p>53-ročný podnikateľ Premchand Jain z Indie bol na ceste do svojej továrne, keď jeho auto zachvátili plamene a nevedel sa dostať von, pretože sa nedalo odomknúť. <b>Okoloidúci si celý incident natáčali namiesto toho, aby sa mu niekto z nich pokúsil pomôcť,</b> informuje<a href="http://www.newindianexpress.com/nation/2019/oct/30/rajasthan-man-charred-to-death-in-car-as-passersby-kept-filming-incident-2054840.html?utm_campaign=fullarticle&amp;utm_medium=referral&amp;utm_source=inshorts"> Indian Express.</a></p>
      <figure>
        <img src="https://i.refresher.sk/public/alexandra-murajdova/car-872265_960_720.jpg"/>
        <figcaption>
          <cite>pixabay</cite>
        </figcaption>
      </figure>
      <p>Miestny hasič hovorí, že hneď, ako dostali o nehode správu, na miesto vyslali dve hasičské autá. Kým sa im však podarilo plamene uhasiť, <b>z muža ostala už len kostra</b>. Dodáva, že ľudia si aj vtedy všetko natáčali. Ak by však k autu pribehli hneď, ako oheň začal a rozbili okno, tak by prežil.</p>
      <p>Svedkovia hovoria, že sa mu na diaľnici vypol motor, no podarilo sa mu ho opäť naštartovať. Prešiel pár stoviek metrov a vnútro auta sa už začalo napĺňať dymom. Počiatočné vyšetrovanie naznačuje, že nehodu spôsobil skrat v aute, no celý incident sa bude naďalej vyšetrovať.</p>
      <p><a href="https://refresher.sk/69443-18rocny-mladik-dobodal-16rocneho-chlapca-na-smrt-Ich-rovesnici-si-miesto-kontaktovania-policie-cely-incident-nahravali-na-mobil">Podobný prípad </a>sa stal len pred pár mesiacmi, kedy si kamaráti nahrávali bitku, pri ktorej jeden z chlapcov zomrel. Je pre ľudí skutočne dôležitejšie mať veci zaznamenané a neskôr sa s nimi pochváliť, ako zachrániť život?</p>
      <related>
        <a href="https://refresher.sk/69443-18rocny-mladik-dobodal-16rocneho-chlapca-na-smrt-Ich-rovesnici-si-miesto-kontaktovania-policie-cely-incident-nahravali-na-mobil"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70400-17rocneho-Slovaka-prenasledovala-policia-S-autom-preletel-cez-plot-a-zrazil-troch-ludi"/>
        <a href="https://refresher.sk/70678-Za-telefon-v-ruke-mozes-dostat-az-dvojnasobnu-pokutu-cyklisti-uz-mozu-beztrestne-nafukat-Schvalili-novy-zakon-o-cestnej-premavke"/>
        <a href="https://refresher.sk/70561-Reportera-vyhodili-po-tom-co-v-zivom-vysielani-z-autosalonu-zacal-skakat-po-historickych-autach-Tvrdil-ze-sa-citi-ako-dieta"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
        <a href="https://refresher.sk/69694-Aka-bola-Biela-noc-2019-Nechybali-dlhe-rady-no-na-vysvietene-Lido-ci-obrovsku-Zem-sa-oplatilo-pockat"/>
      </related>
    </article>
  </body>
</html>