<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/epiczentr-k-planu%d1%94-zajmatisya-pererobkoyu/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-04T12:04:00+00:00"/>
    <meta property="og:title" content="«Епіцентр К» планує займатися переробкою"/>
    <meta property="og:description" content="У компанії &quot;Епіцентр К&quot; є плани йти в переробку - переробляти пшеницю на борошно, а з часом і кукурудзу. У Вінницькій області, є два млина. Зараз підприємс"/>
  </head>
  <body>
    <article>
      <h1>«Епіцентр К» планує займатися переробкою</h1>
      <address>
        <time datetime="2019-11-04T12:04:00+00:00">04 Nov 2019, 12:04</time>
      </address>
      <figure>
        <img src="https://infoindustria.com.ua/wp-content/uploads/2019/11/IMG_20191101_112422_02.jpg"/>
      </figure>
      <p><b>У компанії "Епіцентр К" є плани йти в переробку - переробляти пшеницю на борошно, а з часом і кукурудзу. У Вінницькій області, є два млина. Зараз підприємство переробляє 50-80 т пшениці за добу, випускаючи борошно вищого сорту (ТМ «Вінницьке борошно»).<br/></b>«В глобальних масштабах ми ще думаємо, тому що Україну розглядають як постачальника сировини, в основному. Напрямки глибокої переробки кукурудзи та пшениці поки що лише прораховуємо», — повідомили в компанії. <br/>Один млин у Вінницькій області потужністю 15 т/добу задовольняє потреби пайовиків. «Ми роздаємо борошно пайовикам», — розказала <b>Світлана Нікітюк, заступник директора аграрного департаменту з елеваторного напрямку «Епіцентр К», керівник відділу трейдингу</b>.<br/>Другий млин у селищі Гнівань переробляє від 50 до 80 т пшениці на добу.<br/>Борошно фасується в упаковки по 2-5 кг, і продається в мережі «Епіцентрі», а також постачається насипом на макаронні фабрики. «Слідкуємо за ринком. Поки що працює лише одна лінія, проте є можливість запустити і другу лінію. Вже маємо сталі контракти з «Хлібними традиціями», зокрема», — розказала Світлана Нікітюк.<br/>Млини переробляють пшеницю, вирощену «Епіцентр К». «Підприємство втілює вислів «з лану до столу. Далі будемо продовжувати», — відзначила Нікітюк.<br/> <br/> <br/><i>ІА «Інфоіндустрія»</i></p>
    </article>
  </body>
</html>