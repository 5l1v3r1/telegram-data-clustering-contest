<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/04/novyna/polityka/sud-ne-znyav-aresht-korporatyvnyx-prav-firmy-trejd-kommoditi"/>
    <meta property="og:site_name" content="Слово і Діло"/>
    <meta property="article:published_time" content="2019-11-04T12:40:02+00:00"/>
    <meta property="og:title" content="Суд не зняв арешт з корпоративних прав фірми «Трейд Коммодіті»"/>
    <meta property="og:description" content="Антикорупційний суд не побачив підстав для задоволення клопотання сторони захисту про зняття арешту з бізнесу підозрюваного."/>
  </head>
  <body>
    <article>
      <h1>Суд не зняв арешт з корпоративних прав фірми «Трейд Коммодіті»</h1>
      <address>
        <time datetime="2019-11-04T12:40:02+00:00">04 Nov 2019, 12:40</time>
      </address>
      <p>
        <b>Суд залишив заарештованими корпоративні права ТОВ «Трейд Коммодіті», які належать його директору Вадиму Майку.</b>
      </p>
      <p>Таке рішення 28 жовтня ухвалив слідчий суддя Вищого антикорупційного суду Володимир Воронько за результатами розгляду клопотання захисту, повідомляє «Слово і Діло».</p>
      <p>Адвокат Майка вказувала, що акт перевірки Державної аудиторської служби, яким обґрунтовується підозра її клієнту, визнано судом незаконним. Тому, на її думку, наразі відпала необхідність в арешті майна.</p>
      <p>Своєю чергою детектив НАБУ заперечував проти задоволення клопотання. Він вказав, що підозра Майку обґрунтовується не тільки вказаним актом, а й іншими матеріалами справи.</p>
      <p>Вивчивши клопотання, суддя відмовив у його задоволенні.</p>
      <p>Як відомо, у цій справі обвинувачується заступник міністра оборони Ігор Павловський, директор відділу Департаменту державних закупівель та постачання матеріальних ресурсів Міноборони Володимир Гулєвич та працівник цього департаменту, посадова особа Департаменту внутрішнього аудиту Міноборони, фактичний власник «Трейд Коммодіті» Володимир Трофименко та комерційний директор цієї компанії Володимир Гарькавий.</p>
      <p>Водночас відносно Майка здійснюється заочне розслідування.</p>
      <p>Нагадаємо, <a href="https://www.slovoidilo.ua/2019/10/08/novyna/finansy/sap-skeruvala-sudu-spravu-shhodo-roztraty-pry-zakupivli-palyva-minoborony">САП направила до суду справу про розтрату коштів при закупівлі палива для Міноборони</a>. Пізніше <a href="https://www.slovoidilo.ua/2019/10/17/novyna/polityka/antykorupczijnyj-sud-rozhlyane-spravu-palyvnyx-sxem-minoborony">ВАКС призначив підготовче засідання в цій справі</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/09/06/novyna/polityka/palyvni-sxemy-mo-pidozryuvanym-obmezhyly-stroky-oznajomlennya-spravoyu"/>
        <a href="https://www.slovoidilo.ua/2019/07/01/novyna/polityka/sud-skasuvav-aresht-kvartyry-top-menedzhera-trejd-kommoditi"/>
        <a href="https://www.slovoidilo.ua/2019/06/10/novyna/polityka/sud-vidmovyvsya-rozhlyadaty-skarhu-pavlovskoho-pidozru-nabu"/>
      </related>
    </article>
  </body>
</html>