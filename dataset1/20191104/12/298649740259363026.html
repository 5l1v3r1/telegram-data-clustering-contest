<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/04/coin-marco-marchi-liu-jo-entra-nel-capitale-con-il-15-pn_20191104_00100/"/>
    <meta property="og:site_name" content="Askanews"/>
    <meta property="article:published_time" content="2019-11-04T12:13:14+00:00"/>
    <meta property="og:title" content="Coin: Marco Marchi (Liu Jo) entra nel capitale con il 15%"/>
    <meta property="og:description" content="Milano, 4 nov. (askanews) – Coin accoglie nella propria compagine societaria Marco Marchi, fondatore e presidente di Liu Jo. L’imprenditore emiliano fa il suo ingresso nel cda della catena italiana grazie a un aumento di capitale che lo porta a detenere una quota pari al 15%. L’operazione, spiega una nota della società, intende valorizzare il […]"/>
  </head>
  <body>
    <article>
      <h1>Coin: Marco Marchi (Liu Jo) entra nel capitale con il 15%</h1>
      <h2>L'imprenditore emiliano nel cda grazie a un aumento di capitale</h2>
      <address>
        <time datetime="2019-11-04T12:13:14+00:00">04 Nov 2019, 12:13</time>
      </address>
      <figure>
        <img src="http://www.askanews.it/wp-content/uploads/2019/11/20191104_131303_FD6612CB.jpg"/>
      </figure>
      <p>Milano, 4 nov. (askanews) – Coin accoglie nella propria compagine societaria Marco Marchi, fondatore e presidente di Liu Jo. L’imprenditore emiliano fa il suo ingresso nel cda della catena italiana grazie a un aumento di capitale che lo porta a detenere una quota pari al 15%.</p>
      <p>L’operazione, spiega una nota della società, intende valorizzare il lavoro svolto dalla cordata di imprenditori e dal management alla guida dell’azienda e, grazie ai nuovi mezzi finanziari e all’esperienza e visione di Marchi, contribuirà ad accelerare il piano di rinnovamento e sviluppo dell’insegna attualmente in corso. Coin ha ripreso infatti il sentiero della crescita e del riposizionamento con la recente trasformazione dello store di Trieste in quello che è diventato il terzo Coin Excelsior, dopo l’apertura di Roma Cola di Rienzo e della shopping destination presso il CityLife Shopping District di Milano.</p>
    </article>
  </body>
</html>