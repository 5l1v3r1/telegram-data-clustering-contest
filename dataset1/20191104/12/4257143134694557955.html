<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/bulvar/2019/11/04/temetolatogatas-kozben-fosztottak-ki-lajko-felixet-oda-a-szazmillios-hegedu"/>
    <meta property="og:site_name" content="infostart"/>
    <meta property="article:published_time" content="2019-11-04T12:51:15+00:00"/>
    <meta property="og:title" content="Temetőlátogatás közben fosztották ki Lajkó Félixet, oda a százmilliós hegedű"/>
    <meta property="og:description" content="A mintegy 160 millió forintot érő hegedűt akkor lopták ki a művész kocsijából, amikor szerettei sírját kereste fel."/>
  </head>
  <body>
    <article>
      <h1>Temetőlátogatás közben fosztották ki Lajkó Félixet, oda a százmilliós hegedű</h1>
      <address><time datetime="2019-11-04T12:51:15+00:00">04 Nov 2019, 12:51</time> by <a rel="author">Infostart</a></address>
      <h3>A mintegy 160 millió forintot érő hegedűt akkor lopták ki a művész kocsijából, amikor szerettei sírját kereste fel.</h3>
      <p>Az eset még pénteken történt a délvidéki Péterrévén, ahol a temető melletti utcában rabolták ki Lajkó Félix hegedűművészt, az autójából emelték el hangszerét, míg ő szerettei sírját látogatta meg - írja a <a href="https://www.magyarszo.rs/hu/4134/kozelet_kekfeny/210453/Ellopt%C3%A1k-Lajk%C3%B3-F%C3%A9lix-heged%C5%B1j%C3%A9t.htm">Magyar Szó</a>.</p>
      <p>A rablást azonnal jelentették a rendőrségnek.</p>
      <p>"A nyomozás érdekében a részletekről nem beszélhetek, de bízom a rendőrség munkájában, és hogy a hegedű előkerül majd" – mondta röviden a hegedűművész.</p>
      <p>A belgrádi szerb média szerint az 1800-as években készült hegedű értéke félmillió euró. A Domenico Montano márkájú hangszer igen ritka. A rendőrség az esetet súlyos rablásnak minősítette, a nyomozás folyamatban van.</p>
      <p>
        <i>Nyitókép: MTI/Mohai Balázs</i>
      </p>
    </article>
  </body>
</html>