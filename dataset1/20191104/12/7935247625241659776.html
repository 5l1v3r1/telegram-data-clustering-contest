<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/meltem-miraloglu-gundem-olunca-yeni-bir-aciklama-yapti-214086h.htm"/>
    <meta property="og:site_name" content="OLAY"/>
    <meta property="article:published_time" content="2019-11-04T12:18:08+00:00"/>
    <meta property="og:title" content="Meltem Miraloğlu gündem olunca yeni bir açıklama yaptı"/>
    <meta property="og:description" content="'Türkiye'de yıllardır iş gelmediği için Amerika'ya geldim' yanıtıyla gündeme bomba gibi düşen oyuncu Meltem Miraloğlu yeni bir açıklama daha yaptı."/>
  </head>
  <body>
    <article>
      <h1>Meltem Miraloğlu gündem olunca yeni bir açıklama yaptı</h1>
      <h2>'Türkiye'de yıllardır iş gelmediği için Amerika'ya geldim' yanıtıyla gündeme bomba gibi düşen oyuncu Meltem Miraloğlu yeni bir açıklama daha yaptı.</h2>
      <address>
        <time datetime="2019-11-04T12:18:08+00:00">04 Nov 2019, 12:18</time>
      </address>
      <p>Oyuncu Meltem Miraloğlu kendisinden 48 yaş büyük Patrick (80) ile evlenip Amerika’ya yerleşmişti. Sürpriz evlilik Miraloğlu'nun ailesinde ve sevenlerinde şok etkisi yaratmıştı. Çiftin evliliğiyle ilgili çeşitli iddialar ortaya atılmıştı.</p>
      <p>Kendisini evlatlık olarak almış olan Patrick’le evlendiği haberleri Türkiye’de duyulunca uzun süre magazin gündemini meşgul eden Meltem Miraloğlu’nun bu evliliği bir zorunluluktan yaptığı şeklindeki iddiaların ardı arkası kesilmeyince oyuncu Instagram hesabından açıklama yapma gereği hissetti.<br/><br/><b>"AMERİKA’YA GELMEK EN DOĞRU KARARIM OLDU"</b></p>
      <p>Instagram hesabından paylaştığı ve son derece üzgün göründüğü videonun ardından kendisi hakkında endişe duyulduğu ve çok mutsuz olduğu yönünde haberler yapılan Meltem Miraloğlu, bu haberler çıktıktan kısa bir süre sonra yeni bir paylaşımda bulundu.</p>
      <p>Oyuncu sosyal medya üzerinden “Gerçekten mutlu musun, neden kendine bu kötülüğü yaptın?” diye soran takipçisine 'Türkiye'de yıllardır iş gelmediği için Amerika'ya geldim sevgi ve saygılarımla' cevabını vermişti. Bu açıklamadan sonra gündeme yeniden gelen oyuncu yeni bir açıklama yaptı.<br/> </p>
      <figure>
        <img src="https://imgrosetta.mynet.com/file/11350284/640xauto.jpg"/>
      </figure>
      <p>Zafer işareti yaparken çekilmiş gülümsediği bir fotoğraf karesini sevenlerine ulaştıran Meltem, yeni hayatıyla ilgili şu satırları yazdı:</p>
      <p>“Hayatımda aldığım en doğru karar Amerika'ya gelmekti. Amerika'yı ve Amerikalıları çok seviyorum. Bu düşüncem ölene kadar bakidir. Sevgi ve saygılarımla...”</p>
    </article>
  </body>
</html>