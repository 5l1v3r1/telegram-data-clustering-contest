<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/zbir_pidpysiv_za_vidstavku_ryaboshapky_ekspert_vkazav_na_oznaku_1683053"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T12:05:00+00:00"/>
    <meta property="og:title" content="Збір підписів за відставку Рябошапки: Експерт вказав на ознаку несамостійності «слуг народу»"/>
    <meta property="og:description" content="Гра, яку веде нардеп від «Слуги народу» Олександр Дубінський у Верховній Раді і яка скерована проти генерального прокурора України Руслана Рябошапки, вказують тільки на несамостійність парламентаря."/>
  </head>
  <body>
    <article>
      <h1>Збір підписів за відставку Рябошапки: Експерт вказав на ознаку несамостійності «слуг народу»</h1>
      <address>
        <time datetime="2019-11-04T12:05:00+00:00">04 Nov 2019, 12:05</time>
      </address>
      <p>
        <b>Гра, яку веде нардеп від «Слуги народу» Олександр Дубінський у Верховній Раді і яка скерована проти генерального прокурора України Руслана Рябошапки, вказують тільки на несамостійність парламентаря.</b>
      </p>
      <p>Таку думку в ефірі інформаційно-аналітичного проєкту <a href="https://zik.ua/tv/project/%D1%81hudova_chetvirka/">«Чудова четвірка»</a> на телеканалі <a href="https://zik.ua/">ZIK</a> висловив політичний експерт Валерій Клочок.</p>
      <p>Ведуча програми зауважила, що у Верховній Раді збирають підписи за відставку генерального прокурора Руслана Рябошапки. Зокрема, вона поцікавилась, чи достатньо двох місяців, щоб керівник ГПУ показав результат, чи це ще один із показників розколу у монобільшості. Пан Клочок назвав такі кроки «політичною безграмотністю».</p>
      <p>«Як на мене, щоб бути максимально політично коректним, але сказати відверто – це політична безграмотність. Якщо м'яко говорити. Тому що саме представники «Слуги народу»  ініціюють це питання, ті, хто дійсно голосували за нього. Я мало розумію, як за півтора місяця, майже два, неповних (бо реформа у ГПУ взагалі розпочалася ще місяць тому), можна показати якісь справжні результати?» – зазначив експерт.</p>
      <figure>
        <iframe src="https://www.youtube.com/embed/N9YdxjOX3ko" width="640" height="360" data-service="Youtube" scrolling="no"/>
      </figure>
      <p>Також, за його словами, дивно те, що замість того, аби допомагати «своєму» генеральному прокурору, Олександр Дубінський та «його компанія» збирають підписи за його відставку. На його думку, це суто політика, політична безграмотність і навіть дурість.</p>
      <p>«Якщо Дубінський вважає, що в такий спосіб він зможе народити якусь нову політичну силу, яка десь в перспективі створить серйозну конкуренцію «Слузі народу», ну, я маю щодо цього дуже глибокі сумнів. А якщо в такий спосіб проводити гру публічно, то це вказує лише на таку політичну несамостійність», – переконаний Клочок.</p>
      <p>Як <a href="https://zik.ua/news/2019/11/01/ryaboshapka_kazhe_shcho_spokiyno_stavytsya_do_initsiatyvy_yogo_vidstavky_1681713">повідомляли</a>, генеральний прокурор України Руслан Рябошапка заявляє, що спокійно ставиться до ініціативи його відставки, яку озвучив народний депутат фракції «Слуга народу» Олександр Дубінський.</p>
      <p>Додамо, колишня міністерка юстиції України Олена Лукаш заявила, що <a href="https://zik.ua/news/2019/11/01/eksministerka_lukash_diyalnist_ryaboshapky_pryzvede_do_kolapsu_pravoohoronnoi_1681951">діяльність генпрокурора Руслана Рябошапки призведе до колапсу</a> роботи правоохоронної системи вже у грудні. </p>
      <related>
        <h4>читайте також</h4>
        <a href="https://zik.ua/news/2019/11/01/obitsyanoi_vesny_ne_bude__eksministerka_yustytsii_pro_rozsliduvannya_1681971"/>
        <a href="https://zik.ua/news/2019/11/01/eksministerka_lukash_diyalnist_ryaboshapky_pryzvede_do_kolapsu_pravoohoronnoi_1681951"/>
        <a href="https://zik.ua/news/2019/11/01/ryaboshapka_kazhe_shcho_spokiyno_stavytsya_do_initsiatyvy_yogo_vidstavky_1681713"/>
        <a href="https://zik.ua/news/2019/10/31/genprokuror_zayavyv_pro_tysk_portnova_ta_dubinskogo_1680345"/>
      </related>
    </article>
  </body>
</html>