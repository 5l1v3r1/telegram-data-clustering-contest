<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-ncp-chief-sharad-pawar-reached-to-meet-congress-interim-president-sonia-gandhi-residence-in-delhi-2831324.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-04T12:16:50+00:00"/>
    <meta property="og:title" content="सोनिया से मिलने के बाद शरद पवार बोले- जनादेश तो विपक्ष में बैठके के लिए मिला है मगर..."/>
    <meta property="og:description" content="महाराष्ट्र में सरकार गठन को लेकर चल रही रस्साकशी के बीच राष्ट्रवादी कांग्रेस पार्टी के प्रमुख शरद पवार ने शिवसेना के साथ हाथ मिलाने की संभावना को खारिज नहीं करते हुए सोमवार को कहा कि पता नहीं कि आगे..."/>
  </head>
  <body>
    <article>
      <h1>सोनिया से मिलने के बाद शरद पवार बोले- जनादेश तो विपक्ष में बैठके के लिए मिला है मगर...</h1>
      <address><time datetime="2019-11-04T12:16:50+00:00">04 Nov 2019, 12:16</time> by <a rel="author">लाइव हिन्दुस्तान टीम,नई दिल्ली</a></address>
      <p>महाराष्ट्र में सरकार गठन को लेकर चल रही रस्साकशी के बीच राष्ट्रवादी कांग्रेस पार्टी के प्रमुख शरद पवार ने शिवसेना के साथ हाथ मिलाने की संभावना को खारिज नहीं करते हुए सोमवार को कहा कि पता नहीं कि आगे क्या होगा। पवार ने कांग्रेस अध्यक्ष सोनिया गांधी से मुलाकात के बाद यह भी कहा कि कांग्रेस-राकांपा गठबधंन को विपक्ष में बैठने का जनादेश मिला है और सरकार बनाने की जिम्मेदारी भाजपा और उसके सहयोगी दलों की है।<br/>     <br/>उन्होंने संवाददाताओं से कहा कि वह जल्द ही सोनिया से फिर मुलाकात करेंगे और उनसे राज्य के राजनीतिक हालात के बारे में चर्चा करेंगे। यह पूछे जाने पर कि क्या वह एक बार फिर से महाराष्ट्र का मुख्यमंत्री बनने के लिए तैयार हैं तो उन्होंने कहा, ''नहीं। एक सवाल के जवाब में उन्होंने कहा, ''हमें विपक्ष में बैठने का जनादेश मिला है, लेकिन पता नहीं आगे क्या होगा। यह पूछे जाने पर कि क्या भाजपा एवं शिवसेना के बीच 'बार्गेनिंग गेम चल रहा है तो उन्होंने कहा कि यह 'बार्गेनिंग गेम नहीं, बल्कि 'सीरियस गेम है।</p>
      <p>एक तरफ एनसीपी प्रमुख सोनिया गांधी से मिलने के लिए उनके आवास पहुंचे हुए थे तो दूसरी ओर शिवसेना के नेता संजय राउत राज्यपाल से मिलने के लिए राजभवन पहुंचे हुए थे। राज्यपाल से मुलाकात के बाद संजय राउत ने मीडिया से बात करते हुए कहा कि  राज्य पाल से हमने अपनी बात रखी। राज्यपाल से मुलाकात के बाद उन्होंने कहा कि महाराष्ट्र में स<b>र</b>कार नहीं बनने पर शिवसेना जिम्मेदार नहीं है। शिवसेना सरकार बनाने में कोई अड़चन नहीं डाल रही है। </p>
      <p>आपको बता दें, शिवसेना के 56 विधायक हैं, जबकि कांग्रेस के पास 44 और राष्ट्रवादी कांग्रेस पार्टी (एनसीपी) के पास 54 विधायक हैं। वहीं, निर्दलीय विधायकों की संख्या एक दर्जन से ज्यादा है। निर्दलीय विधायकों को लेकर बीजेपी और शिवसेना अलग-अलग दावे भी करती रही है।</p>
    </article>
  </body>
</html>