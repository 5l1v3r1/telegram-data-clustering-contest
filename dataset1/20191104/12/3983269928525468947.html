<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/324/gran-desplegament-policial-en-previsio-de-protestes-per-la-visita-dels-reis/noticia/2960702/"/>
    <meta property="og:site_name" content="CCMA"/>
    <meta property="article:published_time" content="2019-11-04T12:55:00+00:00"/>
    <meta property="og:title" content="Gran desplegament policial per la visita del rei Felip VI"/>
    <meta property="og:description" content="Tallada la B-23 d'entrada a Barcelona i es fan desviaments a Esplugues per motius de seguretat"/>
  </head>
  <body>
    <article>
      <h1>Gran desplegament policial per la visita del rei Felip VI</h1>
      <h2>Tallada la B-23 d'entrada a Barcelona i es fan desviaments a Esplugues per motius de seguretat</h2>
      <address><time datetime="2019-11-04T12:55:00+00:00">04 Nov 2019, 12:55</time> by <a rel="author">Redacció</a></address>
      <p><b>Blindatge</b> total a l'accés al <b>Palau de Congressos de Catalunya</b>, al capdamunt de la <b>Diagonal de Barcelona</b>, on aquesta tarda es fa l'acte de lliurament dels Premis Princesa de Girona.</p>
      <p>Els <b>Mossos d'Esquadra</b> i la <b>Policia Nacional</b> custodien conjuntament la zona, on també hi ha efectius de la<b> Guàrdia Urbana</b> i un ampli desplegament de tanques.</p>
      <p>L'accés per la B-23 a Barcelona ha estat tallat abans de les tres de la tarda.</p>
      <figure>
        <iframe data-src="https://twitter.com/transit/status/1191353506491518976?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <figure>
        <img src="https://www.ccma.cat/multimedia/jpg/1/6/1572871256161.jpg"/>
      </figure>
      <p> </p>
      <p>Un <b>cordó de seguretat </b>delimita el perímetre de l'<b>hotel Rey Juan Carlos</b> i el Palau de Congressos, on aquest migdia, a dos quarts d'una, <b>els reis ja han fet una primera aparició</b> per fer-se una foto amb els guardonats.</p>
      <p> </p>
      <figure>
        <img src="https://www.ccma.cat/multimedia/jpg/6/8/1572870887986.jpg"/>
      </figure>
      <p> </p>
      <p>Abans, al matí, s'hi ha fet la <b>roda de premsa</b> de presentació. Els <b>estrictes controls de seguretat</b> han obligat els mitjans acreditats a accedir al recinte amb una hora d'antelació.</p>
      <p> </p>
      <figure>
        <img src="https://www.ccma.cat/multimedia/jpg/8/1/1572872619518.jpg"/>
      </figure>
      <p> </p>
      <p><b>Diumenge</b> al vespre ja hi va haver les primeres <a href="https://www.ccma.cat/324/una-cassolada-contra-la-visita-del-rei-talla-la-diagonal-a-lentrada-de-barcelona/noticia/2960574/"><b>protestes per la presència de la família reial</b></a> a la capital de Catalunya: <b>un miler de manifestants</b> va tallar l'entrada a Barcelona per la Diagonal durant més de dues hores, i van fer una <b>cassolada</b>.</p>
      <p> </p>
      <figure>
        <img src="https://www.ccma.cat/multimedia/jpg/8/3/1572870890238.jpg"/>
      </figure>
      <p> </p>
      <p>Aquesta tarda hi ha <b>convocada una altra protesta</b>, per part dels <b>CDR</b>, coincidint amb la cerimònia, que es fa<b> per primera vegada a Barcelona</b> i al novembre (i no a Girona el mes de juny) per commemorar el <b>desè aniversari dels premis</b> de la <b>Fundació Princesa de Girona</b>.</p>
      <p>La visita reial, per tant, té lloc <a href="https://www.ccma.cat/324/felip-vi-i-els-premis-princesa-de-girona-a-barcelona-en-plena-campanya-electoral/noticia/2960610/">en plena campanya electoral i després de la sentència del judici del procés</a>.</p>
    </article>
  </body>
</html>