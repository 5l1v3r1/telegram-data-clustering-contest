<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/zustrich-v-normandskomu-formati-nova-vimoga-rosiji-novini-ukrajini-50051474.html"/>
    <meta property="og:site_name" content="НВ"/>
    <meta property="article:published_time" content="2019-11-04T12:00:00+00:00"/>
    <meta property="og:title" content="Росія вимагає підготовки спільного документа для проведення зустрічі в нормандському форматі - Пристайко"/>
    <meta property="og:description" content="Росія висунула вимогу підготувати спільний документ для проведення зустрічі в нормандському форматі, заявив міністр закордонних справ України Вадим Пристайко."/>
  </head>
  <body>
    <article>
      <h1>Росія вимагає підготовки спільного документа для проведення зустрічі в нормандському форматі - Пристайко</h1>
      <h2>Росія висунула вимогу підготувати спільний документ для проведення зустрічі в нормандському форматі, заявив міністр закордонних справ України Вадим Пристайко.</h2>
      <address>
        <time datetime="2019-11-04T12:00:00+00:00">04 Nov 2019, 12:00</time>
      </address>
      <p>«Є вимога щодо підготовки документа, який лідери розглянуть. У вересні, коли ми домовлялися, було всього дві вимоги — це визнання формули Штайнмайєра і розведення в трьох ділянках. Російська сторона зараз почала говорити про документ, який сторони повинні узгодити, щоб лідери з ним працювали», — пояснив він під час спільного брифінгу зі своїм естонським колегою Урмасом Рейнсалу.</p>
      <p>Пристайко зазначив, що раніше такої вимоги не було.</p>
      <p>У той же час, він підкреслив, що якщо мається на увазі документ, який буде за результатами зустрічі, то його можна підготувати, «щоб лідери не сиділи і на чистому аркуші не писали результати».</p>
      <p>«Ми готові до цієї зустрічі», — резюмував міністр.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FUkraineMFA%2Fvideos%2F417580799158361%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>Раніше в Кремлі заявили, що <a href="https://nv.ua/ukr/world/geopolitics/putin-normandska-zustrich-pyeskov-novini-svitu-50051378.html">президент РФ Володимир Путін зацікавлений в проведенні зустрічі</a> з лідерами ФРН, Франції та України в Нормандські форматі за умови термінової необхідності.</p>
      <p>Читайте також:<br/><a href="https://nv.ua/ukr/ukraine/politics/zelenskiy-gotoviy-do-zustrichi-z-putinim-pristayko-novini-ukrajini-50050392.html">&amp;nbspРозмовляли вже тричі: очільник МЗС заявив, що Зеленський готовий до зустрічі з Путіним</a></p>
    </article>
  </body>
</html>