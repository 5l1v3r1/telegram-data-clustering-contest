<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/her-sendes-den-amerikanske-hoyreekstremisten-ut-av-norge/71781005"/>
    <meta property="og:site_name" content="Dagbladet.no"/>
    <meta property="article:published_time" content="2019-11-04T12:24:12+00:00"/>
    <meta property="og:title" content="Her sendes den amerikanske høyreekstremisten ut av Norge"/>
    <meta property="og:description" content="Greg Johnson, som lørdag ble pågrepet av politiet under et arrangement i Oslo, ble fløyet til Ungarn mandag."/>
  </head>
  <body>
    <article>
      <h1>Her sendes den amerikanske høyreekstremisten ut av Norge</h1>
      <h2>Greg Johnson, som lørdag ble pågrepet av politiet under et arrangement i Oslo, ble fløyet til Ungarn mandag.</h2>
      <address><time datetime="2019-11-04T12:24:12+00:00">04 Nov 2019, 12:24</time> by <a rel="author">NTB I</a></address>
      <p>- Siden politiet først i går kveld fant ut at de ikke hadde lov til å nekte ham å reise hvor han ville i Europa, kom han ikke av gårde i går, skrev Greg Johnsons norske forsvarer, John Christian Elden, i en tekstmelding til NTB mandag morgen.</p>
      <p>Han opplyste at Johnson på statens regning mandag formiddag først flyr til Ungarn, og så videre til Lisboa.</p>
      <figure>
        <img src="https://dbstatic.no/71781083.jpg?imageId=71781083&amp;width=1024&amp;height=615"/>
        <figcaption><b>PÅGREPET:</b> Greg Johnson ble pågrepet lørdag. Baqkgrunnen var frykt for at han kan påvirke andre til å utøve vold. Foto: Stian Lysberg Solum / NTB scanpix Vis mer</figcaption>
      </figure>
      <p>Elden bekrefter overfor <a href="https://www.nrk.no/nyheter/johnson-pa-fly-ut-av-norge--1.14768405">NRK </a>senere mandag at Johnson sitter på flyet til Ungarn. Ifølge kanalen ble høyreekstremisten fraktet av en bil tilknyttet Politiets utlendingsenhet direkte til flyet.</p>
      <p>Bakgrunnen for PSTs pågripelse av den høyreekstreme profilen var frykt for at han kan påvirke andre til å utøve vold.</p>
      <p>Johnson var blant mellom 50 og 100 personer som lørdag skulle delta på en konferanse i Oslo arrangert av det høyreekstreme nettverket Scandza Forum.</p>
    </article>
  </body>
</html>