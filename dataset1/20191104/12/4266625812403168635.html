<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/ukrzaliznytsya_planuie_zbilshyty_kilkist_shvydkisnyh_poizdiv_intersiti_1683103"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T12:12:00+00:00"/>
    <meta property="og:title" content="Укрзалізниця планує збільшити кількість швидкісних поїздів Інтерсіті+"/>
    <meta property="og:description" content="Укрзалізниця планує вдвічі збільшити кількість швидкісних поїздів. Зокрема, йдеться про рухомий склад, що використовується на маршрутах поїздів класу Інтерсіті+."/>
  </head>
  <body>
    <article>
      <h1>Укрзалізниця планує збільшити кількість швидкісних поїздів Інтерсіті+</h1>
      <address>
        <time datetime="2019-11-04T12:12:00+00:00">04 Nov 2019, 12:12</time>
      </address>
      <p>
        <b>Укрзалізниця планує вдвічі збільшити кількість швидкісних поїздів. Зокрема, йдеться про рухомий склад, що використовується на маршрутах поїздів класу Інтерсіті+.</b>
      </p>
      <p>Про це <a href="https://www.uz.gov.ua/press_center/up_to_date_topic/504788/">повідомив</a> голова правління АТ "Укрзалізниця" Євген Кравцов, інформує прессслужба відомства. </p>
      <p>"Завдання на наступні 5 років – збільшити на 10 одиниць кількість рухомого складу, що використовується на швидкісних маршрутах", – сказав Кравцов.</p>
      <p>Окрім цього, він нагадав, що Укрзалізниця встановила рекорд з виконання капітально-відновлювального ремонту пасажирських вагонів.</p>
      <p>"Ми змогли модернізувати близько 200 пасажирських вагонів, це рекорд за останні 7 років. Цього року ми плануємо таким ремонтом оновити близько 40 вагонів", – повідомив Євген Кравцов.</p>
      <p>Також, за словами голови правління АТ "Укрзалізниця", до кінця року в компанії планують отримати перший вироблений в Україні дизель-поїзд, котрий курсуватиме до аеропорту "Бориспіль</p>
      <p>В "Укрзалізниці" нагадують, що на сьогодні у них на балансі 10 швидкісних міжрегіональних електропоїздів виробництва компанії "Hyundai Rotem"; 2 швидкісні міжрегіональні електропоїзди вітчизняного виробництва ПАТ "Крюківський вагонобудівний завод"; 2 швидкісні двоповерхові електропоїзди виробництва компанії "Skoda Vagonka"; 10 пасажирських вагонів поліпшеної конструкції з експлуатаційною швидкістю 160 км/год вітчизняного виробництва ПАТ "Крюківський вагонобудівний завод".</p>
      <p>Раніше <a href="https://zik.ua/news/2019/11/01/ukrzaliznytsya_planuie_zbuduvaty_novu_gilku_na_donbasi_1681649">повідомлялося</a>, що "Укрзалізниця" разом із світовими фінансовими інституціями розглядає доцільність будівництва нової залізничної лінії на Донбасі.</p>
      <p> </p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/04/vladyslav_krykliy_rozpodil_ukrzaliznytsi_mozhe_zaynyaty_do_dvoh_rokiv_1683023"/>
        <a href="https://zik.ua/news/2019/11/01/ukrzaliznytsya_planuie_zbuduvaty_novu_gilku_na_donbasi_1681649"/>
        <a href="https://zik.ua/news/2019/10/29/mininfrastruktury_ukrzaliznytsya_ta_yebrr_pidpysaly_memorandum_pro_1678891"/>
        <a href="https://zik.ua/news/2019/10/24/z_27_zhovtnya_poizdy_na_terytorii_ukrainy_kursuvatymut_za_zymovym_chasom_1675541"/>
      </related>
    </article>
  </body>
</html>