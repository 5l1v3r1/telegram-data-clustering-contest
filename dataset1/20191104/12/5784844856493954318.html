<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/sporocila-za-javnost/sdfgasde.html?RSS3487fb511b16eec49a73ea707e322426"/>
    <meta property="og:site_name" content="Računalniške novice"/>
    <meta property="article:published_time" content="2019-11-04T12:00:00+00:00"/>
    <meta property="og:title" content="Ne zamudite predavanja direktorja mobilne video oglaševalske platforme Fanbytes"/>
    <meta property="og:description" content="Timothy Armoo je predstavnik generacije Z ter eden izmed 100 najbolj vplivnih Londončanov. V sredo, 20. 11. 2019 (od 13. do 16. ure), bo predaval v Radisson Blu Plaza hotelu na tem"/>
  </head>
  <body>
    <article>
      <h1>Ne zamudite predavanja direktorja mobilne video oglaševalske platforme Fanbytes</h1>
      <address>
        <time datetime="2019-11-04T12:00:00+00:00">04 Nov 2019, 12:00</time>
      </address>
      <p>Poznate podjetje Fanbytes? Verjetno ne. Fanbytes je mobilna video oglaševalska platforma, ki pomaga blagovnim  znamkam kot so Warner, Apple Music in Sony s pomočjo influenserjev doseči mlajšo generacijo preko socialnega omrežja Snapchat in TikTok. S svojim razumevanjem občinstva, predvsem Generacije Z, torej pomaga blagovnim znamkam kot so Deliveroo, Apple Music preko platforme Snapchat tržiti in distribuirati video posnetke in tako zagotavljati, da le-ti dosežejo pravo občinstvo ob pravem času. Direktor podjetja Fanbytes je 24-letni <b>Timothy Armoo.</b></p>
      <p>Fanbytesove kampanje so bile v reviji Forbes, Huffington Post in Times označene kot <b><i>»redefiniranje družbenih pravil generacije Z«.</i></b> Podjetje Fanbytes je Timovo tretje podjetje, <b>svoje prvo podjetje pa je ustanovil že pri svojih 14 letih </b>in svoje drugo podjetje uspešno prodal že pri svojih 17. letih. </p>
      <p><b>Tim Armoo</b> je velik oboževalec Quora, je tudi »obseden« s TikTokom in s tem, kako kreirati nove dimenzije komunikacije z mlajšimi generacijami. Je predstavnik generacije Z ter eden izmed 100 najbolj vplivnih Londončanov. <b>V sredo, 20. 11. 2019 (od 13. do 16. ure), bo predaval v Radisson Blu Plaza hotelu</b> na tematiko delo z generacijo Z.</p>
      <p>
        <b>Vsebina:</b>
      </p>
      <ul>
        <li>
          <i>Kako oglaševati, da dobimo pravi kader?</i>
        </li>
        <li>
          <i>Kako mlajšim generacijam približati in narediti delovna okolja, delovne mesto bolj zanimiva?</i>
        </li>
        <li>
          <i>Kakšne so karakteristike novih generacij, ki prihajajo in so že na tržišču?</i>
        </li>
        <li>
          <i>voditeljstvo generacije Z</i>
        </li>
        <li>
          <i>Timova osebna zgodba</i>
        </li>
      </ul>
      <p>Generacija Z - to je generacija, ki prihaja za milenijci, so digitalni otroci, otroci interneta kot jim tudi pravimo in so trg, ki ga želijo doseči in razumeti vse blagovne znamke. <b>In kdo najbolje razume generacijo Z kot sami sebe? </b>Timova ekipa ima povprečno starost 21 let, najmlajši član pa le 19 let, s čimer imajo komparativno prednost pri občinstvu, katerega naslavljajo. In kako deluje Timovo podjetje Fanbytes? Za vsako marketinško ekipo je velik izziv doseči in vključiti svojo ciljno občinstvo. </p>
      <p>In kaj prihaja za generacijo Z? Generacija AA, odgovarja Tim. Naša družba se spreminja v družbo podatkov, zato so tudi generacije identificirane kot Excelova preglednica.</p>
      <p>Predavanje bo potekalo v angleškem jeziku. Prevod v slovenščino ne bo zagotovljen.</p>
      <p>Število mest je omejeno. Predavanje je <b>brezplačno. </b>Prijavite se<b> <a href="https://www.1ka.si/a/235958">TUKAJ</a>.</b></p>
    </article>
  </body>
</html>