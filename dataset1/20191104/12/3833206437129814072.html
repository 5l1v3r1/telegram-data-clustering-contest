<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Zara-se-vurna-v-Bulgariya-v-otchayana-bitka-za-naslednik-911081"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-04T12:37:00+00:00"/>
    <meta property="og:title" content="Зара се върна в България в отчаяна битка за наследник"/>
    <meta property="og:description" content="В отчаяна битка за наследник се е впуснала брадърката Зара. Риалити звездата, чието име е Светлозара..."/>
  </head>
  <body>
    <article>
      <h1>Зара се върна в България в отчаяна битка за наследник</h1>
      <address>
        <time datetime="2019-11-04T12:37:00+00:00">04 Nov 2019, 12:37</time>
      </address>
      <p>В отчаяна битка за наследник се е впуснала брадърката Зара. Риалити звездата, чието име е Светлозара Трендафилова, се върна в България, за да се подлага на ин витро процедури.</p>
      <p>Зара от години живее в чужбина, заедно със съпруга си Ерик Уотсън. И след като взе всичко от родния светски живот, атлетичната брюнетка замина за Дубай, където изненадващо се омъжи след куп афери.</p>
      <p>От 2016 година тя е омъжена за лекоатлета Ерик Уотсън, който я уредил да участва в триатлон, а покрай съвместните занимания, двамата се влюбили до уши.</p>
      <p>Месец по-късно се състоя и сватбата. Двойката заживя в Австралия, откъдето е младоженецът, но на няколко пъти си идваха в България.</p>
      <p>Последното им идване тук обаче е за ин витро процедури. И ако нещата не се получат, двамата са решени да пробват и навън.</p>
      <p>"Ако тук не се случат нещата, ще продължим извън България да пробваме, но няма да се откажем. Вече ми е време да имам бебе", категорична била Зара, пише "Телеграф".</p>
      <p>Преди дни хубавицата била забелязана да се весели в столично заведение. Палавата брадърка дълго време бе гадже със скандалния бандит Иван Танев-Универсалния, като дори замина с него за Дубай.</p>
      <p>Бившият й любим бе обявен за международно издирване от Интерпол заради участие в престъпни схеми. Варненката първо избяга с него, но после й омръзна играта на криеница и го заряза.</p>
    </article>
  </body>
</html>