<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/04/Iran-markerer-40-%C3%A5r-siden-stormingen-av-USAs-ambassade-20316985.ece"/>
    <meta property="og:site_name" content="adressa.no"/>
    <meta property="article:published_time" content="2019-11-04T12:46:52+00:00"/>
    <meta property="og:title" content="Iran markerer 40 år siden stormingen av USAs ambassade"/>
    <meta property="og:description" content="Tusenvis av demonstranter deltok i statlig organiserte arrangementer i Iran mandag for å markere at det er 40 år siden stormingen av USAs ambassade i Teheran."/>
  </head>
  <body>
    <article>
      <h1>Iran markerer 40 år siden stormingen av USAs ambassade</h1>
      <address><time datetime="2019-11-04T12:46:52+00:00">04 Nov 2019, 12:46</time> by <a rel="author">(NTB) NTB-DPA</a></address>
      <p>Tusenvis av demonstranter deltok i statlig organiserte arrangementer i Iran mandag for å markere at det er 40 år siden stormingen av USAs ambassade i Teheran.</p>
      <aside><a href="https://www.adressa.no/nyheter/utenriks/2019/11/04/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/04/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/04/javascript:void(0);">Del denne artikkelen på e-post</a></aside>
      <p>Flere tusener elever og studenter deltok i markeringen i hovedstaden Teheran, utenfor bygningen der USAs ambassade tidligere holdt til.</p>
      <p>Lignende demonstrasjoner ble holdt andre steder i landet.</p>
      <p>På de statlig organiserte arrangementene viste demonstranter fram bannere med velkjente tekster som «ned med USA» og fordømmelse av «den store Satan» – som er USAs kallenavn i iransk propaganda.</p>
      <p>4. november 1979 stormet flere hundre iranske studenter den amerikanske ambassaden i Teheran for å protestere mot beslutningen som gjorde det mulig for den iranske sjahen, Mohammad Reza Pahlavi, å dra til USA for å få medisinsk behandling. Studentene tok amerikanske ambassadeansatte som gisler og satte som krav at USA måtte returnere sjahen til Iran. Sjahen var kreftsyk og døde i USA. De amerikanske gislene i USAs ambassade ble satt fri etter 444 dager.</p>
      <p>Krisen fant sted like etter den iranske revolusjonen i 1979. Forholdet mellom USA og Iran har siden den gang vært svært dårlig, og er nå igjen svært anstrengt.</p>
      <p>(©NTB)</p>
    </article>
  </body>
</html>