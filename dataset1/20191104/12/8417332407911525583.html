<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/04/Mann-i-60-%C3%A5rene-p%C3%A5grepet-mistenkt-for-%C3%A5-ha-knivstukket-kona-20317122.ece"/>
    <meta property="og:site_name" content="adressa.no"/>
    <meta property="article:published_time" content="2019-11-04T12:52:01+00:00"/>
    <meta property="og:title" content="Mann i 60-årene pågrepet, mistenkt for å ha knivstukket kona"/>
    <meta property="og:description" content="En mann i 60-årene er pågrepet etter at han skal ha knivstukket ektefellen på Lillestrøm mandag formiddag. Kvinnen er innlagt på Ullevål sykehus."/>
  </head>
  <body>
    <article>
      <h1>Mann i 60-årene pågrepet, mistenkt for å ha knivstukket kona</h1>
      <address><time datetime="2019-11-04T12:52:01+00:00">04 Nov 2019, 12:52</time> by <a rel="author">(NTB) NTB</a></address>
      <p>En mann i 60-årene er pågrepet etter at han skal ha knivstukket ektefellen på Lillestrøm mandag formiddag. Kvinnen er innlagt på Ullevål sykehus.</p>
      <aside><a href="https://www.adressa.no/nyheter/innenriks/2019/11/04/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/04/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/04/javascript:void(0);">Del denne artikkelen på e-post</a></aside>
      <p>Hendelsen skjedde ifølge <a href="https://www.rb.no/nyheter/knivstikking/lillestrom/kvinne-knivstukket-ektemannen-pagrepet/s/5-43-1180159">Romerikes Blad</a> på en privatadresse i Lillestrøm sentrum ved 10-tiden mandag.</p>
      <p>Politiet opplyser til NTB at det var den mistenkte selv som kontaktet AMK og fortalte at han hadde knivstukket kona, en kvinne i 60-årene.</p>
      <p>– Vi ble kontaktet like før klokken 10. Den mistenkte var ikke på adressen da vi kom fram, men han var like i nærheten og ble pågrepet uten dramatikk, forteller operasjonsleder Ronny Samuelsen i Øst politidistrikt.</p>
      <p>Kvinnen skal ha knivskader i en arm og muligens i brystet, opplyser politiet. Våpenet som ble brukt, skal ha vært en kjøkkenkniv. Kvinnen er innlagt på Ullevål sykehus, men skal ikke ha livstruende skader.</p>
      <p>(©NTB)</p>
    </article>
  </body>
</html>