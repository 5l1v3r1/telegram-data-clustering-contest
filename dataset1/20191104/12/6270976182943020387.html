<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/04/dubnevych-oskarzhuye-rishennya-sudu-pro-zastavu-u-100-mln-gryven/"/>
    <meta property="og:site_name" content="Рубрика"/>
    <meta property="article:published_time" content="2019-11-04T12:18:34+00:00"/>
    <meta property="og:title" content="Дубневич оскаржує рішення суду про заставу у 100 млн гривень"/>
    <meta property="og:description" content="Народний депутат Ярослав Дубневич оскаржує рішення суду про заставу у 100 мільйонів гривень. Про це сказав адвокат Дубневича Станіслав Пелюк у коментарі “УП”. “Апеляцію сьогодні подали. Заставу не внесли ще. Не можу сказати (чи взагалі вноситиме)”. Він додав, що не говорив про внесення застави зі своїм клієнтом, бо це не в його компетенції. При цьому […]"/>
  </head>
  <body>
    <article>
      <h1>Дубневич оскаржує рішення суду про заставу у 100 млн гривень</h1>
      <address><time datetime="2019-11-04T12:18:34+00:00">04 Nov 2019, 12:18</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/01/crop-620x420-c-1.jpg"/>
      </figure>
      <p>
        <b>
          <b>Народний депутат Ярослав Дубневич оскаржує рішення суду про заставу у 100 мільйонів гривень.</b>
        </b>
      </p>
      <p>Про це сказав адвокат Дубневича Станіслав Пелюк у коментарі <a href="https://www.pravda.com.ua/news/2019/11/4/7230925/">“УП”.</a></p>
      <p>“Апеляцію сьогодні подали. Заставу не внесли ще. Не можу сказати (чи взагалі вноситиме)”.</p>
      <p>Він додав, що не говорив про внесення застави зі своїм клієнтом, бо це не в його компетенції.</p>
      <p>При цьому Пелюк додав, що Дубневич “розуміє наслідки і розуміє, що йому потрібно робити”. Він додав, якщо внести заставу нардепу видасться можливим, то він це зробить, якщо ні – то “будуть діяти в межах закону”.</p>
      <p>Наразі, за словами адвоката, Дубневич перебуває вдома. На внесення застави у нього є 5 діб з моменту проголошення рішення суду.</p>
      <p>2 листопада Вищий Антикорупційний суд обрав нардепу Ярославу Дубневичу, якого підозрюють у розкраданні понад 93 мільйонів гривень на схемі із закупівлями “Укрзалізницею” стрілочної продукції, запобіжний захід у вигляді застави у розмірі 100 мільйонів гривень.</p>
      <p>Раніше: <a href="https://rubryka.com/2019/11/02/dubnevych-ne-znaye-de-vzyaty-100-miljoniv/">Дубневич не знає, де взяти 100 мільйонів.</a></p>
      <p>
        <a href="https://rubryka.com/2019/10/31/z-narodnogo-deputata-dubnevycha-znyaly-nedotorkannist/">З народного депутата Дубневича зняли недоторканність.</a>
      </p>
    </article>
  </body>
</html>