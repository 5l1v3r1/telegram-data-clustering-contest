<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/esports/Barca-perd-lesio-Victor-Claver-basquet_0_2337966300.html"/>
    <meta property="og:site_name" content="Ara.cat"/>
    <meta property="article:published_time" content="2019-11-04T12:20:39+00:00"/>
    <meta property="og:title" content="El Barça de bàsquet perd per lesió Víctor Claver"/>
    <meta property="og:description" content="Estarà de baixa entre quatre i sis setmanes"/>
  </head>
  <body>
    <article>
      <h1>El Barça de bàsquet perd per lesió Víctor Claver</h1>
      <h2>Estarà de baixa entre quatre i sis setmanes</h2>
      <address>
        <time datetime="2019-11-04T12:20:39+00:00">04 Nov 2019, 12:20</time>
      </address>
      <p>El jugador del Barça de bàsquet Víctor Claver té una ruptura de la fàscia plantar del peu esquerre, segons han confirmat les proves mèdiques a les quals s'ha sotmès el jugador aquest dilluns. Claver es va lesionar en una acció a la segona part del partit contra el Montakit Fuenlabrada (87-74), un partit que va permetre al Barça recuperar la bona direcció després de dues derrotes en els últims tres partits.</p>
      <p>El temps de baixa serà, aproximadament, de quatre a sis setmanes. Un problema per a Pesic, que ja ha perdut aquesta temporada uns altres jugadors per lesió, com Heurtel. Ara fa dues temporades Claver ja va patir una lesió, en aquell cas al menisc, que el va deixar cinc mesos sense jugar.</p>
    </article>
  </body>
</html>