<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638054/%D9%81%D8%B1%D9%88%D8%B4-%D8%A7%D8%B9%D8%AC%D8%A7%D8%A8-%D8%A7%D9%86%DA%AF%DB%8C%D8%B2-%D9%84%D8%A8%D8%A7%D8%B3-%D8%A8%D8%A7%D8%B2%DB%8C%DA%AF%D8%B1-%D9%85%D8%B4%D9%87%D9%88%D8%B1-%D9%87%D8%A7%D9%84%DB%8C%D9%88%D9%88%D8%AF-%D8%AF%D8%B1-%D8%AD%D8%B1%D8%A7%D8%AC%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T12:42:00+00:00"/>
    <meta property="og:title" content="فروش اعجاب انگیز لباس بازیگر مشهور هالیوود در حراجی"/>
    <meta property="og:description" content="لباس اولیویا نیوتن جان در فیلم سینمایی «گریس» که به نفع یک مرکز درمانی سرطان به حراج گذاشته شده بود، بیش از دو برابر ارزش آن به فروش رفت."/>
  </head>
  <body>
    <article>
      <h1>
        <a href="https://www.bultannews.com/fa/news/638054/%D9%81%D8%B1%D9%88%D8%B4-%D8%A7%D8%B9%D8%AC%D8%A7%D8%A8-%D8%A7%D9%86%DA%AF%DB%8C%D8%B2-%D9%84%D8%A8%D8%A7%D8%B3-%D8%A8%D8%A7%D8%B2%DB%8C%DA%AF%D8%B1-%D9%85%D8%B4%D9%87%D9%88%D8%B1-%D9%87%D8%A7%D9%84%DB%8C%D9%88%D9%88%D8%AF-%D8%AF%D8%B1-%D8%AD%D8%B1%D8%A7%D8%AC%DB%8C">فروش اعجاب انگیز لباس بازیگر مشهور هالیوود در حراجی</a>
      </h1>
      <h2>لباس اولیویا نیوتن جان در فیلم سینمایی «گریس» که به نفع یک مرکز درمانی سرطان به حراج گذاشته شده بود، بیش از دو برابر ارزش آن به فروش رفت.</h2>
      <address><time datetime="2019-11-04T12:42:00+00:00">04 Nov 2019, 12:42</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از گاردین، لباس‌های اولیویا نیوتن جان که در فیلم سینمایی «گریس» از آن‌ها استفاده کرده بود در یک حراجی واقع در بورلی هیلز ایالت کالیفرنیا، بیش از دوبرابر ارزشی که برای فروش آن پیش بینی می‌شد به مبلغ ۴۰۵ هزار و ۷۰۰ دلار (۳۰۰ هزار یورو) فروخته شد.</p>
      <p>این لباس که توسط نیوتن جان در فیلم موزیکال محصول ۱۹۷۸ پوشیده شده بود در بین ۵۰۰ اقلامی بود که حراج جولین برای کمک به افزایش یک مرکز درمانی سرطان در استرالیا به فروش گذاشته شده بود. نام خریدار این لباس‌ها اعلام نشده است.</p>
      <p>در این حراج بیشتر اقلامی که به فیلم‌ها مربوط می‌شدند بیشتر از حد انتظار فروش رفته اند و تا کنون در حدود ۲.۴ میلیون دلار فروش داشته است.</p>
      <p>در این حراجی همچنین یک پوستر از فیلم سینمایی «گریس» که توسط نیوتن جان، جان تراولتا و دیگر اعضای این فیلم به امضا رسیده بود به ارزش ۶۴ هزار دلار به فروش رسید در حالی که پیش بینی می‌شد به مبلغ هزار دلار به فروش برسد. همچنین دو لباس دیگر به قیمت‌های ۱۸ هزار و ۷۵۰ دلار و ۵۰ هزار دلار دیگر به فروش رسید.</p>
      <p>این بازیگر و خواننده که زاده بریتانیا و بزرگ شده استرالیاست اکنون ۷۱ سال سن دارد و خودش نیز امسال اعلام کرد که برای سومین بار با بیماری سرطان مقابله می‌کند. او تا کنون پنج جایزه از جشنواره گرمی دریافت کرده و چندین آهنگ در بین پرفروش‌های آمریکا دارد. آخرین سریال او مربوط به سال ۲۰۱۵ است و آخرین نقش آفرینی خود را در فیلمی تلویزیونی در سال ۲۰۱۷ بازی کرده است.</p>
    </article>
  </body>
</html>