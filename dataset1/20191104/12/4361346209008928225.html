<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/negyvenevesen-mentek-nyugdijba-most-tippeket-adnak/185856"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-04T12:00:00+00:00"/>
    <meta property="og:title" content="Negyvenévesen mentek nyugdíjba, most tippeket adnak"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Negyvenévesen mentek nyugdíjba, most tippeket adnak</mark>
      </h1>
      <address><time datetime="2019-11-04T12:00:00+00:00">04 Nov 2019, 12:00</time> by <a rel="author">Bors</a></address>
      <p>Nyolc év alatt több mint kétmillió dollárt takarított meg ez a pár, úgyhogy megtehették, hogy már a negyvenévesen nyugdíjba vonulhassanak. Ahogy ilyenkor mondani szokták, innentől kezdve a pénzük dolgozik helyettük.</p>
      <p>- Egyik nap úgy mentem haza, hogy azt mondtam a feleségemnek: én ezt nem fogom tudni még 30-40 évig csinálni - nyilatkozta Amon Browning a <a href="https://www.goodmorningamerica.com/living/story/couple-retired-early-fire-method-top-tips-66679576">Good Morning Americá</a>nak.</p>
      <p>Sokkal többet szeretnék kihozni az életből,</p>
      <p>minthogy végig csak egy sarokban ücsörögjek - tette hozzá.</p>
      <p>Browning egyébként köztisztviselő volt, sima irodai munkát végzett az államnak.</p>
      <p>- Eleinte természetesen engem is megrémített, hogy máris ennyire kiégett volna, de amikor elkezdtük összerakni a terveinket, hogyan tudnánk fiatalon nyugdíjba vonulni, egyre meggyőzőbbé vált a dolog - mondta Christina Browning.</p>
      <figure>
        <img src="http://media.borsonline.hu/cikk/20/191406/big-lead/650x360/2013983_screen-shot-2019-11-04-at-114625.jpg"/>
      </figure>
      <p>A család csatlakozott a FIRE mozgalomhoz, ami magyarul annak a rövidítése, hogy: anyagi függetlenség, korai nyugdíj. Ennek többet között a lényege, hogy teljesen összehangolták a munkájukat és a költéseiket. Amennyire csak lehetett, visszavágták a kiadásaikat, sőt kisebb potyamunkákat is bevállaltak, egyikőjük például elkezdett munka mellett taxizni is.</p>
      <p>A vége az lett, hogy</p>
      <p>tíz évvel később már Portugáliába költözhettek,</p>
      <p>a két gyereküknek élhetnek, portugálul tanulhatnak, és mindehhez mindössze a befektetéseikből élnek. Nemrég indítottak egy YouTube-csatornát, ahol megosztják a tippjeiket, hátha mások is követik a példájukat.</p>
      <p>Felsoroltak több egyszerű tippet, amik nagyjából így szólnak:</p>
      <p>Hidd el, hogy képes vagy rá. Csinálj egy részletes tervez, amin követni tudod a gyarapodásodat. Húzd szorosabbra a nadrágszíjat, hidd el, hogy nincs mindenre szükséged, amit a szomszéd megvesz. Vállalj kisebb mellékes munkákat.</p>
      <p>Műveld ki magad, hogy ne félj a befektetésektől.</p>
      <p>Fektesd be a pénzt, amit megspóroltál, és amit a mellékállásaidból összeszedtél. Olyan emberekkel vedd körbe magad, akik szintén hisznek ebben.</p>
      <p>Számold ki a FIRE számodat, ami azt az összeget jelenti, amennyit be kell fektetned ahhoz, hogy a kamataiból meg tudj élni. Ehhez számold ki, hogy a nyugdíjazásod alatt évente mennyi pénzre van szükséged, és ezt szorozd be 25-tel.</p>
      <p>További tippeket itt talál.</p>
      <figure>
        <iframe src="https://www.youtube.com/embed/nZZH9ANNziQ" width="640" height="360" data-service="Youtube" scrolling="no"/>
      </figure>
    </article>
  </body>
</html>