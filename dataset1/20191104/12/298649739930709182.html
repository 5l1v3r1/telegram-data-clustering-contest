<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/04/peschiera-del-garda-visite-a-bordo-del-battello-depoca-zanardelli-pn_20191104_00098/"/>
    <meta property="og:site_name" content="Askanews"/>
    <meta property="article:published_time" content="2019-11-04T12:00:09+00:00"/>
    <meta property="og:title" content="Peschiera del Garda, visite a bordo del battello d’epoca Zanardelli"/>
    <meta property="og:description" content="Milano, 4 nov. (askanews) – Sabato 9 novembre, dalle 10 alle 17, il cantiere navale di Peschiera del Garda (Verona) aprirà al pubblico e sarà possibile salire a bordo della Motonave Zanardelli, un piroscafo del 1903 che è stato ristrutturato mantenendo esteticamente le caratteristiche d’epoca. Si tratta di una delle rare navi d’epoca funzionanti sui […]"/>
  </head>
  <body>
    <article>
      <h1>Peschiera del Garda, visite a bordo del battello d’epoca Zanardelli</h1>
      <h2>Il 9 novembre apre cantiere della Gestione Navigazione Laghi</h2>
      <address>
        <time datetime="2019-11-04T12:00:09+00:00">04 Nov 2019, 12:00</time>
      </address>
      <figure>
        <img src="http://www.askanews.it/wp-content/uploads/2019/11/20191104_125957_DA3AF23D.jpg"/>
      </figure>
      <p>Milano, 4 nov. (askanews) – Sabato 9 novembre, dalle 10 alle 17, il cantiere navale di Peschiera del Garda (Verona) aprirà al pubblico e sarà possibile salire a bordo della Motonave Zanardelli, un piroscafo del 1903 che è stato ristrutturato mantenendo esteticamente le caratteristiche d’epoca. Si tratta di una delle rare navi d’epoca funzionanti sui laghi italiani ed è dotata di due grandi sale arredate in stile liberty, di zone scoperte a prora ed a poppa con oltre 100 posti a sedere. Le cucine assicurano pranzi per più di 150 coperti e nella sala del ponte superiore è possibile allestire una zona da ballo. Quanto al cantiere della Gestione Navigazione Laghi, Ente Governativo che garantisce la mobilità dei laghi Maggiore, di Garda e di Como, sono previsti percorsi guidati all’interno degli stabilimenti dove si costruiscono, riparano e ammodernano le navi della flotta in esercizio sul Garda.</p>
    </article>
  </body>
</html>