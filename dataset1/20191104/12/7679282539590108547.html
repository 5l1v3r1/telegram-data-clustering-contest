<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/sports/story-kidambi-srikant-ne-china-open-se-naam-vapas-liya-2831418.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-04T12:49:33+00:00"/>
    <meta property="og:title" content="चाइना ओपन: किदांबी श्रीकांत ने वापस लिया नाम, सिंधू-सायना पर निगाहें"/>
    <meta property="og:description" content="भारतीय पुरुष बैडमिंटन खिलाड़ी किदांबी श्रीकांत ने मंगलवार से यहां शुरू होने वाले चीन ओपन टूर्नामेंट से अपना नाम वापस ले लिया है। श्रीकांत की गैर मौजूदगी में अब सबकी निगाहें पीवी सिंधु और सायना नेहवाल..."/>
  </head>
  <body>
    <article>
      <h1>चाइना ओपन: किदांबी श्रीकांत ने वापस लिया नाम, सिंधू-सायना पर निगाहें</h1>
      <address><time datetime="2019-11-04T12:49:33+00:00">04 Nov 2019, 12:49</time> by <a rel="author">एजेंसी,नई दिल्ली</a></address>
      <p>भारतीय पुरुष बैडमिंटन खिलाड़ी किदांबी श्रीकांत ने मंगलवार से यहां शुरू होने वाले चीन ओपन टूर्नामेंट से अपना नाम वापस ले लिया है। श्रीकांत की गैर मौजूदगी में अब सबकी निगाहें पीवी सिंधु और सायना नेहवाल के प्रदर्शन पर होंगी। पूर्व वर्ल्ड नंबर 1 श्रीकांत को टूर्नामेंट के अपने पहले दौर में दो बार के विश्व चैंपियन जापान के केंटो मोमोटा के खिलाफ खेलना था, लेकिन उन्होंने अब इस प्रतियोगिता से हटने का फैसला किया है। </p>
      <p>इसके अलावा पुरुष युगल में सात्विकसाइराज रंकीरेड्डी और चिराग शेट्टी की भारतीय पुरुष जोड़ी से भी अच्छे प्रदर्शन की उम्मीद होगी, जिन्होंने पिछले महीने फ्रेंच ओपन के फाइनल तक का सफर तय किया था। महिला एकल में चीन, कोरिया और डेनमार्क से जल्द ही बाहर होने वाली सिंधु और सायना पर भी सबकी निगाहें होंगी।</p>
      <h3>
        <a href="https://www.livehindustan.com/sports/story-satwiksairaj-rankireddy-and-chirag-shetty-jumps-again-in-bwf-rankings-2825020.html">सात्विक-चिराग की BWF रैंकिंग में लंबी छलांग, टॉप 10 में पहुंचे</a>
      </h3>
      <p>इस साल अगस्त में विश्व चैम्पियनशिप का खिताब अपने नाम करने वाली छठी सीड सिंधु को पहले दौर में जर्मनी की युवोन्ने ली से भिड़ना है। वहीं, आठवीं सीड सायना का सामना चीन की काइ यान यान से होगा। टूर्नामेंट में बी साई प्रणीत, समीर वमार्, एचएस प्रणाय, पूर्व राष्ट्रमंडल चैम्पियन पारुपल्ली कश्यप भी पुरुष एकल में अपनी चुनौती पेश करेंगे। मिश्रित युगल में प्रणव जेरी चोपड़ा और एन सिक्की रेड्डी की जोड़ी भी अपने पहले दौर में ताइवान के वांग ची लीन और चेंग ची या की जोड़ी से भिड़ना है।</p>
      <p><b><a href="https://www.livehindustan.com/sports/story-badminton-sensational-lakshya-sen-won-saarlorlux-open-title-2830226.html">रोमांचक मुकाबले में जीत दर्ज कर लक्ष्य सेन ने जीता सारलोरलक्स ओपन</a></b> </p>
    </article>
  </body>
</html>