<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/138418/%DA%86%D8%B1%D8%A7%D8%BA-%D8%B3%D8%A8%D8%B2-%D8%A8%D8%A7%D9%86%DA%A9-%D9%85%D8%B1%DA%A9%D8%B2%DB%8C-%D8%A8%D9%87-%D8%A8%D8%A7%D8%B2%D8%A7%D8%B1%D8%B3%D8%B1%D9%85%D8%A7%DB%8C%D9%87-%D8%A8%D8%A7-%D8%A8%D8%AE%D8%B4%D9%86%D8%A7%D9%85%D9%87-%D8%AC%D8%AF%DB%8C%D8%AF-%DA%A9%D8%A7%D9%87%D8%B4-%D8%B3%D9%88%D8%AF-%D8%A8%D8%A7%D9%86%DA%A9%DB%8C"/>
    <meta property="og:site_name" content="boursepress.ir"/>
    <meta property="article:published_time" content="2019-11-04T12:39:00+00:00"/>
    <meta property="og:title" content="چراغ سبز بانک مرکزی به بازارسرمایه با بخشنامه جدید کاهش سود بانکی"/>
    <meta property="og:description" content="برخی از بانک‌های دولتی و خصوصی طبق بخشنامه جدید بانک مرکزی ، اخیرا&quot; نرخ سود سپرده را از 20 به 19 و 18 درصد کاهش داده اند که می تواند چراغ سبزی به بازارسرمایه و تغییر جریان نقدینگی باشد ."/>
  </head>
  <body>
    <article>
      <h1>چراغ سبز بانک مرکزی به بازارسرمایه با بخشنامه جدید کاهش سود بانکی</h1>
      <address>
        <time datetime="2019-11-04T12:39:00+00:00">04 Nov 2019, 12:39</time>
      </address>
      <p>
        <i>برخی از بانک‌های دولتی و خصوصی طبق بخشنامه جدید بانک مرکزی ، اخیرا" نرخ سود سپرده را از 20 به 19 و 18 درصد کاهش داده اند که می تواند چراغ سبزی به بازارسرمایه و تغییر جریان نقدینگی باشد .</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>،‌ مراجعات میدانی تسنیم به شعب بانک‌های دولتی و خصوصی نشان می‌دهد برخی بانک‌های خصوصی کماکان سود 20 درصدی به سپرده‌گذاران می‌پردازند ولی دیگر از صندوق‌های سرمایه گذاری با سودهای زیاد نشانه ایی نیست. گنجایش صندوق‌های سرمایه گذاری که معمولاً سودهای جذاب‌تری به سپرده گذاران می‌پردازند در اکثر بانک‌ها تکمیل است و دیگر سپرده گذار جدید نمی‌تواند عضو این صندوق‌ها شود.</p>
      <p>در عین حال، برخی از بانک‌های خصوصی که پیش از این نرخ سود 20 درصدی به سپرده گذاران پرداخت می‌کردند از دریافت بخشنامه جدیدی طی یکی دو هفته اخیر خبر می دهند که طبق آن دیگر نمی‌توانند سود 20 درصدی پرداخت کنند.</p>
      <p>این بانک‌های خصوصی نرخ سود را از 20 درصد به 19 و 18 درصد کاهش داده‌اند و علت را هم دستور از مرکز اعلام می‌کنند.</p>
      <p>در این رابطه مسئول شعبه یکی از این بانک‌های خصوصی تأکید دارد اگر فردی به‌تازگی قصد افتتاح حساب داشته باشد مشمول نرخ‌های جدید می‌شود. در این بانک خصوصی برای سپرده‌های بیش از 100 میلیون تومان سود 19 درصدی و کمتر از 100 میلیون تومان سود 18 درصدی لحاظ می‌شود.</p>
      <p>یکی دیگر از بانک‌هایی که نرخ سود سپرده‌های بیش از 100 میلیون تومان را از 20 به 18 درصد و کمتر را به 15 درصد از ابتدای مهر ماه کاهش داده در جرگه دولتی‌ها قرار گرفته است.</p>
      <p>براین اساس، ارسال بخشنامه جدید بانک مرکزی به بانک ها مبنی بر کاهش پرداخت سود به سپرده های بانکی می تواند نشانه چراغ سبز برای افزایش جذابیت بازار سرمایه نسبت به بازارهای رقیب و تغییر جهت جریان نقدینگی سرگردان باشد .</p>
      <p>انتهای پیام</p>
    </article>
  </body>
</html>