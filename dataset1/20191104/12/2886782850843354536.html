<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/04/elfogott-europai-dzsihadistak-visszakuldesevel-fenyeget-ankara"/>
    <meta property="og:site_name" content="euronews"/>
    <meta property="article:published_time" content="2019-11-04T12:48:29+00:00"/>
    <meta property="og:title" content="Elfogott európai dzsihadisták visszaküldésével fenyeget Ankara"/>
    <meta property="og:description" content="Az európai országokból származó harcosokat akkor is visszaküldik, ha az anyaország már elvette az állampolgárságukat."/>
  </head>
  <body>
    <article>
      <h1>Elfogott európai dzsihadisták visszaküldésével fenyeget Ankara</h1>
      <address><time datetime="2019-11-04T12:48:29+00:00">04 Nov 2019, 12:48</time> by <a rel="author">Pálfi Rita</a></address>
      <p>Törökország vissza fogja küldeni a dzsihadista harcosokat az országukat, akkor is, ha már elvették az állampolgárságát eredeti hazájában – mondta Sulejman Soylu török belügyminiszter kritizálva az európai országok hozzáállását a kérdéshez.</p>
      <p>Törökország a múlt hónapban indított offenzívát Észak-Szíriában a Népvédelmi Egységek (YPG) kurd fegyveres csoport ellen, miután Donald Trump amerikai elnök kivonta országa csapatait a területről. A lépést világszerte elítélték, és aggódnak a régióban fogva tartott terroristák miatt.</p>
      <p>A kurdok az amerikai katonákkal együtt küzdöttek a magát Iszlám Államnak nevező terrorszervezet harcosai ellen, és dzsihadisták ezreit tartották börtönben Észak-Szíriában. Az USA és nyugati szövetségesei is aggodalmukat fejezték ki, hogy a török katonai akció akadályozza a küzdelmet a magát Iszlám Államnak nevező terrorszervezet ellen, és annak feltámadásához vezethet.</p>
      <p>Törökország terrorista szervezetként tekint a nyugati szövetségeseket támogató kurd fegyveresekre. Többször felszólította az európai országokat, hogy vigyék vissza a dzsihadisták oldalán harcoló állampolgáraikat.</p>
      <p>A török belügyminiszter most azt nyilatkozta, hogy abban az esetben is “hazaküldik” a dzsihadistákat, ha közben az anyaország elvette az állampolgárságukat.</p>
      <p>“Azt mondják, hogy az elfogásuk helyszínénél kell bíróság elé állítani őket. Ez egy új formája lehet a nemzetközi jognak, gondolom – mondta Soylu, hozzátéve, hogy ezt nem fogadhatják el, és hogy attól függetlenül visszaküldik ezeket az terrorszervezet tagokat, hogy elvették-e hazájukban az állampolgárságukat, vagy sem.</p>
      <p>Soylu hétvégi nyilatkozatában is fenyegetett a harcosok hazaküldésével, és panaszkodott arra, hogy az európai országok nem lépnek semmit az ügyben.</p>
      <h3>"Nem vagyunk szálloda senki dzsihadistái számára"</h3>
      <p>- mondta a belügyminiszter a hétvégén, hozzátéve, hogy nem tudják "az idők végezetéig" őrizni a külföldi harcosokat.</p>
      <p>Soylu azt nem pontosította, hogy összesen hány feltételezett dzsihadista került Törökország fogságába azóta, hogy október 9-én Ankara katonai offenzívát indított Szíria északkeleti részén.</p>
      <p>"Tegyük fel, hogy egy ideig rács mögött tartjuk őket. Majd elengedjük. Azt várjátok, hogy mi adjunk állampolgárságot a terroristáitoknak?" - tette fel a költői kérdést.</p>
    </article>
  </body>
</html>