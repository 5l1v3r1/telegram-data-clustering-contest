<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/04/la-soluzione-uno-schermo-indistruttibile-lo-spinello-240370/"/>
    <meta property="og:site_name" content="MobileWorld"/>
    <meta property="article:published_time" content="2019-11-04T19:26:23+00:00"/>
    <meta property="og:title" content="La soluzione per uno schermo indistruttibile potrebbe essere lo spinello!"/>
    <meta property="og:description" content="In un futuro (poco) prossimo potremmo avere degli smartphone dallo schermo indistruttibile, e sarà possibile grazie allo spinello. Ovviamente parliamo del"/>
  </head>
  <body>
    <article>
      <h1>La soluzione per uno schermo indistruttibile potrebbe essere lo spinello!</h1>
      <address><time datetime="2019-11-04T19:26:23+00:00">04 Nov 2019, 19:26</time> by <a rel="author" href="https://www.mobileworld.it/author/robottin/" target="_blank">Matteo Bottin</a></address>
      <p>In un futuro (poco) prossimo potremmo avere degli <b>smartphone dallo schermo indistruttibile</b>, e sarà possibile <b>grazie allo spinello</b>. Ovviamente parliamo del <b>minerale composto da </b><a href="https://it.wikipedia.org/wiki/Gruppo_degli_spinelli">magnesio e alluminio</a>, il quale permetterebbe di ottenere una <b>argilla metallica trasparente e più dura del vetro antiproiettile</b>.</p>
      <p>La scoperta arriva da un gruppo di <b>scienziati della Marina Americana</b>, i quali vogliono applicare la scoperta nel settore militare: rivestimento di aerei, satelliti e navi spaziali. Ma si sa, agli scienziati piace guardare al quadro completo: questo minerale potrebbe essere impiegato in settori più commerciali come il rivestimento dei display degli smartphone o delle <b>lenti delle fotocamere</b>.</p>
      <p>Si tratta di un lavoro che va avanti da parecchio tempo: per arrivare a questo punto <b>ci sono voluti ben 10 anni</b>. Questo significa che potrebbe volerci ancora molto prima di vederlo sui nostri smartphone. Speriamo accada presto!</p>
      <p>Via: <a href="https://www.repubblica.it/tecnologia/prodotti/2019/11/03/news/il_vetro_indistruttibile_per_gli_smartphone_forse_sara_di_argilla_metallica_trasparente-240166566/?rss">Repubblica</a></p>
    </article>
  </body>
</html>