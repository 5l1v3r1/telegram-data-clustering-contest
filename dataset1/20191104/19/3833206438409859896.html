<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Plovdiv-Sofiya-i-Varna-s-nai-mnogo-izdadeni-razreshitelni-za-stroezh-911151"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-04T19:18:00+00:00"/>
    <meta property="og:title" content="Пловдив, София и Варна с най-много издадени разрешителни за строеж"/>
    <meta property="og:description" content="През третото тримесечие на 2019 г. местните администрации са издали разрешителни за строеж на 1 630 ..."/>
  </head>
  <body>
    <article>
      <h1>Пловдив, София и Варна с най-много издадени разрешителни за строеж</h1>
      <address>
        <time datetime="2019-11-04T19:18:00+00:00">04 Nov 2019, 19:18</time>
      </address>
      <p>През третото тримесечие на 2019 г. местните администрации са издали разрешителни за строеж на 1 630 жилищни сгради с 9 018 жилища в тях и 1 110 322 кв. м разгъната застроена площ (РЗП), на 23 административни сгради/офиси с 58 419 кв. м РЗП и на 1 188 други сгради с 694 726 кв. м РЗП. Това сочат данните от проучването на Националния статистически институт.</p>
      <p>Спрямо предходното тримесечие издадените разрешителни за строеж на жилищни сгради се увеличават с 2.5%, броят на жилищата в тях - с 6.6%, а общата им застроена площ - с 3.0%. Издадените разрешителни за строеж на административни сгради намаляват с 25.8%, а тяхната РЗП - с 6.0%. При издадените разрешителни за строеж на други сгради е регистрирано нарастване с 1.7%, а при общата им застроена площ - с 18.0%.</p>
      <p>В сравнение с третото тримесечие на 2018 г. издадените разрешителни за строеж на нови жилищни сгради намаляват с 1.7%, жилищата в тях - с 4.3%, а разгънатата им застроена площ - с 5.4%.</p>
      <p>Броят на издадените разрешителни за строеж на административни сгради и тяхната РЗП регистрират спад съответно с 37.8 и 72.5%. Издадените разрешителните за строеж на други сгради са по-малко с 1.6%, а разгънатата им застроена площ - с 1.8%.</p>
      <p>Най-голям брой разрешителни за строеж на нови жилищни сгради са издадени в областите София (столица) - 263, Варна - 203, Пловдив - 187, София - 132, и Благоевград - 111.</p>
      <p>Най-много жилища предстои да бъдат започнати в областите София (столица) - 3 839, Варна - 1 385, Пловдив - 859, Бургас - 646, и Кърджали - 521 (табл. 1 от приложението).</p>
      <p>През третото тримесечие на 2019 г. е започнал строежът на 1 156 жилищни сгради със 7 021 жилища в тях и с 908 670 кв. м обща застроена площ, на 13 административни сгради/офиси с 12 301 кв. м РЗП и на 666 други сгради с 390 746 кв. м РЗП.</p>
      <p>Спрямо предходното тримесечие започнатите жилищни сгради намаляват с 3.9%, но жилищата в тях се увеличават с 24.3%, както и разгънатата им застроена площ - с 25.2%.</p>
      <p>Броят на започнатите административни сгради и тяхната обща застроена площ регистрират спад съответно с 45.8 и 58.9%. Започнатите други видове сгради са повече със 7.1%, докато тяхната РЗП е по-малко с 14.7%.</p>
      <p>В сравнение с третото тримесечие на 2018 г. започнатите нови жилищни сгради се увеличават с 11.4%, жилищата в тях - с 18.6%, а разгънатата им застроена площ - с 36.2%. Броят на започнатите административни сгради намалява с 55.2%, а тяхната РЗП - с 84.9%.</p>
      <p>Започнатите други видове сгради са повече с 4.4%, докато общата им застроена площ е по-малко с 12.9%. Строителство на най-голям брой нови сгради е започнало в областите: Пловдив - 200 жилищни и 67 други сгради; София (столица) - 198 жилищни, 3 административни и 28 други сгради; Варна - 138 жилищни и 37 други сгради; София - 83 жилищни и 51 други сгради; Стара Загора - 58 жилищни и 61 други сгради.</p>
    </article>
  </body>
</html>