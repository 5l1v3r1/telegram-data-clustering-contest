<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/ssha-rozshirili-sankciji-proti-iranu-50051590.html"/>
    <meta property="og:site_name" content="НВ"/>
    <meta property="article:published_time" content="2019-11-04T19:58:00+00:00"/>
    <meta property="og:title" content="США ввели санкції проти сина духовного лідера Ірану"/>
    <meta property="og:description" content="У 40-ту річницю захоплення американських заручників в посольстві США в Тегерані Вашингтон розширив санкції проти Ірану."/>
  </head>
  <body>
    <article>
      <h1>США ввели санкції проти сина духовного лідера Ірану</h1>
      <h2>У 40-ту річницю захоплення американських заручників в посольстві США в Тегерані Вашингтон розширив санкції проти Ірану.</h2>
      <address>
        <time datetime="2019-11-04T19:58:00+00:00">04 Nov 2019, 19:58</time>
      </address>
      <p>Про це <a href="https://home.treasury.gov/news/press-releases/sm824">повідомили</a> в Міністерстві фінансів США.</p>
      <p>Мінфін США ввів санкції проти генерального штабу збройних сил Ірану і дев'яти осіб, які були призначені або діяли в інтересах або від імені верховного лідера Ірану аятоли Алі Хаменеї.</p>
      <p>Посилення режиму санкції проти Тегерана має на меті «не допустити фінансування тіньової мережі військових і закордонних радників Алі Хаменеї, які протягом десятиліть гнобили іранський народ, експортували тероризм і просували дестабілізуючу політику по всьому світу».</p>
      <p>Під санкції потрапив другий син верховного лідера Ірану Моджтаба Хаменеї.</p>
      <p>4 листопада 1979 року в Тегерані взяли в заручники і утримували протягом 444 днів більше 60 американських дипломатів і співробітників посольства США.</p>
      <p>Читайте також:<br/><a href="https://nv.ua/ukr/world/geopolitics/ali-hameneji-vidnoviv-zaboronu-na-peregovori-iranu-z-ssha-50051339.html">&amp;nbspВерховний лідер Ірану відновив заборону на переговори з США</a></p>
      <p>Захоплення американців призвело до серйозної кризи у відносинах між США і Іраном. Адміністрація США розцінила це як «оголошення війни інституту дипломатичних відносин» і почала політику санкцій проти Ірану.</p>
      <p>Останнього з американських заручників було звільнено в 1981 році, але і США, і Іран все ще залишаються в полоні дипломатичної кризи, яка почалася 40 років тому.</p>
    </article>
  </body>
</html>