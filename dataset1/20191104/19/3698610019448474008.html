<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/goncharuk-ocholiv-komisiyu-po-zahistu-biznesu-328459_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T19:04:00+00:00"/>
    <meta property="og:title" content="Гончарук очолив комісію по захисту бізнесу"/>
    <meta property="og:description" content="До складу новоствореної комісії увійдуть ще 10 чоловік."/>
  </head>
  <body>
    <article>
      <h1>Гончарук очолив комісію по захисту бізнесу</h1>
      <h2>До складу новоствореної комісії увійдуть ще 10 чоловік.</h2>
      <address>
        <time datetime="2019-11-04T19:04:00+00:00">04 Nov 2019, 19:04</time>
      </address>
      <p>Прем'єр-міністр <b><a href="https://dt.ua/ECONOMICS/goncharuk-v-pryamomu-efiri-predstavit-byudzhet-svogo-uryadu-na-2020-rik-328380_.html">Олексій Гончарук</a></b> очолив комісію по захисту бізнесу, яка була створена 16 жовтня. До складу комісії увійдуть ще 10 осіб. Таке розпорядження <a href="https://www.kmu.gov.ua/ua/npas/pro-utvorennya-komisiyi-z-pitan-zahistu-t161019">опубліковано</a> на сайті Кабміну.</p>
      <p>Також до складу Комісії увійдуть заступник міністра юстиції, заступник міністра розвитку економіки, торгівлі та сільського господарства, заступник глави МВС, заступник директора ДБР, а також за погодженням бізнес-омбудсмен, секретар Національної інвестиційної ради, заступник голови СБУ та заступник директора НАБУ.</p>
      <p>Комісія розробить вимоги до звернень (скарг). Перед безпосереднім розглядом комісією, скаргу буде попередньо оцінювати бізнес-омбудсмен. Для цього відведено максимальний термін - три робочих дні. Потім звернення розглядаються комісією, а рішення (при необхідності) публікується на офіційному сайті Кабміну.</p>
      <p>Повноваження комісії дозволяють їй ініціювати притягнення до відповідальності за порушення норм законодавства представників держорганів, органів місцевого самоврядування та посадових осіб.</p>
      <p>Раніше, 17 жовтня, президент Володимир <b><a href="https://dt.ua/ECONOMICS/zelenskiy-pidpisav-zakon-pro-zahist-biznesu-326513_.html"><b>Зеленський підписав</b><b> Закон, який посилює захист бізнесу</b></a></b> від неправомірних дій або бездіяльності дозвільних органів.</p>
      <p>До цього, 15 жовтня, на <a href="https://dt.ua/ECONOMICS/v-ukrayini-pochav-pracyuvati-noviy-biznes-ombudsmen-326339_.html"><b>посаду </b><b>бізнес-омбудсмена України</b> </a>вступив Марчін Свєнчіцкі.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>