<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425068/ta-problhmata-den-lynontai-oyte-me-wraia-logia-oyte-me-bathystoxastes-thewries"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-04T19:55:01+00:00"/>
    <meta property="og:title" content="Τα προβλήματα δεν λύνονται ούτε με ωραία λόγια, ούτε με βαθυστόχαστες θεωρίες"/>
    <meta property="og:description" content="Ο (πολύ) κακός"/>
  </head>
  <body>
    <article>
      <h1>Τα προβλήματα δεν λύνονται ούτε με ωραία λόγια, ούτε με βαθυστόχαστες θεωρίες</h1>
      <h2>Κακίες</h2>
      <address>
        <time datetime="2019-11-04T19:55:01+00:00">04 Nov 2019, 19:55</time>
      </address>
      <p>• Έχει εξαιρετικό ενδιαφέρον να μελετήσει κανείς την ιστορία αυτού του τόπου, μέσα από τα γεγονότα που έχουν καταγραφεί τις τελευταίες δεκαετίες. Ανοικτά είναι τα αρχεία των εφημερίδων και ηλεκτρονικά μάλιστα. Τι θα διαπιστώσει; Ότι εδώ και πενήντα χρόνια, όλα τριγύρω μας αλλάζουν κι όλα τα ίδια μένουν...!</p>
      <p>• Σφοδρές είναι οι αντιδράσεις από τις τοπικές κοινωνίες των νησιών μας σε ό,τι αφορά τους μετανάστες και την παραμονή τους. Με τους δικούς μας και το διαβόητο κράτος των Αθηνών τα βάζουν, για το γεγονός ότι έχει αφήσει (όπως όλοι γνωρίζαμε εξαρχής) τα κέντρα υποδοχής στο έλεος του Θεού.</p>
      <p>• Αν το 1/10 αυτών που διαμαρτύρονται στα μέσα κοινωνικής δικτύωσης για την έλλειψη γιατρών από τη Νότια Ρόδο, έπαιρναν μέρος σε μια κινητοποίηση σαν την προχθεσινή, όχι ένα, αλλά πέντε Κέντρα υγείας θα στελεχώνονταν και θα λειτουργούσαν σωστά..!</p>
      <p>• Γιατί ως γνωστόν τα προβλήματα δεν λύνονται ούτε με ωραία λόγια, ούτε με βαθυστόχαστες θεωρίες. Με αγώνες λύνονται και με μεθοδικές αποφάσεις προς τα κέντρα που παίρνουν τις σχετικές αποφάσεις.</p>
      <p>
        <b>Ο (πολύ) κακός</b>
      </p>
    </article>
  </body>
</html>