<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/04/polska-gazeta-wyborcza-vnesla-gandzyuk-u-spysok-120-vidomyh-pomerlyh-lyudej/"/>
    <meta property="og:site_name" content="Рубрика"/>
    <meta property="article:published_time" content="2019-11-04T19:47:01+00:00"/>
    <meta property="og:title" content="Польська Gazeta Wyborcza внесла Гандзюк у список 120 відомих померлих людей"/>
    <meta property="og:description" content="Напередодні Дня всіх святих 1 листопада, який особливо шанують в переважно католицькій Польщі, тамтешнє відоме видання Gazeta Wyborcza внесло вбиту українську активістку Катерину Гандзюк до переліку 120-ти відомих поляків та іноземців, що втратили життя за останні 12 місяців. Про це пише Радіо Свобода. Ім’я Катерини Гандзюк згадується у спеціальному додатку, де йдеться про те, ким вона […]"/>
  </head>
  <body>
    <article>
      <h1>Польська Gazeta Wyborcza внесла Гандзюк у список 120 відомих померлих людей</h1>
      <address><time datetime="2019-11-04T19:47:01+00:00">04 Nov 2019, 19:47</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/14-6-620x420.jpg"/>
      </figure>
      <p>
        <b>
          <b>Напередодні Дня всіх святих 1 листопада, який особливо шанують в переважно католицькій Польщі, тамтешнє відоме видання Gazeta Wyborcza внесло вбиту українську активістку Катерину Гандзюк до переліку 120-ти відомих поляків та іноземців, що втратили життя за останні 12 місяців.</b>
        </b>
      </p>
      <p>Про це пише <a href="https://www.radiosvoboda.org/a/news-gandziuk-gazeta-vyborcha/30246784.html">Радіо Свобода</a>.</p>
      <p>Ім’я Катерини Гандзюк згадується у спеціальному додатку, де йдеться про те, ким вона була і як загинула.</p>
      <p>“Я знаю, що виглядаю погано, але я виглядаю зараз набагато краще, ніж виглядають зараз в Україні справедливість і правосуддя”, – цитує видання слова Катерини Гандзюк, які вона записала у зверненні з лікарняного ліжка.</p>
      <p>Чиновниця Херсонської міської ради, активістка Катерина Гандзюк померла 4 листопада 2018 року. Це сталося через три місяці після того, як її облили концентрованою сірчаною кислотою у Херсоні. У справі про замах на Гандзюк були затримані підозрювані у виконанні і організації нападу, але замовників офіційно не встановили.</p>
      <p>Згадує Gazeta Wyborcza серед відомих померлих особистостей і мера польського Гданська Павела Адамовіча, який помер 14 січня після нападу на нього чоловіка на доброчинному концерті, про ілюстратора і дитячого письменника Богдан Бутенка, про радянського дисидента Володимира Буковського, про дизайнера і фотографа Карла Лаґерфельда та інших.</p>
      <p>Gazeta Wyborcza (“Газета Виборча”) – одне з найвідоміших сучасних польських видань.</p>
    </article>
  </body>
</html>