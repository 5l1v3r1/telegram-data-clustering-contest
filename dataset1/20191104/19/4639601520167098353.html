<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/04/society/troxaio-me-sxoliko-leoforeio-sto-nosokomeio-tha-parameinoun-dyo-paidia/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-04T19:25:28+00:00"/>
    <meta property="og:title" content="Τροχαίο με σχολικό λεωφορείο : Στο νοσοκομείο θα παραμείνουν δύο παιδιά"/>
    <meta property="og:description" content="Τέσσερις από τους μαθητές εξετάστηκαν προληπτικά και επέστρεψαν στο σπίτι τους, ενώ οι δύο θα παραμείνουν για επιπλέον εξετάσεις, καθώς έχουν χτυπήματα στο κεφάλι. Την ίδια ώρα, έρχεται στο «φως» βίντεο ντοκουμέντο, λίγες μόνο στιγμές μετά από το ατύχημα"/>
  </head>
  <body>
    <article>
      <h1>Τροχαίο με σχολικό λεωφορείο : Στο νοσοκομείο θα παραμείνουν δύο παιδιά</h1>
      <h2>Τέσσερις από τους μαθητές εξετάστηκαν προληπτικά και επέστρεψαν στο σπίτι τους, ενώ οι δύο θα παραμείνουν για επιπλέον εξετάσεις, καθώς έχουν χτυπήματα στο κεφάλι. Την ίδια ώρα, έρχεται στο «φως» βίντεο ντοκουμέντο, λίγες μόνο στιγμές μετά από το ατύχημα</h2>
      <address><time datetime="2019-11-04T19:25:28+00:00">04 Nov 2019, 19:25</time> by <a rel="author">ΤοΒΗΜΑ Team</a></address>
      <p>Τον τρόμο έζησαν εννέα παιδάκια προσχολικής ηλικίας τα οποία τραυματίστηκαν σε τροχαίο ατύχημα που σημειώθηκε το μεσημέρι της Δευτέρας στην περιοχή της Βούλας και συγκεκριμένα στη συμβολή των οδών Σπετσών και Κρήνης.</p>
      <p>Σχολικό λεωφορείο παιδικού σταθμού συγκρούστηκε με Ι.Χ. αυτοκίνητο, το οποίο παραβίασε το STOP.</p>
      <p>
        <a href="https://www.in.gr/2019/11/04/greece/peirateia-se-tanker-ksespa-o-pateras-tou-ellina-naytikou-pou-apixthi/">Διαβάστε ακόμη : Πειρατεία σε τάνκερ - Ξεσπά ο πατέρας του έλληνα ναυτικού που απήχθη</a>
      </p>
      <p>Στο σχολικό επέβαιναν εννέα παιδιά ηλικίας 3 έως 6 ετών, τα οποία μετά το ατύχημα μεταφέρθηκαν στο Νοσοκομείο Παίδων. Και τα εννέα φορούσαν ζώνη, ωστόσο από τη σύγκρουση χτύπησαν στο σκληρό μέρος των μπροστινών καθισμάτων.</p>
      <p>Τέσσερις από τους μαθητές εξετάστηκαν προληπτικά και επέστρεψαν στο σπίτι τους, ενώ οι δύο θα παραμείνουν για επιπλέον εξετάσεις, καθώς έχουν χτυπήματα στο κεφάλι.</p>
      <figure>
        <img src="https://www.in.gr/wp-content/uploads/2019/11/1-160-600x400.jpg"/>
      </figure>
      <p>Την ίδια ώρα, καλά στην υγεία του είναι και το παιδί που επέβαινε στο ΙΧ, το οποίο εξετάστηκε από τους γιατρούς και στη συνέχεια επέστρεψε στο σπίτι του.</p>
      <h3>Η δήλωση του Διοικητή του «Νοσοκομείου Παίδων»</h3>
      <p>Όπως δήλωσε ο διοικητής του νοσοκομείου, Εμμανουήλ Παπασάββας, τα δύο παιδιά -ένα κοριτσάκι τριών ετών και ένα αγοράκι τεσσάρων ετών- θα παραμείνουν για νοσηλεία.</p>
      <p>Το κοριτσάκι φέρει θλαστικό τραύμα μετώπου, ενώ το αγοράκι εκδορές και μώλωπες στο πρόσωπο.</p>
      <p>Τα υπόλοιπα επτά παιδιά του λεωφορείου, που διακομίσθηκαν στο νοσοκομείο, πήραν εξιτήριο.</p>
      <figure>
        <iframe src="https://www.youtube.com/embed/yJkmWvwVivM" width="640" height="360" data-service="Youtube" scrolling="no"/>
      </figure>
      <h3>Βίντεο – ντοκουμέντο</h3>
      <p>Την ίδια ώρα, ο τηλεοπτικός σταθμός Alpha φέρνει στο «φως» βίντεο ντοκουμέντο, λίγες μόνο στιγμές μετά από το ατύχημα.</p>
      <p>Σε αυτό διακρίνονται διασώστες του ΕΚΑΒ να μεταφέρουν τα παιδάκια εκτός του σχολικού λεωφορείου.</p>
      <figure>
        <video src="https://tv.in.gr/uploads/20191104/205743_newsbomb.gr_binteo_ntokoumento_apo_to_atuxhma_me_to_sxoliko.mp4?_=1"/>
      </figure>
      <p>
        <a href="https://www.tovima.gr/2019/11/04/vimatv/agnoountai-1-178-asynodeyta-anilika-prosfygopoula/">Αγνοούνται 1.178 ασυνόδευτα ανήλικα προσφυγόπουλα</a>
      </p>
    </article>
  </body>
</html>