<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/zashto-vitorija-gimaraesh-arsenal-zapochva-v-neobichaen-den-i-chas.html"/>
    <meta property="og:site_name" content="bTV Новините"/>
    <meta property="article:published_time" content="2019-11-04T19:42:00+00:00"/>
    <meta property="og:title" content="Защо &quot;Витория&quot; - &quot;Арсенал&quot; ще се изиграе в необичаен ден и час"/>
    <meta property="og:description" content="Мачът от Лига Европа е в сряда от 17:50 ч. по RING"/>
  </head>
  <body>
    <article>
      <h1>Защо "Витория" - "Арсенал" ще се изиграе в необичаен ден и час</h1>
      <h2>Мачът от Лига Европа е в сряда от 17:50 ч. по RING</h2>
      <address>
        <time datetime="2019-11-04T19:42:00+00:00">04 Nov 2019, 19:42</time>
      </address>
      <p>"Витория" Гимараеш и "Арсенал" ще открият четвъртия кръг от груповата фаза на Лига Европа с мач в необичаен ден и час за турнира. Двубоят ще се изиграе в сряда от 17:50 ч., като изтеглянето му е направено с цел да се избегне задръстването в Гимараеш.</p>
      <p>Това е официалната версия на УЕФА след молба от страна на полицията в Португалия. Срещата трябваше да се проведе в четвъртък, когато по традиция са всички мачове от основната фаза на турнира.</p>
      <p>В четвъртък друг местен тим - "Брага", също има домакинство, а стадионът на "топчиите" е на около 20 км от този на "Витория". Промяната на "Витория" - "Арсенал" е и за да не се стигне до големи задръствания в региона. Началният час е съобразен също с ранните сблъсъци в Шампионската лига, които започват в 19:55 ч.</p>
      <p>Каналите на bTV Media Group ще излъчат всичко най-интересно от евротурнирите в сряда. "Витория" - "Арсенал" можете да гледате пряко по RING, a програмата ни продължава с "Локомотив" Москва - "Ювентус" (19:55 ч., bTV Action), "Байерн" - "Олимпиакос" (19:55 ч., RING), "Реал" Мадрид - "Галатасарай" (22:00 ч., bTV Action), "Цървена звезда" - "Тотнъм" (22:00 ч., RING), "Аталанта" - "Манчестър Сити" и "Байер" Леверкузен - "Атлетико" Мадрид на онлайн платформата VOYO.BG.</p>
    </article>
  </body>
</html>