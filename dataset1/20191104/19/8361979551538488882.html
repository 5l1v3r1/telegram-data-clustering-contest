<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zelenskiy-pro-gandzyuk-zamovnikiv-znaydut-novini-ukrajini-50051586.html"/>
    <meta property="og:site_name" content="НВ"/>
    <meta property="article:published_time" content="2019-11-04T19:18:00+00:00"/>
    <meta property="og:title" content="Зеленський пообіцяв, що замовників нападу на Гандзюк знайдуть"/>
    <meta property="og:description" content="Президент України Володимир Зеленський заявив, що замовників нападу на херсонську активістку Катерину Гандзюк знайдуть."/>
  </head>
  <body>
    <article>
      <h1>Зеленський пообіцяв, що замовників нападу на Гандзюк знайдуть</h1>
      <h2>Президент України Володимир Зеленський заявив, що замовників нападу на херсонську активістку Катерину Гандзюк знайдуть.</h2>
      <address>
        <time datetime="2019-11-04T19:18:00+00:00">04 Nov 2019, 19:18</time>
      </address>
      <p>Про це він написав у Twitter у річницю її смерті.</p>
      <p>"Рік без Катерини Гандзюк. Усіх замовників буде знайдено й покарано. Обіцяю", - написав він.</p>
      <p>Нагадаємо, що 4 листопада, річниця смерті активістки та співробітниці мерії Херсона Катерини Гандзюк.</p>
      <p><a href="https://nv.ua/ukr/ukraine/events/pomerla-aktivistka-katerina-handzjuk-2504839.html">Катерина Гандзюк померла в лікарні</a> 4 листопада 2018 року. <a href="https://nv.ua/ukr/ukraine/events/stala-vidoma-prichina-smerti-katerini-handzjuk-2505122.html">Офіційна причина смерті:</a> поліорганна недостатність, хімічні опіки із залученням 30-39% тіла; напад з використанням хімічної речовини з метою вбивства чи нанесення ушкоджень.</p>
      <p>31 липня 2018 року в Херсоні на неї було скоєно напад. Її облили сірчаною кислотою, в результаті активістка отримала хімічні опіки тулуба, руки і обличчя (понад 35% тіла).</p>
      <p>У нападі на Гандзюк підозрюються п'ятеро осіб: Володимир Васянович, Микита Грабчук (йому інкримінують безпосередньо виконання), Віктор Горбунов, В'ячеслав Вишневський та Сергій Торбін.</p>
      <p>Всі, крім Торбіна (він - можливий організатор), визнали свою провину і розповіли, що погодилися здійснити напад за грошову винагороду.</p>
      <p>Покровський райсуд Дніпропетровської області затвердив угоду зі слідством п'яти обвинувачених і призначив їм покарання. Підозрювані отримали від трьох до шести років ув'язнення.</p>
    </article>
  </body>
</html>