<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ria-m.tv/news/170567/zradnik_na_zradniku_tischenko_v_perepistsi_iz_prankerom_djokerom_rozpoviv_pro_situatsiyu_u_fraktsii_tkachenka_ta_groshi_u_konvertah.html"/>
    <meta property="og:site_name" content="РИА Мелитополь"/>
    <meta property="article:published_time" content="2019-11-04T19:31:00+00:00"/>
    <meta property="og:title" content="Зрадник на зраднику: Тищенко в переписці із пранкером &quot;Джокером&quot; розповів про ситуацію у фракції, Ткаченка та гроші у конвертах"/>
    <meta property="og:description" content="У мережі з'явилася переписка народного депутата від &quot;Слуги народу&quot; Миколи Тищенка із пранкером &quot;Джокером&quot;, в якій парламентар розповів про ситуацію у фракції, конфлікт із Олександром Ткаченком та інші деталі &quot;важкого&quot; життя."/>
  </head>
  <body>
    <article>
      <h1>Зрадник на зраднику: Тищенко в переписці із пранкером "Джокером" розповів про ситуацію у фракції, Ткаченка та гроші у конвертах</h1>
      <address>
        <time datetime="2019-11-04T19:31:00+00:00">04 Nov 2019, 19:31</time>
      </address>
      <p>
        <b>У мережі з'явилася переписка народного депутата від "Слуги народу" Миколи Тищенка із пранкером "Джокером", в якій парламентар розповів про ситуацію у фракції, конфлікт із Олександром Ткаченком та інші деталі "важкого" життя.</b>
      </p>
      <p>Відповідну переписку оприлюднило видання Страна.UA.</p>
      <p>Згідно з інформацією, пранкер листувався із Тищенком від імені генерального прокурора Руслана Рябошапки і зміг розпочати відверту розмову щодо політичного та світського життя співрозмовника. </p>
      <p>Зокрема, Тищенко описує надзвичайно напружену ситуацію у фракції, де немає дисципліни, і пропонує Рябошапці разом її навести.</p>
      <p>Також "слуга народу" ділиться деталями особистого життя, що зазнало негативного впливу від його політичної діяльності, і  переживає за власне майбутнє. </p>
      <p>"Бізнесу п@здець без мене. Ім'я вбивають в мотлох, думав команда сім'я колектив всі один за одного і просто ху*ю ... дружина плаче, кожен день говорить, що мене посадять))) ... як далі не розумію…", – скаржиться Тищенко "генпрокурору" і перераховує метаморфози його публічного іміджу як політика, який почав з "дурня" і, ймовірно, як прогнозує Тищенко, закінчить "пі...сом".</p>
      <p>"Спочатку я дурень, потім насос, потім наркоман, потім Добкін, потім з АТО - Ярошем за закон 2045-1 зарубився, тепер я "смотрящий" (мова про чутки, які розганялися в ЗМІ, що Тищенка нібито призначено "смотрящим" за Києвом, що він сам заперечував, - ред.), скоро в пі…. запишуть".</p>
      <p>Окремий "п@здець у партії", за словами Тищенка, - екс-гендиректор 1+1 Олександр Ткаченко, наділений "манією величі".</p>
      <p>На одному зі скрінів стає ясно, що таке ставлення в "Слузі народу" до Ткаченка не тільки у Тищенка, і на ремарку пранкера, що у Ткаченка нульові шанси перемогти на виборах, Тищенко прямо повідомляє, що з Ткаченком партія "Слуга народу" "про@бе вибори в Києві", і розкриває пару цікавих деталей.</p>
      <p>Він підтверджує інформацію "Страни", що чутки про "смотрящого по Києву", які  дискредитують Тищенка, через ЗМІ запустив саме Ткаченко як помсту за те, що він опирався створенню міжфракційного об'єднання (МФО) "Новий Київ".</p>
      <p>"Я йому не підписав його сране МФО, ну і люди (мажоритарники стрьоманулись), так він побіг до Бродського Міші (мова про власника сайту "Обозреватель" Михайла Бродського, - ред.). А Бродський - партнер Третьякова Саші (я у нього виграв на 219-му), той, що кум Луценка!!!) і тд, він же партнер Ткаченка в 1+1".</p>
      <p>Тищенко весь час скаржиться пранкеру на відсутність партійної дисципліни і пропонує "Рябошапці" встановити її разом. "Зрадник на зраднику", - характеризує Тищенко ситуацію у фракції.</p>
      <p>Але далі розмова заходить у конкретну площину - зарплат у конвертах, про що "Страна" писала пару тижнів тому. Нагадаємо, журналісти нашого видання описали, як, кому і в яких пропорціях керівництво держави видає депутатам зарплату в конвертах.</p>
      <p>Пранкер "Джокер" провокує Тищенка на відверту розмову з цієї теми і повідомляє депутату, що його однопартійці хотіли писати заяву про те, як він роздавав зарплату в парламенті, на що Тищенко лише уточнює: а чи багато їх було?</p>
      <p>Пранкер продовжує нарікати на депутатський корпус, наповнений зрадниками і стукачами, і волає до Тищенка з філософським питанням: "Бля..ть, ти розумієш рівень п@дарасів після того, як їм дали бабуки (видали зарплату в конвертах, - ред.), осіб 20 пішло зливати інфу і стукачити, ті, хто взяв головне".</p>
      <p>Тищенко продовжує бесіду: "Я в школі на уроці історії запитав учителя: - чому не утримали Україну. Він говорив: я маленький, не розумів… ось, сука, розумію".</p>
      <p>"Генпрокурор" повідомляє Тищенку, що його могли записати на відео в той момент, коли він роздавав гроші, і просить його придумати щось, щоб особисто не роздавати депутатські гонорари. Тищенко просить поради, як це зробити: "Скажи, пліз, поміняю тактику".</p>
      <p>І намагається з'ясувати в липового прокурора, хто конкретно з однопартійців на нього доніс.</p>
      <figure>
        <img src="https://zik.ua/gallery/photo/l/o/logo__1_.jpg"/>
      </figure>
      <figure>
        <img src="https://zik.ua/gallery/photo/l/o/logo__2_.jpg"/>
      </figure>
      <figure>
        <img src="https://zik.ua/gallery/photo/l/o/logo__3_.jpg"/>
      </figure>
      <figure>
        <img src="https://zik.ua/gallery/photo/l/o/logo__4_.jpg"/>
      </figure>
      <figure>
        <img src="https://zik.ua/gallery/photo/l/o/logo__5_.jpg"/>
      </figure>
      <figure>
        <img src="https://zik.ua/gallery/photo/l/o/logo__6_.jpg"/>
      </figure>
      <figure>
        <img src="https://zik.ua/gallery/photo/l/o/logo__7_.jpg"/>
      </figure>
      <figure>
        <img src="https://zik.ua/gallery/photo/l/o/logo__8_.jpg"/>
      </figure>
      <figure>
        <img src="https://zik.ua/gallery/photo/l/o/logo__9_.jpg"/>
      </figure>
      <p>
        <a href="https://zik.ua/news/2019/11/04/zradnyk_na_zradnyku__tyshchenko_v_perepystsi_iz_prankerom_dzhokerom_1683251">https://zik.ua/news/2019/11/04/zradnyk_na_zradnyku__tyshchenko_v_perepystsi_iz_prankerom_dzhokerom_1683251</a>
      </p>
    </article>
  </body>
</html>