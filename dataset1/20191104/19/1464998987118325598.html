<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/fraud-6-officers-suspended-in-pwd"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-04T19:42:00+00:00"/>
    <meta property="og:title" content="പൊ​തു​മ​രാ​മ​ത്ത് വ​കു​പ്പി​ല്‍ ക്ര​മ​ക്കേ​ട്: ആറുപേര്‍ക്ക് സസ്‌പെന്‍ഷന്‍; 14 പേര്‍ക്കെതിരെ അച്ചടക്ക നടപടി"/>
    <meta property="og:description" content="തിരുവനന്തപുരം: പൊ​തു​മ​രാ​മ​ത്ത് വ​കു​പ്പി​ല്‍ ക്ര​മ​ക്കേ​ട് നടത്തിയതായി കണ്ടെത്തിയ ആറ്‌ ഉദ്യോഗസ്ഥരെ സസ്‌പെന്‍ഡ്‌ ചെയ്‌തു‌.  എറണാകുളം പൊതുമരാമത്ത് നിരത്ത് വിഭാഗം ഡിവിഷന്‍ ഓഫീസില്‍ ക്ലര്‍ക്കുമാരായ വി ജയകുമാര്‍, പ്രസാദ് എസ് പൈ, ഡിവിഷണല്‍ അക്കൗണ്ടന്റ് ദീപ,..."/>
  </head>
  <body>
    <article>
      <h1>പൊ​തു​മ​രാ​മ​ത്ത് വ​കു​പ്പി​ല്‍ ക്ര​മ​ക്കേ​ട്: ആറുപേര്‍ക്ക് സസ്‌പെന്‍ഷന്‍; 14 പേര്‍ക്കെതിരെ അച്ചടക്ക നടപടി</h1>
      <address><time datetime="2019-11-04T19:42:00+00:00">04 Nov 2019, 19:42</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>തിരുവനന്തപുരം: പൊ​തു​മ​രാ​മ​ത്ത് വ​കു​പ്പി​ല്‍ ക്ര​മ​ക്കേ​ട് നടത്തിയതായി കണ്ടെത്തിയ ആറ്‌ ഉദ്യോഗസ്ഥരെ സസ്‌പെന്‍ഡ്‌ ചെയ്‌തു‌. </p>
      <p>എറണാകുളം പൊതുമരാമത്ത് നിരത്ത് വിഭാഗം ഡിവിഷന്‍ ഓഫീസില്‍ ക്ലര്‍ക്കുമാരായ വി ജയകുമാര്‍, പ്രസാദ് എസ് പൈ, ഡിവിഷണല്‍ അക്കൗണ്ടന്റ് ദീപ, എക്സിക്യൂട്ടീവ് എഞ്ചിനീയര്‍ ലതാ മങ്കേഷ്, അസിസ്റ്റന്റ് എഞ്ചിനീയര്‍ മനോജ്, ജൂനിയര്‍ സൂപ്രണ്ട് ഷെല്‍മി എന്നിവരെയാണ്‌ സസ്‌പെന്‍ഡ്‌ ചെയ്‌തത്‌.</p>
      <p>ക​ഴി​ഞ്ഞ സ​ര്‍​ക്കാ​രി​ന്‍റെ കാ​ല​ത്ത് പൊ​തു​മ​രാ​മ​ത്ത് വ​കു​പ്പ് എ​റ​ണാ​കു​ളം, ആ​ല​പ്പു​ഴ ഡി​വി​ഷ​നു​ക​ളി​ല്‍ വ്യാ​പ​ക ക്ര​മ​ക്കേ​ട് ന​ട​ന്ന​താ​യി ധ​ന​കാ​ര്യ പ​രി​ശോ​ധ​നാ വി​ഭാ​ഗ​ത്തി​ന്‍റെ പ​രി​ശോ​ധ​ന​യി​ല്‍ ക​ണ്ടെ​ത്തി​യി​രു​ന്നു. ചെ​യ്യാ​ത്ത ജോ​ലി​ക്കു പ​ണം ന​ല്‍​കു​ക​യ​ട​ക്ക​മു​ള്ള ഗു​രു​ത​ര ക്ര​മ​ക്കേ​ടു​ക​ള്‍ വ​ഴി സ​ര്‍​ക്കാ​രി​ന് 1.77 കോ​ടി രൂ​പ​യു​ടെ ന​ഷ്ട​മു​ണ്ടാ​യി.</p>
      <p>വ്യാജ ബില്‍ ഐഡികള്‍ സൃഷ്ടിച്ച്‌ ക്രമക്കേടുകള്‍ നടത്തിയതിനും ചെയ്യാത്ത മരാമത്ത് പ്രവൃത്തികള്‍ക്ക് തുക മാറി നല്‍കുക, വ്യാജരേഖ ചമച്ചു സെക്യുരിറ്റി ഡെപ്പോസിറ്റ് സ്വീകരിക്കാതിരിക്കുക, ബിറ്റുമിന്‍ വിതരണത്തില്‍ ക്രമക്കേട് നടത്തുക എന്നീ കുറ്റങ്ങള്‍ക്കുമാണ്‌ സസ്‌പെന്‍ഡ്‌ ചെയ്‌തത്‌. എല്ലാവരും എറണാകുളം ഡിവിഷന്‍/ ആലുവ സെക്ഷന്‍ എന്നിവിടങ്ങടങ്ങളിലെ ജീവനക്കാരാണ്‌.</p>
      <p>ആരോപണവിധേയരായ 14 ഉദ്യോഗസ്ഥര്‍ക്കെതിരെ അച്ചടക്ക നടപടി സ്വീകരിക്കുന്നതിനും കരാറുകാരന്‍ സുബിന്‍ ജോര്‍ജ്ജിന്റെ ലൈസന്‍സ് റദ്ദാക്കുന്നതിനും നിര്‍ദ്ദേശം നല്‍കിയിട്ടുണ്ട്. ഇക്കാര്യത്തില്‍ വിജിലന്‍സ് അന്വേഷണത്തിന് ശുപാര്‍ശ ചെയ്‌തു. സര്‍ക്കാരിനുണ്ടായ 1,77,62,492 രൂപയുടെ നഷ്‌ടം ഉത്തരവാദികളില്‍ നിന്നും ഈടാക്കുന്നതിനും മന്ത്രി ജി സുധാകരന്‍ നിര്‍ദ്ദേശം നല്‍കി.</p>
      <p>സൂ​പ്ര​ണ്ടിം​ഗ് എ​ന്‍​ജി​നീ​യ​ര്‍​മാ​രാ​യ എ​സ്.​ഹു​മ​യൂ​ണ്‍, ബ​ല്‍​ദേ​വ്, ടി.​എ​സ്. സു​ജാ​റാ​ണി, ഡെ​പ്യൂ​ട്ടി സൂ​പ്ര​ണ്ടിം​ഗ് എ​ന്‍​ജി​നീ​യ​ര്‍ എ. ​സ​ലീ​ന, എ​ക്സി​ക്യൂ​ട്ടി​വ് എ​ന്‍​ജി​നീ​യ​ര്‍​മാ​രാ​യ കെ.​എ​സ്. ജ​യ​രാ​ജ്, ബെ​ന്നി ജോ​ണ്‍, എം.​ടി. ഷാ​ബു, അ​സി​സ്റ്റ​ന്‍റ് എ​ക്സി​ക്യൂ​ട്ടി​വ് എ​ന്‍​ജി​നീ​യ​ര്‍​മാ​രാ​യ എ​സ്.​ജെ. സ​ജി​ന, എ​സ്.​സു​നി​ല്‍, അ​സി​സ്റ്റ​ന്‍റ് എ​ന്‍​ജി​നീ​യ​ര്‍ വി. ​മെ​ജോ ജോ​ര്‍​ജ്, ഫി​നാ​ന്‍​ഷ​ല്‍ അ​സി​സ്റ്റ​ന്‍റ് ജെ​റി ജെ. ​തൈ​ക്കു​ട​ന്‍, അ​ഡ്മി​നി​സ്ട്രേ​റ്റീ​വ് അ​സി​സ്റ്റ​ന്‍റ് പി.​ശ്രീ​രേ​ഖ, ഓ​വ​ര്‍​സി​യ​ര്‍ സി.​കെ.​സ​ജീ​വ് കു​മാ​ര്‍ എ​ന്നി​വ​ര്‍​ക്കെ​തി​രെ​യാ​ണ് അ​ച്ച​ട​ക്ക ന​ട​പ​ടി സ്വീ​ക​രി​ക്കാ​ന്‍ നി​ര്‍​ദേ​ശം ന​ല്‍​കി​യ​ത്.</p>
    </article>
  </body>
</html>