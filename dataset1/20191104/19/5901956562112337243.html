<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bizarno/clanek/ne-boste-verjeli-kaj-se-je-na-grobu-dogajalo-slovenski-druzini-245663"/>
    <meta property="og:site_name" content="Slovenske novice"/>
    <meta property="article:published_time" content="2019-11-04T19:02:00+00:00"/>
    <meta property="og:title" content="Ne boste verjeli, kaj se je na grobu dogajalo slovenski družini"/>
    <meta property="og:description" content="Dan spomina na mrtve nikakor ne sodi med najveselejše. Obiskovanje grobov pokojnih sorodnikov, znancev in prijateljev za večino ne pomeni najprijetnejšega dela praznikov, če pa zraven prištejemo,..."/>
  </head>
  <body>
    <article>
      <h1>Ne boste verjeli, kaj se je na grobu dogajalo slovenski družini</h1>
      <h2>Ne razume svaka.</h2>
      <address><time datetime="2019-11-04T19:02:00+00:00">04 Nov 2019, 19:02</time> by <a rel="author">T. V.</a></address>
      <p>Dan spomina na mrtve nikakor ne sodi med najveselejše. Obiskovanje grobov pokojnih sorodnikov, znancev in prijateljev za večino ne pomeni najprijetnejšega dela praznikov, če pa zraven prištejemo, da ta opravila pogosto potekajo v družbi družinskih članov, pa utegne biti to recept za glavobol.<br/><br/>Nekaj takega se je zgodilo Slovenki, ki jo je pripetljaj ob letošnjem 1. novembru tako moril, da ga je razkrila na enem izmed slovenskih spletnih forumov. Opisala je, kako je bilo pri moževi družini na kosilu, in scene, ki so sledile. Za te je poskrbela partnerica moževega brata. Najprej sta zamujala na kosilo, ko pa sta po uri in pol le prišla, sta bila vsa zagrenjena. Po kosilu so odšli proti pokopališču, pa je bratova partnerica srečala prijatelje in se zapletla v klepet z njimi. Drugi so se je naveličali čakati, zato so odšli naprej proti grobu, nje pa ni bilo od nikoder. Iskali so jo po celotnem pokopališču, na koncu pa so se domov vrnili brez nje. Kasneje je sporočila, da je šla s kolegi na pijačo in naj jo partner pride iskat v mesto.<br/><br/>»Ne razumem moških, ki si dobijo take babure, res ne!« se je nad obnašanjem svakove partnerice jezila Slovenka. Ena izmed komentatork pa je napisala, da je njen svak očitno zelo nesamozavesten moški, nekdo drug pa je vprašal, ali se boji biti samski in zato vztraja s takšno žensko.</p>
    </article>
  </body>
</html>