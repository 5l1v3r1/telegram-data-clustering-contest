<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/esports/barca/Barca-delegacions-Lleida-Tarragona-Girona_0_2337966377.html"/>
    <meta property="og:site_name" content="Ara.cat"/>
    <meta property="article:published_time" content="2019-11-04T19:17:47+00:00"/>
    <meta property="og:title" content="El Barça obrirà delegacions a Lleida, Tarragona i Girona"/>
    <meta property="og:description" content="Seran oficines d'atenció al soci i, &quot;quan estigui permès per llei, s'hi podrà votar presencialment&quot;"/>
  </head>
  <body>
    <article>
      <h1>El Barça obrirà delegacions a Lleida, Tarragona i Girona</h1>
      <h2>Seran oficines d'atenció al soci i, "quan estigui permès per llei, s'hi podrà votar presencialment"</h2>
      <address>
        <time datetime="2019-11-04T19:17:47+00:00">04 Nov 2019, 19:17</time>
      </address>
      <p>La junta que encapçala Josep Maria Bartomeu ha aprovat obrir delegacions territorials del Barça les altres tres capitals de província de Catalunya: Lleida, Tarragona i Girona. La proposta, desenvolupada per l’Àrea Social del club conjuntament amb la Confederació Mundial de Penyes, preveu, segons paraules de l'entitat blaugrana, que "aquestes delegacions siguin oficines de representació, atenció, servei, comunicació i difusió d’activitats en el territori als socis de l'entitat, i que actuïn, també, com a seus socials a tots els efectes, de manera que puguin facilitar l’exercici del vot presencial en el moment que la llei de l’esport ho permeti".</p>
      <p>Aquestes oficines se sumaran a les ja existents a Barcelona i a les delegacions a l'estranger que el club té obertes a Nova York i Hong Kong. Les noves delegacions blaugranes al territori català també funcionaran com a "oficines de les respectives federacions territorials per apropar-se a les seves penyes i penyistes", segons ha explicat el club mitjançant un comunicat. D'altra banda, la Fundació Barça també faran us d'aquestes noves oficines. </p>
      <h3>Crítiques de Manifest Blaugrana</h3>
      <p>La plataforma de socis i seguidors del Barça, Manifest Blaugrana, ha expressat el seu malestar per una decisió que van reclamar ja fa anys i critiquen la presència de la Confederació Mundial de Penyes en aquestes delegacions. "En quin moment la Confederació Mundial de Penyes s'ha convertit en òrgan de govern del Barça?", es pregunten.</p>
      <figure>
        <iframe data-src="https://twitter.com/ManifestFCB/status/1191432268117659653?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>