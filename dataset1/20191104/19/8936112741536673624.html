<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/pilkarze-wisly-krakow-ufunduja-bilety-kibicom-ktorzy-byli-na-meczu-z-legia-w-warszawie,982867.html"/>
    <meta property="og:site_name" content="TVN24"/>
    <meta property="article:published_time" content="2019-11-04T19:37:00+00:00"/>
    <meta property="og:title" content="Wiślacy pokutują za 0:7 z Legią. Ufundują bilety na kolejny mecz"/>
    <meta property="og:description" content="W Krakowie wciąż pamiętają wstydliwą porażkę 0:7 z Legią Warszawa. Piłkarze i sztab zespołu Białej Gwiazdy postanowili ufundować bilety na wyjazdowy mecz ze Śląskiem Wrocław dla wszystkich fanów, k..."/>
  </head>
  <body>
    <article>
      <h1>Wiślacy pokutują za 0:7 z Legią. Ufundują bilety na kolejny mecz</h1>
      <address>
        <time datetime="2019-11-04T19:37:00+00:00">04 Nov 2019, 19:37</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/640a6ab6-59a7-47c1-9b78-bcd98163db24-480p.mp4"/>
        <figcaption>Legia nie dała szans Wiśle Kraków Foto: Newspix | Video: PAP/Piotr Nowak</figcaption>
      </figure>
      <h3>W Krakowie wciąż pamiętają wstydliwą porażkę 0:7 z Legią Warszawa. "Piłkarze i sztab zespołu Białej Gwiazdy postanowili ufundować bilety na wyjazdowy mecz ze Śląskiem Wrocław dla wszystkich fanów, którzy byli z drużyną w Warszawie" - czytamy w oświadczeniu Wisły.</h3>
      <related>
        <a href="https://eurosport.tvn24.pl/pilka-nozna,105/stolarczyk-nadal-trenerem-wisly-krakow-zasluguje-na-wsparcie,981392.html"/>
      </related>
      <p>Krakowianie dostali historyczne lanie 27 października i nie zamierzają uciekać od odpowiedzialności. W poniedziałek klub przekazał informację, że wszyscy kibice, którzy wybrali się na feralny mecz do stolicy, kolejny wyjazd mogą zaliczyć na koszt swoich ulubieńców.</p>
      <h3>Seria porażek</h3>
      <p>"Ze względów formalnych wejściówki sprzedawać będziemy za symboliczną złotówkę. Bilet w specjalnej cenie zakupić może każdy, kto zapisał się na wyjazd do Warszawy w kasie Stadionu Miejskiego im. H. Reymana. Weryfikacja odbywać się będzie na podstawie listy wyjazdowej" - napisano.</p>
      <p>Na tym nie koniec. Jak dodano, drużyna pokryje także wszystkie koszty związane z wyjazdem do Wrocławia kibiców niepełnosprawnych.</p>
      <p>Mecz Śląska z Wisłą Kraków zaplanowany jest na 24 listopada. Wcześniej, bo już w poniedziałek, Biała Gwiazda zagra w Bełchatowie z Rakowem Częstochowa.</p>
      <p>Krakowianie przegrali pięć ostatnich ligowych spotkań i zajmują dopiero 14. miejsce w lidze.</p>
      <p> </p>
      <p>Autor: pqv/TG/kwoj / Źródło: eurosport.pl, wisla.krakow.pl</p>
    </article>
  </body>
</html>