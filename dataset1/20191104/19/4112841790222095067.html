<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76220-S-koncom-Topserialov-sme-prisli-o-zmysel-zivota-hovori-organizator-demonstracie-proti-zruseniu-webu"/>
    <meta property="og:site_name" content="REFRESHER"/>
    <meta property="article:published_time" content="2019-11-04T19:10:00+00:00"/>
    <meta property="og:title" content="S koncom Topserialov sme prišli o zmysel života, hovorí organizátor demonštrácie proti zrušeniu webu"/>
    <meta property="og:description" content="Organizátor demonštrácie ironicky komentuje početný záujem o protest proti zrušeniu webu Topserialy.to."/>
  </head>
  <body>
    <article>
      <h1>S koncom Topserialov sme prišli o zmysel života, hovorí organizátor demonštrácie proti zrušeniu webu</h1>
      <address><time datetime="2019-11-04T19:10:00+00:00">04 Nov 2019, 19:10</time> by <a rel="author">Vojtěch Vanda</a></address>
      <p>
        <b>Organizátor demonštrácie ironicky komentuje početný záujem o protest proti zrušeniu webu Topserialy.to.</b>
      </p>
      <p>Éterem se prohnala<a href="https://refresher.cz/76100-Popularni-Topserialyto-konci-po-tvrdem-zasahu-proti-piratskemu-obsahu-na-internetu"> zpráva</a>, že populární <b>Topserialy.to</b>, na nichž se daly sledovat největší placené hity seriálového prostředí zadarmo, <b>jsou mimo provoz</b>. Důvodem pro zrušení této kultovní stránky je skupina ACE, jejímž úsilím se po mnohaměsíční snaze povedlo <b>vypnout servery Openload a Streamango</b>. </p>
      <p>Na těchto serverech <b>byly zmíněné seriály ilegálně nahrány</b>. Proto bylo možné zpirátěný content <b>sdílet</b> na webech, jakým byly právě Topserialy, a dopřát tak divákovi kýžený audiovizuální požitek úplně zdarma.</p>
      <related>
        <a href="https://refresher.cz/76100-Popularni-Topserialyto-konci-po-tvrdem-zasahu-proti-piratskemu-obsahu-na-internetu"/>
      </related>
      <p>Co se dá v takovýto bezmocný moment divákova života dělat, jsme vám naznačili <a href="https://refresher.cz/76108-Topserialy-jsou-mrtve-Bombuj-ztratilo-znacnou-cast-sveho-obsahu-Toto-jsou-zpusoby-jak-dale">zde</a>. Jiní však vzali osud do svých rukou a s vizí, že se <b>nesmíří s takovou nespravedlností, se rozhodli bojovat. </b></p>
      <p><i>„Tímto vyhlašujeme stávku za obnovení stránky Topserialy.to jí využívaných streamovacích serverů Verystream, Openload a Streamango. Naše životy bez seriálů nemají smysl a za Netflix fakt platit nechceme," </i>stojí v informační kolonce facebookové události<a href="https://www.facebook.com/events/537836816999539/?active_tab=about"> Stávka za obnovení Topserialy.to</a>. </p>
      <p>Tu má v plánu <b>v pátek</b> <b>15. listopadu v Brně</b> pořádat Redakce <a href="https://www.facebook.com/auberginemagcz/?eid=ARAhZYk-euhQjazqICR34NlAbv56WXVqRqIYKTss8r8o53aAPCzI5EjDCo4Y5Vam9ccw3mLG1OB5ieXK">Aubergine</a>. Na jejich povolání do zbraně už slyšelo skoro <b>19 000 uživatelů</b>, proto jsme si promluvili s jedním ze zástupců skupiny – Lukášem Lannisterem.</p>
      <related>
        <a href="https://refresher.cz/76108-Topserialy-jsou-mrtve-Bombuj-ztratilo-znacnou-cast-sveho-obsahu-Toto-jsou-zpusoby-jak-dale"/>
      </related>
      <p>Bude se demonstrace opravdu konat?</p>
      <p>Tak náš zoufalec s megafonem si v den konání demonstrace shodou okolností udělá výlet do Brna, takže s největší pravděpodobností se na to náměstí nachomýtne a kdo bude chtít, přijde si.</p>
      <p>Jaký bude její program?</p>
      <p>Pravděpodobně půjde o standardní kázání s výběrem demagogických hesel.</p>
      <p>Jaké si slibujete od demonstrace výsledky?</p>
      <p>Slibujeme si razantní pozvednutí celkové morálky nešťastných lidí, které postihl stejný problém.</p>
      <p>Jakou účast očekáváte?</p>
      <p>Podle našeho analytika z matematické katedry ústavu Bohnice 460 237 demonstrantů přesně.</p>
      <p>Proč jste si k demonstraci vybrali zrovna Brno? </p>
      <p>Brno je kulturní metropolí, která je podle předchozích zkušeností všemožným různorodým aktivitám nakloněna. Navíc Pražáci jsou suchaři.</p>
      <p>Rozšíříte myšlenku setkání i do jiných měst?</p>
      <p>Ano, počítáme s razantním zásahem myšlenky především v okrese Bruntál.</p>
      <p>Myslíte, že tu akci někdo bere opravdu vážně?</p>
      <p>Mohu Vám poskytnout seznam konkrétních osob podle stupnice stupidity jejich komentářů pod událostí na Facebooku.</p>
      <p>O co jsme přišli v momentě, kdy padly Topserialy?</p>
      <p>O smysl života a spousta lidí také o jednu z možností úniku z reality. Podle našeho již zmíněného analytika v následujících dnech raketově vzlétne poptávka po antidepresivech.</p>
      <p>Myslíte, že je v pořádku sledovat ilegálně distribuovaný obsah na internetu?</p>
      <p>My si vlastně nemyslíme vůbec nic.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/30054-10-serialov-na-ktore-sa-v-roku-2016-tesime-najviac"/>
        <a href="https://refresher.sk/40487-Nostalgicke-momenty-ked-sa-po-rokoch-stretnu-herci-z-Pana-prstenov-ci-Priatelov-Najlepsie-televizne-stretavky-zahreju-fanusikov-pri-srdci"/>
        <a href="https://refresher.sk/28599-Jesen-odstartuje-serialovu-sezonu-plnu-akcnych-hororovych-a-dramatickych-momentov"/>
        <a href="https://refresher.sk/47430-Prezili-sme-s-nimi-mnozstvo-zabavy-ale-aj-smutku-Spominame-na-najoblubenejsie-a-najlepsie-nostalgicke-serialy-z-nasho-detstva"/>
        <a href="https://refresher.sk/43726-10-menej-znamych-serialov-ktorym-by-ste-mali-dat-sancu-pocas-skuskoveho-obdobia-no-pobavia-vas-v-hociktory-chladny-vecer"/>
        <a href="https://refresher.sk/47179-Najlepsie-a-najoblubenejsie-serialy-nasho-detstva-ktore-v-nas-vzbudzuju-silnu-nostalgiu"/>
        <a href="https://refresher.sk/39321-Ktore-serialy-sme-v-roku-2016-stahovali-najviac"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
      </related>
    </article>
  </body>
</html>