<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/incidente-roma-fiumicino-aeroporto-bloccato-morta-20enne-code-e-traffico-in-tilt/1945364/"/>
    <meta property="og:site_name" content="IlSussidiario"/>
    <meta property="article:published_time" content="2019-11-04T19:35:56+00:00"/>
    <meta property="og:title" content="Incidente Roma-Fiumicino, aeroporto ‘bloccato’/ Morta 20enne: code e traffico in tilt"/>
    <meta property="og:description" content="Incidente sulla A91 Roma-Fiumicino: morta ragazza di 20 anni dopo tamponamento, traffico in tilt per ore con code fino a 20 km. Disagi per l'aeroporto"/>
  </head>
  <body>
    <article>
      <h1>Incidente Roma-Fiumicino, aeroporto ‘bloccato’/ Morta 20enne: code e traffico in tilt</h1>
      <h2>Incidente sulla A91 Roma-Fiumicino: morta ragazza di 20 anni dopo tamponamento, traffico in tilt per ore con code fino a 20 km. Disagi per l’aeroporto</h2>
      <address><time datetime="2019-11-04T19:35:56+00:00">04 Nov 2019, 19:35</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p><b>Traffico in tilt sull’intera autostrada A91</b> che porta da <a href="https://www.ilsussidiario.net/news/roma-donna-investita-stamane-da-treno-pesanti-ripercussioni-sulla-linea-fiumicino/1936441/"><b>Roma all’aeroporto di Fiumicino</b></a> per un gravissimo incidente stradale occorso questo pomeriggio all’altezza del km 14 in direzione scalo Leonardo da Vinci: una <b>ragazza romana di 20 anni è purtroppo morta</b> nello schianto tra la sua vettura e un’altra che la precedeva, probabilmente tamponata dall’auto in cui viaggiava la ragazza. Il bilancio è tragico, con la 20enne sbalzata fuori dall’abitacolo dopo aver sfondato il parabrezza (probabilmente non indossava le cinture di sicurezza, riporta il Messaggero) e atterrata con violenza sull’asfalto: è <b>morta praticamente sul colpo la povera ragazza</b>, mentre risultano feriti in maniera seria i due conducenti delle auto coinvolte nel maxi incidente della <a href="https://www.ilsussidiario.net/news/fiumicino-tromba-daria-morta-una-donna-a-roma-allagata-la-metro-a/1909593/"><b>Roma-Fiumicin</b></a>o. «<i>L’autostrada A91 Roma-Fiumicino è provvisoriamente chiusa in direzione Aeroporto a causa di un incidente avvenuto al km 14,500. Il traffico è deviato con indicazioni sul posto</i>», è stato il primo alert lanciato dall’<b>Anas</b> dopo lo schianto, con la risultanza che il traffico per tutto il pomeriggio fino alle prime ore della serata è rimasto bloccato e in tilt su quasi tutta l’ampiezza dell’A91, con relative problematiche per i passeggeri in direzione Aeroporto che hanno visto <b>ritardi aumentare per ore</b> e in qualche caso hanno anche perso l’imbarco.</p>
      <h4>INCIDENTE SULLA ROMA-FIUMICINO: TRAFFICO NEL CAOS</h4>
      <p>Il traffico è stato bloccato anche in maniera temporanea lungo la A91 in prossimità dell’<b>allacciamento A12 Roma-Civitavecchia</b> per consentire l’intervento dell’elisoccorso e i rilievi; l’Anas dopo l’incidente ha consigliato di percorrere, come alternativa, la via del Mare o la via Portuense. I soccorsi sono stati immediati ma purtroppo per la ragazza coinvolta nell’impatto non c’è stato niente da fare; nel frattempo, la direzione Aeroporto Fiumicino è rimasta bloccata per ore con code fino a 20-30 km nel momento di massimo ingorgo. Su Instagram la giornalista <a href="https://www.ilsussidiario.net/news/paola-ferrari-sfotte-pierluigi-pardo-per-ascolti-tv-lo-lascio-a-bocca-aperta/1945306/"><b>Paola Ferrari</b></a> si scaglia contro la gestione dell’emergenza: «<i>Incidente grave sulla Roma Fiumicino. La Capitale ovviamente non ha un piano d’emergenza. 40Km di code, passeggeri equipaggi tutto bloccato. Aeroporto internazionale in ginocchio per un incidente sull’autostrada</i>». Poco prima delle ore 20, il servizio <b>Infomobilità Roma Luce Verde</b> avvisa che l’autostrada Roma-Fiumicino è stata riaperta dopo il grave incidente del pomeriggio: vengono comunque segnalate ancora code e rallentamenti, tanto sull’A91 quanto sulla <b>Ardeatina</b> e sul <b>Grande Raccordo Anulare</b> lungo la carreggiata esterna dove persistono code a tratti per traffico.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/marco-gallo-in-pellegrinaggio-con-lui-ogni-giorno-scegli-tu-dove-guardare/1945133/"/>
        <a href="https://www.ilsussidiario.net/news/lettera-il-card-ruini-e-quella-lotta-continua-che-non-fa-bene-al-paese/1945445/"/>
        <a href="https://www.ilsussidiario.net/news/ultime-notizie-oggi-ultimora-karbala-attacco-al-consolato-iraniano-5-novembre/1945463/"/>
        <a href="https://www.ilsussidiario.net/news/ex-ilva-arcelormittal-si-ritira-dallacquisto-mancato-scudo-penale-caos-governo/1945208/"/>
        <a href="https://www.ilsussidiario.net/news/scanzi-vs-renato-farina-vilipeso-da-natura-pensavo-fosse-morto-o-in-galera-ma/1945338/"/>
        <a href="https://www.ilsussidiario.net/news/antonello-nicosia-arrestato-radicale-per-mafia-audio-choc-messina-denaro-premier/1944980/"/>
      </related>
    </article>
  </body>
</html>