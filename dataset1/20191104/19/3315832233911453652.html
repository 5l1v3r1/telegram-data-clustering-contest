<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/e69d780d696548d4/real-madrid-oferta-de-cinci-stele-pentru-raheem-sterling-gareth-bale-e-inclus-in-tranzactie.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-04T19:30:06+00:00"/>
    <meta property="og:title" content="Real Madrid, ofertă de cinci stele pentru Raheem Sterling: Gareth Bale e inclus în tranzacţie"/>
    <meta property="og:description" content="Real Madrid pregăteşte o ofertă incredibilă pentru Raheem Sterling. E gata să-l ofere la schimb pe Gareth Bale, plus 81 de milioane de euro (70 de milioane de lire sterline), pentru starul lui Manchester City, potrivit Sky Sports."/>
  </head>
  <body>
    <article>
      <h1>Real Madrid, ofertă de cinci stele pentru Raheem Sterling: Gareth Bale e inclus în tranzacţie</h1>
      <address><time datetime="2019-11-04T19:30:06+00:00">04 Nov 2019, 19:30</time> by <a rel="author">Jurnal.md</a></address>
      <p>
        <b>Real Madrid pregăteşte o ofertă incredibilă pentru Raheem Sterling. E gata să-l ofere la schimb pe Gareth Bale, plus 81 de milioane de euro (70 de milioane de lire sterline), pentru starul lui Manchester City, potrivit Sky Sports.</b>
      </p>
      <p>Directorul general al madrilenilor, Jose Angel Sanchez, a negociat şi în vară cu agenţii lui Sterling o eventuală tranzacţie, fără succes însă.</p>
      <p>Potrivit sursei citate, oficialii lui Real îl vor urmări pe Raheem Sterling şi în "dubla" naţionalei Angliei din această lună, cu Muntenegru şi Kosovo, înainte de a face oferta pentru "internaţionalul" englez.</p>
      <p>În cazul în care Manchester City nu-l va dori pe Bale, Real Madrid ar trebui să se apropie de suma-record achitată de un club pentru un transfer, 222 de milioane de euro (cât i-a plătit PSG Barcelonei pentru Neymar), pentru a-l aduce pe atacantul în vârstă de 24 de ani.</p>
      <p>Sterling se află din 2015 la City, care l-a transferat pentru 60 de milioane de euro de la Liverpool.</p>
    </article>
  </body>
</html>