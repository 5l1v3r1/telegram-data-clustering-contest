<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/04/novyna/polityka/prezydent-pidpysav-ukaz-pro-polipshennya-umov-zberihannya-boyeprypasiv-arsenalax"/>
    <meta property="og:site_name" content="Слово і Діло"/>
    <meta property="article:published_time" content="2019-11-04T19:14:01+00:00"/>
    <meta property="og:title" content="Президент підписав указ про поліпшення умов зберігання боєприпасів на арсеналах"/>
    <meta property="og:description" content="Указ про поліпшення умов зберігання боєприпасів на військових арсеналах та складах підписав глава держави, Володимир Зеленський в понеділок, 4 листопада."/>
  </head>
  <body>
    <article>
      <h1>Президент підписав указ про поліпшення умов зберігання боєприпасів на арсеналах</h1>
      <address>
        <time datetime="2019-11-04T19:14:01+00:00">04 Nov 2019, 19:14</time>
      </address>
      <p>
        <b>Указ про поліпшення умов зберігання боєприпасів на військових арсеналах та складах підписав глава держави, <a href="https://www.slovoidilo.ua/persony/zelenskyi-volodymyr-oleksandrovych">Володимир Зеленський</a> в понеділок, 4 листопада.</b>
      </p>
      <p>Про це повідомляє пресслужба ОПУ.</p>
      <p>Відповідний указ «Про додаткові заходи щодо поліпшення стану зберігання ракет, боєприпасів і продуктів їх утилізації на арсеналах, базах і складах Збройних сил України» був оприлюднений у понеділок, 4 листопада.</p>
      <related>
        <a href="https://www.slovoidilo.ua/2018/10/11/pogljad/bezpeka/vybuxy-skladax-chernihovom-yaki-try-kroky-potribni-nepovtorennya"/>
      </related>
      <p>Згідно з указом, Кабінет Міністрів має виділити кошти для заходів щодо забезпечення живучості та вибухопожежобезпеки арсеналів, баз, складів озброєння, ракет і боєприпасів ЗСУ. Також уряд має врегулювати питання особливого режиму використання земель навколо потенційно небезпечних військових об'єктів.</p>
      <p>Міністерство оборони має провести інвентаризацію озброєння, ракет і боєприпасів на арсеналах, базах, складах ЗСУ та розробити дієвий механізм контролю та запобігання надзвичайним ситуаціям на таких об'єктах.</p>
      <p>Крім того, Міноборони має посилити контроль за виконанням реконструкції технічних територій арсеналів; організувати належне електропостачання арсеналів, баз і складів ЗСУ, інфраструктури військових містечок; забезпечити створення комплексної системи моніторингу потенційно небезпечних військових об'єктів.</p>
      <p>Генеральному штабу ЗСУ президент поставив завдання підвищити до стандартів НАТО рівень безпеки арсеналів, баз і складів зберігання засобів ураження. Також Генштаб повинен належним чином організувати охорону та оборону арсеналів, баз і складів Збройних Сил України та привести у відповідність до вимог обсяги і порядок утримання запасів матеріально-технічних засобів на цих складах.</p>
      <p>Раніше <a href="https://www.slovoidilo.ua/2019/11/04/novyna/ekonomika/zelenskyj-sxvalyv-ratyfikacziyu-podatkovoyi-uhody-ssha">Зеленський схвалив ратифікацію податкової угоди з США</a>.</p>
      <p>Також нагадаємо, <a href="https://www.slovoidilo.ua/2019/11/04/novyna/polityka/zelenskyj-pidpysav-zakon-pro-sudovu-reformu">Зеленський підписав закон про судову реформу</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/09/11/novyna/polityka/prokuratura-vidkryla-spravu-cherez-vybuxy-arsenali-kalynivky"/>
        <a href="https://www.slovoidilo.ua/2019/07/21/novyna/bezpeka/kpvv-donbasi-vyyavyly-arsenal-boyeprypasiv"/>
        <a href="https://www.slovoidilo.ua/2019/05/22/novyna/suspilstvo/nevidomyj-kynuv-dymovu-shashku-arsenal-vms"/>
        <a href="https://www.slovoidilo.ua/2019/10/16/novyna/polityka/radi-zyavytsya-tsk-rozsliduvannya-pozhezh-arsenalax-boyeprypasiv"/>
      </related>
    </article>
  </body>
</html>