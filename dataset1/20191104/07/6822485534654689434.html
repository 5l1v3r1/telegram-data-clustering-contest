<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813014.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T07:30:00+00:00"/>
    <meta property="og:title" content="هشدار کنگره آمریکا درباره گسترش «بیت‌کوین»/ ارز مجازی دلار را تهدید می‌کند؟"/>
    <meta property="og:description" content=" به گزارش تسنیم به نقل از کوین رایوت، دلار آمریکا دهه هاست ارز رسمی جهان است ولی بسیاری در فضای سیاسی عقیده دارند که افزایش نقش بیت کوین می تواند به این سلطه جهانی پایان دهد."/>
  </head>
  <body>
    <article>
      <h1>هشدار کنگره آمریکا درباره گسترش «بیت‌کوین»/ ارز مجازی دلار را تهدید می‌کند؟</h1>
      <address>
        <time datetime="2019-11-04T07:30:00+00:00">04 Nov 2019, 07:30</time>
      </address>
      <p>کنگره آمریکا هشدار داد که بیت کوین و سایر ارزهای مجازی می‌توانند سلطه دلار آمریکا را بر سیستم مالی جهان را تهدید کنند.</p>
      <p> به گزارش تسنیم به نقل از کوین رایوت، دلار آمریکا دهه هاست ارز رسمی جهان است ولی بسیاری در فضای سیاسی عقیده دارند که افزایش نقش بیت کوین می تواند به این سلطه جهانی پایان دهد.</p>
      <p>برد شرمن، یکی از اعضای کنگره آمریکا در جلسه اخیر این کنگره در مورد پروژه ارز مجازی فیسبوک با نام لیبرا هشدار داد که بیت کوین و سایر ارزهای مجازی می‌توانند سلطه دلار آمریکا را بر سیستم مالی جهان را تهدید کنند.</p>
      <p>وی گفت:«  ارز مجازی اگر کار نکند، سرمایه‌گذاران پول بسیاری را از دست می‌دهند و اگر موفقیت آمیز باشد و به اهدافش برسد، می‌تواند جایگزین دلار شود یا با عملکرد دلار آمریکا به عنوان تنها ارز ذخیره جهان تداخل داشته باشد».</p>
      <p> شرمن ادعا کرد که سلطه دلار آمریکا بر سایر ارزها مزایای بسیاری برای آمریکایی ها داشته است مثل توانایی تاثیر گذاری بر سیاست ها و اقدامات کشورها از طریق اعمال تحریم های اقتصادی.</p>
      <p> این اولین باری نیست که سیاستمداران در مورد تأثیر بیت‌کوین بر دلار آمریکا ابراز نگرانی کرده اند. در می 2018، جیمز بولارد  رئیس فدرال رزرو سنت لوئیز گفت:« بیت کوین در حال حاضر هیچ تهدیدی نیست ولی کسی از آینده خبر ندارد».</p>
      <p> وی اضافه کرد:« دلار همواره در طول تاریخ برنده بوده است چون پشتوانه آن یک اقتصاد بزرگ و یک سیاست نسبتاً پایدار از نظر تورم پایین است. ولی افراد زیادی هستند که می‌خواهند آن را شکست دهند».</p>
      <p> در این بین، یک گزارش کنگره که در پایان 2013 منتشر شده بود هشدار داد اگر استفاده بیشتر از بیت کوین و سایر ارزهای مجازی باعث به وجود آمدن چندین واحد پولی شود ، ثبات ایجاد شده توسط یک ارز واحد مثل دلار آمریکا می‌تواند مورد تهدید قرار بگیرد.</p>
      <p> اگر بیت کوین بر یک اساس سیستماتیک و بلند مدت جایگزین دلار شود، نیاز برای نگهداری دلار کاهش و عرضه پول بی پشتوانه افزایش می یابد. به این ترتیب تقاضا برای دلار پایین می آید.</p>
      <p> گرچه هر گونه تهدید احتمالی برای دلار آمریکا بعید به نظر می رسد، ولی افزایش ارزش بیت کوین در مقایسه با دلار آمریکا باعث افزایش نگرانی ها شده است.</p>
      <p> چندین کشور در سراسر دنیا اقداماتی برای دور شدن از تأثیر دلار آمریکا انجام داده اند. برای مثال، ایران اخیراً ارز مجازی مخصوص به خود را راه اندازی کرده و گروهی از چندین کشور غرب آفریقا قصد دارند از یک پول بی پشتوانه بانام اکو تا 2020 استفاده کنند.</p>
      <p> بزرگترین اختلال در تأثیر دلار آمریکا انتشار یک ارز دیجیتال توسط یک بانک مرکزی بزرگ است. اگر ارزهای دیجیتال ملی انتقال بین المللی پول را سریعتر و ارزانتر امکان‌پذیر سازند، جایگزین بسیار خوبی برای دلار آمریکا خواهند بود.</p>
      <p> در حال حاضر احتمال اینکه دولت ها و کسب و کارهای بزرگ از یک پول بی پشتوانه استفاده کنند کم است ولی بیت کوین و سایر ارزهای مجازی رو به رشد هستند و روز به روز مقبولیت بیشتری پیدا می کنند. بنابراین تصور آینده ای که در آن دلار آمریکا تنها ارز ذخیره دنیا نباشد آسان است.</p>
    </article>
  </body>
</html>