<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/04/meteo-previsioni-domani-martedi-5-novembre/"/>
    <meta property="og:site_name" content="Il Post"/>
    <meta property="article:published_time" content="2019-11-04T07:52:46+00:00"/>
    <meta property="og:title" content="Meteo: le previsioni per domani, martedì 5 novembre"/>
    <meta property="og:description" content="Dove pioverà e dove no, che alla fine è quello che interessa più o meno a tutti"/>
  </head>
  <body>
    <article>
      <h1>Meteo: le previsioni per domani, martedì 5 novembre</h1>
      <h2>Dove pioverà e dove no, che alla fine è quello che interessa più o meno a tutti</h2>
      <address>
        <time datetime="2019-11-04T07:52:46+00:00">04 Nov 2019, 07:52</time>
      </address>
      <p>Le previsioni meteo per martedì non dicono niente di buono: questa settimana ci aveva fatto sperare con un inizio promettente, ma già da martedì ci saranno piogge estese su tutto il Nord e il Centro-Nord, e anche in qualche zona del meridione. Di mattina pioverà nella zona di Napoli, nel Lazio, in Umbria, in Liguria e in tutto il Nord-Est. Di pomeriggio peggiorerà anche in Toscana e in Molise mentre di sera ci saranno schiarite a Nord, anche se continuerà a piovere nel bellunese e in Friuli Venezia Giulia. Infine di notte pioverà solo in Campania, sul Gargano, nel basso Lazio e in Umbria.</p>
      <slideshow>
        <figure>
          <img src="https://www.ilpost.it/wp-content/uploads/2019/11/meteo-mattina-1.png"/>
          <figcaption>Mattina</figcaption>
        </figure>
        <figure>
          <img src="https://www.ilpost.it/wp-content/uploads/2019/11/meteo-pomeriggio-1.png"/>
          <figcaption>Pomeriggio</figcaption>
        </figure>
        <figure>
          <img src="https://www.ilpost.it/wp-content/uploads/2019/11/meteo-sera-2.png"/>
          <figcaption>Sera</figcaption>
        </figure>
        <figure>
          <img src="https://www.ilpost.it/wp-content/uploads/2019/11/meteo-notte-1.png"/>
          <figcaption>Notte</figcaption>
        </figure>
      </slideshow>
      <h3>Le previsioni meteo per Roma</h3>
      <p>A Roma martedì sarà una pessima giornata: ci sarà pioggia quasi tutto il giorno ma con temperature ancora vicine ai 20 gradi.</p>
      <figure>
        <img src="https://www.ilpost.it/wp-content/uploads/2019/11/meteo-roma-1.png"/>
      </figure>
      <h3>Le previsioni meteo per Milano</h3>
      <p>A Milano il bel tempo finirà già martedì, che sarà una giornata molto nuvolosa ma forse senza pioggia.</p>
      <figure>
        <img src="https://www.ilpost.it/wp-content/uploads/2019/11/meteo-milano-1.png"/>
      </figure>
      <p>***<br/><i>Le mappe e le previsioni arrivano dal <a href="http://www.meteoam.it/">sito dell’Aeronautica Militare</a>, quello che dovete visitare se volete previsioni affidabili (e leggermente aggiornate rispetto a quelle di questo articolo) e <a href="https://www.ilpost.it/2017/08/09/meteo-siti-per-informarsi-previsioni/">stare alla larga</a> da allarmismi inutili.</i></p>
      <related>
        <h4>Articoli Correlati</h4>
        <a href="https://www.ilpost.it/2019/11/03/porti-italiani-tasse/"/>
        <a href="https://www.ilpost.it/2019/11/03/turismo-arabia-saudita/"/>
        <a href="https://www.ilpost.it/2019/11/01/netflix-novembre-novita-catalogo/"/>
      </related>
    </article>
  </body>
</html>