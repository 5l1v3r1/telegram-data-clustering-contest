<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/wenezuela-wydalila-dyplomatow-salwadoru,982684.html"/>
    <meta property="og:site_name" content="TVN24"/>
    <meta property="article:published_time" content="2019-11-04T07:48:00+00:00"/>
    <meta property="og:title" content="Odpowiedź Wenezueli. Salwadorscy dyplomaci muszą opuścić kraj"/>
    <meta property="og:description" content="Dyplomaci z Salwadoru mają 48 godzin na opuszczenie Wenezueli - ogłosiło w niedzielę wenezuelskie MSZ. To odpowiedź na decyzję władz Salwadoru o wydaleniu wenezuelskich dyplomatów."/>
  </head>
  <body>
    <article>
      <h1>Odpowiedź Wenezueli. Salwadorscy dyplomaci muszą opuścić kraj</h1>
      <address><time datetime="2019-11-04T07:48:00+00:00">04 Nov 2019, 07:48</time> by <a rel="author">kz//now</a></address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/04df4d434d481c5bb723be1b6df1ee65/18d3b0be-5695-4e29-8e1c-f95c984fa32a.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/369cfe38-711b-49b6-99f8-54747cfea7ef-480p.mp4"/>
          <figcaption>Protesty w Wenezueli</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ab7314887865c4265e896c6e209d1cd6/5ac82501-493e-44eb-96f7-92bb1bae6658-480p.mp4"/>
          <figcaption>Guaido wrócił do Wenezueli. Po wylądowaniu przemawiał do...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/65699726a3c601b9f31bf04019c8593c/8ee12763-0adb-46e9-801d-1f4c94264faf-480p.mp4"/>
          <figcaption>Protest z udziałem Juana Guaido</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/dea9ddb25cbf2352cf4dec30222a02a5/e755125d-f507-4339-890a-49fd51a8c3d7-480p.mp4"/>
          <figcaption>Polska uznaje Juana Guaido za tymczasowego prezydenta Wenezueli</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p107/v/c91591a8d461c2869b9f535ded3e213e/eff04f27-9e00-4da9-a2b4-c53c3ec7b0be-480p.mp4"/>
          <figcaption>Od zwycięstwa Chaveza do próby obalenia Maduro. Jak doszło...</figcaption>
        </figure>
        <figcaption>Wenezuela od miesięcy pogrążona jest w głębokim kryzysie (wideo z 03.11.2019)<cite>Foto: Shutterstock | Video: Archiwum Reutera</cite></figcaption>
      </slideshow>
      <h3>Dyplomaci z Salwadoru mają 48 godzin na opuszczenie Wenezueli - ogłosiło w niedzielę wenezuelskie MSZ. To odpowiedź na decyzję władz Salwadoru o wydaleniu wenezuelskich dyplomatów.</h3>
      <p>W sobotę władze Salwadoru poleciły wenezuelskim dyplomatom opuszczenie kraju w ciągu 48 godzin, tłumacząc, że prezydent Wenezueli Nicolas Maduro nie jest legalnie wybraną głową państwa. W oficjalnym oświadczeniu podano, że prezydent Salwadoru Nayib Bukele uznał lidera wenezuelskiej opozycji Juana Guaido za pełniącego obowiązki prezydenta do czasu przeprowadzenia wolnych wyborów w tym kraju.</p>
      <h3>"Bukele odgrywa żałosną rolę pionka"</h3>
      <related>
        <a href="https://www.tvn24.pl/wiadomosci-ze-swiata,2/kolejny-kraj-ameryki-srodkowej-zawarl-umowe-imigracyjna-z-usa,972703.html"/>
      </related>
      <p>Salwador oczekuje przysłania nowego wenezuelskiego korpusu dyplomatycznego.</p>
      <p>Decyzja salwadorskich władz zapadła kilka dni po przedłużeniu przez USA na kolejny rok ochrony Salwadorczyków mieszkających w Stanach Zjednoczonych.</p>
      <p>"Władze Salwadoru ożywiają upadającą amerykańską strategię interwencji i gospodarczej blokady wobec narodu Wenezueli. Bukele oficjalnie odgrywa żałosną rolę pionka w amerykańskiej polityce zagranicznej" - napisał wenezuelski resort dyplomacji w oświadczeniu.</p>
      <h3>Polityczny chaos</h3>
      <p>Wenezuela pogrążona jest w głębokim kryzysie gospodarczym oraz politycznym i panuje w niej faktyczna dwuwładza. Kraj ten ma dwa parlamenty: prorządowe Narodowe Zgromadzenie Konstytucyjne wyłonione w wyborach 30 lipca 2017 roku, które opozycja uważa za sfałszowane, i opozycyjne Zgromadzenie Narodowe, którego przewodniczącym jest Juan Guaido.</p>
      <p>Maduro po nieuznanych przez opozycję wyborach rozpoczął w styczniu nową kadencję prezydenta, podczas gdy Guaido ogłosił się tymczasowym szefem państwa i został uznany w tej roli przez większość państw zachodnich. Rząd Maduro wspierają za to między innymi Rosja, Chiny, Kuba, Iran i Turcja.</p>
      <figure>
        <img src="https://r-scale-e0.dcs.redcdn.pl/scale/o2/tvn/web-content/m/p1/i/ff1418e8cc993fe8abcfe3ce2003e5c5/c6c88656-e7d2-4997-951c-e605804e50d4.png?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Salwador leży w Ameryce Środkowej<cite>Źródło: mapy Google</cite></figcaption>
      </figure>
      <related>
        <h4>Kryzys w Wenezueli</h4>
        <a href="https://www.tvn24.pl/wiadomosci-ze-swiata,2/wenezuelscy-dyplomaci-maja-opuscic-salwador,982518.html"/>
        <a href="https://www.tvn24.pl/wiadomosci-ze-swiata,2/wenezuela-i-rosja-przedluzyly-umowy-o-wspolpracy-wojskowej,975111.html"/>
        <a href="https://www.tvn24.pl/wiadomosci-ze-swiata,2/doniesienia-o-torturach-i-pozasadowych-egzekucjach-onz-konieczne-sa-powazne-kroki,972885.html"/>
        <a href="https://www.tvn24.pl/wiadomosci-ze-swiata,2/trump-spotkal-sie-z-przedstawicielami-wenezuelskiej-opozycji,972422.html"/>
        <a href="https://www.tvn24.pl/wiadomosci-ze-swiata,2/rosja-wspiera-dialog-z-opozycja-w-wenezueli,972270.html"/>
      </related>
    </article>
  </body>
</html>