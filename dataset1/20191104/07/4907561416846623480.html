<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/keten-tohumunun-faydalari-nelerdir-fotograflari-2216735"/>
    <meta property="og:site_name" content="Posta"/>
    <meta property="article:published_time" content="2019-11-04T07:43:35+00:00"/>
    <meta property="og:title" content="Keten tohumunun faydaları nelerdir?"/>
    <meta property="og:description" content="Keten tohumu sağlığı koruyucu etkileriyle yüzyıllar boyu kullanıldı. Süper gıda olarak adlandırılan keten tohumunun bilimsel araştırmalarla desteklenen faydaları da saymakla bitmiyor. Peki, keten tohumu hangi hastalıklara iyi geliyor? İşte bilim tarafından onaylanan keten tohumunun 10 yararı…"/>
  </head>
  <body>
    <article>
      <h1>Keten tohumunun faydaları nelerdir?</h1>
      <address>
        <time datetime="2019-11-04T07:43:35+00:00">04 Nov 2019, 07:43</time>
      </address>
      <h3><a href="https://www.posta.com.tr/haberler/keten-tohumu">Keten tohumu </a>sağlığı koruyucu etkileriyle yüzyıllar boyu kullanıldı. Süper gıda olarak adlandırılan keten tohumunun bilimsel araştırmalarla desteklenen faydaları da saymakla bitmiyor. Peki, keten tohumu hangi hastalıklara iyi geliyor? İşte bilim tarafından onaylanan keten tohumunun 10 yararı…</h3>
      <figure>
        <img src="https://i.pstimaj.com/img/78/700x0/5dbfd5d0ae298bc8dab5da0d"/>
      </figure>
      <h4>Keten tohumu vitamin ve mineral kaynağıdır</h4>
      <p>Medeniyetin başlangıcından bu yana yetişen keten tohumu en eski mahsullerden biridir. Keten tohumunun kahverengi ve sarı renkli iki türü bulunuyor. Öğütülmüş ve tohum halinde tüketilebilen keten tohumunun sadece 1 çorba kaşığı kadarında bile bir çok zengin vitamin ve mineral bulunuyor.</p>
      <p>Keten tohumunun iyi bir vitamin ve mineral kaynağı olmasının yanı sıra iyi miktarda protein, lif ve omega 3 içeriyor. </p>
      <figure>
        <img src="https://i.pstimaj.com/img/78/700x0/5dbfd5d066a97c76a7eaa4f4"/>
      </figure>
      <h4>Keten tohumu Omega-3 yağları açısından yüksek</h4>
      <p>Eğer vejeteryansanız veya balık yemiyorsanız, keten tohumu sizin için en iyi omega-3 yağ kaynağı olabilir. Bu çoğunlukla bitki bazlı bir omega-3 yağ asidi olan alfa-linolenik asit (ALA) kaynağıdır. ALA, vücudunuz üretmediği için yediğiniz yiyeceklerden elde etmeniz gereken iki temel yağ asidinden biridir. ALA'nın kolesterolün kalbin kan damarlarında birikmesini engellediğini, arterlerde iltihaplanmayı azalttığını ve tümör büyümesini azalttığını göstermiştir. Yapılan araştırmalarla ALA yiyenlerin daha az ALA tüketenlere göre daha düşük kalp krizi riski bulunduğunu tespit edilmiştir. </p>
      <figure>
        <img src="https://i.pstimaj.com/img/78/700x0/5dbfd5d166a97c76abc743b7"/>
      </figure>
      <h4>Keten tohumu kanser riskini azaltabilen lignan kaynağıdır</h4>
      <p>Lignanlar, kanser riskini azaltan ve sağlığa faydalı olabilecek antioksidan ve östrojen özelliklerine sahip bitki bileşikleridir. İlginçtir ki, keten tohumu diğer bitki besinlerinden 800 kat daha fazla lignan içerir. Gözlemsel çalışmalar, keten tohumu yiyenlerin, özellikle kadınlarda meme kanseri riskinin daha düşük olduğunu gösteriyor. Yapılan bir başka çalışmada, düşük yağlı bir diyet uygulayan günde 30 gram keten tohumu verilen erkeklerde prostat kanseri belirtisinin azaldığını göstermiştir. </p>
      <figure>
        <img src="https://i.pstimaj.com/img/78/700x0/5dbfd5d1ae298bc8db3fb45e"/>
      </figure>
      <h4>Keten tohumu lif açısından zengindir</h4>
      <p>Sadece bir çorba kaşığı keten tohumu, erkekler ve kadınlar için günlük önerilen alım miktarının yüzde 12'si olan 3 gram lif içerir. Keten tohumu iki tür diyet lifi içerir. Bunlar çözünür ve çözünmez diyet lifleridir. Bu lif ikilisi kalın bağırsaktaki bakteriler tarafından fermente edilir, daha düzenli bağırsak hareketlerine sebep olur. Kan şekerini düzenler ve kolesterol düşürücüdür. Kabızlığın önlenmesinde ve irritabl bağırsak sendromu veya divertiküler hastalığı olanlar için yararlıdır. </p>
      <figure>
        <img src="https://i.pstimaj.com/img/78/700x0/5dbfd5d1ae298bc9331544de"/>
      </figure>
      <h4>Keten tohumu kolestrolü düşürür</h4>
      <p>Keten tohumunun bir diğer yararı ise kolesterol seviyelerini düşürme yeteneğidir. Keten tohumlarının yüksek lif içeriği kolesterolü düşürmeye yardımcı olur ve kalp sağlığının iyileştirilmesinde önemli bir rol oynar. </p>
      <figure>
        <img src="https://i.pstimaj.com/img/78/700x0/5dbfd5d166a97c7611a32d18"/>
      </figure>
      <h4>Kan basıncını düşürür</h4>
      <p>Yapılan çalışmalar, keten tohumunun kan basıncını düşürdüğü kanıtlanmıştır ve özellikle yüksek kan basıncına sahip olanlar için faydalıdır.</p>
      <figure>
        <img src="https://i.pstimaj.com/img/78/700x0/5dbfd5d366a97c76a7eaa4f6"/>
      </figure>
      <h4>Yüksek kaliteli protein içerir</h4>
      <p>Keten tohumu bitki kökenli bir protein kaynağıdır. Keten tohumu proteini amino asitleri arginin, aspartik asit ve glutamik asit bakımından zengindir. Keten tohumu proteini bağışıklığı güçlendirir. Ayrıca, kolesterolün düşürülmesine, tümörlerin önlenmesine ve anti-fungal özelliklere sahip olduğunu göstermiştir. </p>
      <figure>
        <img src="https://i.pstimaj.com/img/78/700x0/5dbfd5d3ae298bc8db3fb461"/>
      </figure>
      <h4>Keten tohumu kan şekerini kontrol altına alır</h4>
      <p>Tip 2 diyabet dünya çapında önemli bir sağlık sorunudur. Vücudun insülin salgılamaması veya buna direnç göstermesi sonucu yüksek kan şekeri seviyeleri yükselir. Birkaç çalışma, günlük diyetlerine en az bir ay boyunca 10-20 gram keten tohumu tozu ekleyen tip 2 diyabet hastalarının kan şekeri seviyelerinde% 8-20 oranında bir azalma gördüğünü bulmuşlardır. Bu kan şekeri düşürücü etki, özellikle keten tohumlarının çözünmeyen lif içeriğinden kaynaklanmaktadır. Araştırmalar, çözünmeyen liflerin şekerin kana salınmasını yavaşlattığını ve kan şekerini azalttığını keşfetmiştir. </p>
      <figure>
        <img src="https://i.pstimaj.com/img/78/700x0/5dbfd5d366a97c76abc743b9"/>
      </figure>
      <h4>Keten tohumu kilo kontrolüne yardımcıdır</h4>
      <p>Öğün aralarında atıştırma eğilimine sahipseniz, açlık hissini kesmek için içeceğinize keten tohumu eklemeyi düşünebilirsiniz. Keten tohumlarının diyet lifi içeriği açlığı bastırarak ve doygunluk hissini artırarak kilo kontrolüne yardımcı olabilir.</p>
      <figure>
        <img src="https://i.pstimaj.com/img/78/700x0/5dbfd63666a97c76abc743bc"/>
      </figure>
      <h4>Keten tohumu çok yönlü bir besindir</h4>
      <p>Keten tohumu veya keten tohumu yağı birçok yaygın yiyeceğe eklenebilir.</p>
      <p>Bunları suya eklemek ve günlük sıvı alımınızın bir parçası olarak içmek, salata sosu olarak keten tohumu yağı, sıcak veya soğuk kahvaltı gevreğiniz üzerine serperek, yoğurda karıştırarak, kurabiye, çörek, ekmek veya diğer hamurlara ekleyerek, smoothie'lere karıştırmak bunlardan bazıları. </p>
    </article>
  </body>
</html>