<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Novata-Mis-Pleimeit-2019-Prosto-sum-perfektna-910909"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-04T07:35:00+00:00"/>
    <meta property="og:title" content="Новата &quot;Мис Плеймейт 2019&quot;: Просто съм перфектна!"/>
    <meta property="og:description" content="Михаела Тодорова от Казанлък е новата &quot;Мис Плеймейт 2019&quot;. 21-годишната блондинка стана фаворит на ж..."/>
  </head>
  <body>
    <article>
      <h1>Новата "Мис Плеймейт 2019": Просто съм перфектна!</h1>
      <address>
        <time datetime="2019-11-04T07:35:00+00:00">04 Nov 2019, 07:35</time>
      </address>
      <p>Михаела Тодорова от Казанлък е новата "Мис Плеймейт 2019". 21-годишната блондинка стана фаворит на журито по време на финала на конкурса в събота вечер и спечели наградата от 20 000 лева и нов луксозен автомобил. Бяха й връчени от издателите на "Плейбой" Любен Дилов-син и Христо Сираков.</p>
      <p>Наследницата на Жанет Осипова спечели в надпреварата с 12 колежки. Тя обаче смята, че е била без конкуренция.</p>
      <p>"Имам всичко - гърди, тяло, сексапил, излъчване. Просто съм перфектна! Другите момичета имат само по един компонент. Аз съм истинска плейбойка. Мога да говоря пред камера. Не се притеснявам. За мен нямам конкуренция. Номер 1 съм. Ще спечеля, сигурна съм. Просто съм по-добра от останалите", заяви преди конкурса Михаела.</p>
      <p>Тя е наляла по 350 кубика силикон в гърдите, за който казва, че са "в рамките на нормалното, затова не се забелязват корекциите". Като малка е искала да стане банкерка, а сега, след конкурса, казва, че най-близките й планова са свъразни със замеделие. Обещава, че ще показва в профила си в Инстаграм как се копае с такава пищна пазва и ще полага друг земеделски труд, за да бъде личен пример за това как младите хора трябва да работят и да не се срамуват от усилията си. Блондинката каза още,  че не се вълнува от парите.</p>
      <p>"Даже често се улавям, че излизам някъде вечер и изобщо не се замислям имам ли пари дори да се прибера", добавя красавицата пред "Телеграф".</p>
    </article>
  </body>
</html>