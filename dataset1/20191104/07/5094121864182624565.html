<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/na-vyjezdu-z-usti-na-decin-a-lovosice-se-bouralo-nehoda-komplikuje-dopravu-20191104.html"/>
    <meta property="og:site_name" content="Deník.cz"/>
    <meta property="article:published_time" content="2019-11-04T07:07:00+00:00"/>
    <meta property="og:title" content="Na výjezdu z Ústí na Děčín a Lovosice se bouralo. Nehoda zkomplikovala dopravu"/>
    <meta property="og:description" content="Na kruhovém objezdu před železničním mostem v Ústí nad Labem a křižovatkou na Děčín a Lovosice se v pondělí 4. listopadu bouralo."/>
  </head>
  <body>
    <article>
      <h1>Na výjezdu z Ústí na Děčín a Lovosice se bouralo. Nehoda zkomplikovala dopravu</h1>
      <address><time datetime="2019-11-04T07:07:00+00:00">04 Nov 2019, 07:07</time> by <a rel="author">Jan Prošek</a></address>
      <p>Do kolize se v šest hodin ráno dostala dvě vozidla, vyšetřování na místě stále probíhá. To značně komplikuje dopravu, vznikají kolony. </p>
      <p>"V ranních hodinách došlo na kruhovém objezdu pod Větruší k nehodě dvou osobních vozidel. Jednalo se o vozy ford a peugeot. Místo dopravní nehody bylo průjezdné. O půl hodiny později chtěl toto místo jeden z kolemjedoucích řidičů objet, ale nezvládl řízení a srazil se s kamionem. Během krátké doby došlo na tomto místě ke dvěma dopravním nehodám. Obě se obešly bez zranění, provoz byl ale na místě omezen," řekla tisková mluvčí krajské policie Veronika Hyšplerová. </p>
      <p>"Ráno jsme zaznamenali více dopravních nehod, jedna z nich se stala v Krásném Březně v ulici U Pivovarské zahrady," dodala mluvčí Hyšplerová. </p>
      <figure>
        <img src="https://g.denik.cz/54/f7/potme-nevidomi-bila-pastelka-20191016-9_denik-150-3x2.jpg"/>
      </figure>
      <aside>
        <a href="https://ustecky.denik.cz/zpravy_region/jak-se-citi-nevidomi-uprostred-usti-pochod-po-tme-nebyla-zadna-legrace-20191103.html">Jak se cítí nevidomí uprostřed Ústí? Pochod po tmě nebyla žádná legrace Přečíst článek ›</a>
      </aside>
    </article>
  </body>
</html>