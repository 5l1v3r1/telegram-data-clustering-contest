<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/blgariya-mestni-izbori-2019/novite-kmetove-okonchatelni-rezultati-vizhte-405808.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T07:52:07+00:00"/>
    <meta property="og:title" content="Новите кметове: Окончателни резултати, вижте!"/>
    <meta property="og:description" content="ЦИК оповести данните от балотажа на местния вот при обработени 100% от изборните протоколи"/>
  </head>
  <body>
    <article>
      <h1>Новите кметове: Окончателни резултати, вижте!</h1>
      <address>
        <time datetime="2019-11-04T07:52:07+00:00">04 Nov 2019, 07:52</time>
      </address>
      <p>ЦИК оповести данните от балотажа на местния вот при обработени 100% от изборните протоколи. Ето какво показват данните към 05.00 часа:</p>
      <p>Новият кмет на <b>Благоевград </b>е независимият кандидат Румен Томов. За него на балотажа са гласували 56.61% (18 639 гласа). Досегашният кмет Атанас Камбитов остана втори с 40.98% (13 494 гласа).</p>
      <p>Новият кмет на <b>Варна </b>е Иван Портних от ГЕРБ с 60,79% (49 207 гласа). Втори остана Костадин Костадинов с 35,99% (29 138 гласа).</p>
      <p>Новият кмет на <b>Видин </b>е Цветан Ценков от Местна коалиция СДС (НДСВ, Нова алтернатива, ЗНС, БЗНС, БДСР), който получи 58,27% (11 610 гласа). Втори остана Огнян Ценков от ГЕРБ с 39.49% (7869 гласа).</p>
      <p>Новият кмет на <b>Добрич </b>е Йордан Йорданов от Местна коалиция ДБГ (ДБГ, НДСВ, ССД, ГН) с 66.54% (18 898 гласа). Втора остана Надежда Петкова от Местна коалиция ГЕРБ (СДС) с 31,97% (9079 гласа).</p>
      <p>Новият кмет на <b>Ловеч </b>е Корнелия Маринова от ГЕРБ с 48.45% (8395). Втора остана Радина Банкова от „БСП за България“ с 46,45% (8048 гласа).</p>
      <p> </p>
      <p>Новият кмет на <b>Пазарджик </b>е Тодор Попов от Местна коалиция „Новото време“ с 56,11% (17 169 гласа). Втори остана Благо Атанасов Солов от Местна коалиция „БСП за България“ (Земеделски народен съюз, Партия на Зелените, Социалдемократическа партия, НФСБ, Движение за радикална промяна "Българска пролет") с 41,05% (12 561 гласа).</p>
      <p> </p>
      <p>Новият кмет в <b>Перник </b>е Станислав Владимиров от „БСП за България“ с 50,27% (18 652) гласа. Втора остана Вяра Церовска от ГЕРБ с 47,68% (17 694 гласа). </p>
      <p>Новият кмет на <b>Плевен </b>е Георг Спартански, подкрепен от Инициативен комитет - Община Плевен, с 50,6% (22 240 гласа). Втори остана Мирослав Петров от ГЕРБ с 47,24% (20 762 гласа).</p>
      <p> </p>
      <p>Новият кмет на <b>Пловдив </b>е Здравко Димитров от ГЕРБ с 57,32% (46 887 гласа). Втори остана Славчо Атанасов от Местна коалиция „НФСБ (ВМРО-БНД)“ с 38,1% (31 161 гласове).</p>
      <p> </p>
      <p>Новият кмет на <b>Разград </b>е Денчо Бояджиев от „БСП за България“ с 54,32% (8881 гласа). Втори остана Валентин Василев с 42,48% (6945 гласа).</p>
      <p>Новият кмет на <b>Русе </b>е Пенчо Милков от Местна коалиция БСП за България (АБВ, Движение за радикална промяна Българската пролет, ПД Социалдемократи) с 60,53% (30 975 гласа). Втора остана Диана Иванова с 36,63% (18 746 гласа).</p>
      <p> </p>
      <p>Новият кмет на <b>Силистра </b>е Юлиян Найденов от ГЕРБ с 52,12% (8540 гласа). Втори остана Момчил Неков от Местна коалиция БСП за България (БСП за България, НДСВ, ДРП Българската пролет, МИР) с 45,63% (7477 гласа).</p>
      <p> </p>
      <p>Новият кмет на <b>Сливен </b>е Стефан Радев от ГЕРБ с 64,75% (21 109 гласа). Втори остана Кольо Йорданов Милев от „БСП за България“ с 32,71% (10 663 гласа).</p>
      <p>Новият кмет на <b>Смолян </b>е Николай Мелемов от ГЕРБ с 56,73% (9113 гласа). Втори остана Стефан Атанасов Сабрутев от „БСП за България“ с 40,52% (6509 гласа).</p>
      <p>Новият кмет на <b>София </b>е Йорданка Фандъкова от Местна коалиция ГЕРБ (СДС) с 49,98% (209 542 гласа). Втора остана независимият кандидат Мая Манолова с 45,13% (189 176 гласа).</p>
      <p>Новият кмет на <b>Търговище </b>е Дарин Димитров от ГЕРБ с 69,41% (16 673 гласа). Втори остана Хамди Мехмедов Илиязов от Движение за права и свободи (ДПС) с 29,27% (7032 гласа).</p>
      <p> </p>
      <p>Новият кмет на <b>Шумен </b>е Любомир Христов от ГЕРБ с 48,57% (12 538 гласа). Втори остана Венцислав Венков от „БСП за България“ с 48,27% (12 461 гласа).</p>
      <p>Новият кмет на <b>Ямбол </b>е Валентин Ревански от „Пряка демокрация“ с 61,92% (12 722 гласа). Втори остана Катя Георгиева от „БСП за България“ с 35,27% (7247 гласа).</p>
      <p>Още на първи тур бяха избрани кметове в 9 областни града</p>
      <p>На първи тур на местните избори градоначалници избраха в Бургас, Велико Търново, Враца, Габрово, Кърджали, Монтана, Стара Загора, Хасково и Кюстендил. В 8 от тях - победители станаха кандидатите на ГЕРБ, а в 1 - на ДПС.</p>
      <p>С най-високи резултати бяха трима кметове. Най-категорична бе победата във <b>Враца </b>на Калин Каменов от ГЕРБ, който събра 72.8% подкрепа и ще бъде начело на града за втори мандат. В <b>Монтана </b>- Златко Живков от местна коалиция СДС-ГЕРБ спечели рекорден шести пореден мандат с 71.7% одобрение. Той управлява града вече 20 години, а с тази победа му предстоят нови 4. В <b>Стара Загора </b>- безапелационната победа бе за Живко Тодоров от ГЕРБ с 68.6%. Той ще бъде кмет за трети мандат.</p>
      <p>С не по-малко впечатляващ резултат на първи тур в <b>Бургас </b>бе Димитър Николов от ГЕРБ, който спечели четвърти пореден мандат. Той събра 65.8% от гласовете в града при 10% за втория - Николай Тишев от БСП.</p>
      <p>И <b>Велико Търново </b>запази досегашния си градоначалник - Даниел Панов - с 60.5% подкрепа, той ще управлява града трети мандат. Весела Лечева от местна коалиция, подкрепена от БСП, остана втора.</p>
      <p>Пореден пети мандат за Хасан Азис от ДПС в <b>Кърджали </b>с 53.02% на сто от гласувалите. Там едва една трета от гласовете отидоха за Никола Чанев от ГЕРБ.</p>
      <p>Таня Христова ще управлява за трети мандат <b>Габрово </b>с 58.6% подкрепа. Кандидатът от местна коалиция, подкрепена от БСП Ивелин Николов остана втори с малко над 17%.</p>
      <p>Петър Паунов от местна коалиция, подкрепена от ГЕРБ, застава начело на <b>Кюстендил </b>за четвърти пореден път с 54.9% одобрение. Независимият Здравко Милев остана втори.</p>
      <p>Станислав Дечев е новият кмет на <b>Хасково </b>с 51.7% от гласовете. Опонентът му от БСП Коста Стоев събра 17% подкрепа.</p>
    </article>
  </body>
</html>