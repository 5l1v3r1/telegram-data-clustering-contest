<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/jobb/2019/11/mcdonalds-sjefen-matte-ga-etter-forhold-med-ansatt/"/>
    <meta property="og:site_name" content="Kampanje"/>
    <meta property="article:published_time" content="2019-11-04T07:04:39+00:00"/>
    <meta property="og:title" content="McDonald's-sjefen måtte gå etter forhold med ansatt"/>
    <meta property="og:description" content="- Dette var en feil, sier han."/>
  </head>
  <body>
    <article>
      <h1>McDonald's-sjefen måtte gå etter forhold med ansatt</h1>
      <address><time datetime="2019-11-04T07:04:39+00:00">04 Nov 2019, 07:04</time> by <a rel="author" href="mailto:kampanje@kampanje.com" target="_blank">NTB</a></address>
      <p>
        <b>- Dette var en feil, sier han.</b>
      </p>
      <p>Toppsjefen i hamburgerkjeden McDonald's, <b>Steve Easterbrook</b>, er sagt opp med øyeblikkelig virkning etter at han innledet et forhold med en ansatt. I en pressemelding fra selskapet søndag går det fram at Easterbrook hadde innledet et forhold til en ansatt, noe som bryter med selskapets regler. I uttalelsen fra styret heter det at Easterbrook har utvist dårlig dømmekraft med hensyn til å innledet forholdet.</p>
      <p>I en epost til de ansatte vedgår Easterbrook forholdet, skriver New York Times og flere andre medier.</p>
      <p>- Dette var en feil. Gitt selskapets verdier, er jeg enig med selskapets styre at det på tide for meg å trekke meg, skriver Easterbrook.</p>
      <p>Styret har utpekt <b>Chris Kempczinski</b> som selskapets nye toppsjef. Han kommer fra stillingen som sjef for McDonald's i USA.</p>
      <p>Britiske Easterbrook har vært toppsjef i McDonald's siden 2015 etter at han rykket opp fra jobben som sjef for Storbritannia og Nord-Europa. I fjor tjente Easterbrook mer enn 15 millioner dollar, om lag 136 millioner norske kroner, skrev <a href="https://www.usatoday.com/story/money/2019/07/23/mcdonalds-ceo-stephen-easterbrook-paid-15-9-million-in-2018/39401265/">USA Today</a> i juli. I følge <a href="https://www.forbes.com/sites/eriksherman/2018/07/12/how-many-workers-must-live-in-poverty-for-mcdonalds-ceo-to-make-21-8-million/#33be6e7a1092">Forbes</a> hadde han i 2017 en årslønn på vel 21 millioner dollar, en økning fra drøyt 15 millioner året før.</p>
      <p>Medianlønnen for en ansatt i McDonald's var i 2018 snaut 7.500 dollar.</p>
    </article>
  </body>
</html>