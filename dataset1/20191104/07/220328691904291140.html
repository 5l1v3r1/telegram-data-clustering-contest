<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/yasno-e-koy-poema-barsa-prez-lyatoto-405807.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T07:26:32+00:00"/>
    <meta property="og:title" content="Ясно е кой поема Барса през лятото"/>
    <meta property="og:description" content="Бившият защитник на каталунците Роналд Куман призна за преговорите"/>
  </head>
  <body>
    <article>
      <h1>Ясно е кой поема Барса през лятото</h1>
      <address><time datetime="2019-11-04T07:26:32+00:00">04 Nov 2019, 07:26</time> by <a rel="author">Пламен Вълков</a></address>
      <p>Бившият защитник на Барселона Роналд Куман си призна в интервю, че може да стане треньор на Барселона. Както е известно, в момента Куман е национален селекционер на Холандия, но в договора му има клауза, според която той може да напусне, за да поеме "каталунците".</p>
      <p>“Няма обаче как сега да си тръгна от холандския национален тим, това е 100% сигурно. Мога да ида в Барса, но чак след Евро 2020. Тази клауза важи само за след финалите и само за оферта от въпросния клуб”, коментира Куман пред Mundo Deportivo.</p>
      <p>“Имам договор с холандската федерация до 2022 г., но след Европейското първенство ще седнем и ще обсъдим дали да продължим да работим заедно”, каза още Роналд.</p>
      <p>Като футболист той бе част от "дрийм тийма" на Барселона през 90-те години на миналия век, а с негов гол тимът спечели първата си Купа на европейските шампиони през 1992 година.</p>
      <p>Новината за въпросното условие в договора на треньора беше разкрита от спортния директор на холандците Нико-Ян Хугма. Куман призна, че се е ядосал от думите на въпросния човек, но вече му е минало.</p>
      <p>Всичко това само засилва слуховете, че контрактът на Ернесто Валверде, който е до края на кампанията, няма да бъде подновен.</p>
      <p>Прочети още на: <a href="https://www.gol.bg/barcelona/2019-11-03/kuman-si-prizna-moga-da-poema-barsa-prez-lyatoto-na-2020-g">https://www.gol.bg/barcelona/2019-11-03/kuman-si-prizna-moga-da-poema-barsa-prez-lyatoto-na-2020-g</a></p>
      <p> </p>
    </article>
  </body>
</html>