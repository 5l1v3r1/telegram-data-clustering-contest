<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/volley-under-14-esordio-positivo-per-lakademia-santanna.html"/>
    <meta property="og:site_name" content="Tempostretto"/>
    <meta property="article:published_time" content="2019-11-04T07:00:53+00:00"/>
    <meta property="og:title" content="Volley under 14. Esordio positivo per l’Akademia Sant’Anna"/>
    <meta property="og:description" content="Akademia-Team Volley, esordio nel campionato under 14 positivo contro il Mondo Giovane"/>
  </head>
  <body>
    <article>
      <h1>Volley under 14. Esordio positivo per l’Akademia Sant’Anna</h1>
      <address><time datetime="2019-11-04T07:00:53+00:00">04 Nov 2019, 07:00</time> by <a rel="author" href="https://www.tempostretto.it/author/piero-genovese" target="_blank">Piero Genovese</a></address>
      <p>
        <i>Akademia-Team Volley, esordio nel campionato under 14 positivo contro il Mondo Giovane</i>
      </p>
      <p>È partita con una vittoria per 3-0 (25-20; 25-10; 25-19) l’avventura del settore giovanile dell’Akademia Sant’Anna. Le ragazze della selezione under 14, guidate in panchina da Flavio Ferrara, hanno battuto il Mondo Giovane.</p>
      <p>È l’inizio di un altro percorso per la società del presidente Costantino in sinergia con le società cittadine e della provincia. La selezione dell’under 14 nasce infatti dalla collaborazione con il Team Volley legata alla valorizzazione delle giovani.</p>
      <p>Il primo punto storico dell’under 14 è stato messo a segno da Aurora Cucca, che fa il paio con quello realizzato da Silvia Bilardi all’esordio in B2.</p>
      <p>“È un progetto – sottolinea il presidente Fabrizio Costantino – che abbiamo fortemente voluto e che sottolinea la volontà di creare sinergie con tutte le realtà che operano sul territorio per fare crescere complessivamente il movimento pallavolistico messinese”.</p>
    </article>
  </body>
</html>