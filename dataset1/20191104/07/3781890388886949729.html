<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/739934"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T07:24:00+00:00"/>
    <meta property="og:title" content="ไรมอนแลนด์กางแผน5ปีรายได้แตะหมื่นล้าน"/>
    <meta property="og:description" content="ไรมอนแลนด์เล็งขยายตลาดคอนโดมิเนียม-ร้านอาหาร-โรงแรมในต่างแดน วางแผน 5 ปีลงทุนกว่า 30,000 ล้านบาท พร้อมเปิดสำนักงานขายครั้งแรกที่สิงคโปร์"/>
  </head>
  <body>
    <article>
      <h1>ไรมอนแลนด์กางแผน5ปีรายได้แตะหมื่นล้าน</h1>
      <address>
        <time datetime="2019-11-04T07:24:00+00:00">04 Nov 2019, 07:24</time>
      </address>
      <p>
        <b>ไรมอนแลนด์เล็งขยายตลาดคอนโดมิเนียม-ร้านอาหาร-โรงแรมในต่างแดน วางแผน 5 ปีลงทุนกว่า 30,000 ล้านบาท พร้อมเปิดสำนักงานขายครั้งแรกที่สิงคโปร์</b>
      </p>
      <p>นายไลโอเนล ลี ประธานเจ้าหน้าที่บริหาร  บริษัท  ไรมอน แลนด์ (RML) เปิดเผยว่า  แผนการลงทุนใน 2-3 ปีข้างหน้าจะอยุ่ที่  20,000-30,000 ล้านบาท แบ่งเป็นโครงการพัฒนาโครงการที่อยู่อาศัยและเชิงพาณิชย์ โดยเน้นไปต่างประเทศ จากเดิมที่อยู่ในไทยเป็นหลัก คาดว่าจะเปิดตัวโครงการใหม่ปีหน้า 1-2 โครงการใช้งบลงทุน 10,000 ล้านบาท เจาะลูกค้าระดับบนราคาขายคอนโดมิเนียม 10 ล้านบาทขึ้นไป   ที่เหลือเป็นโครงการลงทุนในต่างประเทศและขยายสาขาธุรกิจอาหาร ทั้งร้านบ้านหญิง และ DINK DINK  การลงทุนในต่างประเทศเน้นหาพันธมิตร่วมทุน เพื่อขยายตลาดและธุรกิจ  โดยเฉพาะที่ประเทศจีน<br/><br/>" ล่าสุดได้เปิดสำนักงานขายโครงการ The Estelle พร้อมพงษ์  โดยโครงการมีความคืบหน้าแล้ว 50% หลังจากนั้นจะเปิดขายโครงการ The Loft ราชเทวี   พร้อมเตรียมเปิดเปิดโชว์รูมขายโครงการที่ประเทศจีนปีหน้า  จากปัจจุบันมีฐานลูกค้าเป็นชาวไทย 50% และต่างชาติ 50% ส่วนใหญ่เป็นลูกค้าในเอเชีย" <br/><br/>ส่วนโครงการอาคารสำนักงาน One City Centre เพลินจิต มูลค่า 88,000  ล้านบาท นั้น  ขณะนี้ก่อสร้างไปแล้ว 19.8%   คาดว่าจะแล้วเสร็จในไตรมาส 4/65  และรับรู้รายได้ต้นปี 66 ประมาณ 1,000 ล้านบาท และ ในช่วงไตรมาส 1/63 บริษัทเตรียมจะลงทุนพัฒนาอาคารสำนักงานอีก 1 แห่ง พื้นที่เช่า 60,000  ตารางเมตร ตั้งอยู่ในกรุงเทพฯ  <br/><br/>นอกจากนี้มีแผนลงทุนโครงการโรงแรมใหม่  2 โครงการ มูลค่า 2,000 ล้านบาท ได้แก่ โรงแรม KITCH Hotel ตั้งอยู่ด้านหน้าคอนโดมิเนียม เดอะ ริเวอร์ เจริญนคร จำนวนห้องพัก 72 ห้อง ราคาห้องพัก 1,400-1,600 บาทต่อคืน เจาะกลุ่มนักท่องเที่ยวจีนและอินเดีย คาดว่าก่อสร้างแล้วเสร็จและเปิดให้บริการในปี 63 และจะมีการลงทุนโรงแรมอีก 1 แห่ง ทำเลสุขุมวิท จำนวนห้องพัก 220 ห้อง คาดว่าจะเปิดให้บริการได้ในปี 66 อย่างไรก็ตาม  ตั้งเป้าหมายภายใน 5 ปี  ธุรกิจโรงแรมจะมีห้องพักรวม 1,000 ห้อง  พร้อมเข้าไปรับบริหารโรงแรมอื่นในต่างประเทศเพื่อต่อยอดธุรกิจอนาคตคาดว่ารายได้เพิ่มขึ้น 30%  <br/><br/><br/> </p>
    </article>
  </body>
</html>