<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/739933"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T07:19:00+00:00"/>
    <meta property="og:title" content="&quot;วิลล่า มาร์เก็ท หลังสวน&quot; สวรรค์ของคนรักสุขภาพ"/>
    <meta property="og:description" content="สายเฮลท์ตี้ ไม่มาไม่ได้แล้ว 'วิลล่า มาร์เก็ท หลังสวน' สวรรค์ของคนรักสุขภาพ เชิญมาสัมผัสประสบการณ์ช็อปปิ้งรูปแบบใหม่ รู้ใจทุกไลฟ์สไตล์"/>
  </head>
  <body>
    <article>
      <h1>"วิลล่า มาร์เก็ท หลังสวน" สวรรค์ของคนรักสุขภาพ</h1>
      <address>
        <time datetime="2019-11-04T07:19:00+00:00">04 Nov 2019, 07:19</time>
      </address>
      <p>
        <b>สายเฮลท์ตี้ ไม่มาไม่ได้แล้ว "วิลล่า มาร์เก็ท หลังสวน" สวรรค์ของคนรักสุขภาพ เชิญมาสัมผัสประสบการณ์ช็อปปิ้งรูปแบบใหม่ รู้ใจทุกไลฟ์สไตล์</b>
      </p>
      <p>"วิลล่า มาร์เก็ท หลังสวน" ซุปเปอร์มาร์เก็ตแห่งใหม่ย่านหลังสวน ที่เพิ่งเปิดได้ไม่นาน ก็ทำเอาคนสายเฮลตี้ร้อง อื้อหือกับความหลากหลายของสินค้า อ่ะอ่ะ หลายคนอาจจะยังไม่เชื่อ วันนี้เลยจะพาไปเช็คลิสต์กันหน่อยว่า มีสินค้าอะไรบ้างที่คนรักสุขภาพต้องมาสอยเมื่อมาถึง โครงการเวลา สินธร วิลเลจ ก็รีบดิ่งตรงไปยัง ชั้น B1 อันเป็นที่ตั้งของ วิลล่า มาร์เก็ท สาขา หลังสวน เพียงก้าวแรกที่เดินเข้ามาก็ต้องตื่นตาตื่นใจกับ ผัก ผลไม้ ที่ถูกจัดเรียงอย่างสวยงามจนเกิดอาการรักพี่เสียดายน้อง เพราะแต่ละอย่างน่ากินทั้งนั้น โดยเฉพาะ “ข้าวโพดฮอกไกโด – เมกุมิ” ข้าวโพดนมสดฮอกไกโด อร่อย หวาน ฉ่ำ เหมือนนมสดจากธรรมชาติ ซึ่งความเก๋คือ สามารถทานสดได้เลย ดีต่อสุขภาพ เพราะอุดมไปด้วยวิตามินเอ วิตามินบี แร่ธาตุ เส้นใยอาหาร และเป็นแหล่งของสารต้านอนุมูลอิสระซึ่งข้าวโพดฮอกไกโด – เมกุมิ ได้รับการันตีด้วยใบรับรองปลอดสารเคมีจากกระบวนการผลิต จากกระทรวงเกษตรและสหกรณ์ วิธีปลูกก็ไม่ธรรมดา แม้จะปลูกที่อำเภอสีคิ้ว จังหวัดนครราชสีมา แต่รสชาติหวานอร่อยไม่แพ้ของอิมพอร์ต เพราะปลูกด้วยระบบเปิดกลางแจ้ง ให้น้ำด้วยระบบน้ำหยด และควบคุมคุณภาพด้วยการปลูก 1 ต้นจะมีเพียง 1 ฝักเท่านั้น</p>
      <figure>
        <img src="https://www.dailynews.co.th/admin/upload/20191104/news_rgTsOQtBPy143149_533.jpg?v=20191105124?v=7237"/>
      </figure>
      <p>“ผักออแกนิก” เป็นอีกหนึ่งสิ่งที่คนรักสุขภาพขาดไม่ได้ ซึ่งที่นี้ก็มีให้เลือก อย่าง Pure Organic ผักออแกนิก สดๆ อาทิ Rocket ชาวยุโรปเชื่อว่าเป็น miracle vegetable ช่วยรักษาโรคต่างๆ ได้หลายโรครวมทั้งมะเร็ง, Kale เป็นผักที่มีคุณค่าอาหารสูง ซึ่งผักออกแกนิกเหล่านี้ส่งตรงจากเขาใหญ่ ความพิเศษของ Pure Organic คือ เป็นฟาร์มที่ปลูกผักแบบระบบเปิดไม่มีการใช้สารเคมี ยาฆ่าแมลง ยาฆ่าหญ้า และที่สำคัญได้การรับรองของ USDA Organic (ตรามาตรฐานระบบเกษตรอินทรีย์สหรัฐอเมริกา National Organic Program – NOP) ซึ่งกว่าจะได้มาก็ยากแสนยาก เพราะต้องมีการปล่อยให้ดินปราศจากสารพิษเป็นเวลา 10 ปี ซึ่งทาง Pure Organic ได้ก่อตั้งมา 4 ปี ต้องผ่านกระบวนรับรองจาก Organic Thailand , IFOAM มาก่อนที่วิลล่าไม่ใช่มีแค่ผัก ผลไม้ ออแกนิกเท่านั้น ที่นี้ยังมี “เนื้อออแกนิก - Organic Beef” นำเข้าจาก เมืองร็อกแฮมตัน (Rockhampton) ประเทศออสเตรเลีย ซึ่งที่นี่จะเลี้ยงวัวแบบธรรมชาติจริงๆ ไม่มีการผสมเทียม ไม่ใช้ยาปฏิชีวนะ ไม่ใช้สารเร่งฮอร์โมน และสารปนเปื้อนใดๆ พื้นที่ในการเลี้ยงดูวัวชนิดนี้จะเป็นสภาพแวดล้อมทางธรรมชาติ 100% ทั้งอาหาร ดิน น้ำ และอากาศ วัวจะถูกปล่อยให้เป็นอิสระในทุ่งหญ้าส่งผลให้รสชาติเนื้อมีความเป็นธรรมชาติ เนื้อนุ่ม ไขมันน้อย มีโอเมก้า 3 เหมาะสำหรับผู้รักสุขภาพ</p>
      <figure>
        <img src="https://www.dailynews.co.th/admin/upload/20191104/news_gbmyYFVjsl143149_533.jpg?v=20191105124?v=9600"/>
      </figure>
      <p>ส่วนใครที่เป็น สายวีแกน (ไลฟ์สไตล์หรือการดำเนินชีวิตที่ไม่เบียดเบียนสัตว์) ก็อย่าเพิ่งน้อยใจไป เพราะที่วิลล่า มาร์เก็ท หลังสวน มี Beyond Meat ผลิตภัณฑ์ทดแทนเนื้อสัตว์ ชื่อดังจากสหรัฐอเมริกา ดูผิวเผินมีลักษณะคล้ายกับเนื้อสัตว์จริงๆ แต่แท้จริงแล้วทำมาจากพืช ซึ่งนับว่าเป็นเทรนด์ใหม่มาแรงที่คนทั่วโลกกำลังหันมาบริโภคเนื้อทางเลือกมากขึ้น  <br/><br/>สำหรับเครื่องดื่มก็มีให้เลือกมากมายเช่นกัน แต่ที่ดูสะดุดตาก็คือ MAMAN น้ำหัวปลีเข้มข้นผสมอินทผลัม ซึ่งเป็นน้ำทางเลือกของคนรักสุขภาพ เพราะไม่แต่งสี ไม่แต่งกลิ่น ไม่ใส่น้ำตาล ความหวานมาจากอินทผลัมธรรมชาติ ซึ่งหัวปลีนั้นมีสรรพคุณ บำรุงเลือด, ลดการอักเสบในร่างกาย ส่วน ประโยชน์ของอินทผาลัม มีคุณค่าทางสารอาหาร เพราะอุดมไปด้วยวิตามิน A, วิตามิน B, วิตามิน C, วิตามิน E และวิตามิน K เป็นต้น แต่หากใครชอบดื่มน้ำสมุนไพร ต้องมาลิ้มลอง NOCAL เครื่องเครื่องดื่มสมุนไพรที่มีส่วนผสมของหญ้าหวาน โกจิเบอร์รี่และไฟเบอร์ ซึ่งใบหญ้าหวานนั้นมีความหวานมากกว่าน้ำตาลถึง 10-15 เท่า แต่เป็นความหวานที่ไม่ก่อให้เกิดพลังงาน และในโกจิเบอร์รี่มี วิตามิน C ไฟเบอร์ ธาตุเหล็ก วิตามิน A ซิงค์ สารต้านอนุมูลอิสระ</p>
      <figure>
        <img src="https://www.dailynews.co.th/admin/upload/20191104/news_zcJMtWaMhl143200_533.jpg?v=20191105124?v=7871"/>
      </figure>
      <p>สาวกขนมหวานต้องกรี้ดกับ ขนมเอแคลแช่แข็ง แบรนด์ ICELAND นำเข้าจากประเทศอังกฤษซึ่งเป็นขนมที่เติมความหวานด้วยนมพร่องมันเนยและน้ำมันมะพร้าว สามารถละลายน้ำแข็งโดยการวางใน อุณหภูมิห้อง 1 ชั่วโมง <br/><br/>มาสัมผัสประสบการณ์ช็อปปิ้งรูปแบบใหม่ รู้ใจทุกไลฟ์สไตล์ที่ “วิลล่า มาร์เก็ท หลังสวน” ภายใต้คอนเซ็ปต์ใหม่ “V” Make a new home ได้แล้ววันนี้ที่ ชั้น B1 โครงการเวลา สินธร วิลเลจ ติดตามข้อมูลเพิ่มเติมที่ <a href="https://www.facebook.com/villamarketofficial/">https://www.facebook.com/villamarketofficial/</a><br/> </p>
    </article>
  </body>
</html>