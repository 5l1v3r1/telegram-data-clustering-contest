<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/impichment-trampa-informator-pogodivsya-na-pismovi-svidchennya-50051409.html?utm_source=telegram"/>
    <meta property="og:site_name" content="НВ"/>
    <meta property="article:published_time" content="2019-11-04T07:04:00+00:00"/>
    <meta property="og:title" content="Інформатор у справі про імпічмент Трампа погодився дати письмові свідчення"/>
    <meta property="og:description" content="Інформатор, який розповів подробиці розмови президента США Дональда Трампа з Володимиром Зеленським, готовий письмово відповісти на питання конгресменів-республіканців."/>
  </head>
  <body>
    <article>
      <h1>Інформатор у справі про імпічмент Трампа погодився дати письмові свідчення</h1>
      <h2>Інформатор, який розповів подробиці розмови президента США Дональда Трампа з Володимиром Зеленським, готовий письмово відповісти на питання конгресменів-республіканців.</h2>
      <address>
        <time datetime="2019-11-04T07:04:00+00:00">04 Nov 2019, 07:04</time>
      </address>
      <p>Про це заявив адвокат анонімного інформатора Марк Заїд, повідомляє <a href="https://www.reuters.com/article/us-usa-trump-impeachment/whistleblower-offers-republicans-testimony-as-trump-pushes-for-unmasking-idUSKBN1XD0C1">Reuters</a>.</p>
      <p>Така форма дозволить зберегти в таємниці ім'я інформатора.</p>
      <p>Проти письмових свідчень інформатора виступив глава комітету Палати представників з нагляду та урядової реформи Джим Джордан.</p>
      <p>За його словами, тоді не вийде провести перехресний допит.</p>
      <p>Джордан також припустив, що інформатор може бути пов’язаний з Демократичною партією і що його адвокат намагається це приховати.</p>
      <p>У відповідь на це адвокат інформатора заявив, що його клієнт, даючи показання, не робив це в інтересах будь-якої партії, а імпічмент не є самоціллю.</p>
      <p>Раніше Дональд <a href="https://nv.ua/ukr/world/countries/impichment-trampa-telefonna-rozmova-trampa-i-zelenskogo-novini-svitu-50051373.html">Трамп зажадав розкрити особу інформатора, який поскаржився на його телефонну розмову з Володимиром Зеленським.</a></p>
      <p>Нагадаємо, 26 вересня комітет з розвідки Палати представників США <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">опублікував скаргу</a> співробітника американської спецслужби на телефонну розмову Дональда Трампа з Володимиром Зеленським.</p>
      <p>Вона <a href="https://nv.ua/ukr/world/countries/impichment-trampa-rozsekrechena-skarga-rozvidki-50044821.html">була розсекречена після публікації Білим домом стенограми цієї бесіди.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Також перед розмовою Трамп призупинив виділення військової допомоги для України.</p>
      <p>Після скандалу навколо телефонної розмови спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск процедури імпічменту</a> Трампа за ймовірний тиск на президента України.</p>
    </article>
  </body>
</html>