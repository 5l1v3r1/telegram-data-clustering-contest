<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/nzf_14_raziv_vidkryvaly_vogon_na_donbasi_poraneno_ukrainskogo_zahysnyka_1682891"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T07:47:00+00:00"/>
    <meta property="og:title" content="НЗФ 14 разів відкривали вогонь на Донбасі, поранено українського захисника"/>
    <meta property="og:description" content="Минулої доби, 3 листопада, незаконні збройні формування 14 разів порушили «тишу» на Донбасі."/>
  </head>
  <body>
    <article>
      <h1>НЗФ 14 разів відкривали вогонь на Донбасі, поранено українського захисника</h1>
      <address>
        <time datetime="2019-11-04T07:47:00+00:00">04 Nov 2019, 07:47</time>
      </address>
      <p>
        <b>Минулої доби, 3 листопада, незаконні збройні формування 14 разів порушили «тишу» на Донбасі.</b>
      </p>
      <p>Про це повідомляє <a href="https://www.facebook.com/pressjfo.news/">пресслужба</a> штабу Об’єднаних сил.</p>
      <p>Зазначається, що противник обстрілював позиції підрозділів Об’єднаних сил із заборонених Мінськими домовленостями мінометів калібру 82 мм, а також гранатометів різних систем, великокаліберних кулеметів та іншої стрілецької зброї.</p>
      <p>«В районі відповідальності оперативно-тактичного угруповання «СХІД» російські окупаційні війська здійснили 4 обстріли: біля Пісків і Пищевика – з РПГ та великокаліберних кулеметів; неподалік Водяного, що на Приазов’ї – з гранатометів різних систем; біля Павлополя – зі стрілецької зброї, з великокаліберними кулеметами включно», – йдеться у повідомленні.</p>
      <p>Крім того, у районі відповідальності оперативно-тактичного угруповання «ПІВНІЧ» зафіксовано 10 ворожих обстрілів: неподалік Новолуганського – зі стрілецької зброї та станкових протитанкових і автоматичних гранатометів; поблизу Хутора Вільного – з підствольних гранатометів і стрілецької зброї; у районі Золотого (поза межами ділянки розведення) – з великокаліберних кулеметів; тричі біля Луганського – з гранатометів різних систем та великокаліберних кулеметів; поблизу Зайцевого – з СПГ, стрілецької зброї та автоматичних гранатометів; неподалік Південного – з великокаліберних кулеметів та ручних і станкових протитанкових гранатометів; біля Новозванівки – з автоматичних гранатометів та великокаліберних кулеметів.</p>
      <p>У штабі також заявили про одного пораненого бійця внаслідок обстрілів.</p>
      <p>Нагадаємо, Спеціальна моніторингова місія ОБСЄ в Україні отримала повідомлення про <a href="https://zik.ua/news/2019/11/03/cmm_obsye_bilya_zolotogo_zavershylosya_rozvedennya_syl_1682683">завершення відведення сил і засобів</a> на ділянці розведення в районі Золотого.</p>
      <related>
        <h4>читайте також</h4>
        <a href="https://zik.ua/news/2019/11/04/stskk_zayavy_nzf_pro_namiry_rozpochaty_rozvedennya_bilya_petrivskogo_ie_1682933"/>
        <a href="https://zik.ua/news/2019/11/03/nzf_15_raziv_atakuvaly_ukrainski_pozytsii_na_donbasi_poraneno_dvoh_1682489"/>
        <a href="https://zik.ua/news/2019/11/02/nzf_13_raziv_porushyly_tyshu_na_donbasi__strilyaly_iz_zaboronenyh_minometiv_1682117"/>
        <a href="https://zik.ua/news/2019/11/01/doba_na_donbasi_15_obstriliv_dvoie_ukrainskyh_viyskovyh_otrymaly_poranennya_1681233"/>
      </related>
    </article>
  </body>
</html>