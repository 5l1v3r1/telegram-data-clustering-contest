<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/u-bilomu-domi-vse-sche-ne-bachat-pidstav-dlya-impichmentu-trampa-328366_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T07:26:00+00:00"/>
    <meta property="og:title" content="У Білому домі все ще не бачать підстав для імпічменту Трампа"/>
    <meta property="og:description" content="Адміністрація президента США впевнена, що Трамп не зробив нічого протизаконного, а оголошена демократами процедура імпічменту як раз саме незааконна."/>
  </head>
  <body>
    <article>
      <h1>У Білому домі все ще не бачать підстав для імпічменту Трампа</h1>
      <h2>Адміністрація президента США впевнена, що Трамп не зробив нічого протизаконного, а оголошена демократами процедура імпічменту як раз саме незааконна.</h2>
      <address>
        <time datetime="2019-11-04T07:26:00+00:00">04 Nov 2019, 07:26</time>
      </address>
      <p>У Білому домі вважають, що прохання президента США Дональда Трампа до керівництва України розслідувати діяльність у ній екс-віце-президента США Джо Байдена не є протизаконним, відповідно, демократи не мали ніякого права <b><a href="https://dt.ua/WORLD/svidchennya-u-spravi-schodo-impichmentu-trampa-opublikuyut-nayblizhchim-chasom-328365_.html">ініціювати процедуру імпічменту</a></b>, повідомляє 3 листопада <a href="https://ukrainian.voanews.com/a/5150890.html">"Голос Америки"</a>.</p>
      <p>"Ніщо тут не може представляти собою "серйозний злочин або проступок", – заявила CNN старший помічник Трампа Келлієнн Конвей, маючи на увазі підстави для імпічменту президента, згадані у конституції США. Заява Конвей пролунала через кілька днів після того, як підконтрольна демократам Палата представників схвалила процедуру розслідування щодо імпічменту Трампа у зв'язку з його діями щодо України", – сказано у повідомленні видання.</p>
      <p>Конвей також зазначила, що їй нічого не відомо про те, чи вимагав Трамп компромат на Байдена у обмін на військову допомогу та виключила можливість такого тиску на Київ з боку Білого дому.</p>
      <p>"Давайте будемо чесними, про що там не згадувалося, так це про затримку допомоги. Вони отримали цю допомогу", – зазначила вона.</p>
      <p>31 жовтня <b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата Представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу. Резолюцію підтримали 232 конгресмени, 196 – голосували проти. Зазначимо, що 234 місця в нижній палаті Конгресу займають демократи, 197 республіканці. Але в Сенаті більшість у республіканців: 53 місця зі 100. І без схвалення верньої палати Конгресу позбавити президента посади неможливо.</p>
      <p>Докладніше читайте у статті Володимира Кравченка "<b><a href="https://dt.ua/internal/yak-v-americi-ogoloshuyut-impichment-324765_.html">Як в Америці оголошують імпічмент</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy5nb2xvcy1hbWVyaWtpLnJ1">Голос Америки (русская служба)</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>