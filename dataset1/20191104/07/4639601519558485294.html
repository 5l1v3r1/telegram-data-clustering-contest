<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/04/society/ekkenosi-katalipsis-vankouver-sygkentrosi-antieksousiaston-stin-asoee/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-04T07:48:52+00:00"/>
    <meta property="og:title" content="Eκκένωση κατάληψης «Βανκούβερ» : Συγκέντρωση αντιεξουσιαστών στην ΑΣΟΕΕ"/>
    <meta property="og:description" content="Συγκέντρωση και μικροφωνική παρέμβαση αλληλεγγύης για την εκκένωση της κατάληψης «Βανκούβερ» στην ΑΣΟΕΕ ετοιμάζουν ομάδες αντιεξουσιαστών"/>
  </head>
  <body>
    <article>
      <h1>Eκκένωση κατάληψης «Βανκούβερ» : Συγκέντρωση αντιεξουσιαστών στην ΑΣΟΕΕ</h1>
      <h2>Συγκέντρωση και μικροφωνική παρέμβαση αλληλεγγύης για την εκκένωση της κατάληψης «Βανκούβερ» στην ΑΣΟΕΕ ετοιμάζουν ομάδες αντιεξουσιαστών</h2>
      <address><time datetime="2019-11-04T07:48:52+00:00">04 Nov 2019, 07:48</time> by <a rel="author">ΤοΒΗΜΑ Team</a></address>
      <p>Συγκέντρωση και μικροφωνική παρέμβαση αλληλεγγύης για την εκκένωση της κατάληψης «Βανκούβερ» στην ΑΣΟΕΕ ετοιμάζουν ομάδες αντιεξουσιαστών.</p>
      <p>Σύμφωνα με όσα αναφέρονται σε σελίδα του αντιεξουσιαστικύ χώρου θα πραγματοποιηθεί στις 09:00 στο προαύλιο του Οικονομικού Πανεπιστημίου Αθηνών.</p>
      <p>
        <a href="https://www.in.gr/2019/11/04/politics/diplomatia/amerikaniki-stratiotiki-apovasi-stin-ellada-oi-vaseis-ta-drones-kai-ta-tankers/">Διαβάστε ακόμη : Αμερικανική στρατιωτική «απόβαση» στην Ελλάδα – Οι βάσεις, τα drones και τα tankers</a>
      </p>
      <h3>Επίθεση με πέτρες κατά των ΜΑΤ – Ένας τραυματίας</h3>
      <p>Παράλληλα τα ξημερώματα της Δευτέρας ομάδα ατόμων εξαπέλυσε σφοδρή επίθεση κατά διμοιρίας των ΜΑΤ στα Εξάρχεια με αποτέλεσμα να τραυματιστεί αστυνομικός και να μεταφερθεί στο νοσοκομείο.</p>
      <h3>Η επιχείρηση</h3>
      <p>Υπενθυμίζεται πως το Σάββατο, οι Αρχές προχώρησαν σε επιχείρηση εκκένωσης υπό κατάληψη κτιρίου, από το 2006, στη συμβολή των οδών Μαυροματαίων και Δεριγνύ, δίπλα από την ΑΣΟΕΕ.</p>
      <p>Ειδικότερα κατά την διάρκεια της επιχείρησης εκκένωσης του κτιρίου τέσσερα άτομα, τα οποία και περιφρουρούσαν το κτίριο, προσήχθησαν στη Διεύθυνση Ασφάλειας Αττικής.</p>
      <p>Σε βάρος τους σχηματίζεται δικογραφία για «διατάραξη οικιακής ειρήνης» και παράβαση του νόμου «περί εξαρτησιογόνων ουσιών» καθώς εντός του κτιρίου βρέθηκε και μικροποσότητα ακατέργαστης κάνναβης.</p>
      <h4>Τι βρέθηκε μέσα στο κτίριο</h4>
      <p>Από την επιχείρηση εκκένωσης δημοσιεύτηκαν από την ΕΛ.ΑΣ φωτογραφίες με όσα βρέθηκαν μέσα στο κτίριο που τελούσε υπό κατάληψη από το 2006 καθώς και βίντεο από την ώρα της επιχείρησης εκκένωσης.</p>
      <p>Σημειώνεται πως η  συγκεκριμένη κατάληψη θεωρείται μία από τις πιο παλιές στην Αθήνα, ενώ έχει χαρακτηριστεί «προπύργιο» αντιεξουσιαστικών οργανώσεων που έχουν καταλάβει κτήρια.</p>
      <figure>
        <img src="https://www.in.gr/wp-content/uploads/2019/11/%CE%B51.jpg"/>
      </figure>
      <figure>
        <img src="https://www.in.gr/wp-content/uploads/2019/11/%CE%B52.jpg"/>
      </figure>
      <figure>
        <img src="https://www.in.gr/wp-content/uploads/2019/11/%CE%B53.jpg"/>
      </figure>
      <figure>
        <img src="https://www.in.gr/wp-content/uploads/2019/11/%CE%B54.jpg"/>
      </figure>
      <figure>
        <img src="https://www.in.gr/wp-content/uploads/2019/11/%CE%B55.jpg"/>
      </figure>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>