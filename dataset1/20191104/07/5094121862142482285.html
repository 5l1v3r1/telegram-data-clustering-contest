<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/muz-prebihal-jecnou-ulici-zemrel-tramvaj-srazka-chodec-tragicka-nehoda-20191104.html"/>
    <meta property="og:site_name" content="Deník.cz"/>
    <meta property="article:published_time" content="2019-11-04T07:51:00+00:00"/>
    <meta property="og:title" content="Muž v Praze přebíhal ulici. Srazila ho tramvaj a na místě zemřel"/>
    <meta property="og:description" content="/FOTOGALERIE, VIDEO/ Bilance v kampani pražského dopravního podniku s názvem Neskákej mi pod kola! se bohužel opět zhoršila v neprospěch chodců. V Ječné ulici v neděli večer srazila tramvaj muže přebíhajícího silnici a koleje mimo přechod, chodec střet nepřezil. "/>
  </head>
  <body>
    <article>
      <h1>Muž v Praze přebíhal ulici. Srazila ho tramvaj a na místě zemřel</h1>
      <address><time datetime="2019-11-04T07:51:00+00:00">04 Nov 2019, 07:51</time> by <a rel="author">Michael Bereň</a></address>
      <p>„Podle prvotních informací muž přebíhal ulici mimo vyznačený přechod pro chodce. Při střetu utrpěl velmi vážná zranění, kterým bohužel i přes pokusy o resuscitaci zemřel,” sdělila Novinkám policejní mluvčí Violeta Siřišťová.</p>
      <figure>
        <iframe src="https://www.youtube.com/embed/T5WMiAd9eGI" width="630" height="354" data-service="Youtube" scrolling="no"/>
      </figure>
      <p>Na místo nehody ihned vyrazili policisté i pražští záchranáři, kteří však už nemohli sraženému muži pomoci. „Nehodu na místě zadokumentovali kriminalisté společně s dopravními policisty. Okolnosti vzniku nehody jsou předmětem dalšího šetření,” uvedl Týdeník policie.</p>
      <figure>
        <img src="https://g.denik.cz/63/e8/lidske-siluety-na-tramvajovych-kolejich-v-praze-varuji-chodce-pred-neuvazenym-vstupem-do-trati_denik-150-3x2.jpg"/>
      </figure>
      <aside>
        <a href="https://prazsky.denik.cz/z-regionu/kampan-neskakej-mi-pod-kola-pokracuje-na-kolejich-jsou-obrysy-lidi-20190717.html">Kampaň Neskákej mi pod kola pokračuje. Na kolejích jsou obrysy lidí Přečíst článek ›</a>
      </aside>
      <p>Tragická událost zastavila tramvajový provoz. Linky 4, 6, 10, 16, 22, 23 musely jezdit jinudy. „Linky 6, 10 a 22 jsou odkloněny do Nuslí, linka 16 přes Václavské a Olšanské náměstí,” informovala městská firma Ropid organizující veřejnou dopravu v metropoli a okolí. </p>
      <p>O několik desítek minut později se povedlo zprůjezdnit směr od Karlova náměstí na I. P. Pavlova. Opačný směr zůstal několik dalších desítek minut pro tramvajovou dopravu uzavřen a i po 22. hodině platil odklon. Večerní tramvajovou dopravu v Praze narušila chvíli před smrtlenou nehodou v Ječné také závada na koleji na křižovatce Flora. </p>
      <figure>
        <img src="https://g.denik.cz/63/da/chodcikampan1_denik-150-3x2.jpg"/>
      </figure>
      <aside>
        <a href="https://prazsky.denik.cz/zpravy_region/nejvice-chodcu-umira-v-praze-casto-jsou-na-vine-mobily-20190825.html">Nejvíce chodců umírá v Praze. Často jsou na vině mobily Přečíst článek ›</a>
      </aside>
    </article>
  </body>
</html>