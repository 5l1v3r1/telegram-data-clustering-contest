<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/economia/IAG-compra-Air-Europa-milions_0_2337966247.html"/>
    <meta property="og:site_name" content="Ara.cat"/>
    <meta property="article:published_time" content="2019-11-04T07:47:03+00:00"/>
    <meta property="og:title" content="IAG compra Air Europa per 1.000 M€ amb l'objectiu de convertir Madrid en un gran 'hub' aeri"/>
    <meta property="og:description" content="La matriu d'Iberia i Vueling anuncia un acord amb Globalia"/>
  </head>
  <body>
    <article>
      <h1>IAG compra Air Europa per 1.000 M€ amb l'objectiu de convertir Madrid en un gran 'hub' aeri</h1>
      <h2>La matriu d'Iberia i Vueling anuncia un acord amb Globalia</h2>
      <address>
        <time datetime="2019-11-04T07:47:03+00:00">04 Nov 2019, 07:47</time>
      </address>
      <p>IAG ha arribat a un acord amb Globalia per l'adquisició de tot el capital social d'Air Europa per 1.000 milions d'euros, que s'abonaran en efectiu al tancament de l'operació, segons ha anunciat aquest dilluns el holding aeri.</p>
      <p>IAG, que és la matriu de companyies com British Airways, Iberia, <a href="https://www.ara.cat/economia/IAG-controla-Vueling-mantindra-separada_0_907109309.html">Vueling</a>, <a href="https://www.ara.cat/economia/marca-cost-Prat-dira-Level_0_1760824014.html">Level</a> o <a href="https://www.ara.cat/economia/Aer-Lingus-IAG-Vuelig-Iberia_0_1414658750.html">Aer Lingus</a>, ha comunicat l'acord aquest dilluns a la Comissió Nacional del Mercat de Valors (CNMV).</p>
      <figure>
        <img src="https://www.ara.cat/2019/01/25/economia/Bjrn-Kjos-conseller-delegat-Norwegian_2168193256_59929021_117x66.jpg"/>
      </figure>
      <p>
        <a href="https://www.ara.cat/economia/IAG-desisteix-comprar-Norwegian_0_2168183205.html">IAG desisteix de comprar Norwegian</a>
      </p>
      <p>En concret, gràcies a la compra el <i>hub</i> de Madrid d'IAG es transformarà en un "veritable rival" per als quatre <i>hubs</i> més grans d'Europa: Amsterdam, Frankfurt, Londres Heathrow i París Charles De Gaulle.</p>
      <p>L'operació suposarà el reposicionament d'IAG "com a líder" al mercat del trànsit aeri entre Europa i l'Amèrica Llatina i el Carib i oferirà unes "significatives potencials sinergies" en termes de costos i ingressos, ha indicat el hòlding IAG.</p>
      <p>El benefici per acció augmentarà durant el primer any complet i la rendibilitat sobre el capital invertit d'IAG augmentarà en el quart any després del tancament, assegura l'empresa. S'espera que el tancament de la transacció tingui lloc en la segona meitat del 2020 després d'obtenir les autoritzacions oportunes.</p>
      <p>Segons Willie Walsh, conseller delegat d'IAG, "l'adquisició d'Air Europa suposa afegir a IAG una nova aerolínia competitiva i rendible, fent de Madrid un <i>hub</i> europeu líder i permetent que IAG aconsegueixi el lideratge de l'Atlàntic Sud, generant així un valor financer addicional per als nostres accionistes".</p>
      <p>Per a Javier Hidalgo, conseller delegat de Globalia, la incorporació de la seva companyia a IAG "suposa un enfortiment del present i futur de la companyia, que mantindrà la línia seguida per Air Europa durant els últims anys". "Estem convençuts que serà un èxit que Air Europa s'incorpori a un grup com IAG, que ha demostrat durant tots aquests anys la seva aposta pel desenvolupament de les aerolínies que els conformen i pel <i>hub</i> de Madrid".</p>
      <h3>Sota el control d'Iberia</h3>
      <p>Segons han explicat les companyies, l a marca Air Europa serà conservada inicialment i la societat seguirà sent un centre d'ingressos autònom dins d' Iberia, dirigida pel conseller delegat d'Iberia, Luis Gallego .</p>
      <p>Segons IAG, s'espera que l'adquisició generi guanys en el primer any complet després del tancament de l'operació i que augmenti la rendibilitat sobre el capital invertit de IAG en els quatre anys següents.</p>
      <p>L'adquisició es finançarà amb deute extern. Després del tancament, s'espera que el deute net respecte del resultat brut d'explotació (ebitda) d'IAG sigui 0,3 vegades més gran com a resultat de l'operació, en comparació amb el 1,2 registrat al final del tercer trimestre del 2019.</p>
      <p>IAG ha acordat pagar un<i> </i>de 40 milions d'euros en el cas que no s'obtinguin les autoritzacions reguladores pertinents i que alguna de les parts decideixi trencar l'acord.</p>
      <p>La adquisició no requereix l'aprovació de la junta d'accionistes d'IAG. Els actius bruts d'Air Europa a 31 de desembre de 2018 eren de 901 milions d'euros. Els beneficis abans d'impostos atribuïbles a Air Europa per a l'exercici finalitzat a 31 de desembre de 2018 van ser de 67 milions d'euros.<br/> </p>
    </article>
  </body>
</html>