<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696771/%D8%A7%D9%81%D8%AA%D8%AA%D8%A7%D8%AD-%DB%8C%DA%A9%D8%B5%D8%AF-%D9%88-%D9%86%D9%87%D9%85%DB%8C%D9%86-%D9%85%D8%AF%D8%B1%D8%B3%D9%87-%D8%A8%D9%86%DB%8C%D8%A7%D8%AF-%D9%85%D8%B3%D8%AA%D8%B6%D8%B9%D9%81%D8%A7%D9%86-%D8%AF%D8%B1-%D9%86%D8%B3%DB%8C%D9%85-%D8%B4%D9%87%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="افتتاح یکصد و نهمین مدرسه بنیاد مستضعفان در نسیم شهر"/>
    <meta property="og:description" content="موسی برزگری در این مراسم گفت: با افتتاح این مدرسه ۱۰ کلاسه مجموع کلاس‌های درس احداث شده توسط بنیاد مستضعفان به ۳۵۴ کلاس در قالب ۱۰۹ مدرسه می‌رسد."/>
  </head>
  <body>
    <article>
      <h1>افتتاح یکصد و نهمین مدرسه بنیاد مستضعفان در نسیم شهر</h1>
      <address><time datetime="2019-11-04T00:00:00+00:00">04 Nov 2019</time> by <a rel="author">عصر ايران</a></address>
      <p>
        <b>موسی برزگری در این مراسم گفت: با افتتاح این مدرسه ۱۰ کلاسه مجموع کلاس‌های درس احداث شده توسط بنیاد مستضعفان به ۳۵۴ کلاس در قالب ۱۰۹ مدرسه می‌رسد.</b>
      </p>
      <p>یکصد و نهمین مدرسه احداثی بنیاد مستضعفان در مناطق کم برخوردار کشور در نسیم شهر استان تهران افتتاح شد.</p>
      <p>به گزارش روابط عمومی بنیاد مستضعفان، یکصد و نهمین مدرسه بنیاد مستضعفان در مناطق کم برخوردار با حضور موسی برزگری، معاون بنیاد مستضعفان در نسیم شهر استان تهران افتتاح شد.</p>
      <p>موسی برزگری در این مراسم گفت: با افتتاح این مدرسه ۱۰ کلاسه مجموع کلاس‌های درس احداث شده توسط بنیاد مستضعفان به ۳۵۴ کلاس در قالب ۱۰۹ مدرسه می‌رسد.</p>
      <figure>
        <img src="https://cdn.asriran.com/files/fa/news/1398/8/13/1033525_666.jpg"/>
      </figure>
      <p>وی افزود: بنیاد مستضعفان علاوه بر احداث این ۱۰۹ مدرسه، تاکنون حدود ۴۰۰ مدرسه در روستا‌های دورافتاده و محروم را نیز تعمیر و تجهیز کرده است که در مجموع برای ساخت، تعمیر و تجهیز این مدارس بالغ بر ۵۰ میلیارد تومان سرمایه‌گذاری اجتماعی شده است.</p>
      <p>معاون بنیاد مستضعفان به تشریح خدمات بنیاد مستضعفان برای دانش آموزان مناطق محروم پرداخت و گفت: در سال ۹۷ بیش از ۱۸۶ هزار دست البسه و کفش توسط بنیاد مستضعفان بین دانش آموزان مناطق محروم ارسال شده است که این روند در سال جاری ادامه دارد. همچنین ۱۷۰ هزار دانش آموز مقطع متوسطه از خدمات پروژه ارتقاء سطح علمی بنیاد مستضعفان بهره برده اند.</p>
      <p>برزگری در پایان افزود: بنیاد مستضعفان در این طرح با برگزاری آزمون‌های آزمایشی در مناطق محروم و توزیع کتب، نرم افزار و مجلات آموزشی بحث استفاده برابر از فرصت‌های تحصیلی در سراسر کشور را پیگیری می‌کند.</p>
    </article>
  </body>
</html>