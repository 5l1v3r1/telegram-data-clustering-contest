<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/problemi-za-barsu-klaver-pauzira-cetiri-do-sest-nedelja/341598"/>
    <meta property="og:site_name" content="MozzartSport"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Problemi za Barsu, Klaver pauzira četiri do šest nedelja"/>
    <meta property="og:description" content="„Teodosićeva“ povreda"/>
  </head>
  <body>
    <article>
      <h1>Problemi za Barsu, Klaver pauzira četiri do šest nedelja</h1>
      <h2>„Teodosićeva“ povreda</h2>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <p>Najmanje četiri, a najverovatnije šest nedelja će sa parketa odsustvovati Barselonin košarkaš <b>Viktor</b> <b>Klaver.</b></p>
      <p>Reprezentativac Španije mora na prinudnu pauzu zbog povrede plantarne fascije. U pitanju je povreda tetive u stopalu koja je nama najpoznatija po <b>Milošu</b> <b>Teodosiću</b>. Srpski plejmejker je dugo mučio muku sa pomenutom povredom i zbog nje je propustio Mundobasket.</p>
      <p><b>Klaver</b> se povredio na prvenstvenom duelu protiv Funelabrade i nije se vraćao na parket. Detaljnim pregledima je utvrđena ruptura tetive u stopalu i sada mu predstoji period mirovanja. To znači da <b>Svetislav</b> <b>Pešić</b> skoro sigurno neće moći mesec dana da računa na usluge krilnog centra reprezentacije Španije koji podjednako uspešno pokriva i poziciju „trojke“.</p>
      <p><b>Klaver</b> je u dosadašnjih pet kola Evrolige prosečno beležio 6,2 poena i 4,2 skoka po meču.</p>
      <p>(FOTO: MN Press)</p>
    </article>
  </body>
</html>