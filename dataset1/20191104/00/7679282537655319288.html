<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-delhi-t20i-witness-special-milestone-in-cricket-at-arun-jaitley-stadium-2830760.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-04T00:58:48+00:00"/>
    <meta property="og:title" content="INDvsBAN: दिल्ली टी-20 बना इस खास रिकॉर्ड का गवाह"/>
    <meta property="og:description" content="India vs Bangladesh, 1st T20I at Delhi: भारत और बांग्लादेश के बीच 3 टी-20 मैचों की सीरीज का पहला मैच दिल्ली के अरुण जेटली स्टेडियम में खेला गया। भले ही भारत को इस मैच में हार का सामना करना पड़ा हो,..."/>
  </head>
  <body>
    <article>
      <h1>INDvsBAN: दिल्ली टी-20 बना इस खास रिकॉर्ड का गवाह</h1>
      <address><time datetime="2019-11-04T00:58:48+00:00">04 Nov 2019, 00:58</time> by <a rel="author">लाइव हिन्दुस्तान टीम,नई दिल्ली</a></address>
      <p><b>India vs Bangladesh, 1st T20I at Delhi: </b>भारत और बांग्लादेश के बीच 3 टी-20 मैचों की सीरीज का पहला मैच दिल्ली के अरुण जेटली स्टेडियम में खेला गया। भले ही भारत को इस मैच में हार का सामना करना पड़ा हो, लेकिन दिल्ली का यह स्टेडियम एक स्पेशल टी-20 रिकॉर्ड का गवाह बन गया है। इस स्टेडियम में इंटरनेशनल टी-20 क्रिकेट का 1000वां मैच खेला गया था। </p>
      <p>भारत और बांग्लादेश के बीच यह नौंवा इंटरनेशनल टी-20 मैच था। यह मैच बांग्लादेश के लिए भी ऐतिहासिक रहा, क्योंकि उसने इस फॉर्मेट में पहली बार भारत को मात दी। इस मैच से पहले दोनों टीमों के बीच 8 इंटरनेशनल टी-20 मैच खेले गए थे, जिसमें से आठों भारत ने जीते थे। लेकिन मुश्फिकुर रहीम के नाबाद 60 रनों के दम पर बांग्लादेश ने इस टी-20 मैच में भारत को 7 विकेट से मात दी। इसी के साथ साथ बांग्लादेश की सीरीज में अब 1-0 की बढ़त हो गई है। </p>
      <h3>
        <a href="https://www.livehindustan.com/cricket/story-sakshi-dhoni-gives-heartwarming-reply-to-hardik-pandya-on-instagram-2829320.html">हार्दिक पांड्या की पोस्ट पर साक्षी धौनी ने किया दिल छू लेने वाला कमेंट</a>
      </h3>
      <p>
        <b>
          <a href="https://www.livehindustan.com/cricket/story-ind-vs-ban-live-cricket-score-indian-captain-rohit-sharma-break-big-record-of-ms-dhoni-against-bangladesh-in-delhi-2829888.html">INDvsBAN: रोहित ने बांग्लादेश के खिलाफ हासिल की खास उपलब्धि, धौनी से आगे निकले</a>
        </b>
      </p>
      <p>बता दें कि टी-20 फॉर्मेट आने के बाद 14 साल में 1000वां इंटरनेशनल टी-20 मैच खेला गया है। वहीं, 1000वां इटरनेशनल वनडे खेलने में 24 साल लग गए थे।<br/><b>1000 वनडे - 24 साल<br/>1000 टी20- 14 साल </b></p>
      <p>
        <b>तीनों फॉर्मेट में कब-कब खेला गया 1000वां मैच<br/>1000वां टेस्ट - पाकिस्तान बनाम न्यूजीलैंड, हैदराबाद, 1984<br/>1000वां वनडे - इंग्लैंड बनाम वेस्टइंडीज, नॉटिंघम, 1995<br/>1000वां टी-20 - भारत बनाम बांग्लादेश, दिल्ली, 2019</b>
      </p>
      <figure>
        <iframe data-src="https://twitter.com/SeerviBharath/status/1190976424691167232?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>बता दें कि इस मैच में भारत ने पहले बल्लेबाजी करते हुए छह विकेट पर 148 रनों का स्कोर बनाया, जिसे बांग्लादेश ने 19.3 ओवर में तीन विकेट खोकर हासिल कर लिया। बांग्लादेश की ओर से अमिनुल इस्लाम और शैफुल इस्लाम ने दो-दो जबकि आफिफ हुसैन ने एक-एक विकेट लिया। </p>
      <p>वहीं, दूसरी तरफ बांग्लादेश ने 19.3 ओवर में तीन विकेट खोकर लक्ष्य हासिल कर लिया। मुश्फिकुर ने 43 गेंदों पर आठ चौके और एक छक्का लगाया। मुश्फिकुर का टी-20 में यह पांचवां अर्धशतक है। भारत की ओर से दीपक चहर, युजवेंद्र चहल और खलील अहमद ने एक-एक विकेट लिए। </p>
      <p>भारत और बांग्लादेश के बीच अब सीरीज का दूसरा टी-20 मैच गुरुवार (7 नवंबर) को राजकोट के सौराष्ट्र क्रिकेट एसोसिएशन स्टेडियम में खेला जाएगा।</p>
    </article>
  </body>
</html>