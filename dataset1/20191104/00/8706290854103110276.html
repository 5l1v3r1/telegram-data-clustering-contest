<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/sports/682116/donis-mas-klevoun-yparchei-symmoria-pou-kyniga-ton-panathinaiko"/>
    <meta property="og:site_name" content="enikos.gr"/>
    <meta property="article:published_time" content="2019-11-04T00:21:00+00:00"/>
    <meta property="og:title" content="«Κεραυνοί» Δώνη: Μας κλέβουν, υπάρχει συμμορία που κυνηγά τον Παναθηναϊκό"/>
    <meta property="og:description" content="Εξοργισμένος ο προπονητής του Παναθηναϊκού, μίλησε για..."/>
  </head>
  <body>
    <article>
      <h1>«Κεραυνοί» Δώνη: Μας κλέβουν, υπάρχει συμμορία που κυνηγά τον Παναθηναϊκό</h1>
      <address>
        <time datetime="2019-11-04T00:21:00+00:00">04 Nov 2019, 00:21</time>
      </address>
      <p>Ο 50χρονος προπονητής ήταν έξαλλος και από τη σημερινή διαιτησία, κυρίως για την φάση του φάουλ πάνω στον Περέα, πριν το πέναλτι που κέρδισε ο ΠΑΟΚ, μίλησε για συμμορία που κυνηγά <a href="http://www.enikos.gr/sports/682093/paok-panathinaikos-2-2-teliko">τον Παναθηναϊκό </a>και κάλεσε τον κόσμο και τη διοίκηση να συσπειρωθούν γύρω από την ομάδα.</p>
      <p>
        <b>Αναλυτικά η συνέντευξη Τύπου του Δώνη:</b>
      </p>
      <p>«Για εμάς είναι πάρα πολύ σημαντικό, ότι μετά το παιχνίδι με τον Άρη, για έξι συνεχόμενα παιχνίδια έχουμε μεγάλη πρόοδο ως ομάδα. Κερδίζοντας και τον Πανιώνιο και τον Ατρόμητο και την Ξάνθη, γιατί μας το έκλεψαν το ματς. Με τη Λάρισα έγιναν απίστευτα πράγματα. Η ομάδα συνεχίζει την πρόοδο της και για εμάς είναι πολύ σημαντικό.</p>
      <p>Μην με παρεξηγήσετε, εμένα με νοιάζει πρώτα ο Παναθηναϊκός και μετά να γίνεται καλύτερη η λειτουργία του ελληνικού ποδοσφαίρου σε βάθος χρόνου. Δεν με μοιάζει ο Ολυμπιακός και ο ΠΑΟΚ, που φέραμε ισοπαλία και με τους δύο... Από την αρχή υπάρχει μία συμμορία, η οποία είναι κατά του Παναθηναϊκού.</p>
      <p>Δεν σέβονται την προσπάθεια μας, που κάνουν οι πολλοί νέοι παίκτες που έχουμε. Δεχόμαστε γκολ με τη Λαμία, ενώ έχει προηγηθεί καθαρό πέναλτι. Δίνει μπουνιά ο Μανιάτης και παίρνει κίτρινη. Δίνει μπουνιά ο Ουάρντα, δεν είναι πολύ δυνατή και μένει στο παιχνίδι κανονικά.</p>
      <p>Στην Ξάνθη μπαίνει κανονικό γκολ, δεν το μετράμε. Μας κάνουν σεμινάριο, ότι όταν μία αμφισβητούμενη φάση, διαμορφώνει ένα αποτέλεσμα πάει στο VAR, όπως έγινε σήμερα. Σωστά. Στην Ξάνθη αυτοί οι κύριοι γιατί δεν πήγαν στο VAR; Να πάμε με τον ΟΦΗ; Το καταλαβαίνω. Ξέρω ότι οι περισσότεροι θα πουν ότι δεν έχουμε δυνατή διοίκηση.</p>
      <p>Κι εμείς μπορούμε να κάνουμε τραμπουκισμούς. Αλλά προσπαθούμε με σεβασμό να φερθούμε, είμαστε άνθρωποι. Ο Παναθηναϊκός μπορεί να είναι 4ος ή 5ος και δεν είναι δυνατόν να μας κλέβουν. Μην μένετε στο σημερινό, μιλάω συνολικά για τις εννιά αγωνιστικές. Πρέπει να συσπειρωθούμε όλοι γύρω από την ομάδα.</p>
      <p>Αυτός είναι ο Παναθηναϊκός, στηρίξτε την ομάδα, μπείτε στη διαδικασία να φέρουμε τον κόσμο στο γήπεδο για να συσπειρωθούμε και να κάνουμε πράγματα. Αν μπούμε σε μία μιζέρια, δεν θα μπορέσει ποτέ να σηκώσει κεφάλι ο Παναθηναϊκός.</p>
      <p>Κάναμε ένα εκπληκτικό πρώτο μέρος, ήμασταν καλύτεροι σε όλα τα επίπεδα. Στο δεύτερο μέρος, ο ΠΑΟΚ μας πίεσε, κέρδισε μέτρα κι όταν αλλάξαμε τον σχηματισμό μας ήμασταν λίγο καλύτεροι. Ο ΠΑΟΚ στην τελευταία φάση του παιχνιδιού κατάφερε να ισοφαρίσει. Εγώ λέω στα παιδιά να μην κοιτάζουν το δέντρο, αλλά το δάσος. Έχουμε κάνει αρκετά λάθη και βάζω και τον εαυτό μου μέσα.</p>
      <p>Θέλετε να σας πω που έχω παράπονα; Σκεφτείτε, γίνεται μία φάση στο 95΄ και δίνεται πέναλτι. Είναι η τελευταία φάση του παιχνιδιού. Η διαφωνία μου, επειδή την είδα τη φάση, είναι συγκεκριμένη. Δεν υπάρχουν πέντε λεπτά καθυστερήσεις. Υπάρχει καθαρό φάουλ στο 94' στον Περέα κι αυτό το πέναλτι είναι αυστηρό για να το δώσεις στο 95'. Ο τέταρτος στη συγκεκριμένη φάση με τον Περέα, είναι μπροστά και το έχει κλειστό. Πολλές φορές συμβαίνει αυτό με τον Παναθηναϊκό.</p>
      <p>Υπήρξε ιδιοκτήτης ομάδας πέρυσι που έλεγε οτι ο Παναθηναϊκός, εγώ και ο Νταμπίζας στήσαμε το Παναθηναϊκός-ΟΦΗ... Που βρίσκεται τώρα αυτός; Αυτοί που αποφασίζουν, η Ομοσπονδία που υπάρχει, καταλαβαίνετε ποιο είναι το νομοθετικό πλαίσιο; Υπάρχουν τόσα πράγματα στο ελληνικό ποδόσφαιρο...</p>
      <p>Δικαιολογημένα μου λέτε ότι προκαλώ. Και την προηγούμενη εβδομάδα ήταν λάθος η αντίδραση μου. Δεν πρέπει να αντιδράσω έτσι απέναντι στα σκουπίδια. Έχουμε βγάλει την ταμπέλα και αυτό που γίνεται από την πρώτη αγωνιστική είναι απερίγραπτο. Να το παίξουν το βράδυ και να δουν αν υπάρχει φάουλ ή όχι στον Περέα.</p>
      <p>Στην τελευταία φάση έπαιξε ξεκάθαρο ρόλο η διαιτησία. Δεν υπάρχουν πέντε λεπτά. Βάλτε τα βίντεο να δείτε. Το παιχνίδι αυτό δεν πρέπει να έχει καθυστερήσεις παραπάνω από τρία λεπτά. Η αναφορά μου έχει να κάνει με την ομάδα μου.</p>
      <p>Δεν υπάρχει τρίλεπτη καθυστέρηση και επιμένω σε αυτό. Αν έχω λάθος θα πω ότι έχω λάθος. Η διαιτησία και σήμερα και με τον Ολυμπιακό ήταν μία χαρά. Είπα ότι υπάρχει μία φάση πριν το πέναλτι και το πέναλτι που είναι αμφισβητούμενο. Μεταξύ των πάγκων γίνονται πολλά. Έχουμε δει τόσα πράγματα και στα ελληνικά και στα ξένα γήπεδα».</p>
      <related>
        <h4>σχετικά άρθρα</h4>
        <a href="http://www.enikos.gr/sports/679478/donis-o-chatzigiovanis-tha-xekinouse-me-i-choris-ntampiza%0A%20%20%20%20%0A"/>
        <a href="http://www.enikos.gr/sports/682093/paok-panathinaikos-2-2-teliko%0A%20%20%20%20%0A"/>
        <a href="http://www.enikos.gr/sports/682092/paok-panathinaikos-1-2-87%0A%20%20%20%20%0A"/>
        <a href="http://www.enikos.gr/sports/682090/sokaristikos-travmatismos-tou-gkomes-evale-ta-klamata-o-son-pou-t%0A%20%20%20%20%0A"/>
        <a href="http://www.enikos.gr/sports/682088/aek-atromitos-3-2-teliko%0A%20%20%20%20%0A"/>
        <a href="http://www.enikos.gr/sports/682084/paok-panathinaikos-1-1-66%0A%20%20%20%20%0A"/>
        <a href="http://www.enikos.gr/sports/682083/aek-atromitos-2-2-89%0A%20%20%20%20%0A"/>
        <a href="http://www.enikos.gr/sports/682074/aek-atromitos-2-1-71%0A%20%20%20%20%0A"/>
        <a href="http://www.enikos.gr/sports/682067/aek-atromitos-1-1-63%0A%20%20%20%20%0A"/>
      </related>
    </article>
  </body>
</html>