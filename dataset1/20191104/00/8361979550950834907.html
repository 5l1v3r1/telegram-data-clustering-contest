<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/pyeskov-zayaviv-shcho-rf-hoche-prodovzhiti-transportuvannya-gazu-cherez-ukrajinsku-gts-novini-ukrajini-50051390.html"/>
    <meta property="og:site_name" content="НВ"/>
    <meta property="article:published_time" content="2019-11-04T00:17:00+00:00"/>
    <meta property="og:title" content="Пєсков заявив, що РФ хоче продовжити транспортування газу через українську ГТС"/>
    <meta property="og:description" content="Прес-секретар президента Росії Дмитро Пєсков заявив, що РФ не збирається відмовлятися від транспортування газу в Європу через територію України."/>
  </head>
  <body>
    <article>
      <h1>Пєсков заявив, що РФ хоче продовжити транспортування газу через українську ГТС</h1>
      <h2>Прес-секретар президента Росії Дмитро Пєсков заявив, що РФ не збирається відмовлятися від транспортування газу в Європу через територію України.</h2>
      <address>
        <time datetime="2019-11-04T00:17:00+00:00">04 Nov 2019, 00:17</time>
      </address>
      <p>У той же час, Пєсков нагадав, що незабаром у РФ з’явиться можливість використовувати інші маршрути, повідомляє <a href="https://tass.ru/ekonomika/7076285">ТАСС</a>.</p>
      <p>«Чи використає Росія це? Однозначно ні. Президент Путін говорив, що ми не відмовляємося від транзиту через Україну, але ми не можемо це робити, якщо цього не хочуть самі наші українські візаві», — заявив Пєсков.</p>
      <p>Він також закликав Нафтогаз і Газпром відмовитися від судових позовів.</p>
      <p>«І, крім того, як можна взагалі говорити про щось і прагнути до якихось домовленостей, якщо триває така вакханалія в арбітражі. Й Путін чітко сказав, що, хлопці, давайте, потрібно спочатку відмовитися від якихось вимог, досить абсурдних, а потім вже домовлятися», — заявив Пєсков.</p>
      <p>Раніше президент Росії Володимир Путін заявив, що <a href="https://nv.ua/ukr/world/countries/putin-zaklikav-obnuliti-vzayemni-pretenziji-gazpromu-i-naftogazu-novini-ukrajini-50050774.html">компаніям Газпром і Нафтогаз необхідно відмовитися від взаємних претензій.</a></p>
    </article>
  </body>
</html>