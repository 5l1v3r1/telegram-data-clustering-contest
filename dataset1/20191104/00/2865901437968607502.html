<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/sudijska-ekspertiza-cisti-crveni-kartoni-za-indiju-bio-je-penal-za-javor/341641"/>
    <meta property="og:site_name" content="MozzartSport"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Sudijska ekspertiza: Čisti crveni kartoni za Inđiju, bio je penal za Javor"/>
    <meta property="og:description" content="Kao i za Partizan protiv Vojvodine"/>
  </head>
  <body>
    <article>
      <h1>Sudijska ekspertiza: Čisti crveni kartoni za Inđiju, bio je penal za Javor</h1>
      <h2>Kao i za Partizan protiv Vojvodine</h2>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <p>Navikli smo, posle svakog kola u Superligi, da se najviše priča o arbitraži na mečevima večitih rivala. Međutim, posle ovog vikenda žiža je prebačena u Inđiju. Sigurno ste pročitali da su ekipa iz Srema i Javor odigrli vrlo uzbudljiv meč, te da je ozbiljnu ulogu imao i glavni sudija <b>Bojan Nikolić.</b></p>
      <p>Mladi arbitar je isključio dvojicu igrača Inđije, a potom je u 90. minutu dosudio penal za Javor. Bio je to povod za domaće igrače, da na kratko, napuste teren. Posle meča oglasila se i uprava Inđije saopštenjem za javnost na zvaničnom sajtu kluba.</p>
      <p>Međutim, sudijska ekspretiza na televiziji Arena pokazala je da ljudi iz Inđije nisu imali razloga za toliko ljutnju.</p>
      <p>Da krenemo redom. Prvo je isključen Srđan Dimitrov.<br/><b>„Ovde je sve apsolutno jasno. Pesnica u lice, ili prema licu, protivnika. Sudija je u tom momentu bio okrenut na drugu stranu, jer je merio daljinu živog zida“,</b> poručio je sudijski ekspret Igor Radojičićtokom gostovanja na televiziji Arena.</p>
      <p>Vruće je bilo i u 75. minutu.Tada je žestoko startovao vezista domaćih <b>Nemanja Bosančić.</b><br/><b>„Bespotreban start, u trenucima kada je igrač Javora želeo domaćima da vrati loptu. Jeste daleko od gola, nema opasnosti, ali to je start otvorenom nogom. Sve je jasno“.</b></p>
      <p>I na kraju 90. minut. Detalj koji je inicirao kraći prekid. Centrirao je Miroslav Marić, jedan od defanzivaca Inđije je visoko podigao ruku. I pogrešio.<br/><b>„Vidite da je ruka u neprirodnom položaju, i da postoji taj trzaj. Sudija Nikolić je bio odlično postavljen“, </b>objasnio je Radojičić i dodao da na drugoj strani nisu bili penali.</p>
      <p>Zanimljiva je bila i jedna situacija sa stadiona u Humskoj. Polemisalo se mnogo o detalju koji je prethodio jedanestercu za Partizan i vodećem golu Bibrasa Natha.<br/><b>„Pogledajte ovo. Sudija prilazi igračima i jasno im stavlja do znanja da neće tolerisati povlačenje. Ovaj start nad Ostojićem je bio najslabijeg intenziteta, ali imajući sve u vidu ovo je penal“,</b> poručio je Radojičić.</p>
      <figure>
        <iframe src="https://www.youtube.com/embed/IDwV9f0EuD8" width="425" height="349" data-service="Youtube" scrolling="no"/>
      </figure>
      <p> </p>
    </article>
  </body>
</html>