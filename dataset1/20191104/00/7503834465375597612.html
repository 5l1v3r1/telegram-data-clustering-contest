<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/feature/ant-man-3-verschijnt-in-phase-5-super-power-unlimited/"/>
    <meta property="og:site_name" content="Power Unlimited"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Ant-Man 3 verschijnt in Phase 5 - Super Power Unlimited "/>
    <meta property="og:description" content="De eerste week van november is aangebroken en dat betekent dat je wellicht al spoken vangt met Luigi of dat je vrijdag aan de slag gaat met Death Stranding. Uiteraard begint je de week eerst met een gloednieuwe Super Power Unlimited waarin al het superheldennieuws van afgelopen week voor je klaarstaat!"/>
  </head>
  <body>
    <article>
      <h1>Ant-Man 3 verschijnt in Phase 5 - Super Power Unlimited </h1>
      <address><time datetime="2019-11-04T00:00:00+00:00">04 Nov 2019</time> by <a rel="author">Wimpie</a></address>
      <p>
        <b>De eerste week van november is aangebroken en dat betekent dat je wellicht al spoken vangt met Luigi of dat je vrijdag aan de slag gaat met Death Stranding. Uiteraard begint je de week eerst met een gloednieuwe Super Power Unlimited waarin al het superheldennieuws van afgelopen week voor je klaarstaat!</b>
      </p>
      <p>Welkom bij Super Power Unlimited, dé rubriek met al het superheldennieuws van de afgelopen dagen. Vandaag is bekend dat Ant-Man een derde film krijgt in Phase 5, maakt regisseur Matt Reeves bekend dat Jeffrey Wright officieel gecast is als Jim Gordon in The Batman en lijkt de productie van Deadpool 3 snel te beginnen!<br/>    </p>
      <h3>Ant-Man 3 is officieel onderdeel van Phase 5</h3>
      <p>Scott Lang keert in 2022 definitief terug tijdens Marvels Phase 5. Ant-Man 3 heeft volgens <a href="https://www.hollywoodreporter.com/heat-vision/ant-man-3-peyton-reed-returning-direct-1251732">The Hollywood Reporter</a> namelijk groen licht gekregen en regisseur Peyton Reed is wederom aan boord om het project om de boel te gaan leiden. Paul Rudd zal ongetwijfeld terugkeren als de titelheld en <a href="https://comicbook.com/marvel/2019/11/04/ant-man-3-michael-douglas-returning/">Michael Douglas heeft al bevestigd</a> dat hij terugkeert als Dr. Hank Pym. De acteur zei ook dat de opnames in januari 2021 zullen beginnen en in 2022 moet de derde Ant-Man-film in de bioscoop draaien. Details over het verhaal bevinden zich op dit moment nog ‘diep in de Quantum Realm’.</p>
      <figure>
        <iframe src="https://www.youtube.com/embed/VPxSBB683QY" width="608" height="370" data-service="Youtube" scrolling="no"/>
      </figure>
      <p>     </p>
      <h3>Officieel: Jeffrey Wright is Jim Gordon in The Batman</h3>
      <p>The Batman heeft officieel zijn nieuwe Jim Gordon gevonden in Jeffrey Wright. Geruchten over de casting van Wright gingen al een tijdje de ronde, maar regisseur Matt Reeves heeft op <a href="https://twitter.com/mattreevesLA/status/1189668589726584832">Twitter</a> een einde gemaakt aan het beetje speculatie dat er nog was. Wright ken je wellicht als Bernard uit Westworld, Felix Leiter uit de Bond-films met Daniel Craig of als Valentin Narcisse uit Boardwalk Empire. Wright voegt zich bij een cast die bestaat uit Robbert Pattinson, Zoë Kravitz en Paul Dano.</p>
      <figure>
        <iframe data-src="https://twitter.com/mattreevesLA/status/1189668589726584832?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Gotham’s politiechef werd in het verleden gespeeld door Neil Hamilton (60’s TV-serie, Pat Hingle (Burton/Schumacher-films), Gary Oldman (Nolan-trilogie), Ben McKenzie (Gotham) en J.K. Simmons (Justice League). The Batman gaat op 25 juni 2021 in première.<br/>      </p>
      <h3>Arnie weet het zeker: 'T-800 wint van Deadpool'</h3>
      <p>Het mag eigenlijk geen nieuws heten, maar het is wel geinig: Arnold Schwarzenegger weet 100% zeker dat zijn T-800 het zou winnen van Deadpool. Collider stelde Arnie de vraag tijdens een interview over Terminator: Dark Fate, omdat regisseur Tim Miller ook de regie van de Deadpool-films op zich neemt. Check Arnie’s stoere statement hieronder:</p>
      <figure>
        <iframe src="https://www.youtube.com/embed/dcrON5kDoms" width="608" height="370" data-service="Youtube" scrolling="no"/>
      </figure>
      <p>Terminator: Dark Fate draait sinds afgelopen donderdag in de bioscoop. Heb jij 'm al gezien?<br/>      </p>
      <h3>Dit denkt Jason Momoa over een Team-up met Pattinsons Batman</h3>
      <p>James Wans Aquaman werd best goed ontvangen na zijn release in december vorig jaar en een vervolg is al zeker, dus is het logisch dat er al bepaalde vragen zijn gesteld over het vervolg, én de toekomst van Adam Curry’s alter-ego dat gespeeld wordt door Jason Momoa. In een interview over Momoa’s nieuwe serie See, dat voor Apple TV+ zal verschijnen, werd de Hawaiiaanse spierbundel gevraagd of we Aquaman in de toekomst misschien zien samenwerken met de nieuwe Batman van het DCEU, Robbert Pattinson. Zijn antwoord check je hieronder:</p>
      <figure>
        <iframe src="https://www.youtube.com/embed/mRqEC294iZc" width="608" height="370" data-service="Youtube" scrolling="no"/>
      </figure>
      <p>     </p>
      <h3>Gerucht: Productie Deadpool 3 gaat snel van start, release in Phase 5</h3>
      <p>Ryan Reynolds was recent te gast op het kantoor van Marvel Studios, dus de geruchtenmolen maalt volop over de komst van Deadpool naar Marvels Phase 5. Afgelopen weekend ontdekte <a href="https://hnentertainment.co/rumor-the-next-deadpool-movie-might-already-be-in-development-at-marvel-studios/">HN Entertainment</a> een nieuw feitje dat voer is voor Deadpool 3-speculatie: Disney heeft een lege vennootschap laten registeren onder de naam Finger Guns Productions LLC. Fans zien een sterke link met Deadpool omdat Wade Wilson vaak de finger gun-pose aanneemt in de comics, films en merchandise. Als beschrijving heeft het lege bedrijf ‘Guns and Ammo’, wat een verwijzing kan zijn naar een bekend Amerikaans vuurwapentijdschrift.</p>
      <figure>
        <iframe src="https://www.youtube.com/embed/desTLvD1ioY" width="608" height="370" data-service="Youtube" scrolling="no"/>
      </figure>
      <p>Een <a href="https://filmproduction.wordpress.com/2010/04/24/the-films-production-shell-company-how-it-works/">lege vennootschap</a> is een bedrijf op papier zonder kantoor en personeel, maar met een bankrekening waarop bijvoorbeeld investeringen kunnen worden gestort en vastgehouden. Dit is een gunstige constructie voor de productie van een film of serie, omdat men onder meer kosten voor bijvoorbeeld een regisseur of schrijver achteraf terug kan krijgen van de belasting. In het geval van Finger Guns Productions lijkt het dus dat Disney voorbereidingen treft om de opnames van Deadpool 3 snel van start te laten gaan, maar niets van het bovenstaande is nog bevestigd. Neem het vooralsnog met de nodig dosis zout!</p>
      <p>Dit was hem alweer, de Super Power Unlimited van deze week. Zoals je inmiddels gewend bent verschijnt elke twee weken een Super Powerpraat podcast waarin Wouter en Dennis met verschillende gasten door het bovenstaande en meer geeky nieuws heen razen! Check hier de Super Powerpraat van vorige week als je dat nog niet gedaan hebt. Luister je liever naar de meest geeky podcast van Power Unlimited? Check dan onze kanalen op <a href="https://open.spotify.com/show/2WyWqjqNpFaxuDu9TpnP6q">Spotify</a>, <a href="https://podcasts.apple.com/nl/podcast/power-unlimited/id1326165878">Apple Podcasts</a> en <a href="https://soundcloud.com/powerunlimitedtv">SoundCloud</a>!</p>
      <p>
        <a href="https://www.pu.nl/artikelen/feature/meer-details-over-de-nieuwe-spidey-deal-super-power-unlimited/">
          <b>Super Power Unlimited 45</b>
        </a>
      </p>
      <p>
        <a href="https://www.pu.nl/artikelen/feature/watchmen-pilot-getoond-op-new-york-comic-con-2019/">
          <b>Super Power Unlimited 46</b>
        </a>
      </p>
      <p>
        <a href="https://www.pu.nl/artikelen/feature/deadpool-3-wacht-op-groen-licht-van-marvel-studios-super-power-unlimited/">
          <b>Super Power Unlimited 47</b>
        </a>
      </p>
      <p>
        <a href="https://www.pu.nl/artikelen/feature/paul-dano-speelt-riddler-in-the-batman-super-power-unlimited/">
          <b>Super Power Unlimited 48</b>
        </a>
      </p>
      <p>
        <a href="https://www.pu.nl/artikelen/feature/martin-scorsese-verduidelijkt-marvel-standpunt/">
          <b>Super Power Unlimited 49</b>
        </a>
      </p>
      <p>
        <b>Super Power Unlimited 50</b>
      </p>
    </article>
  </body>
</html>