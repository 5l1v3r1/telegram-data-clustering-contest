<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/cinci-branduri-internationale-isi-incearca-inca-o-data-norocul-pe-piata-locala-toate-pariaza-pe-franciza-18538920"/>
    <meta property="og:site_name" content="BusinessMagazin"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Cinci branduri internaţionale îşi încearcă încă o dată norocul pe piaţa locală. Toate pariază pe franciză"/>
    <meta property="og:description" content="Revenirea are loc în contextul în care economia creşte de câţiva ani, iar vioara întâi este consumul privat care a postat un avans de două cifre în 2016 şi 2017. Mai mult, şi în 2018 consumul a fost pe..."/>
  </head>
  <body>
    <article>
      <h1>Cinci branduri internaţionale îşi încearcă încă o dată norocul pe piaţa locală. Toate pariază pe franciză</h1>
      <address><time datetime="2019-11-04T00:00:00+00:00">04 Nov 2019</time> by <a rel="author" href="https://www.businessmagazin.ro/autor/cristina-rosca" target="_blank">Cristina Rosca</a></address>
      <h3>Cinci branduri internaţionale îşi încearcă încă o dată norocul pe piaţa locală. Toate pariază pe franciză</h3>
      <p>Revenirea are loc în contextul în care economia creşte de câţiva ani, iar vioara întâi este consumul privat care a postat un avans de două cifre în 2016 şi 2017. Mai mult, şi în 2018 consumul a fost pe plus, deşi ritmul a mai încetinit. De altfel, toate cele patru branduri au ieşit din România invocând criza şi lipsa apetitului de consum al românilor.</p>
      <p>Revenirea are loc în contextul în care economia creşte de câţiva ani, iar vioara întâi este consumul privat care a postat un avans de două cifre în 2016 şi 2017. Mai mult, şi în 2018 consumul a fost pe plus, deşi ritmul a mai încetinit. De altfel, toate cele patru branduri au ieşit din România invocând criza şi lipsa apetitului de consum al românilor.</p>
      <p>„Piaţa de mâncare şi cafea din România se află pe un trend ascendent, vedem oportunităţi de dezvoltare în viitor”, spune George Makridis, CEO al Green Break SRL, compania care operează restaurantele Gregory’s în România.</p>
      <p>Lanţul de restaurante originar din Grecia a revenit în 2018 pe piaţa locală după o pauză de câţiva ani, criza financiară fiind responsabilă pentru decizia grupului de a-şi concentra atenţia doar pe piaţa-mamă. Acum lanţul face o nouă încercare justificând decizia prin faptul că există potenţial de business.</p>
      <p>„Gregory’s are deja în România patru restaurante în principalele zone ale Bucureşti-ului - Pipera (clădirea Upground), Lipscani (centrul istoric), Băneasa Shopping City şi Mihai Bravu (în incinta unui magazin Kaufland). Ne pregătim pentru încă o deschidere în cartierul Militari, iar până la finalul anului sperăm să avem opt unităţi.” Acestea sunt unităţi proprii, însă din 2019 compania pregăteşte terenul pentru primele francize. George Makridis spune că sunt în plan 10 unităţi, pentru unele fiind deja semnate contractele pentru spaţii.</p>
      <figure>
        <img src="https://www.businessmagazin.ro/images/pixel.png"/>
      </figure>
      <p>Cea mai recentă revenire pe piaţa din România aparţine Burger King, gigantul american activ pe segmentul fast-food. Brandul a revenit local în sistem de franciză, fiind adus de grupul polonez AmRest, care deţine şi franciza Starbucks. Polonezii au un buget de investiţii de circa 200 mil. lei pentru următorii cinci ani.</p>
      <p>„Vrem ca în următorii cinci ani să ajungem la 50 de restaurante în România, vedem potenţial de dezvoltare pe această piaţă“, spunea recent Daniel Ryska, regional director pentru CE&amp;SEE al Burger King. Mai mult, adăuga el, Amrest are deja experienţă cu Starbucks în România şi poate vedea rezultatele acestui brand.</p>
      <p>Pentru Burger King aceasta este a doua încer­care în România. Există şi branduri care au revenit local pentru a treia oară, cum este cazul Hugo Boss (modă) sau La Perla (lenjerie intimă premium), fiecare dintre ele fiind aduse de un francizat. Tot pe piaţa de modă revine şi grupul portughez Sacoor Brothers.</p>
      <figure>
        <img src="https://www.businessmagazin.ro/images/pixel.png"/>
      </figure>
    </article>
  </body>
</html>