<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/iranul-anunta-cresterea-inzecita-a-productiei-de-uraniu-imbogatit-18539213"/>
    <meta property="og:site_name" content="BusinessMagazin"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Iranul anunţă creşterea înzecită a producţiei de uraniu îmbogăţit"/>
    <meta property="og:description" content="Şeful Organizaţiei pentru Energie Atomică din Iran, Ali Akbar Salehi, a anunţat luni creşterea de aproape zece ori a producţiei de uraniu îmbogăţit, într-un proces de retragere din angajamentele asumate prin..."/>
  </head>
  <body>
    <article>
      <h1>Iranul anunţă creşterea înzecită a producţiei de uraniu îmbogăţit</h1>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <h3>Iranul anunţă creşterea înzecită a producţiei de uraniu îmbogăţit</h3>
      <p>Şeful Organizaţiei pentru Energie Atomică din Iran, Ali Akbar Salehi, a anunţat luni creşterea de aproape zece ori a producţiei de uraniu îmbogăţit, într-un proces de retragere din angajamentele asumate prin intermediul Acordului nuclear din 2015, relatează site-ul postului France 24.</p>
      <p>Cantitatea de uraniu îmbogăţit produs zilnic a ajuns la 5 kilograme, comparativ cu cea de 450 de grame, realizată în urmă cu două luni, ca urmare a abandonării angajamentelor presupuse de acordul nuclear din 2015, conform informaţiilor transmise de Ali Akbar Salehi.</p>
      <p>Teheranul a decis în mai suspendarea mai multor angajamente prevăzute de acord, la un an după ce preşedintele american Donald Trump a decis retragerea din cadrul acordului şi reimpunerea de sancţiuni republicii islamice.</p>
      <p>Citiţi mai multe pe <a href="http://www.mediafax.ro/">www.mediafax.ro</a></p>
    </article>
  </body>
</html>