<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/ancom-detaliaza-cerintele-privind-includerea-in-contracte-a-vitezelor-la-internet-18538217"/>
    <meta property="og:site_name" content="BusinessMagazin"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="ANCOM detaliază cerinţele privind includerea în contracte a vitezelor la internet"/>
    <meta property="og:description" content="ANCOM a publicat un ghid privind implementarea cerinţelor referitoare la includerea în contracte a informaţiilor privind vitezele de acces la internet prin reţele fixe şi mobile, potrivit unui comunicat remis..."/>
  </head>
  <body>
    <article>
      <h1>ANCOM detaliază cerinţele privind includerea în contracte a vitezelor la internet</h1>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <h3>ANCOM detaliază cerinţele privind includerea în contracte a vitezelor la internet</h3>
      <p>ANCOM a publicat un ghid privind implementarea cerinţelor referitoare la includerea în contracte a informaţiilor privind vitezele de acces la internet prin reţele fixe şi mobile, potrivit unui comunicat remis luni MEDIAFAX.</p>
      <p>Elaborând acest ghid, ANCOM le pune la dispoziţie furnizorilor instrucţiuni pentru o exprimare coerentă a vitezelor şi a procedurii de măsurare a acestora în cadrul contractelor cu utilizatorii. Ghidul detaliază şi cerinţele pe care trebuie să le îndeplinească un consumator pentru a înregistra o sesizare validă şi pentru a putea solicita remedii şi obligă operatorii să menţioneze toate remediile pe care le pot acorda consumatorilor.</p>
      <p>Ghidul elaborat de ANCOM aduce clarificări cu privire la modul în care trebuie exprimate valorile vitezelor, factorii care pot influenţa atingerea vitezelor astfel încât utilizatorii să înţeleagă aspectele care pot afecta rezultatele unei măsurători, condiţiile în care se recomandă a fi efectuate măsurătorile de către utilizatori pentru a putea obţine vitezele de acces la internet din contract, spre exemplu condiţii referitoare la terminalul de pe care se efectuează măsurătorile, aspecte ce trebuie cuprinse în procedura de măsurare a vitezelor în vederea constatării unor diferenţe importante, permanente sau care se repetă la intervale regulate, între performanţa reală a serviciului şi cea indicată în contract, spre exemplu câte zile trebuie efectuate măsurătorile, câte măsurători se efectuează pe zi şi la ce intervale de timp, modalitatea în care un utilizator poate depune o sesizare privind nerespectarea clauzelor contractuale, pentru a putea beneficia de remedii.</p>
      <p>Citiţi mai multe pe <a href="http://www.mediafax.ro/">www.mediafax.ro</a></p>
    </article>
  </body>
</html>