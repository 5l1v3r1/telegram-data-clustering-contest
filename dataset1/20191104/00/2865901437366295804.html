<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/ocekivana-odluka-ninkovic-izbacen-iz-tima/341633"/>
    <meta property="og:site_name" content="MozzartSport"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Očekivana odluka: Ninković izbačen iz tima"/>
    <meta property="og:description" content="Srpski vezista na hlađenju jednu utakmicu"/>
  </head>
  <body>
    <article>
      <h1>Očekivana odluka: Ninković izbačen iz tima</h1>
      <h2>Srpski vezista na hlađenju jednu utakmicu</h2>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <p>Rukovodstvo i stručni štab Askolija odlučili su da suspenduju srpskog internacionalca <b>Nikolu Ninkovića</b> jednu utakmicu <b><a href="https://mozzartsport.com/fudbal/vesti/skandal-u-reziji-dzigija-ninkovica-posvadao-se-sa-saigracem-oko-penala-i-izasao-sa-utakmice/341435">nakon ispada na meču sa Venecijom u subotu popodne u Seriji B</a></b>. Nekadašnji fudbaler Partizana se naljutio na saigrača <b>Da Kruza</b> koji mu nije dozvolio da izvede penal i samoinicijativno je napustio teren u 71. minutu posle čega ga je trener <b>Paolo Zaneti</b> poslao odmah u svlačionicu.</p>
      <p>Zbog tog incidenta <b>Ninkovića</b> je klub suspenodvao i on neće biti u timu u petak uveče kada Askoli bude gostovao Krotoneu. Prema informacijama iz Italije, popularni <b>Džigi</b> je danas bio u trening centru gde je razgovarao sa trenerom i menadžmentom kluba, nakon čega je odlučeno da ne trenira sa ekipom ove nedelje.</p>
      <p>Tek nakon utakmice sa Krotoneom, <b>Ninković</b> može da se stavi na raspolaganje treneru. Srbin ima ugovor sa Askolijem do juna 2021. godine i obostrana želja je da se u narednom periodu odnos dve strane popravi.</p>
      <p>Zanimljivo da je pre samo nekoliko nedelja Askoli isključio upravo <b>Da Kruza</b> iz sastava za gostovanje u Veroni protiv Kjeva jer se pobio sa saigračem. Čudna je sredina taj Askoli...</p>
      <p><b>Foto</b>: <i>Screenshot</i></p>
    </article>
  </body>
</html>