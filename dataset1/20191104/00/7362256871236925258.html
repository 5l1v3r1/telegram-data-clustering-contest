<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telefonguru.hu/hir/iPad_Pro_lyukkal%2C_ez_a_MatePad_Pro_2019-11-04"/>
    <meta property="og:site_name" content="Telefonguru"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="iPad Pro lyukkal, ez a MatePad Pro"/>
    <meta property="og:description" content="Felbukkant a Huawei hamarosan érkező MatePad Pro tabletje, amely egy az egyben az iPad Pro átirata, kijelző lyukkal."/>
  </head>
  <body>
    <article>
      <h1>iPad Pro lyukkal, ez a MatePad Pro</h1>
      <h2>Felbukkant a Huawei hamarosan érkező MatePad Pro tabletje, amely egy az egyben az iPad Pro átirata, kijelző lyukkal.</h2>
      <address><time datetime="2019-11-04T00:00:00+00:00">04 Nov 2019</time> by <a rel="author">9to5Mac</a></address>
      <p>Evan Blass posztolta az alábbi képet és hozzátette, a Huawei új, csúcskategóriás táblagépe látható rajta. A készülék egyértelműen az iPad Prora hasonlít extra vékony káváival, a lekerekített kijelző sarkokkal, míg a majd külön megvásárolható billentyűzet könnyedén összekeverhető első ránézésre az Apple Smart Keyboard Folio billentyűzetével. Ezek után végképp nem meglepő az Apple Pencilre hajazó M-Pen nevű stylus jelenléte sem.</p>
      <figure>
        <img src="https://www.telefonguru.hu/hir/../uimages/Huawei_MediaPad_M7_design_render.jpg"/>
      </figure>
      <p>A Huawei MatePad Pro legnagyobb különbsége az iPad Prohoz képest a bal felső sarokban található lyuk, ahol az előlapi kamera csücsül. Blass mellett a 91mobiles is adott több képet a MatePadról, emellett a részletet is, hogy a belső fejlesztéseken Marx kódnéven fut a tablet.</p>
      <p>Tudás szempontjából kijelzőbe épített ujjlenyomat-szenzor, dual hátlapi kamera, LED vaku, USB C port biztosan megtalálható lesz benne. Az oldal szerint Kirin 990 CPU, maximum 8 gigabájt RAM kerül a burkolat alá, a kínálatban fekete és fehér szín szerepel. </p>
      <p>
        <b>A cikkhez kapcsolódó linkek:</b>
      </p>
      <ul>
        <li>
          <a href="https://9to5mac.com/2019/11/01/matepad-pro/">9to5Mac</a>
        </li>
      </ul>
      <related>
        <h4>KAPCSOLÓDÓ HÍREK</h4>
        <a href="https://www.telefonguru.hu/hir/Melyik_a_vilag_legkonnyebb_androidos_tabletje_2012-9-21"/>
        <a href="https://www.telefonguru.hu/hir/Oktober_22-en_erkezik_a_Nokia_phablete_es_tablagepe_2013-9-26"/>
        <a href="https://www.telefonguru.hu/hir/Uj_tablettel_er%C5%91sit_a_Huawei_2018-02-22"/>
        <a href="https://www.telefonguru.hu/hir/A_Google_elvette_a_Huawei_Android_licencet_2019-05-20"/>
        <a href="https://www.telefonguru.hu/hir/16_millioan_valasztottak_a_P30_szeriat_2019-09-09"/>
        <a href="https://www.telefonguru.hu/hir/Meglepetes_a_Qualcomm_szallit_a_Huawei-nek_2019-09-27"/>
        <a href="https://www.telefonguru.hu/hir/5_nm-es_Kirin_1000_chipsetet_kap_a_Huawei_Mate_40_2019-10-02"/>
        <a href="https://www.telefonguru.hu/hir/Samsung_tablet_HDR10+-szal_2019-10-04"/>
      </related>
    </article>
  </body>
</html>