<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/jos-jedan-senator-iz-napolija-odlazi-kod-rafe-u-kinu/341594"/>
    <meta property="og:site_name" content="MozzartSport"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Još jedan “senator” iz Napolija odlazi kod Rafe u Kinu?"/>
    <meta property="og:description" content="Benitez skuplja bivše pulene"/>
  </head>
  <body>
    <article>
      <h1>Još jedan “senator” iz Napolija odlazi kod Rafe u Kinu?</h1>
      <h2>Benitez skuplja bivše pulene</h2>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <p>Posle <b>Mareka Hamšika</b>, još jedan dugogodišnji prvotimac Napolija bi mogao da završi kod bivšeg trenera <b>Rafaela Beniteza</b> u Kini.</p>
      <p>Španski stručnjak hoće da dovede <b>Hose Mariju Kaljehona.</b></p>
      <p>On je jedan od “senatora” u Napoliju kako Italijani zovu igrače sa dugogodišnjim stažom u jednom klubu. U Napulj je došao leta 2013. godine baš na zahtev tadašanjeg trenera <b>Rafe</b> <b>Beniteza</b>. Bio je jedno od prvih <b>Benitezovih</b> pojačanja zajedno sa tadašnjim saigračima iz Reala, <b>Gonzalom</b> <b>Iguainom</b> i <b>Raulom</b> <b>Albiolom</b>. Istog leta je došao i <b>Benitezov</b> bivši pulen iz Liverpula, golman <b>Pepe</b> <b>Reina</b>.</p>
      <p>Interesantno je da <b>Kaljehona</b> zastupa agent <b>Hose Kiljon</b>, koji je dugo godina menadžer i <b>Benitezu</b>. Kao i <b>Albiolu</b> i <b>Reini</b>.</p>
      <p><b>Kaljehonov</b> ugovor sa Napolijem ističe na kraju sezone, a predsednik <b>De</b> <b>Laurentis</b> je već najavio da mu neće biti ponuđen novi pod uslovima koje zahteva španski vezista. Sve ukazuje na to da se saradnja bliži kraju i da bi <b>Kaljehon</b> već na zimu mogao da napusti San Paolo, a <b>Benitez</b> želi da ga dovede u Dalijan Jifang u kojem već igraju poznata imena poput <b>Hamšika</b>, <b>Janika</b> <b>Fereire</b> <b>Karsaka</b> i <b>Salomona</b> <b>Rondona</b> kojeg je Španac trenirao u Njukaslu.</p>
      <p>(FOTO: reuters)</p>
    </article>
  </body>
</html>