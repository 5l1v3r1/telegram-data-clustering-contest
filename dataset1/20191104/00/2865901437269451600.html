<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/ostali-sportovi/vesti/vojvodina-izdrzala-50-minuta-protiv-sampiona-evrope/341640"/>
    <meta property="og:site_name" content="MozzartSport"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Vojvodina izdržala 50 minuta protiv šampiona Evrope"/>
    <meta property="og:description" content="Vardar savladao Novosađane sa 26:23"/>
  </head>
  <body>
    <article>
      <h1>Vojvodina izdržala 50 minuta protiv šampiona Evrope</h1>
      <h2>Vardar savladao Novosađane sa 26:23</h2>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <p>Šampion Evrope Vardar je upisao i petu pobedu u SEHA rukometnoj ligi protiv Vojvodine od 26:23. Trijumfu najboljeg tima na kontinentu posebnu težinu daje činjenica da je zabeležen samo 24 časa nakon utakmice u okviru Lige šampiona sa Meškovim Brestom pa treneru <b>Eduardu Kokšarovu</b> nije bilo lako da vodi tim.</p>
      <p>Vojvodina se ispostavila kao žilav protivnik, posebno u prvom poluvremenu kada je Vardar eksperimentisao i igrao sa maldim rukometašima. Neizvesnost utakmice trajala je oko 50 minuta kada je na semaforu bilo 20:20, ali je makedonski tim sa tri vezana gola i serijom od 5:1 prelomio meč u svoju korist.    </p>
      <p>Najefikasniji u redovima tima iz Skoplja bio je Slovenac <b>Staš Skube</b> sa sedam golova, <b>Dimitroski</b> je postigao šest, a Hrvat <b>Ivan Čupić</b> pet. Golman Vardara <b>Kugis</b> imao je 11 odbrana.</p>
      <p>Na drugoj strani u redovima Lala <b>Strahinja Stanković</b> je dao sedam golova, dok su <b>Nemanja Ratković</b> i <b>Jovica Nikolić</b> pogađali po četiri puta. Golman Novosađana <b>Luka Arsenić</b> imao je 19 odbrana.</p>
      <p>
        <i>
          <b>Pogle</b>
        </i>
        <i>
          <b>dajte najnoviju epizodu serije Ekipizza:</b>
        </i>
      </p>
      <figure>
        <iframe src="https://www.youtube.com/embed/0R14eYXxcBw" width="425" height="349" data-service="Youtube" scrolling="no"/>
      </figure>
      <p>
        <b>SEHA LIGA - 5. kolo</b>
      </p>
      <p><b>Ponedeljak</b><br/>Tatran Prešov - Nekse 24:22 (14:13)<br/>Vardar - Vojvodina 26:23 (11:11)</p>
      <figure>
        <img src="https://mozzartsport.com/upload/CKEditor/04.11.2019/vosa.jpg"/>
      </figure>
      <p><b>Foto</b>: <i>MN press</i></p>
    </article>
  </body>
</html>