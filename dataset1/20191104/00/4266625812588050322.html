<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/trener_dynamo_oleksiy_myhaylychenko_gravtsi_lvova_ne_zmogly_nadaty_nam_oporu_1682825"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T00:10:00+00:00"/>
    <meta property="og:title" content="Тренер «Динамо» Олексій Михайличенко: Гравці «Львова» не змогли надати нам опору"/>
    <meta property="og:description" content="Прес-конференція головного тренера київського «Динамо» Олексія Михайличенка після матчу його команди з ФК «Львів» (4:0)."/>
  </head>
  <body>
    <article>
      <h1>Тренер «Динамо» Олексій Михайличенко: Гравці «Львова» не змогли надати нам опору</h1>
      <address>
        <time datetime="2019-11-04T00:10:00+00:00">04 Nov 2019, 00:10</time>
      </address>
      <p>
        <b>Прес-конференція головного тренера київського «Динамо» Олексія Михайличенка після матчу його команди з ФК «Львів» (4:0).</b>
      </p>
      <p>– Напевно, немає сенсу довго <a href="http://www.fcdynamo.kiev.ua/allnews/news/aleksey_mikhaylichenko_my_byli_zaryazheny_na_rezultat/">коментувати </a>цю гру. Тому що, з одного боку, ми були дуже заряджені на досягнення результату, завоювання трьох очок. А, з іншого боку, позначилися пертурбації у нашого суперника – зміна головного тренера і тому подібне. У підсумку, команда суперника не змогла надати нам опору, наші футболісти були мобільнішими, швидшими, перевершували своїх опонентів в індивідуальній майстерності. Навіть після того, як ми залишилися вдесятьох, гра проходила під нашу диктовку. Звичайно, дуже радий за результат. При цьому фрагментами ми показували хорошу гру. Але в такому матчі отримувати червону картку – це велика ложка дьогтю. Максимальна віддача повинна бути в будь-якій грі і тренуванні, це головний принцип у футболі.</p>
      <p>
        <b>– Чи можна сказати, що ця перемога була на класі?</b>
      </p>
      <p>– Можна сказати, що клас наших гравців був вище як в атаці, так і обороні. Граючи вдесятьох, ми, по суті, не дали супернику створити моменти біля наших воріт і при цьому тримали нитки гри у своїх руках.</p>
      <p>
        <b>– Сьогодні забив Бєсєдін.</b>
      </p>
      <p>– Це радує. Він старається, робить величезний обсяг роботи. Форвард повинен забивати. Бєсєдін сьогодні це і зробив.</p>
      <p>
        <b>– Солю важко було грати. Це питання функціональної підготовки або йому складно підлаштуватися під гру команди?</b>
      </p>
      <p>– Фран не може знайти свою гру до кінця. Він намагається. Сьогодні важко оцінювати гру Соля, тому що вже в середині першого тайму ми опинилися в меншості, і пішла зовсім інша гра. А до цього на Солі ми заробили пенальті. Фізичні кондиції у нього в порядку. Йому весь час чогось не вистачає. Так було в матчі з «Карпатами», коли у нього не пішла гра. Але ми тоді замінили його не тому, що він був поганий, як і сьогодні. В обох цих матчах наші заміни були спрямовані на те, щоб щось змінити в малюнку гри. Опинившись сьогодні вдесятьох і маючи запас у два голи, потрібно було думати, як побудувати гру в меншості. Так що заміна Соля була тактичною. Вилучення змінило всі наші плани на гру. Ми планували зовсім інші заміни. Планували одним футболістам надати ігрову практику, а іншим дати перепочинок. Але, на жаль, що сталося, те сталося.</p>
      <p>
        <b>– Чи прояснилася ситуація з термінами відновлення Буяльського та Кадара?</b>
      </p>
      <p>– Сподіваємося, що вони приєднаються до загальної групи на наступному тижні. Передбачати ризиковано, будь-який нюанс може все змінити, але ми сповнені оптимізму.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/04/trener_fk_lviv_andriy_berezovchuk_tretiy_gol_rozkleiv_nas_ostatochno_1682839"/>
        <a href="https://zik.ua/news/2019/11/03/dynamo_u_menshosti_rozgromylo_lviv_u_matchi_futbolnoi_premierligy_1682761"/>
        <a href="https://zik.ua/news/2019/10/31/trener_fk_lviv_volodymyr_mazyar_lyudy_na_trybunah_smiyalysya_z_arbitrazhu_1680637"/>
        <a href="https://zik.ua/news/2019/10/31/trener_mynaya_vasyl_kobin_vazhko_bulo_psyhologichno_bo_hloptsi_perezhyvaly_1680605"/>
      </related>
    </article>
  </body>
</html>