<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696786/%D8%AF%D8%B3%D8%AA%DA%AF%DB%8C%D8%B1%DB%8C-8-%D9%88%DB%8C%D8%AA%D9%86%D8%A7%D9%85%DB%8C-%D8%AF%D8%B1-%D8%A7%D8%B1%D8%AA%D8%A8%D8%A7%D8%B7-%D8%A8%D8%A7-%DA%A9%D8%B4%D9%81-%DA%A9%D8%A7%D9%85%DB%8C%D9%88%D9%86-%D8%AD%D8%A7%D9%85%D9%84-%D8%AC%D8%B3%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="دستگیری 8 ویتنامی در ارتباط با کشف کامیون حامل جسد"/>
    <meta property="og:description" content="پلیس ویتنام اعلام کرد: طبق یافته‌های موجود، تحقیقات برای مقابله و نابودی این باند تبهکار که در زمینه قاچاق انسان فعالیت داشتند آغاز شده‌ است."/>
  </head>
  <body>
    <article>
      <h1>دستگیری 8 ویتنامی در ارتباط با کشف کامیون حامل جسد</h1>
      <address><time datetime="2019-11-04T00:00:00+00:00">04 Nov 2019</time> by <a rel="author">عصر ايران</a></address>
      <p>
        <b>پلیس ویتنام اعلام کرد: طبق یافته‌های موجود، تحقیقات برای مقابله و نابودی این باند تبهکار که در زمینه قاچاق انسان فعالیت داشتند آغاز شده‌ است.</b>
      </p>
      <figure>
        <img src="https://cdn.asriran.com/files/fa/news/1398/8/13/1033562_387.jpg"/>
      </figure>
      <p>پلیس ویتنام از دستگیری هشت نفر در ارتباط با کشف ۳۹ جسد داخل کامیونی در انگلیس خبر داد.</p>
      <p>به گزارش ایسنا، با دستگیری این هشت نفر تعداد مظنونانی که در رابطه با این پرونده در ویتنام دستگیر شده‌اند به ۱۰ نفر رسید.</p>
      <p>گفته شده است تمامی ۳۹ جسدی که اواخر ماه گذشته میلادی در این کامیون پیدا شدند تبعه ویتنام بوده‌اند.</p>
      <p>پلیس انگلیس هفته گذشته دو مرد را به اتهام قتل این افراد دستگیر کرده بود.</p>
      <p>به گزارش خبرگزاری رویترز، پلیس ویتنام اعلام کرد: طبق یافته‌های موجود، تحقیقات برای مقابله و نابودی این باند تبهکار که در زمینه قاچاق انسان فعالیت داشتند آغاز شده‌ است.</p>
      <p>اکنون بهترین اقدام مواجهه با پیامدهای این حادثه و کمک به اعضای خانواده قربانیان برای تحویل گرفتن اجساد آنان است.</p>
    </article>
  </body>
</html>