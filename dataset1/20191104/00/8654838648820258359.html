<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/fortnite-jarvis-faze-clan-bannato-a-vita-epic-games-video.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Fortnite: Jarvis del FaZe Clan bannato a vita da Epic Games, il video"/>
    <meta property="og:description" content="Epic Games ha deciso di bannare permanentemente Jarvis del FaZe Clan da Fortnite Battaglia Reale, ecco cosa è accaduto negli ultimi giorni.. Il pro player del FaZe Clan noto come Jarvis &quot;Jarvis&quot; K..."/>
  </head>
  <body>
    <article>
      <h1>Fortnite: Jarvis del FaZe Clan bannato a vita da Epic Games, il video</h1>
      <h2>Epic Games ha deciso di bannare permanentemente Jarvis del FaZe Clan da Fortnite Battaglia Reale, ecco cosa è accaduto negli ultimi giorni.</h2>
      <address><time datetime="2019-11-04T00:00:00+00:00">04 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Il pro player del <b>FaZe Clan</b> noto come <b>Jarvis</b> "Jarvis" Kaye è stato <b>bannato a vita</b> su Fortnite Capitolo 2 sul suo account principale, al quale non potrà più avere accesso. Questo è accaduto dopo che gli sviluppatori di Epic Games lo hanno beccato ad utilizzare l'aimbot su un suo account secondario. <br/>L'<b>uso dell'aimbot</b> è severamente vietato su <b>Fortnite Battaglia Reale</b>, permette infatti di ottenere ad una mira infallibile, frutto di cheat. Un modo per truccare e vincere costantemente/molto più facilmente, insomma: Jarvis del FaZe Clan lo ha utilizzato per divertirsi su un suo <b>account secondario</b>, e poi ha ha realizzato una serie di video per i propri fan. <a href="https://multiplayer.it/notizie/epic-games-store-soma-costume-quest-gratis-oggi-annunciati-titoli-gratuiti-della-prossima-settimana.html">Epic Games</a> non ha gradito la cosa, decidendo così di porre fine anzitempo alla carriera competitiva del ragazzo. <br/>"Non so quanti di voi lo sappiano, ma sono stato bannato da <a href="https://multiplayer.it/notizie/fortnite-fortnitemares-2019-ultime-ore-per-completare-tutte-sfide.html">Fortnite</a> a vita" ha dichiarato Jarvis del FaZe Clan; "ho caricato alcuni video in cui usavo l'aimbot in modalità singola o in modalità creativa. Volevo divertire gli spettatori e rendere interessanti i video. Non mi è passato neppure per la testa che avrei potuto essere bannato a vita da Fortnite per una cosa simile". Qui di seguito il video in cui Jarvis si sfoga e piange amaramente.</p>
      <figure>
        <iframe src="https://www.youtube.com/embed/iN3ttHug-BU" width="560" height="315" data-service="Youtube" scrolling="no"/>
      </figure>
      <ul>
        <li>
          <a href="https://www.dexerto.com/fortnite/faze-clan-pro-jarvis-permanently-banned-on-fortnite-1211480">Fonte</a>
        </li>
      </ul>
    </article>
  </body>
</html>