<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/huawei-ar-putea-avea-din-nou-acces-la-android-partenerii-din-sua-vor-primi-licente-foarte-curand-18537935"/>
    <meta property="og:site_name" content="BusinessMagazin"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Huawei ar putea avea din nou acces la Android. Partenerii din SUA vor primi licenţe „foarte curând”"/>
    <meta property="og:description" content="Companiile americane vor primi licenţe pentru a colabora cu Huawei „foarte curând”, a declarat Secretarul Comerţului din SUA, Wlibur Ross, pentru agenţia de ştiri Bloomberg"/>
  </head>
  <body>
    <article>
      <h1>Huawei ar putea avea din nou acces la Android. Partenerii din SUA vor primi licenţe „foarte curând”</h1>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <h3>Huawei ar putea avea din nou acces la Android. Partenerii din SUA vor primi licenţe „foarte curând”</h3>
      <p>Companiile americane vor primi licenţe pentru a colabora cu Huawei „foarte curând”, a declarat Secretarul Comerţului din SUA, Wlibur Ross, pentru agenţia de ştiri Bloomberg</p>
      <p>Preşedintele american Donald Trump a anunţat în luna iunie a acestui an că mai multe companii americane vor primi licenţe care le vor permite să colaboreze cu compania chineză Huawei, dar acest lucru nu s-a întâmplat încă. Situaţia se va schimba, iar licenţe vor fi acordate „foarte curând”, potrivit lui Ross, care a adăugat că au fost depuse 260 de cereri.</p>
      <p>Huawei a fost introdusă de autorităţile americane pe o listă a companiilor care nu pot face afaceri cu firme din SUA fără persmisiunea guvernului.</p>
      <p>Este posibil ca şi Google să primească licenţă, iar sistemul de operare Android, dezvoltat de companie, să fie din nou disponibil pentru modelele viitoare de smartphone-uri marca Huawei.</p>
      <p>Din cauza restricţiilor impuse de Washington, producătorul asiatic a fost nevoit să lanseze cel mai nou smartphone vârf de gamă din portofoliul său, Huawei Mate 30, fără serviciile Google. Din această cauză, terminalul nu a fost lansat oficial pe pieţele vestice.</p>
      <p>Citiţi mai multe pe <a href="http://www.mediafax.ro/">www.mediafax.ro</a>. </p>
    </article>
  </body>
</html>