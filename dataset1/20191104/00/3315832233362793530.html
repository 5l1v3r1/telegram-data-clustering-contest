<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/979650ab2c620846/manchester-city-mina-de-aur-are-cei-mai-valorosi-jucatori-de-pe-planeta-cum-arata-clasamentul-miliardarelor.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Manchester City, mină de aur. Are cei mai valoroși jucători de pe planetă, Cum arată clasamentul &quot;miliardarelor&quot;"/>
    <meta property="og:description" content="Manchester City este cea nai valoroasă echipă din lume. Cel puțin potrivit valorii de piață a jucătorilor. Conform publicația de specialitate Transfermarkt, lotul"/>
  </head>
  <body>
    <article>
      <h1>Manchester City, mină de aur. Are cei mai valoroși jucători de pe planetă, Cum arată clasamentul "miliardarelor"</h1>
      <address><time datetime="2019-11-04T00:00:00+00:00">04 Nov 2019</time> by <a rel="author">Jurnal.md</a></address>
      <p>
        <b>Manchester City este cea nai valoroasă echipă din lume. Cel puțin potrivit valorii de piață a jucătorilor. Conform publicația de specialitate Transfermarkt, lotul "cetățenilor" costă 1,28 miliarde de euro, la ceva distanță de următoarea clasată, Real Madrid.</b>
      </p>
      <p>Trupa lui Zidane este cotată la 1,19 miliarde de euro, urmată de "extratereștrii" de la Barcelona, cu 1,18 miliarde. Deținătoarea Champions League, Liverpool, urmează în acest clasament, cu o valoare de piață a starurilor sale de 1,07 miliarde de euro.</p>
      <p>"Șeicii" de la PSG au și ei un lot uriaș, din punct de vedere financiar, cotat la 1,05 miliarde de euro. Nici Tottenham "nu stă rău". Trupa lui Pochettino, finalista din ultima ediție de Champions League, costă 985 de milioane de euro și e urmată de Bayern Munchen, cu 883 de milioane și Altetico Madrid, cu873 de milioane.</p>
      <p>Clasamentul primelor 10 este completat de Juventus (838 de milioane de euro) și Chelsea (807 milioane).</p>
    </article>
  </body>
</html>