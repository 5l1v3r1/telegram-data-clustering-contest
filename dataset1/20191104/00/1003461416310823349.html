<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lav.it/news/delfino-terapia-messina"/>
    <meta property="og:site_name" content="LAV"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Annunciata &quot;delfino-terapia&quot; a Messina. È contro le normative, non si può fare!"/>
    <meta property="og:description" content="Annunciata costruzione di un delfinario, con previsione di &quot;delfino terapia&quot; a Messina: è contro le normative, non si può fare! Con @Enpaonlus annunciamo interrogazione parlamentare"/>
  </head>
  <body>
    <article>
      <h1>Annunciata "delfino-terapia" a Messina. È contro le normative, non si può fare!</h1>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <figure>
        <img src="https://www.lav.it/uploads/home/15dc0329ee24fa.png"/>
        <figcaption>Annunciata "delfino-terapia" a Messina. È contro le normative, non si può fare!</figcaption>
      </figure>
      <blockquote>Alcuni giorni fa a Messina è stato <a href="https://messina.gazzettadelsud.it/articoli/cronaca/2019/11/02/messina-come-dubai-si-punta-anche-sulla-delfino-terapia-4841f0c6-441e-4a46-8993-cbf3be6a2842/">annunciato che la città avrà un delfinario</a> dove bambini con problemi potranno avvalersi della cosiddetta “delfino-terapia”.</blockquote>
      <p>Quanto annunciato presso l’Ircss-Piemonte Centro Neurolesi Bonino Pulejo è incredibile</p>
      <ul>
        <li>poiché <b>è fuori dal tempo la costruzione di luoghi di detenzione a vita degli animali come sarebbe un delfinario</b> (queste strutture negli ultimi anni sono state chiuse in larga parte per problemi economici o sequestri delle Procure per maltrattamenti agli animali),</li>
        <li>inoltre, <b>l’utilizzo dei cetacei per presunte cure è contrario a quanto affermato dal Centro di Referenza nazionale del Ministero della Salute</b> riguardo a questa pratica (inutile se non dannosa e con gravi problemi sanitari per i partecipanti poiché, peraltro, effettuata con animali selvatici),</li>
        <li>infine, <b>quanto prospettato a Messina è anche vietato dalle normative grazie alla bocciatura nel maggio scorso da parte del TAR del Lazio di un illegittimo Decreto</b> con il quale gli allora Ministri dell’Ambiente e della Salute, Galletti e Lorenzin, nel dicembre 2017 avevano autorizzato il contatto con i delfini.</li>
      </ul>
      <p>
        <mark><b>Insieme a ENPA, annunciamo la presentazione di una </b><b><b>in</b>terrogazione parlamentare anche per la presenza di una funzionaria del Ministero della Salute all’iniziativa di lancio del progetto</b>, chiedendo inoltre<b> </b>di <b>dirottare i fondi previsti per questa pratica verso altre forme davvero utili di sostegno ai bambini con gravi problemi</b> e a forme di terapie che escludano l’utilizzo di animali reclusi e addestrati.</mark>
      </p>
    </article>
  </body>
</html>