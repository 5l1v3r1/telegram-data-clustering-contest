<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773010,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="סמוטריץ' על התחבורה הציבורית בשבת: &quot;העיריות מתחכמות, אבל אינני יכול לעצור זאת&quot;"/>
    <meta property="og:description" content="בדיון בוועדת הכספים אמר של התחבורה כי הוא &quot;יש מי שמנצל פרצה בחוק בתקופת דמדומים של הממשלה. העיריות אומרות שייקחו את הכסף מתקציביהן ולא יגבו כסף מנוסעים, כך שזה לא יוגדר כתחבורה ציבורית&quot;"/>
  </head>
  <body>
    <article>
      <h1>סמוטריץ' על התחבורה הציבורית בשבת: "העיריות מתחכמות, אבל אינני יכול לעצור זאת"</h1>
      <h2>בדיון בוועדת הכספים אמר של התחבורה כי הוא "יש מי שמנצל פרצה בחוק בתקופת דמדומים של הממשלה. העיריות אומרות שייקחו את הכסף מתקציביהן ולא יגבו כסף מנוסעים, כך שזה לא יוגדר כתחבורה ציבורית"</h2>
      <address><time datetime="2019-11-04T00:00:00+00:00">04 Nov 2019</time> by <a rel="author">ליאור גוטמן</a></address>
      <p>שר התחבורה ביקר בחריפות את כוונת עיריות בגוש דן להפעיל מערך הסעים בשבת.</p>
      <p>בדיון שנערך לפני הצהריים (ב') בוועדת הכספים של הכנסת, אמר שר התחבורה בצלאל סמוטריץ': "אני כואב מאוד את הפגיעה הזו. יש מי שמנצל פרצה בחוק בתקופת דמדומים של הממשלה. העיריות מתחכמות ואומרות שייקחו את הכסף מתקציביהן ולא יגבו כסף מנוסעים כך שזה לא יוגדר כתחבורה ציבורית אלא כהיסעים, ולכן אני לא יכול לעצור זאת באופן ישיר".</p>
      <figure>
        <img src="https://images1.calcalist.co.il/PicServer3/2019/10/14/940534/YE2543263_l.jpg"/>
        <figcaption>שר התחבורה בצלאל סמוטריץ' <br/>צילום: אבי מועלם</figcaption>
      </figure>
      <p>עיריות תל אביב צרפה לשירותי התחבורה כמה עיריות באזור המרכז כדי להפעיל 7 קווים חינמים שיעברו החל מ-2020 בכל גוש דן. מאחר ומדובר בשירותי נסיעות חינמיות, משרד התחבורה לא יכול להתערב בזה, מה שמותיר את סמוטריץ' בלי כלים להתמודד עם מה שהוא מכנה כפגיעה בשבת.</p>
      <p>"ברור שהפרצה הזו לא היתה כוונת המחוקק. המדינה קבעה תחבורה ציבורית מפוקחת ואין לי אלא לכאוב את המצב. לכולנו יחד יש יכולת להפעיל לחץ על ראשי הרשויות ולמנוע פגיעה קשה בשבת", הבטיח.</p>
      <p>גפני התייחס אף הוא לנושא ובמהלך הדיון פנה לשר התחבורה ואמר לו: "מדינת ישראל מאבדת את צביונה כמדינה יהודית. המשמעות היא אסון בסדר גודל לאומי. זה באחריותך במשמרת שלך. יש אנשים הבוכים על מה שקורה".</p>
      <p>במהלך הדיון אמר סמוטריץ' שהעברות הכספיות שהוא מבקש לאשר בסך 850 מיליון שקל הן עוד מהממשלה הקודמת, ועיקרן תשלום עבור נסיעות שכבר בוצעו בחודשים קודמים, שיפור שכר הנהגים ותשלום סובסידות על גידול בפעילות.</p>
      <p>ח"כ אורית פרקש הכהן (כחול לבן) הזכירה את אגרת הגודש שנגנזה על ידי משרד האוצר, זאת לאור אי הסכמות על עלות הקנס שצפויה ליפול על הארנק של הנהגים בהעדר אלטרנטיבות אחרות לתנועה. פרקש הזכירה את עברה כיו"ר מליאת רשות החשמל ואמרה שבזמנה תחנת כוח שהשתמשה בפחם או סולר קיבלה קנס על זיהום, וזאת כי היתה אלטרנטיבה של ייצור חשמל בגז או על ידי מתקנים סולארים. "בתחבורה אין אלטרנטיבה, ואבקש ממך להתנגד למהלך", אמרה.</p>
    </article>
  </body>
</html>