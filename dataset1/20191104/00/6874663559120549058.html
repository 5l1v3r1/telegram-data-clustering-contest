<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3772985,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="פורסם מכרז חדש ל-1,500 טנדרים עבור המדינה"/>
    <meta property="og:description" content="כלי הרכב צפויים לשמש בין היתר את המשטרה, משרדי הממשלה, רשות הכבאות ויחידות ביטחוניות; מהמכרז עולה כי הטנדרים יחולקו לארבעה &quot;סלים&quot;: טנדרון לחמישה נוסעים, טנדרון לשבעה, טנדר עם קבינה כפולה והנעה 4x4, וטנדר דאבל קבינה ללא הנעה כפולה"/>
  </head>
  <body>
    <article>
      <h1>פורסם מכרז חדש ל-1,500 טנדרים עבור המדינה</h1>
      <h2>כלי הרכב צפויים לשמש בין היתר את המשטרה, משרדי הממשלה, רשות הכבאות ויחידות ביטחוניות; מהמכרז עולה כי הטנדרים יחולקו לארבעה "סלים": טנדרון לחמישה נוסעים, טנדרון לשבעה, טנדר עם קבינה כפולה והנעה 4x4, וטנדר דאבל קבינה ללא הנעה כפולה</h2>
      <address><time datetime="2019-11-04T00:00:00+00:00">04 Nov 2019</time> by <a rel="author">תומר הדר ואודי עציון</a></address>
      <p>המדינה נערכת להצטיידות ביותר מ־1,500 טנדרים וטנדרונים - כך עולה ממכרז שנועד להצטיידות בכלי רכב שישמשו בין היתר את המשטרה, משרדי הממשלה, רשות הכבאות וגם יחידות ביטחוניות. לפי אומדן הכמויות מדובר תחילה על כ־800 טנדרים, אך המתווה לא מתייחס לאומדן רכש עתידי - הצטיידויות שיידרשו בעתיד ורלוונטיות לרכבים מהדגמים הזוכים.</p>
      <figure>
        <img src="https://images1.calcalist.co.il/PicServer3/2016/07/10/620787/43_l.jpg"/>
        <figcaption>טנדר טויוטה היילקס</figcaption>
      </figure>
      <p>מהמכרז עולה כי הטנדרים יחולקו לארבעה "סלים": טנדרון לחמישה נוסעים, טנדרון לשבעה, טנדר עם קבינה כפולה והנעה 4x4, וטנדר דאבל קבינה ללא הנעה כפולה. הם צפויים לנסוע 40 אלף ק"מ בשנה וההתקשרות תהיה לשנתיים - זמן חריג כי מכרזים רבים הם ל־3 שנים.</p>
      <p>במכרז הקודם זכו טויוטה היילקס ואיסוזו דימקס בין הטנדרים, וסיטרואן ברלינגו בין הטנדרונים. שלושתם צפויים להתמודד גם הפעם, לצד טנדר מיצובישי טרייטון ורנו קנגו בטנדרונים. הברלינגו עשוי להתחרות בטויוטה פרואייס סיטי הזהה לו – פרויקט משותף של פיג'ו־סיטרואן וטויוטה אירופה.</p>
    </article>
  </body>
</html>