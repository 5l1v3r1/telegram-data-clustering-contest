<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3773041,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="הדירקטוריון אישר למליסרון להגיש הצעה לרכישת אחזקות מגדל בקניון רמת אביב"/>
    <meta property="og:description" content="חברת הנדל&quot;ן תוכל להגיש הצעה לרכישת יתר האחזקות בקניון שבו היא כבר מחזיקה ב-73.4%; חברת הביטוח מחזיקה ב-26.6% מהקניון, אך נאלצת להיפרד מאחזקותיה בו בעקבות דרישת חוק הריכוזיות"/>
  </head>
  <body>
    <article>
      <h1>הדירקטוריון אישר למליסרון להגיש הצעה לרכישת אחזקות מגדל בקניון רמת אביב</h1>
      <h2>חברת הנדל"ן תוכל להגיש הצעה לרכישת יתר האחזקות בקניון שבו היא כבר מחזיקה ב-73.4%; חברת הביטוח מחזיקה ב-26.6% מהקניון, אך נאלצת להיפרד מאחזקותיה בו בעקבות דרישת חוק הריכוזיות</h2>
      <address><time datetime="2019-11-04T00:00:00+00:00">04 Nov 2019</time> by <a rel="author">אורנה יפת</a></address>
      <p>מליסרון בדרך לרכישת אחזקות נוספות בקניון רמת אביב: דירקטוריון חברת הנדל"ן שבשליטת ליאורה עופר אישר היום (ב') לחברה להגיש הצעת רכש לרכישת אחזקות חברת הביטוח מגדל בקניון. הדירקטוריון "הסמיך את הנהלת החברה לנהל משא ומתן עם מגדל ולחתום על מסמכי רכישת החזקות מגדל בקניון רמת אביב".</p>
      <p>מליסרון היא בעלת השליטה ומחזיקה ב-73.4% מהבעלות על הקניון, מהקניונים המובילים בישראל שמושך קהל יעד ממעמד סוציו-אקונומי גבוה. הקניון מסווג בדוחותיה של מליסרון כ"נכס מהותי מאוד".</p>
      <figure>
        <img src="https://images1.calcalist.co.il/PicServer3/2017/12/25/782271/1NL.jpg"/>
        <figcaption>ליאורה עופר <br/>צילום: עמית שעל</figcaption>
      </figure>
      <p>בחודש שעבר פרסמה מגדל, שמחזיקה ב-26.6% מחברת קניון רמת אביב, הבעלים של הקניון, <a href="https://www.calcalist.co.il/markets/articles/0,7340,L-3772346,00.html">מכרז למכירת מניותיה</a>. מגדל מוכרת את האחזקות בקניון רמת אביב על רקע דרישות חוק הריכוזיות שמונע מגוף פיננסי להחזיק מעל 10% בגוף ריאלי.  </p>
      <p>קניון רמת אביב כולל כ-32 אלף מ"ר. בספרים של מליסרון הוא רשום לפי שווי של 2.5 מיליארד שקל..</p>
    </article>
  </body>
</html>