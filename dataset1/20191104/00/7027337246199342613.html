<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696737/%D9%86%D9%85%D8%A7%DB%8C%D9%86%D8%AF%D9%87-%D9%85%D8%AC%D9%84%D8%B3-%D8%AE%D9%88%D8%AF%DA%A9%D9%81%D8%A7%DB%8C%DB%8C-%D9%88-%D8%A8%D9%88%D9%85%DB%8C-%D8%B3%D8%A7%D8%B2%DB%8C-%D8%B1%D8%A7-%D8%AF%D8%B1-%DA%A9%D8%B1%D9%88%D8%B2-%D9%85%D8%B4%D8%A7%D9%87%D8%AF%D9%87-%DA%A9%D8%B1%D8%AF%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="نماینده مجلس: خودکفایی و بومی سازی را در کروز مشاهده کردیم"/>
    <meta property="og:description" content="معصومه آقاپور علیشاهی نماینده مردم شبستر در مجلس شورای اسلامی از سایت شماره 2 شرکت صنایع تولیدی کروز بازدید کرد و مدیران مربوطه از خطوط تولید، مراکز طراحی و تولید دستگاه‌های صنعتی این بنگاه اقتصادی توضیحاتی برای وی ارائه دادند."/>
  </head>
  <body>
    <article>
      <h1>نماینده مجلس: خودکفایی و بومی سازی را در کروز مشاهده کردیم</h1>
      <address><time datetime="2019-11-04T00:00:00+00:00">04 Nov 2019</time> by <a rel="author">عصر ايران</a></address>
      <p>معصومه آقاپور علیشاهی نماینده مردم شبستر در مجلس شورای اسلامی از سایت شماره 2 شرکت صنایع تولیدی کروز بازدید کرد و مدیران مربوطه از خطوط تولید، مراکز طراحی و تولید دستگاه‌های صنعتی این بنگاه اقتصادی توضیحاتی برای وی ارائه دادند.</p>
      <figure>
        <img src="https://cdn.asriran.com/files/fa/news/1398/8/13/1033474_301.jpg"/>
      </figure>
      <p>عضو کمیسیون اقتصادی مجلس شورای اسلامی پس از بازدید شرکت قطعه سازی کروز گفت: یکی از نقاط قوت این بازدید، استفاده از تکنولوژی های جدید در صنعت قطعه سازی بود که می توانیم با بومی سازی و انتقال تکنولوژی خودکفایی را در کشورمان در جایگاه اصلی خودش به صورت عملی مشاهده کنیم و همچنین می توانیم در این زنجیره تامین از مفتول تا خروجی یک دستگاه پیشرفته را به صورت اجرایی مشاهده کنیم که این امر جای مباهات دارد.</p>
      <p>وی با اشاره به اینکه تامین مواد اولیه این خط های تولیدی و نیز تغییر تکنولوژی و بازسازی آن مواردی است که باید به آن توجه خاص داشته باشیم، تصریح کرد: در خصوص این موارد ذکر شده مجلس و دولت باید قوانینی را تصویب کنند تا ضمن حمایت از این صنعت، موجب پیشرفت و ارتقای صنعت قطعه سازی نیز شویم.</p>
      <p>آقاپور به بکارگیری درصد زیادی از نیروی کار بانوان در قطعه سازی کروز نیز اشاره کرد و گفت: 70 درصد در این بنگاه اقتصادی از تخصص های بانوان استفاده شده و این نقطه قوتی است که همین 70 درصد زنان نگاه زنانه و ریزبینانه را در این واحد تولیدی افزایش و موجب می شود همپای استانداردهای جهانی پیش رویم.</p>
      <p>وی خاطرنشان کرد: پیشنهاد می کنم این تکنولوژی به نمایش گذاشته شود تا اتکا به تقاضا و بازارهای خارجی نداشته باشیم و باید محصولات نهایی را به کشورهای همسایه به ویژه کشورهای تازه استقلال یافته صادر کنیم بطوریکه یا انتقال تکنولوژی صورت گیرد یا صادرات انجام شود.</p>
      <p>نماینده مردم شبستر با اشاره به امتیازات صنعت خودرو در کشور اظهار داشت: صنعت خودرو از جهات مختلف امتیازات متفاوتی برای کشور دارد که برای ما از اهمیت ویژه ای برخوردار است و یکی از این امتیازات اشتغالزایی است.</p>
      <p> عضو کمیسیون اقتصادی مجلس شورای اسلامی با تاکید بر حذف شعار برای خصوصی سازی صنعت خودروسازی و عمل برای تحقق آن بیان کرد: صنعت خودروسازی به این معنا نیست که اداره ی آن را به شکل دولتی ادامه دهیم، چرا که شاهد بودیم این صنعت از لحاظ کارشناسی بودن خارج و سیاسی شد که در نهایت ضربه های سهمگینی به صنعت خودروسازی وارد شد.</p>
      <p>متاسفانه همه شعار می دهیم باید به سمت خصوصی سازی صنعت خودرو پیش رویم که اگر تحقق یابد بسیاری از مشکلات این صنعت رفع می شود و نتیجه آن رضایت بخش است.</p>
      <p>وی در پایان خاطرنشان کرد: کروز یک نمونه بسیار موفق شرکت خصوصی در پیش روی ما است که باید بیشتر در معرفی فعالیت های خود از طریق رسانه ها بپردازد تا صدايش به گوش مسئولين برسد.</p>
      <p>در این شرکت استانداردها در حد بالایی است و همه دستگاه های آن بهترین و به روزترین دستگاه های دنیا است، همچنین نیروی انسانی توانمندی در دسترس دارند و اشتغال زایی بسیار خوبی برای زنان ایجاد کرده است که این موضوع کمک بزرگی به جلوگیری از اسیب های اجتماعی کرده است. حال می بایست از این شرکت حمایت کنیم و مجلس در راستای تقویت بخش خصوصی تلاش و فعالیت می کند.</p>
    </article>
  </body>
</html>