<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/whatsapp-netflix-trailer-riproducibili-allinterno-chat.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="WhatsApp e Netflix: trailer riproducibili all'interno delle chat"/>
    <meta property="og:description" content="Adesso anche i trailer di Netflix possono essere riprodotti senza problemi nelle chat di WhatsApp, su dispositivi android e iOS: i dettagli.. Il rapporto tra WhatsApp e la riproduzione video inter..."/>
  </head>
  <body>
    <article>
      <h1>WhatsApp e Netflix: trailer riproducibili all'interno delle chat</h1>
      <h2>Adesso anche i trailer di Netflix possono essere riprodotti senza problemi nelle chat di WhatsApp, su dispositivi android e iOS: i dettagli.</h2>
      <address><time datetime="2019-11-04T00:00:00+00:00">04 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Il rapporto tra <b>WhatsApp</b> e la <b>riproduzione video</b> interna alle singole chat si è evoluto enormemente negli ultimi mesi: ad oggi video di Facebook, YouTube, Instagram e Streamable sono riproducibili con tecnologia PiP, senza accedere ai rispettivi siti tramite link. <b>Netflix</b> si aggiunge in queste ore alla lista. <br/>Da questo momento in poi, potrete <b>guardare i trailer di Netflix</b> all'interno delle chat di <a href="https://multiplayer.it/notizie/whatsapp-beta-nuova-splash-screen-aggiornamento-219297.html">WhatsApp</a>, senza limitazioni: basterà inviare un link ad un amico, e se questo video è presente nel catalogo di Netflix allora lui potrà <b>riprodurlo all'interno della chat</b> senza problemi. L'aggiornamento per la funzionalità è già disponibile su dispositivi iOS e dovrebbe arrivare presto anche su quelli android, come spesso accade per tutte le nuove funzioni del resto. <br/>La distribuzione della nuova versione di WhatsApp proseguirà nelle prossime ore, dunque controllate ad intervalli regolari la disponibilità del nuovo update. Sarà l'occasione giusta per condividere con tutti i vostri conoscenti il nuovo trailer di <a href="https://multiplayer.it/notizie/the-witcher-serie-netflix-ecco-trailer-finale-data-uscita.html">The Witcher</a>, la prossima serie di rilievo in arrivo su Netflix a dicembre 2019.</p>
      <figure>
        <img src="https://multiplayer.net-cdn.it/thumbs/images/2019/11/04/whatsapp-netflix-trailer-chat-1_jpg_1400x0_q85.jpg"/>
      </figure>
      <ul>
        <li>
          <a href="https://indianexpress.com/article/technology/social/whatsapp-for-ios-to-start-streaming-trailer-videos-from-netflix-within-the-app-6100726/">Fonte</a>
        </li>
      </ul>
    </article>
  </body>
</html>