<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/filip-company-a-asistat-grupul-lafargeholcim-la-achizitia-somaco-detinut-de-fondul-de-investitii-oresa-18537762"/>
    <meta property="og:site_name" content="BusinessMagazin"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Filip &amp; Company a asistat grupul LafargeHolcim la achiziţia Somaco, deţinut de fondul de investiţii Oresa"/>
    <meta property="og:description" content="Casa de avocatură Filip &amp; Company a asistat grupul LafargeHolcim, unul dintre liderii mondiali din industria materialelor de construcţii, în procesul de achiziţie prin care acesta preia 100% din acţiunile companiei Somaco Grup Prefabricate, unul dintre cei mai mari producători de elemente prefabricate din beton şi BCA din România. Achiziţia a fost autorizată de către Consiliul Concurenţei în luna septembrie 2019. „Suntem încântaţi că am putut să fim din nou alături de Holcim România, de această dată într-o achiziţie importantă pentru grup şi suntem convinşi că această tranzacţie va reprezenta unul din elementele cheie ale succesului susţinut de care se bucură businessul lor în România. Îi suntem foarte recunoscători clientului nostru pentru încrederea acordată. De asemenea, suntem încă odată mândri de reuşita echipei noastre”, a declarat Alina Stancu Bîrsan, partener Filip &amp; Company. Echipa Filip &amp; Company implicată în această tranzacţie a fost coordonată de Alina Stancu Bîrsan (partener, Fuziuni şi Achiziţii)…"/>
  </head>
  <body>
    <article>
      <h1>Filip &amp; Company a asistat grupul LafargeHolcim la achiziţia Somaco, deţinut de fondul de investiţii Oresa</h1>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <h3>Filip &amp; Company a asistat grupul LafargeHolcim la achiziţia Somaco, deţinut de fondul de investiţii Oresa</h3>
      <p>Casa de avocatură Filip &amp; Company a asistat grupul LafargeHolcim, unul dintre liderii mondiali din industria materialelor de construcţii, în procesul de achiziţie prin care acesta preia 100% din acţiunile companiei Somaco Grup Prefabricate, unul dintre cei mai mari producători de elemente prefabricate din beton şi BCA din România. Achiziţia a fost autorizată de către Consiliul Concurenţei în luna septembrie 2019.<br/><br/>„Suntem încântaţi că am putut să fim din nou alături de Holcim România, de această dată într-o achiziţie importantă pentru grup şi suntem convinşi că această tranzacţie va reprezenta unul din elementele cheie ale succesului susţinut de care se bucură businessul lor în România. Îi suntem foarte recunoscători clientului nostru pentru încrederea acordată. De asemenea, suntem încă odată mândri de reuşita echipei noastre”, a declarat Alina Stancu Bîrsan, partener Filip &amp; Company.<br/><br/>Echipa Filip &amp; Company implicată în această tranzacţie a fost coordonată de Alina Stancu Bîrsan (partener, Fuziuni şi Achiziţii) şi Cristina Filip (partener, Fuziuni şi Achiziţii), în timp ce echipele coordonate de Cătălin Suliman (partener, Dreptul Concurenţei) şi Ioana Roman (partener, Drept Imobiliar) au contribuit semnificativ la succesul tranzacţiei. Echipa de proiect le-a inclus pe Olga Niţă (counsel), care a fost intens implicată în negocieri şi a coordonat echipa de due diligence, Georgeta Gavriloiu (counsel) care a supervizat şi procedura de autorizare la Consiliul Concurenţei a operaţiunii şi Andreea Bănică (associate).<br/><br/>Avocaţii Filip &amp; Company au avut roluri importante în multe dintre tranzacţiile cheie de fuziuni &amp; achiziţii din România. Fie că este vorba despre privatizări, tranzacţii de capital privat sau fuziuni şi achiziţii complexe, în majoritatea cazurilor, cel puţin una dintre părţi a primit consultanţă juridică din partea Filip &amp; Company.<br/><br/><br/> </p>
    </article>
  </body>
</html>