<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/turda-deruleaza-proiecte-de-100-mil-euro-pentru-modernizarea-orasului-care-atrage-anual-peste-700-000-de-turisti-18537604"/>
    <meta property="og:site_name" content="BusinessMagazin"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Turda derulează proiecte de 100 mil. euro pentru modernizarea oraşului, care atrage anual peste 700.000 de turişti"/>
    <meta property="og:description" content="Oraşul Turda are în derulare proiecte de 100 mil. euro finanţate prin fonduri europene, printre cele mai importante aflându-se modernizarea Castrului Roman şi a parcului unde se află mormântul lui Mihai Viteazul, acestea urmând să se alăture principalelor atracţii ale oraşului, alături de Salina Turda. Alte proiecte europene aflate în desfăşurare în Turda prevăd asfaltarea şi modernizarea străzilor principale pe care circulă mijloacele de transport în comun cu piste de biciclete, alveole pentru autobuze, construirea de staţii moderne, e-ticketing, monitorizare video, achiziţia a 20 de autobuze electrice şi implementarea sistemului de Bike Sharing. În contextul tuturor finanţărilor obţinute, reprezentanţii municipiului prevăd o creştere semnificativă a numărului de turişti şi o dezvoltare masivă a oraşului în perioada următoare. Turda este vizitată anual de peste 700.000 de turişti din întreaga lume, fiind cunoscută la nivel mondial datorită parcului de distracţii Salina. Compania care operează Salina Turda, a…"/>
  </head>
  <body>
    <article>
      <h1>Turda derulează proiecte de 100 mil. euro pentru modernizarea oraşului, care atrage anual peste 700.000 de turişti</h1>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <h3>Turda derulează proiecte de 100 mil. euro pentru modernizarea oraşului, care atrage anual peste 700.000 de turişti</h3>
      <p>Oraşul Turda are în derulare proiecte de 100 mil. euro finanţate prin fonduri europene, printre cele mai importante aflându-se modernizarea Castrului Roman şi a parcului unde se află mormântul lui Mihai Viteazul, acestea urmând să se alăture principalelor atracţii ale oraşului, alături de Salina Turda.<br/><br/>Alte proiecte europene aflate în desfăşurare în Turda prevăd asfaltarea şi modernizarea străzilor principale pe care circulă mijloacele de transport în comun cu piste de biciclete, alveole pentru autobuze, construirea de staţii moderne, e-ticketing, monitorizare video, achiziţia a 20 de autobuze electrice şi implementarea sistemului de Bike Sharing.<br/><br/>În contextul tuturor finanţărilor obţinute, reprezentanţii municipiului prevăd o creştere semnificativă a numărului de turişti şi o dezvoltare masivă a oraşului în perioada următoare.<br/><br/>Turda este vizitată anual de peste 700.000 de turişti din întreaga lume, fiind cunoscută la nivel mondial datorită parcului de distracţii Salina. Compania care operează Salina Turda, a încheiat anul 2018 cu o cifră de afaceri netă de 22 de milioane de lei şi un profit net de 6,4 milioane de lei, respectiv o marjă de profit net de aproape 30%, arată datele publicate pe site-ul Ministerului de Finanţe.<br/> </p>
    </article>
  </body>
</html>