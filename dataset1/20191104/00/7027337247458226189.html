<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696828/%D8%B3%DB%8C%D8%AF%D8%AC%D9%84%D8%A7%D9%84-%D8%AD%D8%B3%DB%8C%D9%86%DB%8C-%D8%A8%D8%A7-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D9%88-%D8%A7%D8%B3%D8%AA%D9%82%D9%84%D8%A7%D9%84-%D8%A8%D8%AF-%D8%B1%D9%81%D8%AA%D8%A7%D8%B1-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="سیدجلال حسینی: با پرسپولیس و استقلال بد رفتار می‌شود"/>
    <meta property="og:description" content="کاپیتان پرسپولیس نسبت به حواشی این روزهای فوتبال ایران صحبت کرد."/>
  </head>
  <body>
    <article>
      <h1>سیدجلال حسینی: با پرسپولیس و استقلال بد رفتار می‌شود</h1>
      <address><time datetime="2019-11-04T00:00:00+00:00">04 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/13/1033690_245.jpg"/>
      </figure>
      <p>کاپیتان پرسپولیس نسبت به حواشی این روزهای فوتبال ایران صحبت کرد.</p>
      <p>به گزارش ایلنا، سیدجلال حسینی پس از برتری یک بر صفر تیم فوتبال پرسپولیس مقابل فولاد خوزستان گفت: بازی خیلی سختی بود. به نکونام بابت تیم بسیار خوبی که دارد تبریک می‌گویم. بچه‌های ما هم خیلی زحمت کشیدند و یک پیروزی خوب به دست آوردیم.</p>
      <p>وی در مورد شعارهای نژادپرستانه در برخی ورزشگاه‌های کشور گفت: امیدوارم این مسائل تمام شود. از این اتفاقات لذت نمی‌بریم و ما هم خیلی نمی‌توانیم در این باره صحبت کنیم. امیدوارم به این اتفاقات رسیدگی شود. فکر می‌کنم کمیته‌های اخلاق و انضباطی، راه اشتباهی را دنبال می‌کنند. آنها با دقت بیشتری می‌توانند موضوع را بررسی و آن را حل کنند.</p>
      <p>کاپیتان پرسپولیس در مورد اینکه محرومیت هواداران سایر تیم‌ها بر خلاف استقلال و پرسپولیس بخشیده می‌شود، تصریح کرد: فکر می‌کنم با پرسپولیس و استقلال بد رفتار می‌شود. امیدوارم اینگونه نباشد و هر تیمی تخلف می‌کند، باید با او برخورد شود. وقتی با سایر تیم‌ها این کار را نمی‌کنند، شرایط ورزشگاه‌ها بدتر هم می‌شود.</p>
    </article>
  </body>
</html>