<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://fotoinform.net/news/novosti-na-ukrainskom-yazike/na-kirovogradshini-postrazhdaliy-vid-otrunnya-gribami-cholovik-vidmovivsya-vid-podalshogo-likuvannya.html?utm_source=feedburner&amp;utm_medium=feed&amp;utm_campaign=Feed%3A+fik+%28%D0%9A%D1%80%D0%BE%D0%BF%D0%B8%D0%B2%D0%BD%D0%B8%D1%86%D0%BA%D0%B8%D0%B9+%D0%BD%D0%BE%D0%B2%D0%BE%D1%81%D1%82%D0%B8+Fotoinform.net%29&amp;hl=en"/>
    <meta property="og:site_name" content="Fotoinform"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="На Кіровоградщині постраждалий від отруєння грибами чоловік відмовився від подальшого лікування"/>
    <meta property="og:description" content="Внаслідок гострого отруєння дикорослими грибами в відділенні анестезіології з ліжками для інтенсивної терапії Олександрійської центральної міської лікарні перебував на лікуванні 18-річний мешканець м. Олександрія."/>
  </head>
  <body>
    <article>
      <h1>На Кіровоградщині постраждалий від отруєння грибами чоловік відмовився від подальшого лікування</h1>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <figure>
        <img src="http://fotoinform.net/uploads/news_50073_1.jpg"/>
      </figure>
      <p>
        <b>Внаслідок гострого отруєння дикорослими грибами в відділенні анестезіології з ліжками для інтенсивної терапії Олександрійської центральної міської лікарні перебував на лікуванні 18-річний мешканець м. Олександрія.</b>
      </p>
      <p>Незважаючи на проведену лікарями роз’яснювальну роботу і стан середнього ступеня важкості, молодий чоловік відмовився від подальшого лікування та проходження необхідних обстежень і, написавши заяву про відмову, самовільно залишив лікувальний заклад.</p>
      <p>Варто зазначити, що гриби, які призвели до харчового отруєння, потерпілий придбав у місці несанкціонованої торгівлі біля автобусної зупинки в м. Олександрія. Походження грибів невідоме (не виключена бліда поганка). Молодий чоловік споживав гриби відваривши та просмаживши їх. Наступного дня відчув перші симптоми захворювання (слабкість, нудота, блювання) та відразу звернувся до лікувального закладу, що дало змогу лікарям невідкладно надати медичну допомогу. Однак говорити про подальший стан потерпілого без продовження лікування складно.</p>
      <p>Головне управління Держпродспоживслужби в Кіровоградській області застерігає: не ризикуйте власним здоров’ям і життям та не купуйте харчові продукти в місцях стихійної торгівлі, де неможливо встановити походження та безпечність продукції, зокрема грибів.</p>
      <p>Якщо ви все ж поласували грибним делікатесом та відчули себе зле - невідкладно звертайтеся до лікувального закладу, дотримуйтеся настанов лікарів та пройдіть повний курс лікування.</p>
      <p>
        <i>Інформує пресслужба Головного управління Держпродспоживслужби в Кіровоградській області</i>
      </p>
      <p>Будь в курсі найсвіжіших і актуальних новин в місті Кропивницький! Підписуйся на наш канал в <a href="https://t.me/fotoinform"><b>Telegram</b></a>, <a href="https://www.youtube.com/user/fotoinform"><b>YouTube</b></a> і групу в <a href="https://www.facebook.com/FotoInform.net/?ref=bookmarks"><b>Facebook</b></a>. Для зручності завантажуй наш безкоштовний мобільний додаток - <a href="https://play.google.com/store/apps/details?id=com.moac.android.FOTOINFORM"><b>Аndroid</b></a></p>
      <p>МОЖНА ЗАМОВИТИ <b>ФОТО Filipenko Igor</b> у цифровому форматі з високою роздільною здатністю.</p>
      <hr/>
      <hr/>
      <hr/>
      <hr/>
      <figure>
        <video src="http://www.fotoinform.net/userfiles/images/09-01-2017-2.gif" autoplay="" loop=""/>
        <figcaption>
          <a href="http://shop.vmayke.org/">http://shop.vmayke.org</a>
        </figcaption>
      </figure>
      <figure>
        <img src="http://banners.copyscape.com/images/cs-bk-3d-234x16.gif"/>
        <figcaption>
          <a href="http://www.copyscape.com/dmca-takedown-notice-search/">http://www.copyscape.com/dmca-takedown-notice-search/</a>
        </figcaption>
      </figure>
    </article>
  </body>
</html>