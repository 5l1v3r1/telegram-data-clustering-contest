<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/bohumov-uragan-pocistio-nirnberg/341643"/>
    <meta property="og:site_name" content="MozzartSport"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Bohumov uragan počistio Nirnberg"/>
    <meta property="og:description" content="Premijerna pobeda kod kuće za beg iz opasne zone"/>
  </head>
  <body>
    <article>
      <h1>Bohumov uragan počistio Nirnberg</h1>
      <h2>Premijerna pobeda kod kuće za beg iz opasne zone</h2>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <p>Sjajno prvo poluvreme Bohuma za beg iz opasne zone. Popularni klub iz rurske oblasti je vrednim trijumfom nad Nirnbergom od 3:1 najavio pohod ka sredini tabele koja mu je na samo tri boda, iako ne igra u skladu sa očekivanjima od početka sezone. Samo dve pobede na poslednjih deset utakmica u Cvajti imaju igrači Bohuma, ali je dolazak novog trenera <b>Tomasa Rejsa</b> definitivno pokrenuo stvari u gradu o kojem prelepo peva <b>Herbert</b> <b>Grenemajer</b>.</p>
      <p>Večeras su sjajnom partijom u prvih 45 minuta savladali jednog od favorita za povratak u Bundesligu i najverovatnije potpisali otkaz treneru <b>Damiru Kanadiju</b> koji nema snage da izvuče popularni Der Klub iz rezultatkse krize.</p>
      <p>Da se Nirnbergu crno piše bilo je jasno posle devet minuta kada je <b>Danilo</b> <b>Soareš</b> načeo gostujućeg rezervnog golmana <b>Vilerta</b>. Bohum je dominirao i napadao, a u finišu prvog poluvremena poptuno je prelomio utakmicu. Prvo je u 40. minutu štoper <b>Lorenc</b> povisio na 2:0 da bi u nadonadi prvog dela <b>Manuel Vinchajmer</b>, napadač na pozajmici iz HSV-a, postigao prvenac u plavom dresu u svom prvom nastupu kao starter u ovoj sezoni za velikih 3:0.</p>
      <p>Uspeli su gosti da se trgnu u nastavku i smanje rezultat preko štopera <b>Sorensena</b> u 63. minutu, a možda bi utakmica dobila zanimljiviji tok da Nirnbergu nije poništen pogodak u 73. minutu pošto je VAR reklamirao ofsajd.</p>
      <p>Bohum je posle toga sačuvao prednost i zabeležio prvu pobedu kod kuće u novoj sezoni posle koje se lakše diše. Zanimljivo, šansu je u redovima Bohuma na ovom meču dobio i srpski internacionalac <b>Miloš Pantović</b>. Ušao je u 82. minutu, a zaradio žuti karton u 88.     </p>
      <p>
        <i>
          <b>Pogledajte najnoviju epizodu serije Ekipizza:</b>
        </i>
      </p>
      <figure>
        <iframe src="https://www.youtube.com/embed/0R14eYXxcBw" width="425" height="349" data-service="Youtube" scrolling="no"/>
      </figure>
      <p>
        <b>NEMAČKA 2 - 12. kolo</b>
      </p>
      <p><b>Petak</b><br/>Jan Regenzburg - Osnabrik 3:3 (2:0)<br/>/Šnajder 34, Grutner 43, Okorodži 53 - Alvarez 49, Hejer 63, 72/  </p>
      <p>Hanover - Sandhauzen 1:1 (1:0)<br/>/Vejdant 7 - Buaduz 62/</p>
      <p><b>Subota</b><br/>Ercgebirge Aue - Hajdenhajm 1:1 (0:0)<br/>/Rajze 54 - Šimer 88/</p>
      <p>Sankt Pauli - Karlsrue 2:2 (0:0)<br/>/Dijamantakos 50p, 61p - Lorenc 85, Nuri 91/</p>
      <p>Grojter Firt - Darmštat 3:1 (2:0)<br/>/Hrgota 31, 47, Hon 37 - Palson 87/</p>
      <p><b>Nedelja</b><br/>Vehen - Hamburg 1:1 (0:0)<br/>/Knol 90 - Kinsombi 48/</p>
      <p>Bilefeld - Kil 2:1 (1:0)<br/>/Klos 33, Voglzamer 73 - Ijoha 68/</p>
      <p>Štutgart - Dinamo 3:1 (2:0)<br/>/Hamalainen 3ag, Askacibar 38, Vamangituka 84 - Kone 52/</p>
      <p><b>Ponedeljak</b><br/>Bohum - Nirnberg 3:1 (3:0)<br/>/Soareš 9, Lorenc 40, Vinchajmer 45 - Sorensen 63/</p>
      <figure>
        <img src="https://mozzartsport.com/upload/CKEditor/04.11.2019/bohu.jpg"/>
      </figure>
      <p>
        <b>Foto: </b>
        <i> Reuters</i>
      </p>
    </article>
  </body>
</html>