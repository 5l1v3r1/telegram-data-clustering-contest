<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696676/%D8%AF%D8%B3%D8%AA%DA%AF%DB%8C%D8%B1%DB%8C-9-%D8%AF%D8%B2%D8%AF-%D8%AF%DB%8C%D9%88%D8%A7%D8%B1%D9%87%E2%80%8C%D9%87%D8%A7%DB%8C-%D8%B5%D9%88%D8%AA%DB%8C-%D8%A8%D8%B2%D8%B1%DA%AF%D8%B1%D8%A7%D9%87%E2%80%8C%D9%87%D8%A7%DB%8C-%D8%AA%D9%87%D8%B1%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="دستگیری 9 دزد دیواره‌های صوتی بزرگراه‌های تهران"/>
    <meta property="og:description" content="فرمانده یگان حفاظت شهرداری تهران از دستگیری سارقان دیواره‌های صوتی بزرگراه‌ها خبرداد."/>
  </head>
  <body>
    <article>
      <h1>دستگیری 9 دزد دیواره‌های صوتی بزرگراه‌های تهران</h1>
      <address><time datetime="2019-11-04T00:00:00+00:00">04 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/13/1033342_240.jpg"/>
      </figure>
      <p>فرمانده یگان حفاظت شهرداری تهران از دستگیری سارقان دیواره‌های صوتی بزرگراه‌ها خبرداد.</p>
      <p>سردار کریم بیات در گفت‌وگو با ایسنا، در مورد ربودن دیواره صوتی بزرگراه‌های تهران گفت: چندی پیش ۹ نفر از سارقانی که اقدام به ربودن دیواره‌های صوتی کردند، شناسایی شدند که توسط پلیس آگاهی دستگیر شدند.</p>
      <p>وی با بیان اینکه اخیرا سرقت مجدد نداشتیم؛ اما عمده سرقت‌ها در بزگراه حکیم و صیاد شیرازی رخ داده است، اظهار کرد: دیواره‌هایی ربوده شدند که از دید دوربین‌ها، خارج بود و به همین دلیل این افراد موفق به سرقت در نقاط خلوت شدند.</p>
      <p>بیات با رد فعالیت باندی این سارقان گفت: این سارقان فعالیت باندی نداشتند و این افراد به دلیل دیواره‌های آهنی، آن را سرقت کردند.</p>
      <p>وی با بیان اینکه با توجه به اینکه این دیواره‌های صوتی، خرید قبل هستند و فرمت خاصی دارند، افزود: در حال رایزنی با معاونت مربوطه هستیم تا نسبت به جایگزینی با دیواره‌های جدید با ضریب ایمنی بالاتر اقدام کنند.</p>
    </article>
  </body>
</html>