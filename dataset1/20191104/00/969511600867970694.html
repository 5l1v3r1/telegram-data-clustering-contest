<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/microsoft-a-implementat-saptamana-de-lucru-de-4-zile-in-japonia-marind-productivitatea-cu-40-18539853"/>
    <meta property="og:site_name" content="BusinessMagazin"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Microsoft a implementat săptămâna de lucru de 4 zile în Japonia, mărind productivitatea cu 40%"/>
    <meta property="og:description" content="Un număr tot mai mare de companii mici adoptă săptămâna de muncă de patru zile. Rezultatele unei experienţe recente a Microsoft sugerează că ar putea funcţiona chiar şi pentru cele mai mari companii,..."/>
  </head>
  <body>
    <article>
      <h1>Microsoft a implementat săptămâna de lucru de 4 zile în Japonia, mărind productivitatea cu 40%</h1>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <h3>Microsoft a implementat săptămâna de lucru de 4 zile în Japonia, mărind productivitatea cu 40%</h3>
      <p>Un număr tot mai mare de companii mici adoptă săptămâna de muncă de patru zile. Rezultatele unei experienţe recente a Microsoft sugerează că ar putea funcţiona chiar şi pentru cele mai mari companii, întrucât productivitatea pe angajat a crescut cu 40%, transmite CNN.</p>
      <p>Compania a introdus un program în această vară în Japonia, denumit „Work Life Choice Challenge”, prin care a închis birourile în fiecare zi de vineri în luna august, oferind tuturor angajaţilor o zi liberă în plus în fiecare săptămână.</p>
      <p>Rezultatele au fost promiţătoare: în timp ce timpul petrecut la muncă a fost redus dramatic, productivitatea - măsurată prin vânzări pe angajat - a crescut cu aproape 40% faţă de aceeaşi perioadă a anului precedent, a declarat compania într-un comunicat săptămâna trecută.</p>
      <p>Pe lângă reducerea programului de lucru, managerii au cerut personalului să reducă timpul petrecut în cadrul şedinţelor şi pe cel de răspuns la e-mailuri.</p>
      <p>Citiţi mai multe pe <a href="http://www.mediafax.ro/">www.mediafax.ro</a></p>
    </article>
  </body>
</html>