<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/deni-avdija-na-nisanu-oklahome/341637"/>
    <meta property="og:site_name" content="MozzartSport"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Deni Avdija na nišanu Oklahome"/>
    <meta property="og:description" content="Generalni menadžer Tandera, Sem Presti, došao da posmatra Izraelca"/>
  </head>
  <body>
    <article>
      <h1>Deni Avdija na nišanu Oklahome</h1>
      <h2>Generalni menadžer Tandera, Sem Presti, došao da posmatra Izraelca</h2>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <p>Fantastično igra <b>Deni</b> <b>Avdija</b> ove godine i to ne prolazi nezapaženo. Sa mladom reprezentacijom Izraela do 20 godina, sjajni košarkaš osvojio je zlatnu medalju na domaćem terenu, a sasvim dobre partije nastavio je da pruža i u dresu evroligaša Makabija iz Tel Aviva.</p>
      <p>Zbog toga i ne čudi što ga mnogi već sada svrstavaju u red najboljih NBA prospekata. Veliki broj skauta već je prisustvovao mečevima Makabija, samo kako bi posmatrao igre mladog <b>Denija</b> <b>Avdije</b>, a može se reći da su imali šta i da vide.</p>
      <p>Sin legendarnog <b>Zufera</b> <b>Avdije</b> juče je imao tu čast da ga posmatra i generalni menadžer Oklahoma Sitija <b>Sam</b> <b>Presti</b> koji je veoma zainteresovan da mladog Izraelca vidi u ovoj franšizi. <b>Presti</b> je prisustvovao treningu Makabija u nedelju koji je predstavljao pripremu za ligaški meč protiv Ironi Naharije.</p>
      <p><b>Avdija</b> je nedavno napunio tek 18 godina i treću uzastopnu sezonu nastupa za Makabi pod mentorstvom <b>Janisa Sferopulosa</b>. Za sada je na svakoj evroligaškoj utakmici upisao bar sedam minuta na terenu, a poene je postigao samo protiv Crvene zvezde i Valensije.</p>
      <p>
        <b>Foto: </b>
        <i>MN Press</i>
      </p>
    </article>
  </body>
</html>