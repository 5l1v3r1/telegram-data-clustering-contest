<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696804/%D9%88%D8%A7%DA%A9%D9%86%D8%B4-%D8%A8%D8%B9%DB%8C%D8%AF%DB%8C%E2%80%8C%D9%86%DA%98%D8%A7%D8%AF-%D8%A8%D9%87-%D8%A7%D8%B3%D8%AA%D8%A7%D9%86%D8%AF%D8%A7%D8%B1%D8%AF-%D8%AF%D9%88-%DA%AF%D8%A7%D9%86%D9%87-%D8%BA%D8%B1%D8%A8%DB%8C%E2%80%8C%D9%87%D8%A7-%D8%AF%D8%B1%D8%A8%D8%A7%D8%B1%D9%87-%D8%AD%D9%85%D9%84%D9%87-%D8%A8%D9%87-%DB%8C%DA%A9-%D8%B3%D9%81%D8%A7%D8%B1%D8%AA%E2%80%8C%D8%AE%D8%A7%D9%86%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="واکنش بعیدی‌نژاد به استاندارد دو گانه غربی‌ها درباره حمله به یک سفارت‌خانه"/>
    <meta property="og:description" content="سفیر جمهوری اسلامی ایران در انگلیس در حساب توئیتری خود به نوع پوشش اخبار مربوط به حمله افراد معدودی به کنسولگری ایران در کربلا توسط رسانه‌های غربی واکنش نشان داد."/>
  </head>
  <body>
    <article>
      <h1>واکنش بعیدی‌نژاد به استاندارد دو گانه غربی‌ها درباره حمله به یک سفارت‌خانه</h1>
      <address><time datetime="2019-11-04T00:00:00+00:00">04 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/13/1033626_312.jpg"/>
      </figure>
      <p>سفیر جمهوری اسلامی ایران در انگلیس در حساب توئیتری خود به نوع پوشش اخبار مربوط به حمله افراد معدودی به کنسولگری ایران در کربلا توسط رسانه‌های غربی واکنش نشان داد.</p>
      <p>به گزارش ایسنا، حمید بعیدی نژاد سفیر کشورمان در لندن در حساب کاربری خود در توئیتر نوشت: «عمده رسانه‌های غربی در بحث حمله به سفارت‌خانه‌ها استاندارد دوگانه‌ای دنبال می‌کنند.(آنها) در سالگرد اشغال سفارت آمریکا در تهران، به دخالت‌های مکرر آمریکا در امور ایران و انجام کودتا اشاره نمی‌کنند اما با هیجان و دروغ حمله معدودی به کنسولگری ایران‌ در کربلا را اعتراض مردمی معرفی می‌کنند».</p>
      <p>وی همچنین در توئیت دیگری نوشته است: «همین رسانه‌ها پیرامون این حقیقت تاریخی سکوت می‌کنند که طبق بیانیه الجزایر، دو طرف (ایران آمریکا) برای حل پرونده لانه جاسوسی به توافق رسیدند اما با وجود اجرای تعهدات توسط ایران، آمریکا تعهدات خود در بیانیه را کامل اجرا نکرد و با اتخاذ سیاست‌های خصمانه تلاش کرد مبنای آن توافق را هم از میان ببرد».</p>
    </article>
  </body>
</html>