<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pravda-kr.com.ua/najsvizhishe/16596-u-novoarkhangelskomu-rajsudi-zayavlyayut-shcho-jikhni-viroki-vipravlyae-khaker.html"/>
    <meta property="og:site_name" content="Кировоградская правда"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="У Новоархангельському райсуді заявляють, що їхні вироки виправляє хакер"/>
    <meta property="og:description" content="Суддя Новоархангельського районного суду Людмила Краснопольська поскаржилася на втручання в її діяльність. Вона заявила, що невідомі підключилися до робочого комп’ютера і виправляли вироки та документи справ, повідомляють у Вищій раді правосуддя.Зокрема, з лютого по травень цього року під час підготовки остаточних рішень зафіксували, що крім судді, документи опрацьовували й інші особи. Під час виготовлення документів відбувалися також технічні збої.Краснопольська звернулася із заявою до департаменту кіберполіції Нацполіції області. Правоохоронці оглянули робочий комп’ютер судді і зафіксовали більше 20 несанкціонованих підключень до нього.Із кінця серпня дії повторювалися знову. Переважно програмою користувалися, коли суддя була у нарадчій кімнаті і під час підготовки остаточних рішень."/>
  </head>
  <body>
    <article>
      <h1>У Новоархангельському райсуді заявляють, що їхні вироки виправляє хакер</h1>
      <address><time datetime="2019-11-04T00:00:00+00:00">04 Nov 2019</time> by <a rel="author">Наталка Маринець</a></address>
      <p><i>Суддя Новоархангельського районного суду Людмила Краснопольська поскаржилася на втручання в її діяльність. Вона заявила, що невідомі підключилися до робочого комп’ютера і виправляли вироки та документи справ, повідомляють у Вищій раді правосуддя.</i><br/><br/>Зокрема, з лютого по травень цього року під час підготовки остаточних рішень зафіксували, що крім судді, документи опрацьовували й інші особи. Під час виготовлення документів відбувалися також технічні збої.<br/><br/>Краснопольська звернулася із заявою до департаменту кіберполіції Нацполіції області. Правоохоронці оглянули робочий комп’ютер судді і зафіксовали більше 20 несанкціонованих підключень до нього.<br/><br/>Із кінця серпня дії повторювалися знову. Переважно програмою користувалися, коли суддя була у нарадчій кімнаті і під час підготовки остаточних рішень.</p>
      <p>Інформацію за цим фактом внесли до Єдиного реєстру досудових розслідувань за частиною першою статті 361 Кримінального кодексу – несанкціоноване втручання в роботу електронно-обчислювальних машин (комп’ютерів), автоматизованих систем, комп'ютерних мереж чи мереж електрозв’язку.</p>
      <p>Вища рада правосуддя вирішила звернутися до Генерального прокурора щодо надання інформації про розслідування та розкриття злочину у кримінальному провадженні.</p>
    </article>
  </body>
</html>