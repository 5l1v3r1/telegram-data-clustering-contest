<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/na_donbasi_vprodovzh_doby_bulo_16_obstriliv_z_boku_nzf__shtab_oos_1683511"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T18:30:00+00:00"/>
    <meta property="og:title" content="На Донбасі впродовж доби було 16 обстрілів з боку НЗФ, – штаб ООС"/>
    <meta property="og:description" content="Впродовж поточної доби незаконні збройні формування 16 разів порушили режим припинення вогню."/>
  </head>
  <body>
    <article>
      <h1>На Донбасі впродовж доби було 16 обстрілів з боку НЗФ, – штаб ООС</h1>
      <address>
        <time datetime="2019-11-04T18:30:00+00:00">04 Nov 2019, 18:30</time>
      </address>
      <p>
        <b>Впродовж поточної доби незаконні збройні формування 16 разів порушили режим припинення вогню.</b>
      </p>
      <p>Про це повідомляє <a href="https://www.facebook.com/pressjfo.news/posts/703974996761786?__tn__=K-R">штаб ООС.</a></p>
      <p>НЗФ обстріляли позиції українських підрозділів з забороненої Мінськими домовленостями артилерії калібру 122 мм, мінометів калібру 82 та 120 мм, озброєння БМП, гранатометів, великокаліберних кулеметів та іншої стрілецької зброї.</p>
      <p>6 обстрілів українських позицій НЗФ здійснили у районі відповідальності оперативно-тактичного угруповання «ПІВНІЧ»: на околиці Новотошківського – з усього спектру озброєння починаючи зі стрілецької зброї до мінометів різних калібрів та артилерії калібру 122 мм; неподалік Новолуганського – з мінометів калібру 82мм, стрілецької зброї та ручних протитанкових і автоматичних гранатометів; поблизу Хутора Вільного – з СПГ; у районі Кримського – з великокаліберних кулеметів; двічі біля Троїцького – з автоматичних гранатометів, великокаліберних кулеметів та СПГ.</p>
      <p>На час потужного обстрілу українських позицій НЗФ у районі Новотошківського дітей, які перебували у школі, було евакуйовано до бомбосховища. Жертв серед цивільного населення немає! Після закінчення обстрілу навчання продовжилося.</p>
      <p>В районі відповідальності оперативно-тактичного угруповання «СХІД» НЗФ здійснили 10 обстрілів по позиціях Об’єднаних сил: чотири рази неподалік Водяного – з озброєння БМП-1, гранатометів різних систем та великокаліберних кулеметів; два рази поблизу Мар’їнки – з РПГ та стрілецької зброї; біля Красногорівки – з СПГ та великокаліберних кулеметів; поблизу Пищевика – з ручних протитанкових гранатометів; неподалік Старогнатівки – зі стрілецької зброї; у районі Гнутового – з мінометів калібру 82 мм.</p>
      <p>Впродовж поточної доби втрат внаслідок обстрілів серед особового складу Об’єднаних сил немає.</p>
      <p>Тривають заходи на ділянці розведення №2 у районі населеного пункту Золоте-4 Луганської області. Проходить технічне обстеження, розмінування доріг та узбіч, очистка місцевості забрудненої вибухонебезпечними предметами (за графіком триватиме до 9 листопада).</p>
      <p><a href="https://zik.ua/news/2019/11/04/nzf_14_raziv_vidkryvaly_vogon_na_donbasi_poraneno_ukrainskogo_zahysnyka_1682891">Нагадаємо</a>, минулої доби, 3 листопада, незаконні збройні формування 14 разів порушили «тишу» на Донбасі.</p>
      <related>
        <h4>читайте також</h4>
        <a href="https://zik.ua/news/2019/11/03/na_donbasi_vprodovzh_potochnoi_doby_nzf_zdiysnyly_6_obstriliv_odyn_viyskovyy_1682723"/>
        <a href="https://zik.ua/news/2019/11/02/na_donbasi_vprodovzh_potochnoi_doby_nzf_6_raziv_porushyly_rezhym_prypynennya_1682361"/>
        <a href="https://zik.ua/news/2019/10/25/sytuatsiya_na_donbasi_uprodovzh_doby_nzf_9_raziv_obstrilyuvaly_zsu_troie_biytsiv_1676689"/>
        <a href="https://zik.ua/news/2019/10/23/na_donbasi_za_mynulu_dobu_nzf_zdiysnyly_24_obstrily_odyn_viyskovyy_1674217"/>
      </related>
    </article>
  </body>
</html>