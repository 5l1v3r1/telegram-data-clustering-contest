<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902405/inter-icoon-helemaal-gek-van-lukaku-meteen-n-van-ons-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-04T18:30:00+00:00"/>
    <meta property="og:title" content="Lukaku verovert harten van Inter-fans en Inter-iconen: &quot;Meteen één van ons&quot;"/>
    <meta property="og:description" content="Met negen doelpunten in elf competitiewedstrijden kon Romelu Lukaku niet veel beter beginnen bij Inter Milan. Onze landgenoot evenaarde inmiddels het record van Ronaldo, die in 1997 dezelfde cijfers haalde in zijn debuutseizoen. Lukaku lijkt zich inmiddels in de harten van alle Inter-fans te hebben gespeeld."/>
  </head>
  <body>
    <article>
      <h1>Lukaku verovert harten van Inter-fans en Inter-iconen: "Meteen één van ons"</h1>
      <address>
        <time datetime="2019-11-04T18:30:00+00:00">04 Nov 2019, 18:30</time>
      </address>
      <p>
        <b>Met negen doelpunten in elf competitiewedstrijden kon Romelu Lukaku niet veel beter beginnen bij Inter Milan. Onze landgenoot evenaarde inmiddels het record van Ronaldo, die in 1997 dezelfde cijfers haalde in zijn debuutseizoen. Lukaku lijkt zich inmiddels in de harten van alle Inter-fans te hebben gespeeld.</b>
      </p>
      <p>Zo is ook Inter-icoon Alessandro Altobelli enorm onder de indruk van onze landgenoot. "Hij heeft ons aangenaam verrast", vertelt hij in <i>Het Laatste Nieuws.</i></p>
      <p>"Inter heeft hem binnengehaald om doelpunten te maken. Icardi opvolgen was niet de makkelijkste opdracht, maar met zijn karakter, grinta en die onstuitbare drang om zichzelf te willen bewijzen, heeft hij onmiddellijk zijn stempel gedrukt. Met goals."</p>
      <aside>Lees meer<br/><a href="https://www.voetbalprimeur.be/nieuws/902190/lukaku-floreert-in-itali-man-utd-likt-de-wonden-na-dramatische-periode.html?itm_source=www.voetbalprimeur.be&amp;itm_medium=highlighted-content">Lukaku floreert in Italië, Man Utd likt de wonden na dramatische periode<br/></a><a href="https://www.voetbalprimeur.be/nieuws/902176/lukaku-treedt-in-voetsporen-van-ronaldo-ik-kan-nog-altijd-beter-.html?itm_source=www.voetbalprimeur.be&amp;itm_medium=highlighted-content"> Lukaku treedt in voetsporen van Ronaldo: "Ik kan nog altijd beter"</a></aside>
      <p><b>Halve Italiaan</b><br/>Voor Lukaku was het niet lang zoeken bij Inter. "Hij heeft zich meteen aangepast aan het Italiaanse voetbal. Hij is Inters eerste aanspeelpunt. Goed met het hoofd en met zijn linker. Dodelijk in de zestien. Aan dit tempo maakt hij er straks 25 tot 30", klinkt het.</p>
      <p>Lukaku is dan al meteen een publiekslieveling geworden. "Als ik eerlijk mag zijn: de Intersupporters hebben hem onthaald als een koning, maar de manier waarop hij met zijn teammaats en de fans omgaat, in het Italiaans bovendien, is verbluffend. Hij was meteen een van ons", besluit hij.</p>
    </article>
  </body>
</html>