<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/whatsapp-voor-ios-krijgt-speciale-netflix-functie-33018"/>
    <meta property="og:site_name" content="Apparata"/>
    <meta property="article:published_time" content="2019-11-04T18:42:00+00:00"/>
    <meta property="og:title" content="WhatsApp voor iOS krijgt speciale Netflix-functie"/>
    <meta property="og:description" content="'Hey, heb je deze al gezien?'"/>
  </head>
  <body>
    <article>
      <h1>WhatsApp voor iOS krijgt speciale Netflix-functie</h1>
      <h2>'Hey, heb je deze al gezien?'</h2>
      <address><time datetime="2019-11-04T18:42:00+00:00">04 Nov 2019, 18:42</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Als jij zo iemand (zoals ik) bent die iedereen altijd Netflix-shows aan het aanraden is, dan komt de iOS-versie van WhatsApp met een leuke bonus voor je. Je kunt nu namelijk Netflix-trailers doorsturen via de chatdienst waarna de ontvangen het filmpje in de app kan bekijken.</p>
      <p>De functie is niet geheel nieuw; WhatsApp-gebruikers kunnen al langer door middel van picture-in-picture video-content checken die met ze gedeeld wordt. Tot dusver kon je content van Facebook, YouTube en, Instagram al in WhatsApp bekijken zonder de app te verlaten. Daar komt Netflix dus bij.</p>
      <p>Hoewel de nieuwe feature nog niet officieel is aangekondigd door WhatsApp zelf, spotte een gebruiker van <a href="https://wabetainfo.com/whatsapp-to-start-streaming-trailer-videos-from-netflix/">WeBetaInfo</a> de functie zelf. Tot dusver lijkt alleen de iOS-versie van WhatsApp de functie te ondersteunen. Of en wanneer de feature naar Android komt is nog niet duidelijk. Uiteraard kun je alleen trailer op deze manier delen; uiteraard kun je niet even een volledige film aan je familie of vrienden laten zien via de WhatsApp groepsapp.</p>
      <p>Tot de functie naar alle platformen komt, doen we het hier in elk geval nog even zo: check <a href="https://www.apparata.nl/nieuws/deze-films-en-series-kijk-je-in-november-op-netflix-2-32930">in dit artikel</a> alle nieuwe content die in november naar Netflix komt. Om het je iets gemakkelijker te maken hebben we tevens een selectie van de <a href="https://www.apparata.nl/nieuws/top-5-netflix-originals-die-je-in-november-kunt-checken-32992">vijf beste Originals</a> gemaakt, alsmede de <a href="https://www.apparata.nl/nieuws/deze-5-bekende-films-check-je-deze-maand-op-netflix-33012">beste bekende films</a>.</p>
      <p>Foto @<a href="https://quotecatalog.com/">QuoteCatalog</a> (<a href="https://creativecommons.org/licenses/by/2.0/">CC BY 2.0</a>)</p>
      <p>Lees ook: <a href="https://www.apparata.nl/nieuws/hollywood-woest-op-netflix-om-onnozele-functie-33007">Hollywood woest op Netflix om onnozele functie</a></p>
    </article>
  </body>
</html>