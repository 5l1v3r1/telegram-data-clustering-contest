<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/susseski-prispeli-v-afriko-230919"/>
    <meta property="og:site_name" content="Slovenske novice"/>
    <meta property="article:published_time" content="2019-11-04T18:48:00+00:00"/>
    <meta property="og:title" content="Susseški prispeli v Afriko"/>
    <meta property="og:description" content="V ponedeljek so Harry, Meghan in mali Archie Harrison pristali v Republiki Južni Afriki, kjer bodo preživeli dober teden. Medtem bo Harry obiskal nekaj bližnjih držav, Meghan pa ga bo s sinom poč..."/>
  </head>
  <body>
    <article>
      <h1>Susseški prispeli v Afriko</h1>
      <h2>Že prvi dan je bil za Meghan in Harryja poln uradnih obiskov. Domačini so zaplesali, otroci pa jima podarili risbice.</h2>
      <address><time datetime="2019-11-04T18:48:00+00:00">04 Nov 2019, 18:48</time> by <a rel="author">B. K. P.</a></address>
      <p>V ponedeljek so <b>Harry</b>, <b>Meghan</b> in mali<b> Archie Harrison</b> pristali v Republiki Južni Afriki, kjer bodo preživeli dober teden. Medtem bo Harry obiskal nekaj bližnjih držav, Meghan pa ga bo s sinom počakala, v Južni Afriki bosta imela Susseška tudi največ uradnih obiskov. Že prvi dan zakonca nista imela časa za počitek, saj sta obiskala Nyango, najnevarnejši in obubožan predel v okolici Cape Towna, znan tudi kot južnoafriška prestolnica umorov, kjer so jima prebivalci pripravili topel sprejem, nastopu se je spontano pridružila tudi Meghan in zaplesala z eno od nastopajočih, nekaj svojih gibov je domačinom pokazal tudi Harry in nekatere nasmejal do solz, otroci pa so paru podarili risbice, ki so jih izdelali posebno zanju. Meghan je ob tej priložnosti nagovorila mlade in jim zagotovila, da oba z možem, čeprav od daleč, budno spremljata, kaj se dogaja pri njih in kaj vse prestajajo.<br/><br/>Susseška sta se nato sprehodila po Cape Townu, kjer so ju pričakale množice oboževalcev, ena od njih, 81-letna <b>Somaya Ebrahim</b>, ju je bila tako vesela, da jima je skočila v objem, nad čemer sta bila Harry in Meghan seveda presenečena, a sta bila tega tudi izjemno vesela. Edrahimova si ni mogla kaj, da ne bi povprašala, kje je Archie, na kar ji je Meghan odgovorila, da spi. Enainosemdesetletnica je velika oboževalka britanske kraljeve družine. Bila je ena od mnogih, ki so že davnega leta 1947 v Cape Townu pričakali takrat še princeso <b>Elizabeto</b>, ki je bila na obisku v Afriki s starši in sestro. </p>
    </article>
  </body>
</html>