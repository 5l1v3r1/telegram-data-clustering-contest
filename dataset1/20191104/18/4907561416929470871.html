<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/kayisi-bahcelerinde-masalsi-sonbahar-haber-fotograf-2216917"/>
    <meta property="og:site_name" content="Posta"/>
    <meta property="article:published_time" content="2019-11-04T18:41:29+00:00"/>
    <meta property="og:title" content="Kayısı bahçelerinde 'masalsı' sonbahar"/>
    <meta property="og:description" content="Türkiyenin önemli kayısı üretim alanlarından olan ve mikroklima iklimin hakim olduğu Iğdırdaki kayısı bahçeleri, sararan yapraklarıyla görülmeye değer görüntüler sunuyor."/>
  </head>
  <body>
    <article>
      <h1>Kayısı bahçelerinde 'masalsı' sonbahar</h1>
      <address>
        <time datetime="2019-11-04T18:41:29+00:00">04 Nov 2019, 18:41</time>
      </address>
      <h3>Türkiye'nin önemli kayısı üretim alanlarından olan ve mikroklima iklimin hakim olduğu <a href="https://www.posta.com.tr/haberler/igdir">Iğdır</a>'daki <a href="https://www.posta.com.tr/haberler/kayisi-bahceleri">kayısı bahçeleri</a>, sararan yapraklarıyla görülmeye değer görüntüler sunuyor.</h3>
      <figure>
        <img src="https://i.pstimaj.com/img/78/700x0/5dc07013ae298be5c0e94790"/>
      </figure>
      <h4>Sonbaharın renkleriyle güzel görüntüler oluşturuyor</h4>
      <p>Türkiye'nin önemli kayısı üretim alanlarından olan ve mikroklima iklimin hakim olduğu Iğdır'daki kayısı bahçeleri, sonbaharın renkleriyle güzel görüntüler oluşturuyor. </p>
      <figure>
        <img src="https://i.pstimaj.com/img/78/700x0/5dc07013ae298be5c0e9478f"/>
      </figure>
      <h4>Görüntüsüyle birçok kişi için doğal stüdyo oluyor</h4>
      <p>Yörenin en önemli gelir kaynaklarından olan ve kentin neredeyse her bölgesinde bulunan kayısı ağaçları, sonbaharda sararan yapraklarıyla görülmeye değer görüntüler sunuyor. İri ve sararmış yaprakları, kahverengi gövdesiyle doğaya renk katan kayısı ağaçlarının oluşturduğu sarı tonlar, ilgi çekici görüntüsüyle birçok kişi için doğal stüdyo oluyor.</p>
      <figure>
        <img src="https://i.pstimaj.com/img/78/700x0/5dc0701166a97c92c7209fea"/>
      </figure>
      <h4>Drone ile görüntülendi</h4>
      <p>Görsel şölen sunan kayısı bahçeleri, Anadolu Ajansı ekibince drone ile görüntülendi.</p>
      <figure>
        <img src="https://i.pstimaj.com/img/78/700x0/5dc07013ae298be651359de7"/>
      </figure>
      <p>Bahçeleri ziyarete gelenlerden İlteriş Kağan Taşkınsu, AA muhabirine yaptığı açıklamada, kayısı bahçelerinin görülmeye değer güzellikler sunduğunu söyledi.</p>
      <figure>
        <img src="https://i.pstimaj.com/img/78/700x0/5dc07013ae298be651359dec"/>
      </figure>
      <h4>''Adeta büyülü bir manzarayla karşılaştık''</h4>
      <p>Arkadaş grubuyla bahçeleri gezmeye geldiğini belirten Taşkınsu, "Burada sarının, kahverenginin ve yeşilin çeşitli tonlarına şahit oluyoruz. Burayı gezdiğimizde adeta büyülü bir manzarayla karşılaştık. Bu bahçeleri, doğanın sunduğu bu renk tonlarını herkesin görmesi gerekiyor." dedi. </p>
      <figure>
        <img src="https://i.pstimaj.com/img/78/700x0/5dc0701166a97c9204bdb691"/>
      </figure>
      <h4>"Gerçekten de görülmeye değer bir yermiş"</h4>
      <p>Kayısı bahçelerini gezmeye gelenlerden Asuman Taşbaşı, doğanın ahenk içinde renklere büründüğünü ve görülmeye değer görüntüler sunduğunu ifade ederek, "Iğdır'da geldiğim ilk doğal alan, ilk defa bir kayısı bahçesi görüyorum. Çok beğendim, bir sürü kayısı ağacı var, renkleri de çok uyumlu. Gerçekten doğa bir ahenk içinde. Gökyüzü, kuş sesleri ve yaprakların sonbaharla birlikte aldığı o renkler gerçekten de görülmeye değer bir yermiş. Buraya geldiğim için çok mutluyum." diye konuştu.</p>
      <figure>
        <img src="https://i.pstimaj.com/img/78/700x0/5dc07013ae298be650d49d4e"/>
      </figure>
      <p>Ziyaretçilerden Bilal Özkan ise "Bahçeler çok güzel, sonbahar yapraklarını dökmüş. Yapraklar sararmış, çok hoşuma gitti. İnternette gördüm, zaten kayısı bahçeleri yazdığınızda Iğdır'daki bahçeler çıkıyor. Biz de merak ettik, arkadaşlarla birlikte gelip gezdik ve çok beğendik." ifadelerini kullandı. AA</p>
    </article>
  </body>
</html>