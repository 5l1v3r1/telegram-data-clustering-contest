<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-utet-2019-all-preparations-for-utet-completed-the-exam-to-be-held-on-5-november-2832076.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-04T18:21:48+00:00"/>
    <meta property="og:title" content="UTET 2019: यूटीईटी की सभी तैयारियां पूरी, परीक्षा कल"/>
    <meta property="og:description" content="उत्तराखंड विद्यालयी शिक्षा परिषद रामनगर के सहयोग से 6 नवंबर को होने जा रही उत्तराखंड अध्यापक पात्रता परीक्षा (यूटीईटी) के लिए पूरी तैयारी कर ली गई है।  यूटीईटी दो पालियों में आयोजित होगी।..."/>
  </head>
  <body>
    <article>
      <h1>UTET 2019: यूटीईटी की सभी तैयारियां पूरी, परीक्षा कल</h1>
      <address><time datetime="2019-11-04T18:21:48+00:00">04 Nov 2019, 18:21</time> by <a rel="author">हमारे संवाददाता,नैनीताल</a></address>
      <p>उत्तराखंड विद्यालयी शिक्षा परिषद रामनगर के सहयोग से 6 नवंबर को होने जा रही उत्तराखंड अध्यापक पात्रता परीक्षा (यूटीईटी) के लिए पूरी तैयारी कर ली गई है।  यूटीईटी दो पालियों में आयोजित होगी।  परिषद की ओर से परीक्षा के लिए नैनीताल जिले में कुल 22 परीक्षा केंद्र बनाए गए हैं।</p>
      <p>नैनीताल शहर में 3, हल्द्वानी में 5 और रामनगर में 4 परीक्षा केंद्र बनाए गए हैं। इसमें ब्लॉक शिक्षा अधिकारी मान सिंह को नैनीताल, हरेंद्र कुमार मिश्र को हल्द्वानी और भाष्कर पांडे को रामनगर शहर का नोडल अधिकारी बनाया गया है। एमबी इंटर कॉलेज हल्द्वानी व एमपी हिंदू इंटर कालेज रामनगर को नोडल परीक्षा केंद्र बनाया गया है।  जिला मुख्यालय नैनीताल में तीन परीक्षा केंद्र बनाए गए हैं। इन परीक्षा केंद्रों में 1645 परीक्षार्थी परीक्षा देंगे। </p>
    </article>
  </body>
</html>