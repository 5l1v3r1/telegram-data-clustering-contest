<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/04/huawei-aggiorna-suoi-piani-android-10-la-lista-ufficiale-foto-678196/"/>
    <meta property="og:site_name" content="AndroidWorld"/>
    <meta property="article:published_time" content="2019-11-04T18:56:05+00:00"/>
    <meta property="og:title" content="Huawei aggiorna i suoi piani per Android 10: ecco la lista ufficiale (foto)"/>
    <meta property="og:description" content="Huawei sta lavorando agli aggiornamenti per i propri smartphone basati su Android 10 da parecchio tempo, con tanto di versioni beta..."/>
  </head>
  <body>
    <article>
      <h1>Huawei aggiorna i suoi piani per Android 10: ecco la lista ufficiale (foto)</h1>
      <address><time datetime="2019-11-04T18:56:05+00:00">04 Nov 2019, 18:56</time> by <a rel="author" href="https://www.androidworld.it/author/robottin/" target="_blank">Matteo Bottin</a></address>
      <p><a href="https://www.androidworld.it/tag/huawei/">Huawei</a> sta lavorando agli aggiornamenti per i propri smartphone basati su <a href="https://www.androidworld.it/tag/android-10/">Android 10</a> da parecchio tempo, con tanto di <a href="https://www.androidworld.it/2019/10/27/tutti-gli-smartphone-huawei-ed-honor-gia-ricevuto-le-beta-android-10-cina-675683/">versioni beta rilasciate</a> per moltissimi modelli. Tuttavia, per tanti smartphone la versione stabile è ancora un miraggio, tanto che l’azienda ha aggiornato la sua tabella di marca per il rilascio di Android 10 (con <b>EMUI 10</b>).</p>
      <p>Dalla <b>tabella ufficiale</b> (che trovate nella galleria a fine articolo) si evince che:</p>
      <ul>
        <li>La serie P30 riceverà la versione stabile a metà di novembre</li>
        <li>La serie Mate 20 (Mate 20 X incluso) verrà aggiornata nella seconda metà di novembre</li>
        <li>La beta di Mate 10 inizierà a fine novembre (<a href="https://www.androidworld.it/2019/09/27/parte-programma-beta-emui-10-anche-mate-10-666794/">ma non era già iniziata?</a>)</li>
        <li>La beta della serie P20 sarebbe dovuta iniziare a fine ottobre</li>
        <li>Gli smartphone Honor della serie 20 (Honor 20, 20 Pro, V20) e Magic 2 dovrebbero ricevere la versione stabile a fine novembre (diversamente <a href="https://www.androidworld.it/2019/10/09/piani-honor-android-10-emui-10-arrivo-honor-20-20-pro-cina-entro-2019-honor-10-foto-669917/">da quanto già comunicato</a>)</li>
      </ul>
      <p>Insomma, pare che Huawei non abbia le idee chiarissime sul futuro dei propri aggiornamenti. Inoltre, l’enorme quantità di mercati presenti nel globo <b>potrebbe far slittare queste date</b>.</p>
      <p>Via: <a href="https://www.gizmochina.com/2019/11/04/huawei-releases-a-revised-emui-10-update-schedule-includes-stable-rom-push/">GizmoChina</a></p>
    </article>
  </body>
</html>