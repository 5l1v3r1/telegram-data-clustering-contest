<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/740021"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T18:23:00+00:00"/>
    <meta property="og:title" content="รวบยกแก๊งสาวทำทัวร์จ้างฆ่าอดีตแฟน ปาบึ้มใส่แต่พลาด"/>
    <meta property="og:description" content="รวบได้แล้วหมดยกแก๊ง 'มือระเบิด' ที่ก่อเหตุอุกอาจลอบขว้างใส่สวนลุงพรรีสอร์ท"/>
  </head>
  <body>
    <article>
      <h1>รวบยกแก๊งสาวทำทัวร์จ้างฆ่าอดีตแฟน ปาบึ้มใส่แต่พลาด</h1>
      <address>
        <time datetime="2019-11-04T18:23:00+00:00">04 Nov 2019, 18:23</time>
      </address>
      <p>
        <b>รวบได้แล้วหมดยกแก๊ง 'มือระเบิด' ที่ก่อเหตุอุกอาจลอบขว้างใส่สวนลุงพรรีสอร์ท</b>
      </p>
      <p>เมื่อวันที่ 5 พ.ย. ที่ภายในบริเวณสวนลุงพรรีสอร์ทเลขที่ 549 ม.1 ต.สาริกา อ.เมืองนครนายก นายณัฐพงศ์ ศิริชนะ ผวจ.นครนายก พร้อมด้วย พล.ต.ต.อิทธิพร โพธิ์ทอง ผบก.ภ.จว.นครนายก นำตัวผู้ต้องหาที่ก่อเหตุใช้ระเบิดชนิดสังหารขว้างใส่ไปในรีสอร์ทสวนลุงพรเพื่อหวังเอาชีวิตแต่พลาดโ ดยเหตุเกิดขึ้นเมื่อวันที่ 14 ต.ค.62เวลา 03.00น.<br/><br/>โดยชุดสืบสวนได้ออกสืบสวนจนทราบแน่ชัดแล้วว่ากลุ่มผู้ต้องสงสัยมีใครบ้าง จึงได้ขออำนาจหมายศาล จ.นครนายก เลขที่ จ.78/2562 ไปทำการจับกุมตัว นายจักรี ยิ้มวาย อายุ 33 ปี มือขว้างระเบิด ทำงานเป็น รปภ.อยู่ที่บริษัทใน จ.ฉะเชิงเทรา และนายธนวัฒน์ พึ่งรวย อายุ 19 ปี คนขับรถ ส่วน น.ส.สุภัชชญา สิริรณชัย อายุ 35 ปี ผู้จ้างวาน ซึ่งเป็นเจ้าของธุรกิจให้เช่ารถทัวร์ จับได้ที่พัทยาเหนือ จ.ชลบุรี ขณะไปเที่ยวกับญาติพี่น้อง</p>
      <figure>
        <img src="https://www.dailynews.co.th/admin/upload/20191105/news_eyIvEwxTco013422_533.jpg?v=20191105115?v=7884"/>
      </figure>
      <p>ซึ่งผู้ต้องหาทั้งสามคนให้การรับสารภาพ โดย น.ส.สุภัชชญา สารภาพ ว่ามีความโกรธแค้นอดีตแฟนที่เพิ่งเลิกกันไปเพราะแอบไปมีกิ๊ก ทำให้ตนว่าจ้างทั้งสองคนในราคา 15,000 บาท เพื่อนำเอาระเบิดชนิดสังหารไปโยนใส่เต้นท์ในรีสอร์ทดังกล่าวแต่พลาด จากนั้นจึงดำเนินคดีใน 5 ข้อหาหนัก ประกอบด้วยข้อหาพยายามฆ่า,ทำให้เกิดระเบิดน่าจะเป็นอันตรายแก่ผู้อื่น,มีวัตถุระเบิดโดยไม่ได้รับอนุญาต,พกพาอาวุธ(ระเบิด)ไปในเมือง,หมู่บ้านโดยไม่มีเหตุอันควร และข้อหาทำให้เสียทรัพย์ เพื่อดำเนินคดีต่อไป.</p>
      <figure>
        <img src="https://www.dailynews.co.th/admin/upload/20191105/news_aMpsmWdumY013423_533.jpg?v=20191105115?v=6020"/>
      </figure>
      <p> </p>
    </article>
  </body>
</html>