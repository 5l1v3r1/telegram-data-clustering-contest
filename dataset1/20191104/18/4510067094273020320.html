<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-48/tot-porfir-reabilitarea-trotuarului-din-fata-fostei-policlinici-mari-a-inceput-dinspre-strada-gheorghe-dima-152556.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-04T18:49:00+00:00"/>
    <meta property="og:title" content="Tot porfir. Reabilitarea trotuarului din fața fostei Policlinici Mari a început dinspre strada Gheorghe Dima"/>
    <meta property="og:description" content="Lucrările de reabilitare a trotuarului din fața fostei Policlinici Mari au început, luni, dinspre strada Gheorghe Dima spre străzile Republicii - Magheru. Trotuarul, lat între doi și patru metri, va fi pavat cu porfir de o asociere de firme reprezentată de Gavella pentru suma de 1,3 milioane lei."/>
  </head>
  <body>
    <article>
      <h1>Tot porfir. Reabilitarea trotuarului din fața fostei Policlinici Mari a început dinspre strada Gheorghe Dima</h1>
      <address><time datetime="2019-11-04T18:49:00+00:00">04 Nov 2019, 18:49</time> by <a rel="author" href="https://www.ebihoreanul.ro/contact/Dan%20Simai#redactia_form" target="_blank">Dan Simai</a></address>
      <figure>
        <img src="https://www.ebihoreanul.ro/modules/news/files/gheorghe_dima.JPG"/>
      </figure>
      <p>Lucrările de reabilitare a trotuarului din faţa fostei Policlinici Mari au început, luni, dinspre strada Gheorghe Dima spre străzile Republicii - Magheru.</p>
      <p>Trotuarul, lat între doi şi patru metri, va fi pavat cu porfir de o asociere de firme reprezentată de Gavella, pentru suma de 1,3 milioane lei.</p>
      <p>"Până în momentul de faţă au fost realizate următoarele lucrări pe tronsonul str. Snagovului – Bulevardul Magheru: demontare stâlpi de iluminat, desfacere dale existente, decopertare îmbrăcăminte asfaltică şi îmbrăcăminte din beton", se menţionează într-un comunicat al Primăriei.</p>
      <p>În perioada următoare, constructorii vor trece la realizarea canalizării pluviale dintre străzile Snagovului şi Bulevardul Magheru, respectiv trasarea şi montarea bordurilor la rigolă.</p>
      <p>Lucrările au ca termen de predare data de 16 februarie 2020.</p>
    </article>
  </body>
</html>