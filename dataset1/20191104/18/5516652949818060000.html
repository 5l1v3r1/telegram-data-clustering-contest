<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425071/se-46-ektheseis-toyrismoy-o-eot"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-04T18:55:01+00:00"/>
    <meta property="og:title" content="Σε 46 εκθέσεις τουρισμού ο ΕΟΤ"/>
    <meta property="og:description" content="Κλείδωσε σύμφωνα με πληροφορίες, το πρόγραμμα συμμετοχής του Ελληνικού Οργανισμού Τουρισμού σε 46 διεθνείς εκθέσεις τουρισμού για το έτος 2020."/>
  </head>
  <body>
    <article>
      <h1>Σε 46 εκθέσεις τουρισμού ο ΕΟΤ</h1>
      <address>
        <time datetime="2019-11-04T18:55:01+00:00">04 Nov 2019, 18:55</time>
      </address>
      <p>
        <b>Κλείδωσε σύμφωνα με πληροφορίες, το πρόγραμμα συμμετοχής του Ελληνικού Οργανισμού Τουρισμού σε 46 διεθνείς εκθέσεις τουρισμού για το έτος 2020.</b>
      </p>
      <p>Ο προϋπολογισμός που εγκρίθηκε από τον γενικό γραμματέα του ΕΟΤ κ. Δημήτρη Φραγκάκη για τη συμμετοχή του Οργανισμού στις εκθέσεις αγγίζει τα 7,3 εκατ. ευρώ.</p>
      <p>Ειδικότερα, τον Ιανουάριο ο ΕΟΤ θα συμμετάσχει σε 9 τουριστικές εκθέσεις στην Αγγλία, στην Αυστρία, στη Γερμανία, στην Ιρλανδία, στην Ισπανία, στην Ολλανδία, στη Φινλανδία, στην Ελβετία και στις ΗΠΑ, τον Φεβρουάριο θα συμμετάσχει, επίσης, σε 9 εκθέσεις στο Βέλγιο, στη Γερμανία, στη Δανία, στην Ολλανδία, στη Ρουμανία, στη Σερβία, στο Ισραήλ, στην Ινδία και στον Λίβανο, τον Μάρτιο θα συμμετάσχει σε 7 εκθέσεις στη Γερμανία, στην Ιταλία, στην Πολωνία, στη Ρωσία, στην Ουκρανία και στις ΗΠΑ, τον Απρίλιο σε 3 στο Καζακστάν, στις ΗΠΑ και στα Ηνωμένα Αραβικά Εμιράτα, τον Μάιο σε 3 στη Γερμανία, στην Κύπρο και στη Κίνα, τον Ιούνιο σε 2 στην Αγγλία και στη Νότια Κορέα, τον Σεπτέμβριο σε 1 στη Γερμανία, τον Οκτώβριο σε 5 στη Γαλλία, στην Ιταλία, στον Καναδά, στην Κίνα και στη Σιγκαπούρη, το Νοέμβριο σε 6 στην Αγγλία, στην Ελλάδα, στην Ισπανία, στην Ολλανδία, στην Πολωνία και στις ΗΠΑ και το Δεκέμβριο σε 1 στη Γαλλία.</p>
    </article>
  </body>
</html>