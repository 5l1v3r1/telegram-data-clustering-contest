<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/masodfoku-figyelmeztetest-adtak-ki-keddre-a-sok-eso-miatt/185905"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-04T18:59:00+00:00"/>
    <meta property="og:title" content="Másodfokú figyelmeztetést adtak ki keddre a sok eső miatt"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Másodfokú figyelmeztetést adtak ki keddre a sok eső miatt</mark>
      </h1>
      <address><time datetime="2019-11-04T18:59:00+00:00">04 Nov 2019, 18:59</time> by <a rel="author">MTI</a></address>
      <p>
        <b>Több megyére és a fővárosra is másodfokú figyelmeztetést adott ki az Országos Meteorológiai Szolgálat a várható sok eső miatt keddre. </b>
        <b>Több megyére és a fővárosra is másodfokú figyelmeztetést adott ki az Országos Meteorológiai Szolgálat a várható sok eső miatt keddre.</b>
      </p>
      <p>Az MTI-hez hétfőn eljuttatott veszélyjelzés szerint Budapestre, Pest, Fejér, Komárom-Esztergom, Nógrád, Vas, Veszprém és Zala megyére adták ki a másodfokú figyelmeztetést, ezeken a területeken 24 óra alatt több mint 30 milliméter csapadék hullhat.</p>
      <p>Szintén sok eső várható Borsod-Abaúj-Zemplén, Győr-Moson-Sopron, Heves, Jász-Nagykun-Szolnok, Somogy és Tolna megyében, ott elsőfokú a figyelmeztetés.</p>
      <p>Baranya, Somogy, Veszprém és Zala megyére zivatarveszély miatt is kiadták az elsőfokú figyelmeztetést.</p>
      <p>A meteorológiai szolgálat azt írta: kedden egy ciklon vonul át az ország felett, melyhez kapcsolódóan - különösen az ország északi, északnyugati felén - ismételten nagy mennyiségű csapadékra lehet számítani. A hidegfront mentén zivatarok is előfordulhatnak, melyeket viharos széllökések és felhőszakadás kísérhet. Az intenzív csapadékzóna az este, éjszaka folyamán gyengülve fokozatosan kelet felé helyeződik, nyugat felől pedig megszűnik a csapadék.</p>
      <p>Az előrejelzés szerint kedden a legalacsonyabb hőmérséklet 3-10, a legmagasabb hőmérséklet a borongós, esős tájakon 11-16, míg délebbre 17-23 fok között várható.</p>
    </article>
  </body>
</html>