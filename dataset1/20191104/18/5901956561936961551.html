<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/italijan-v-ovinku-kar-naravnost-nato-pa-na-bok-245828"/>
    <meta property="og:site_name" content="Slovenske novice"/>
    <meta property="article:published_time" content="2019-11-04T18:33:00+00:00"/>
    <meta property="og:title" content="Italijan v ovinku kar naravnost, nato pa na bok"/>
    <meta property="og:description" content="DOBROVO – V soboto so bili policisti obveščeni o prometni nesreči med Dobrovim in Neblim v Goriških brdih. Ugotovljeno je bilo, da je 43-letni državljan Italije med vožnjo v ovinku zapeljal z..."/>
  </head>
  <body>
    <article>
      <h1>Italijan v ovinku kar naravnost, nato pa na bok</h1>
      <h2>Voznik je odklonil preizkus alkoholiziranosti, zato so mu začasno odvzeli vozniško dovoljenje.</h2>
      <address><time datetime="2019-11-04T18:33:00+00:00">04 Nov 2019, 18:33</time> by <a rel="author">T. K.</a></address>
      <p>DOBROVO – V soboto so bili policisti obveščeni o prometni nesreči med Dobrovim in Neblim v Goriških brdih.<br/><br/>Ugotovljeno je bilo, da je 43-letni državljan Italije med vožnjo v ovinku zapeljal z vozišča. Pri tem se je na avtomobilu razbilo prednje steklo in voznika v porezalo po roki. Posredovali so gasilci JZ GRD Nova Gorica, zavarovali mesto nesreče in s tehničnim posegom vozilo postavili na kolesa ter iz njega rešili voznika. Vozilo je bilo v nevoznem stanju.<br/><br/>Prometni policisti so vozniku odredili preizkus alkoholiziranosti z alkotestom, a ga je odklonil, zato so mu začasno odvzeli vozniško dovoljenje in prepovedali nadaljnjo vožnjo na podlagi zakona o prekrških. Zoper njega je bil<br/>zaradi kršitev zakona o pravilih cestnega prometa podan obdolžilni predlog na okrajno sodišče.</p>
    </article>
  </body>
</html>