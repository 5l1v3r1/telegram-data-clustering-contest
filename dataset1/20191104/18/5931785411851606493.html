<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/04/nadal-ceka-rezultate-od-ovoga-zavisi-nastup-u-londonu/"/>
    <meta property="og:site_name" content="Sportska centrala"/>
    <meta property="article:published_time" content="2019-11-04T18:15:22+00:00"/>
    <meta property="og:title" content="Nadal čeka rezultate: Od ovoga zavisi nastup u Londonu"/>
    <meta property="og:description" content="Dugo očekivana londonska borba između Novaka Đokovića i Rafaela Nadala za pvu poziciju na kraju 2019. godine možda se uopšte neće dogoditi. Rafael Nadal je u subotu predao polufinale Mastersa u Parizu, u ponedeljak se vratio na čelo ATP liste, a danas je obavio dodatne preglede nakon kojih će doneti odluku da li će nastupiti […]"/>
  </head>
  <body>
    <article>
      <h1>Nadal čeka rezultate: Od ovoga zavisi nastup u Londonu</h1>
      <address><time datetime="2019-11-04T18:15:22+00:00">04 Nov 2019, 18:15</time> by <a rel="author">Zile</a></address>
      <p>Dugo očekivana londonska borba između Novaka Đokovića i Rafaela Nadala za pvu poziciju na kraju 2019. godine možda se uopšte neće dogoditi.</p>
      <p>Rafael Nadal je u subotu predao polufinale Mastersa u Parizu, u ponedeljak se vratio na čelo ATP liste, a danas je obavio dodatne preglede nakon kojih će doneti odluku da li će nastupiti u Londonu.</p>
      <p>Doktor Anhel Luiz Kotoro obavio je magnetnu rezonancu trbušnog zida, čiji će rezultati biti poznati u utorak, a nakon toga će sa Nadalom i njegovim timom obaviti konsultacije oko nastupa na ATP finalu.</p>
      <p>Nadal je u karijeri 15 puta izborio plasman na završni turnir sezone, ali je do sada čak 6 puta morao da odustane zbog povrede. Ne treba smetnuti sa uma da posle ATP finala sledi i borba za trofej u Dejvis Kupu pa će Nadal i o tome voditi računa kada bude donosio odluku o nastupu u Londonu.</p>
      <p>Pored Nadala i Đokovića plasman na ATP finale izborili su Rodžer Federer, Danil Medvedev, Dominik Tim, Stefanos Cicipas, Aleksandar Zverev i Mateo Beretini, a prve dve rezerve su Roberto Bautista-Agut i Gael Monfis.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/04/novi-svetski-poredak-nadal-i-zvanicno-smenio-djokovica/"/>
        <a href="https://www.sportskacentrala.com/2019/11/02/nista-od-velikog-okrsaja-nadal-predao-polufinale/"/>
        <a href="https://www.sportskacentrala.com/2019/11/01/nadal-u-polufinalu-conga-kratkog-daha/"/>
        <a href="https://www.sportskacentrala.com/2019/10/31/nadalova-lekcija-svajcarcu/"/>
        <a href="https://www.sportskacentrala.com/2019/10/30/saznali-smo-novakovog-sledeceg-rivala-nadal-dosao-do-rekorda/"/>
        <a href="https://www.sportskacentrala.com/2019/10/26/kuriozitet-djokovic-i-nadal-trenirali-zajedno-u-dvorani-bersi-video/"/>
        <a href="https://www.sportskacentrala.com/2019/10/24/dobra-zabava-u-kazahstanu-nadal-bolji-od-djokovica-u-egzibiciji-video/"/>
        <a href="https://www.sportskacentrala.com/2019/10/14/nadal-poceo-sa-treninzima-video/"/>
        <a href="https://www.sportskacentrala.com/2019/10/04/nadal-odustao-od-sangaja-evo-sta-je-djokovicu-potrebno-da-godinu-zavrsi-kao-prvi/"/>
      </related>
    </article>
  </body>
</html>