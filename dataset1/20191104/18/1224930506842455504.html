<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/5-budennih-rechej-yaki-mozhut-viklikati-u-vas-zalezhnist_n169057"/>
    <meta property="og:site_name" content="Радіо Максимум"/>
    <meta property="article:published_time" content="2019-11-04T18:14:00+00:00"/>
    <meta property="og:title" content="5 буденних речей, які можуть викликати у вас залежність - Радіо Максимум"/>
    <meta property="og:description" content="Зазвичай, піднімаючи тему залежності, мають на увазі зловживання алкоголем, тютюном, ліками або наркотиками, але робити людину залежною можуть і абсолютно безпечні на перший погляд речі. Деякі дослідження підтверджують цей ефект."/>
  </head>
  <body>
    <article>
      <h1>5 буденних речей, які можуть викликати у вас залежність - Радіо Максимум</h1>
      <address><time datetime="2019-11-04T18:14:00+00:00">04 Nov 2019, 18:14</time> by <a rel="author">Лазур Назарій</a></address>
      <p>
        <b>Зазвичай, піднімаючи тему залежності, мають на увазі зловживання алкоголем, тютюном, ліками або наркотиками, але робити людину залежною можуть і абсолютно безпечні на перший погляд речі. Деякі дослідження підтверджують цей ефект.</b>
      </p>
      <p>Отже, що може викликати у вас настільки сильне звикання, що його можна порівняти з наркотичною залежністю?</p>
      <related>
        <h4>Ви будете здивовані:</h4>
        <a href="https://maximum.fm/horoshi-zvichki-yaki-naspravdi-shkodyat-zdorovyu_n168386"/>
      </related>
      <p><b>Сир</b>. Дослідники з Мічиганського університету встановили, що сир містить такі ж хімічні речовини, як і опіати. Тобто, якщо людина починає вживати сир, вона з часом може прагнути до того, щоб з'їдати його все більше.</p>
      <blockquote>Чи то піца з великою кількістю сиру, чи запіканка з шарами сиру – всюди міститься багато казеїну. Це білок, що міститься в молоці, стимулює опіоїдні рецептори головного мозку, і ті активізуються аналогічно тому, як це відбувається у наркоманів, – розповіли вчені.</blockquote>
      <figure>
        <img src="https://maximum.fm/uploads/640w_DIR/media_news/2019/11/5dc04742d36fe020715725.jpg"/>
        <figcaption>Сир може викликати у вас залежність</figcaption>
      </figure>
      <p><b>Заняття</b> <b>спортом</b>. Спортивні тренування вивільняють в мозку більше нейромедіаторів, відповідальних за гарний настрій і відчуття блаженства. Деяких людей спорт робить по-справжньому залежними. За словами тренера і експерта з харчування Рікардо Ріскалла, деякі люди, почавши займатися, не помічають, як заради тренувань жертвують свої сімейним і робочим часом. При цьому цей тип залежності дуже важко контролювати, оскільки у спорту дуже хороший імідж і прагнення займатися ним не виглядає негативним.</p>
      <p>Тим часом дослідження Стенфордського університету свідчить: серед чоловіків, які починають частіше займатися спортом і спалювати понад 3500 калорій на тиждень підвищується рівень смертності.</p>
      <p><b>Музика</b>. Дослідники з Університету Макгілла виявили, що при прослуховуванні музики або пісень, яка нам подобається, ми відчуваємо природне сп'яніння, яке вивільняє нейротрансміттер дофамін. Через це на деяких людей музика може діяти як наркотик: наприклад, людина може прослухати безліч разів поспіль якусь композицію, і не тільки не втомитися від цього, але і бажати слухати знову і знову.</p>
      <figure>
        <img src="https://maximum.fm/uploads/640w_DIR/media_news/2019/11/5dc0476b5d373027250072.png"/>
        <figcaption>Музика – той іще наркотик</figcaption>
      </figure>
      <p><b>Робота</b>. Коли робота опиняється на першому місці, інші сфери життя, такі як міжособистісні відносини або здоров'я, починають страждати. Але залежність від роботи не така вже й рідкісна. Особливо часто вона проявляється в умовах, коли на людині лежать певні фінансові зобов'язання, і вона використовує будь-яку можливість заробити. А також у тих випадках, коли робота щедро оплачується або пов'язана з соціальними привілеями.</p>
      <p>Але згідно з даними, опублікованими в Американському журналі епідеміології, трудоголіки на 40-80 відсотків частіше страждають серцевими захворюваннями, а проблеми з алкоголем стають імовірнішими в умовах 50-годинного робочого тижня.</p>
      <p><b>Цукор</b>. Дослідження вчених з Квінслендського технологічного університету, які вивчали вплив цукру на організм, завершилося висновком про те, що солодка речовина здатна викликати таку ж залежність, як кокаїн. Люди, які раптово перестають їсти цукор після його регулярного вживання, відчувають щось на кшталт "ломки".</p>
      <figure>
        <img src="https://maximum.fm/uploads/640w_DIR/media_news/2019/11/5dc04794c52a4497007306.jpg"/>
        <figcaption>Не даремно цукор порівнюють з наркотиком</figcaption>
      </figure>
      <blockquote>По суті, цукор, як і будь-який інший препарат, що викликає залежність, впливає на центри винагороди в мозку. Щоб позбутися залежності від солодкого, бажано поступово знижувати його споживання, даючи організму можливість звикати до зменшення кількості, – пояснив співавтор дослідження, доктор Масрур Шаріф.</blockquote>
      <p>Тепер ви знаєте, що смаколики, улюблена музика та робота теж можуть стати своєрідними "наркотиками". Головне – ними не зловживати ;)</p>
      <related>
        <h4>Читайте також:</h4>
        <a href="https://maximum.fm/stres-i-zalezhnist-vcheni-rozpovili-yak-na-nas-vplivayut-socmerezhi_n165635"/>
      </related>
      <p>Джерело: <a href="https://www.medikforum.ru/health/84695-neozhidanno-5-bezobidnyh-veschey-kotorye-mogut-sdelat-vas-zavisimym.html">Medikforum</a></p>
      <related>
        <h4>До теми</h4>
        <a href="https://maximum.fm/10-krutih-gadzhetiv-minulogo-pro-yaki-vi-vzhe-zabuli-ale-hotili-b-i-zaraz_n169048"/>
        <a href="https://maximum.fm/test-vgadaj-film-za-erotichnoyu-scenoyu-18_n168956"/>
        <a href="https://maximum.fm/na-zamitku-vodiyam-mifi-pro-shipovani-shini-v-yaki-varto-perestati-viriti_n169029"/>
      </related>
    </article>
  </body>
</html>