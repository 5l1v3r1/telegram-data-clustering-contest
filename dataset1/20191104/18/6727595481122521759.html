<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/israel-extends-detention-of-female-palestinian-mp56756.html"/>
    <meta property="og:site_name" content="DoolNews"/>
    <meta property="article:published_time" content="2019-11-04T18:28:00+00:00"/>
    <meta property="og:title" content="ഖാലിദാ ജെറാറിന്റെ കസ്റ്റഡി കാലാവധി നീട്ടി; അറസ്റ്റ് ഇസ്രഈലിന്റെ വൃത്തികെട്ട മുഖം തുറന്നുകാട്ടുന്നതെന്ന് പി.എഫ്.എല്‍.പി"/>
    <meta property="og:description" content="Israel Khalida Jarrar World News World ജെറുസലേം: പലസ്തീന്‍ ഇടതുപക്ഷ നേതാവും മുന്‍ നിയമസഭാംഗവുമായ ഖാലിദാ ജെറാറിന്റെ കസ്റ്റഡി കാലാവധി ഇസ്രഈല്‍ കോടതി നീട്ടി. വെസ്റ്റ് ബാങ്കി"/>
  </head>
  <body>
    <article>
      <h1>ഖാലിദാ ജെറാറിന്റെ കസ്റ്റഡി കാലാവധി നീട്ടി; അറസ്റ്റ് ഇസ്രഈലിന്റെ വൃത്തികെട്ട മുഖം തുറന്നുകാട്ടുന്നതെന്ന് പി.എഫ്.എല്‍.പി</h1>
      <address><time datetime="2019-11-04T18:28:00+00:00">04 Nov 2019, 18:28</time> by <a rel="author">ന്യൂസ് ഡെസ്‌ക്</a></address>
      <p>ജെറുസലേം: പലസ്തീന്‍ ഇടതുപക്ഷ നേതാവും മുന്‍ നിയമസഭാംഗവുമായ ഖാലിദാ ജെറാറിന്റെ കസ്റ്റഡി കാലാവധി ഇസ്രഈല്‍ കോടതി നീട്ടി. വെസ്റ്റ് ബാങ്കിലെ റാമല്ലാഹ് നഗരത്തില്‍ നിന്നും വ്യാഴാഴ്ച്ചയാണ് ഖാലിദയെ ഇസ്രഈല്‍ സേന അറസ്റ്റ് ചെയ്യുന്നത്. ഖാലിദ ഇപ്പോള്‍ ഇസ്രഈല്‍ ജയിലില്‍ കഴിയുകയാണ്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>പോപ്പുലര്‍ ഫ്രണ്ട് ഫോര്‍ ദി ലിബറേഷന്‍ ഓഫ് പലസ്തീന്റെ മുതിര്‍ന്ന നേതാവാണ് ഖാലിദാ ജെറാര്‍.</p>
      <p>2015 ലും 2017 ലും ഖാലിദയെ ഇസ്രഈല്‍ സേന അറസ്റ്റ് ചെയ്തിരുന്നു. 20 മാസം ജയിലില്‍ കഴിഞ്ഞ ശേഷമാണ് ഖാലിദ പുറത്തിറങ്ങുന്നത്.</p>
      <related>
        <a href="https://www.doolnews.com/shiv-sena-mp-sanjay-raut-meet-maharashtra-governor-456.html?utm_source=doolnews&amp;utm_medium=related"/>
      </related>
      <p>രണ്ടാമതും ഇവരെ അറസ്റ്റ് ചെയ്തതിനുള്ള കാരണം വ്യക്തമല്ല. പലസ്തീന്‍ ജയിലില്‍ കഴിയുന്നവര്‍ക്കായി നിരന്തരം പ്രവര്‍ത്തിക്കുന്ന ഖാലിദ പലസ്തീന്‍ പ്രിസണേഴ്‌സ് റൈറ്റ്‌സ് സംഘത്തിന്റെ എക്‌സിക്യൂട്ടീവ് ഡയറക്ടര്‍ കൂടിയാണ്.</p>
      <p>മനുഷ്യാവകാശ പ്രവര്‍ത്തനങ്ങളുമായി ബന്ധപ്പെട്ടുള്ള ഇസ്രഈലിന്റെ വൃത്തികെട്ട മുഖം തുറന്നുകാട്ടുന്നതും അന്താരാഷ്ട്ര നിയമങ്ങളെയെല്ലാം അവഹേളിക്കുന്നതുമാണ് ഈ നടപടിയെന്നും പി.എഫ്.എല്‍.പി പ്രതികരിച്ചു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/36TergbHw18" width="500" height="281" data-service="Youtube" scrolling="no"/>
      </figure>
    </article>
  </body>
</html>