<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/dayveri-znayshli-zubi-gigantskoyi-akuli-vikom-2-5-milyona-rokiv-328454_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T18:04:00+00:00"/>
    <meta property="og:title" content="Дайвери знайшли зуби гігантської акули віком 2,5 мільйона років"/>
    <meta property="og:description" content="Знахідка підтвердила припущення дослідників, що територія столиці штату Юкатан колись перебувала під водою."/>
  </head>
  <body>
    <article>
      <h1>Дайвери знайшли зуби гігантської акули віком 2,5 мільйона років</h1>
      <h2>Знахідка підтвердила припущення дослідників, що територія столиці штату Юкатан колись перебувала під водою.</h2>
      <address>
        <time datetime="2019-11-04T18:04:00+00:00">04 Nov 2019, 18:04</time>
      </address>
      <p>Дайвери виявили на дні Мексиканської затоки біля узбережжя штату Юкатан 15 скам'янілих останків зубів <a href="https://dt.ua/TECHNOLOGIES/paleontologi-vpershe-znayshli-povniy-skelet-starodavnoyi-akuli-325454_.html"><b>акул</b></a>, 13 з яких належали трьом різним видам риб, у тому числі древньому мегалодону. Крім того, були знайдені хребці тварин і кістки людини, повідомляє Naked science.</p>
      <p>Наголошується, що всі останки врізалися в стінки природної воронки, яка була утворена у результаті обвалення вапнякової печери. Примітно, що печера називається Хос, що в перекладі з мови майя означає "акула". Грот знаходиться недалеко від міста Мерида – столиці штату.</p>
      <p>Мерида, яку також називають Білим містом, була заснована в XVI столітті на руїнах стародавнього, процвітаючого міста майя Тхо і розташована на рівнині, яка знаходиться в районі кратера, утвореного при падінні Чиксулубського астероїда більше 60 мільйонів років тому. Згідно з деякими припущеннями вчених, багато століть тому ця місцевість була підводною.</p>
      <p>Вчені провели аналіз зубів і з'ясували, що вони належали вже вимерлому мегалодону, акулі-мако і пилоносній акулі (ці два види існують і сьогодні) і датуються епохою пліоцену. Кістки ж людини, на думку дослідників, належали підлітку.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <figure>
        <iframe src="https://www.youtube.com/embed/vaTwxjLKRdQ" width="640" height="360" data-service="Youtube" scrolling="no"/>
      </figure>
      <p>Раніше вчені з Нанкинського інституту геології і палеонтології <b><a href="https://dt.ua/TECHNOLOGIES/vcheni-viyavili-v-burshtini-pavukiv-z-dovgimi-hvostami-268452_.html">виявили в зразках бурштина, знайдених на півночі М'янми, дивну істоту, що нагадує павука з довгим хвостом.</a></b></p>
      <p> </p>
      <footer>За матеріалами: <a href="https://dt.ua/go/aHR0cDovL25ha2VkLXNjaWVuY2UucnUv">Naked Science</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>