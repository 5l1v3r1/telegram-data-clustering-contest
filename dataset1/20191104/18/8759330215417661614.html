<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902401/geen-zorgen-om-vercauteren-bij-anderlecht-e-n-van-de-betere-trainers-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-04T18:01:00+00:00"/>
    <meta property="og:title" content="Deschacht kan lof niet op over Vercauteren als trainer van RSC Anderlecht"/>
    <meta property="og:description" content="Met de komst van Frank Vercauteren bij RSC Anderlecht werd er even gevreesd voor de jonkies bij paars-wit. Vercauteren staat er niet om gekend jeugdspelers veel kansen te geven. Dat lijkt na zijn eerste wedstrijden bij Anderlecht niet helemaal juist te zijn. Dat ziet ook Olivier Deschacht."/>
  </head>
  <body>
    <article>
      <h1>Deschacht kan lof niet op over Vercauteren als trainer van RSC Anderlecht</h1>
      <address>
        <time datetime="2019-11-04T18:01:00+00:00">04 Nov 2019, 18:01</time>
      </address>
      <p>
        <b>Met de komst van Frank Vercauteren bij RSC Anderlecht werd er even gevreesd voor de jonkies bij paars-wit. Vercauteren staat er niet om gekend jeugdspelers veel kansen te geven. Dat lijkt na zijn eerste wedstrijden bij Anderlecht niet helemaal juist te zijn. Dat ziet ook Olivier Deschacht.</b>
      </p>
      <p>De recordhouder van Anderlecht kent Vercauteren maar al te goed. Volgens hem kan de trainer zeker werken met jonge voetballers. "Hij is iemand die gewend is om met jonge jongens te werken", klinkt het bij <i>Sports Late Night.</i></p>
      <p>"In mijn periode heeft hij er ook veel gebracht: Kompany, Vanden Borre op zestienjarige leeftijd durven zetten, mij durven zetten, Junior Ngalula nog in die tijd ... En dan vergeet ik er nog een paar", aldus Deschacht.</p>
      <p><b>Eén van de betere trainers</b><br/>Voor Deschacht bestaat er ook geen twijfel over dat Vercauteren een uiterst geschikte trainer is voor Anderlecht. "Hij is voor mij één van de betere trainers die ik al gehad heb, zeker weten", klinkt het nog.</p>
      <p>"Ik ken hem heel goed. Ik heb hem bij de reserven twee of drie jaar gehad, en dan bij de eerste ploeg nog drie jaar denk ik. Hij is iemand die met jeugd kan werken, en dat is heel belangrijk ook", aldus Deschacht.</p>
    </article>
  </body>
</html>