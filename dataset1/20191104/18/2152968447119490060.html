<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/index/2019/11/04/gorbachov-preduprejdava-svetyt-e-pred-kolosalna-opasnost.428488"/>
    <meta property="og:site_name" content="Dnes.bg"/>
    <meta property="article:published_time" content="2019-11-04T18:45:00+00:00"/>
    <meta property="og:title" content="Горбачов предупреждава: Светът е пред колосална опасност"/>
    <meta property="og:description" content="Трябва да направим всичко, за да спасим себе си и планетата си, казва лидерът на СССР | Dnes.bg"/>
  </head>
  <body>
    <article>
      <h1>Горбачов предупреждава: Светът е пред колосална опасност</h1>
      <h2>Трябва да направим всичко, за да спасим себе си и планетата си, казва лидерът на СССР</h2>
      <address><time datetime="2019-11-04T18:45:00+00:00">04 Nov 2019, 18:45</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>Михаил Горбачов е последният лидер на СССР. Той се опита да реформира съюза и да намали напрежението между родината си и Запада.  В седмицата, в която ще отбележим 30-тата годишнина от падането на Берлинската стена, бившият лидер говори пред кореспондента на BBC Стийв Росенбърг.</p>
      <related>
        <a href="https://www.dnes.bg/index/2019/11/01/gorbachov-imam-zasluga-obedinenieto-na-germaniia-da-mine-bez-kryvoprolitiia.428195"/>
      </related>
      <p>"Докато съществуват оръжията за масово унищожение, най-вече атомните бомби, опасността пред света е колосална!"</p>
      <p>Това заявява Горбачов без дори да се замисли, отговаряйки на въпроса, колко опасно според него е настанилото се трайно напрежение между Русия и Запада.</p>
      <p>"Всички нации трябва да се обединят, всички нации, около това ядрените оръжия да бъдат унищожени. Трябва да го направим за да спасим себе си и планетата си“, допълва съветският лидер.</p>
      <p>Едно от най-големите постижения на Горбачов като лидер на СССР е договорът му с президента на САЩ Роналд Рейгън, с който двете държави се съгласиха да съкратят ядрения си арсенал и да приключат надпреварата помежду си.</p>
      <p>Но през последните години съревнованието между Америка и Русия отново започна с пълна сила. И двете държави се отказаха от споразумението на Горбачов и Рейгън.</p>
      <p>"Преди говорехме за Студена война. Как ще опишете сега отношенията на Русия и Запада?“, пита Росенберг. Горбачов с усмивка на уста отговаря: "Хладна, но все още... война.“</p>
      <p>"Вижте, на различни места има схватки, има престрелки, самолети и кораби са изпращани тук и там, навсякъде. Това не е ситуацията, която искаме", обяснява Горбачов. Преди 30 години Берлинската стена пада. Източна и Западна Германия се обединяват, а СССР решава да не се меси.</p>
      <p>"Не трябваше да се пролива кръв. Не можеше да позволим това, особено при проблем с такъв магнитуд за Германия, за нас, за Европа, за целия свят. За това решихме да не се месим", обяснява лидерът.</p>
      <p>Педи години той и Маргарет Тачър имаха добри отношения помежду си. Има ли съвет Горбачов за политиците, които сега се опитват да прокарат Brexit?</p>
      <p>"Те могат да се справят и сами. Британците са умни. Няма да им давам съвет. Те си решават", отчита последният лидер на СССР.</p>
    </article>
  </body>
</html>