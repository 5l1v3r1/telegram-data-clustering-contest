<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813114.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T14:12:00+00:00"/>
    <meta property="og:title" content="ریزش ۴۲۸۴ واحدی شاخص بورس تهران"/>
    <meta property="og:description" content="به گزارش ایبِنا، جزییات داد و ستدهای بازار سهام بر اساس آمارهای ثبت شده نشان می دهد که همه شاخص های معاملاتی در بازار سهام امروز با ریزش مواجه شدند."/>
  </head>
  <body>
    <article>
      <h1>ریزش ۴۲۸۴ واحدی شاخص بورس تهران</h1>
      <address>
        <time datetime="2019-11-04T14:12:00+00:00">04 Nov 2019, 14:12</time>
      </address>
      <p>معاملات تالار شیشه ای روز جاری با کاهش بیش از ۴۲۰۰ واحدی شاخص کل بورس و رسیدن این متغیر به ۳۰۴ هزار و ۶۷۶ واحد به پایان رسید.</p>
      <p>به گزارش ایبِنا، جزییات داد و ستدهای بازار سهام بر اساس آمارهای ثبت شده نشان می دهد که همه شاخص های معاملاتی در بازار سهام امروز با ریزش مواجه شدند.</p>
      <p>
        <b>کاهش شدید شاخص ها</b>
      </p>
      <p>بر اساس آمارهای معاملاتی، روز جاری اکثر شاخص های بورس با ریزش دسته جمعی مواجه شدند به طوری که شاخص کل با (۴۲۸۴) واحد ریزش معادل (۱.۳۹) درصد به ۳۰۴ هزار ۶۷۶ واحد، شاخص قیمت «وزنی - ارزشی»  با (۱۱۴۷) واحد افت معادل (۱.۳۹)  درصد به ۸۱ هزار ۶۲۵ واحد، شاخص کل «هم وزن» با (۷۸۸) واحد افت معادل (۰.۹۲)  درصد به ۸۵ هزار و ۳۱۶ واحد، شاخص قیمت «هم وزن» با (۵۲۷) واحد ریزش، معادل (۰.۹۲)  درصد به ۵۷ هزار و ۴۷ واحد، شاخص آزاد شناور با (۴۹۵۸) واحد کاهش، معادل (۱.۴۰) درصد به ۳۴۸ هزار و ۶۱۸ واحد، شاخص بازار اول با (۳۳۸۰) واحد افت معادل (۱.۵۱) درصد به ۲۲۱ هزار ۱۲۳ واحد و شاخص بازار دوم با (۷۵۱۱) واحد ریزش معادل (۱.۲۰) درصد به ۶۲۱ هزار و ۹ واحد رسید.</p>
      <p>
        <b>نمادهای تاثیرگذار</b>
      </p>
      <p>از سویی دیگرجزییات داد و ستدهای روز جاری مشخص می کند که امروز ۷ نماد « وبملت با (۳۱۶) واحد، شتران با (۲۱۷) واحد، تاپیکو با (۱۷۶) واحد، شبندر با (۱۴۸) واحد، رمپنا با (۱۴۱) واحد، ومعادن با (۱۳۵) واحد و وپاسار با (۱۳۲) واحد» افت، بیشترین تاثیر منفی را در کاهش شاخص کل بورس بر جای گذاشتند.</p>
      <p>
        <b>افت شاخص صنایع</b>
      </p>
      <p>این گزارش می افزاید، روز جاری اکثر شاخص صنایع تالار شیشه ای با نوسان مواجه شدند به طوری که شاخص صنایع «وسایل ارتباطی با ۵۰۹ واحد رشد معادل ۴.۴۴ درصد به ۱۱ هزار و ۹۸۸ واحد، منسوجات با ۱۵۵ واحد افزایش معادل ۴.۰۸ درصد به ۳ هزار و ۹۷۶ واحد، انتشار و چاپ (۴۰۷۶۱) واحد ریزش معادل (۳.۷۴) درصد به یک هزار و ۵۰ واحد، حمل و نقل (۲۶۹) واحد کاهش معادل (۳.۷۵) درصد به ۶ هزار و ۹۱۷ واحد، بانک ها با (۶۳) واحد افت، معادل (۴.۰۳) درصد به یک هزار و ۵۰۱ واحد، محصولات چوبی (۱۴۲۱۹) واحد کاهش معادل (۴.۴۱) درصد به ۳۰۸ هزار و ۲۷۹ واحد، سایر معادن با با (۲۹۰۴) واحد ریزش معادل (۴.۵۸) درصد به ۶۰ هزار و ۵۳۵ واحد» رسید.</p>
      <p>
        <b>بیشترین کاهش قیمت ها</b>
      </p>
      <p>در عین حال نگاهی به آمارهای معاملاتی امروز بازار سهام مشخص می کند:  قیمت سهام نمادهای «وساخت، غنوش، فنورد، غبهنوش، ختراک، پدرخش و حتوکا»  بیشترین افزایش قیمت و نمادهای «غالبر، وپارس، وسینا، وکار، سبجنو، کسرام و ونوین» بیشترین کاهش قیمت را در بازار سهام رقم زدند.</p>
      <p>به این ترتیب، در پایان سومین روز معاملاتی بورس در هفته جاری، در ۳۶۳ هزار و ۲۹۶ نوبت معاملاتی، ۳ میلیارد و ۵۴ میلیون برگه اوراق بهادار به ارزش ۱۳ هزار و ۲۰۸ میلیارد تومان در بورس معامله شد.</p>
    </article>
  </body>
</html>