<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638095/%D8%A7%D8%B1%DB%8C%D8%AA%D8%B1%D9%87-%D8%A2%D9%85%D8%B1%DB%8C%DA%A9%D8%A7-%D9%88-%D8%A7%D8%B3%D8%B1%D8%A7%D8%A6%DB%8C%D9%84-%D9%82%D8%B5%D8%AF-%D8%A8%D8%B1%D8%A7%D9%86%D8%AF%D8%A7%D8%B2%DB%8C-%D9%86%D8%B8%D8%A7%D9%85-%D8%B1%D8%A7-%D8%AF%D8%A7%D8%B4%D8%AA%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T14:30:00+00:00"/>
    <meta property="og:title" content="اریتره: آمریکا و اسرائیل قصد براندازی نظام را داشتند"/>
    <meta property="og:description" content="دولت اریتره از توطئه آژانس اطلاعات مرکزی آمریکا (سیا) و سازمان جاسوسی رژیم صهیونیستی (موساد) برای براندازی نظام حکومتی این کشور خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/638095/%D8%A7%D8%B1%DB%8C%D8%AA%D8%B1%D9%87-%D8%A2%D9%85%D8%B1%DB%8C%DA%A9%D8%A7-%D9%88-%D8%A7%D8%B3%D8%B1%D8%A7%D8%A6%DB%8C%D9%84-%D9%82%D8%B5%D8%AF-%D8%A8%D8%B1%D8%A7%D9%86%D8%AF%D8%A7%D8%B2%DB%8C-%D9%86%D8%B8%D8%A7%D9%85-%D8%B1%D8%A7-%D8%AF%D8%A7%D8%B4%D8%AA%D9%86%D8%AF">اریتره: آمریکا و اسرائیل قصد براندازی نظام را داشتند</a>
      </h1>
      <h2>دولت اریتره از توطئه آژانس اطلاعات مرکزی آمریکا (سیا) و سازمان جاسوسی رژیم صهیونیستی (موساد) برای براندازی نظام حکومتی این کشور خبر داد.</h2>
      <address><time datetime="2019-11-04T14:30:00+00:00">04 Nov 2019, 14:30</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، وزارت اطلاع‌رسانی اریتره در بیانیه‌ای از تلاش سیا و موساد برای براندازی نظام حکومتی این کشور خبر داد.</p>
      <p>در این بیانیه آمده است: «ادله و شواهدی وجود دارد که دست داشتن سیا و موساد در تلاش برای براندازی نظام حکومتی اریتره را تأیید می‌کند».</p>
      <p>طبق گزارش شبکه الجزیره، در این بیانیه اشاره شده است که آژانس اطلاعاتی آمریکا مابین سال‌های ۲۰۱۱ و ۲۰۱۲ از طریق اعمال تحریم‌های بین‌المللی و برنامه‌ریزی برای راه‌ انداختن انقلاب مردمی یا دخالت نظامی خارجی، قصد براندازی نظام حکومتی ارتیره را داشته است.</p>
      <p>در بیانیه مذکور آمده است که موساد نیز در این توطئه دست داشته و با تهیه گزارش اطلاعاتی مدعی دست داشتن اریتره در قاچاق سلاح به نوار غزه از طریق مرز سودان شده بود.</p>
      <p>از زمان جدایی اریتره از اتیوپی در سال ۱۹۹۱ که پس از ۳۰ سال جنگ رخ داد، «اسیاس افورقی» قدرت در این کشور را به دست گرفته است حال آنکه معارضان وی او را به سرکوب مخالفان و قبضه قدرت با استفاده از مشت آهنین متهم می‌کنند.</p>
    </article>
  </body>
</html>