<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/vanocni-strom-pro-prahu-je-opet-z-libereckeho-kraje-smrk-vyrostl-v-semilech-20191104.html"/>
    <meta property="og:site_name" content="Deník.cz"/>
    <meta property="article:published_time" content="2019-11-04T14:25:00+00:00"/>
    <meta property="og:title" content="Vánoční strom pro Prahu je opět z Libereckého kraje. Smrk vyrostl v Semilech"/>
    <meta property="og:description" content="Staroměstské náměstí bude letos opět zdobit vánoční strom z Libereckého kraje. Tentokrát do Prahy poputuje urostlý smrk, který vyrostl na soukromém pozemku v Semilech."/>
  </head>
  <body>
    <article>
      <h1>Vánoční strom pro Prahu je opět z Libereckého kraje. Smrk vyrostl v Semilech</h1>
      <address><time datetime="2019-11-04T14:25:00+00:00">04 Nov 2019, 14:25</time> by <a rel="author">Gabriela Volná Garbová</a></address>
      <p>„Strom vzešel z rekordních 42 tipů od veřejnosti,“ sdělila mluvčí pražských vánočních trhů Hana Tietze. Smrk je vysoký kolem 24 metrů a trhům jej věnuje majitelka zahrady. „Je to krásný smrk, který rostl do výšky v zahradě bez omezení, takže má krásné větve a je rovnoměrný. Majitelka se však obává jeho výšky v případě silného větru, protože kolem něj je zástavba domů. Právě proto se rozhodla ho nechat pokácet,“ dodala mluvčí, podle které byl semilský strom jediný, který splnil podmínky. Poprvé se rozsvítí 30. listopadu.</p>
      <figure>
        <img src="https://g.denik.cz/25/e4/dia-de-muertos-azyl-20191103-25_denik-150-3x2.jpg"/>
      </figure>
      <aside>
        <a href="https://liberecky.denik.cz/zpravy_region/foto-v-libereckem-azylu-se-slavil-svatek-mrtvych-20191103.html">FOTO: V libereckém Azylu se slavil svátek mrtvých Přečíst článek ›</a>
      </aside>
      <p>Vánoční strom pro Prahu pocházel z Libereckého kraje i v loňském roce. Jednalo se o smrk ztepilý, který vyrostl na zahradě rodinného domu v Rynolticích na Liberecku.</p>
    </article>
  </body>
</html>