<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/rozmova-zelenskogo-y-trampa-prezident-ssha-skazav-shcho-nemaye-prichin-analizuvati-50051526.html"/>
    <meta property="og:site_name" content="НВ"/>
    <meta property="article:published_time" content="2019-11-04T14:39:00+00:00"/>
    <meta property="og:title" content="«Містифікація демократів». Трамп заявив, що немає причин аналізувати його розмову з Зеленським"/>
    <meta property="og:description" content="Президент США Дональд Трамп заявив, що не бачить причин викликати свідків до Конгресу для аналізу його скандального телефонної розмови з президентом України Володимиром Зеленським."/>
  </head>
  <body>
    <article>
      <h1>«Містифікація демократів». Трамп заявив, що немає причин аналізувати його розмову з Зеленським</h1>
      <h2>Президент США Дональд Трамп заявив, що не бачить причин викликати свідків до Конгресу для аналізу його скандального телефонної розмови з президентом України Володимиром Зеленським.</h2>
      <address>
        <time datetime="2019-11-04T14:39:00+00:00">04 Nov 2019, 14:39</time>
      </address>
      <p>Про це глава Білого дому написав у Twitter.</p>
      <p>За словами Трампа, все що він говорив під час телефонної розмови з Зеленським "відмінно викладено".</p>
      <p>"Немає причин викликати свідків, щоб проаналізувати мої слова та їх зміст. Це чергова містифікація демократів, з якими мені доводиться жити з дня мого обрання (і раніше!). Неподобство!" - написав він.</p>
      <p>У п'ятницю, 1 листопада, Федеральний суд США розпорядився, щоб Держдепартамент оприлюднив деталі <a href="https://nv.ua/ukr/world/geopolitics/impichment-trampa-sud-zobov-yazav-oprilyudniti-detali-rozmovi-novini-ssha-50051209.html">розмови між президентами Дональдом Трампом та Володимир Зеленським</a>.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/322/original/ffe7172c2f8e4abb60f9036a659914fb.png?stamp=1&amp;q=85&amp;w=115"/>
      </figure>
      <p>Іван Яковина<br/>Трамп і $400 млн для України. Що ще стало відомо</p>
      <p>Раніше Палата представників Конгресу США прийняла <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">резолюцію на підтримку процедури імпічменту президента Дональда Трампа</a>.</p>
      <p>Нагадаємо, 26 вересня комітет з розвідки Палати представників США <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">опублікував скаргу</a> співробітника американської спецслужби на телефонну розмову Дональда Трампа з Володимиром Зеленським.</p>
      <figure>
        <iframe src="https://www.youtube.com/embed/V2Ts7DdBqu8" width="944" height="531" data-service="Youtube" scrolling="no"/>
      </figure>
      <p>Вона <a href="https://nv.ua/ukr/world/countries/impichment-trampa-rozsekrechena-skarga-rozvidki-50044821.html">була розсекречена після публікації Білим домом стенограми цієї бесіди.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов'язаний син Джо Байдена Хантер. Також перед розмовою Трамп призупинив виділення військової допомоги для України.</p>
      <p>Після скандалу навколо телефонної розмови спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск процедури імпічменту</a> Трампа за ймовірний тиск на президента України.</p>
    </article>
  </body>
</html>