<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/vidvedennya-viysk-na-donbasi-shcho-skazav-komanduvach-oos-novini-ukrajini-50051524.html"/>
    <meta property="og:site_name" content="НВ"/>
    <meta property="article:published_time" content="2019-11-04T14:36:00+00:00"/>
    <meta property="og:title" content="Не «сіра зона», а район безпеки. Командувач ООС пояснив суть розведення військ на Донбасі"/>
    <meta property="og:description" content="Після відведення військ на Донбасі залишається не «сіра зона», а районі безпеки, заявив командувач Операції об'єднаних сил Володимир Кравченко."/>
  </head>
  <body>
    <article>
      <h1>Не «сіра зона», а район безпеки. Командувач ООС пояснив суть розведення військ на Донбасі</h1>
      <h2>Після відведення військ на Донбасі залишається не «сіра зона», а районі безпеки, заявив командувач Операції об'єднаних сил Володимир Кравченко.</h2>
      <address>
        <time datetime="2019-11-04T14:36:00+00:00">04 Nov 2019, 14:36</time>
      </address>
      <p>"Підкреслюю, що розведення військ - це не відступ української армії, особливо як пишуть ЗМІ, по всій лінії фронту. Зараз мова йде про розведення на ділянці протяжністю до 3 км, тоді як загальна протяжність лінії розмежування становить понад 400 км. Після відведення військ створюється не «сіра зона", а район безпеки. Війська відводяться менше, ніж на кілометр з обох сторін, що значно зменшить можливість ведення прицільного вогню зі стрілецької зброї", - пояснив він на брифінгу, пише <a href="https://www.ukrinform.ru/rubric-ato/2811531-posle-otvoda-vojsk-sozdaetsa-ne-seraa-zona-a-rajon-bezopasnosti-komanduusij-oos.html">Укрінформ</a>.</p>
      <p>Кравченко додав, що люди залишаються під контролем України і не залишаються беззахисними.</p>
      <p>Командувач ООС також зазначив, що відведення військ відбувається дзеркально.</p>
      <p>"Протилежна сторона теж відійшла на певні позиції, ситуація під контролем. Там говорили, що вони зайняли наші позиції, це не правда. Тобто розведення сил і засобів відбулося в дзеркальному відображенні», - резюмував він.</p>
      <p>Процес розведення сил на Донбасі почали після домовленості, досягнутої 1 жовтня в рамках тристоронніх переговорів в Мінську щодо врегулювання ситуації на сході України.</p>
      <p>Збройні сили України і проросійські бойовики повинні відійти з займаних ними зараз позицій на трьох ділянках: Станиця Луганська, Петровське та Золоте.</p>
      <p>В Станиці Луганській і Золотому процес вже почався, викликавши протести частини населення, яка побоюється, що бойовики займуть залишені українськими військовими позиції.</p>
      <p>На черзі розведення сил в Петровському. Процес почнуть після відновлення режиму тиші.</p>
    </article>
  </body>
</html>