<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/ninova-obyavi-gerb-otstpi-kreposti-promyanata-zapochna-i-e-neobratima_news707345.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T14:20:00+00:00"/>
    <meta property="og:title" content="Нинова обяви: ГЕРБ отстъпи крепости, промяната започна и е необратима"/>
    <meta property="og:description" content="На добър час на Манолова за каквото и да реши да прави, отправи пожелание лидерът на БСП"/>
  </head>
  <body>
    <article>
      <h1>Нинова обяви: ГЕРБ отстъпи крепости, промяната започна и е необратима</h1>
      <h2>На добър час на Манолова за каквото и да реши да прави, отправи пожелание лидерът на БСП</h2>
      <address>
        <time datetime="2019-11-04T14:20:00+00:00">04 Nov 2019, 14:20</time>
      </address>
      <p>https://blitz.bg/politika/ninova-obyavi-gerb-otstpi-kreposti-promyanata-zapochna-i-e-neobratima_news707345.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572869684-clipboard01.jpg"/>
      </figure>
      <p><b>ГЕРБ отстъпи от ключови градове крепости, ГЕРБ ерозира промяната започна. Тя беше трудна, но необратима. Това заяви лидерът на БСП Корнелия Нинова на пресконференция относно изборните резултати.</b><br/><br/>"Искам да се обърна към всички - да съхраним енергията си, да съхраним екипите си. Сега трябва да работим, за да оправдаем доверието на хората", заяви Нинова. Тя призова още колегите си, спечелили по места - Работете за вашите съграждани.<br/><br/>Изпънихме задачата, която си поставихме - вероятно в Шумен ще поискаме броене на бюлетините и касиране на вота евентуално. Това каза лидерът на БСП Корнелия Нинова по време на пресконференция.<br/><br/>Нинова посочи, че БСП е изпълнила задачата, която си е поставила - да удвои кметовете и да увеличи общинските си съветници. "Ние се върнахме в местната власт още на първи тур", каза Нинова и отчете, че БСП на втория затвърдила позициите си на балотажите. "На първи тур 35 общини, на втори тур - печелим 26 балотажа. Общо 61 кмета, от които 4-те области", заяви Нинова.<br/><br/>"В Шумен разликата ни е само 77 гласа", каза още Нинова. Тя посочи, че в Шумен вероятно БСП ще иска броене на бюлетините и касиране на вота евентуално.<br/>"В София печелим два района - "Изгрев" и "Младост", подчерта още лидерът на БСП.<br/><br/>Намирам президентската среща за изборите за закъсняла, но крайно необходима. Това каза лидерът на БСП Корнелия Нинова по време на пресконференция във връзка с инициираната от президента Румен Радев среща за пропуските в изборното законодателство, посочи Нинова.<br/><br/>"Ще участваме с много конкретни предложения, които сме внасяли в парламента като парламентарна група", каза Нинова. На въпрос как ще коментира исканата й оставка като лидер на БСП от страна на Борислав Гуцанов, Корнелия Нинова отговори: "Що се отнася до Борислав Гуцанов и искането на оставката ми - изглежда в най-тежки ситуации ще се намерят с чувство за хумор".</p>
      <p>Нинова коментира и Мая Манолова.<br/><br/>"Тя се яви като независим кандидат и има право сама да даде пресконференция. Тя е подкрепена от БСП. Защо не е успяла, ние ще направим анализи и ще ви съобщим официално. Тя има право да следва своя политически път. Ние нищо не можем да ѝ кажем какво да прави. На добър час за каквото и да реши да прави", заяви Нинова.<br/><br/>Тя изкритикува и премиера Борисов.<br/><br/>"Все по-трудно е да се проследи всяка нишка на размисъл на Борисов. Припомням, че първия път, когато спечели за кмет на София, той се яви като независим. И сега да отричаш тази форма е несериозно.<br/><br/><b>ОЧАКВАЙТЕ ПОДРОБНОСТИ В БЛИЦ!</b><br/><br/> </p>
    </article>
  </body>
</html>