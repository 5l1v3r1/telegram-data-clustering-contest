<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638098/%D8%A7%DA%A9%D8%AB%D8%B1-%D8%B4%D9%87%D8%B1%D9%88%D9%86%D8%AF%D8%A7%D9%86-%D8%A7%D8%B1%D9%88%D9%BE%D8%A7%DB%8C%DB%8C-%D8%AF%D9%85%D9%88%DA%A9%D8%B1%D8%A7%D8%B3%DB%8C-%D8%B1%D8%A7-%D8%AF%D8%B1-%D9%85%D8%B9%D8%B1%D8%B6-%D8%AE%D8%B7%D8%B1-%D9%85%DB%8C%E2%80%8C%D8%A8%DB%8C%D9%86%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T14:31:00+00:00"/>
    <meta property="og:title" content="اکثر شهروندان اروپایی دموکراسی را در معرض خطر می‌بینند"/>
    <meta property="og:description" content="نتایج یک نظرسنجی در بین هفت کشور نشان می‌دهد که حدود ۳۰ سال بعد از سقوط دیوار برلین اکثر شهروندان دموکراسی در کشورهایشان را در معرض خطر می‌بینند."/>
  </head>
  <body>
    <article>
      <h1>
        <a href="https://www.bultannews.com/fa/news/638098/%D8%A7%DA%A9%D8%AB%D8%B1-%D8%B4%D9%87%D8%B1%D9%88%D9%86%D8%AF%D8%A7%D9%86-%D8%A7%D8%B1%D9%88%D9%BE%D8%A7%DB%8C%DB%8C-%D8%AF%D9%85%D9%88%DA%A9%D8%B1%D8%A7%D8%B3%DB%8C-%D8%B1%D8%A7-%D8%AF%D8%B1-%D9%85%D8%B9%D8%B1%D8%B6-%D8%AE%D8%B7%D8%B1-%D9%85%DB%8C%E2%80%8C%D8%A8%DB%8C%D9%86%D9%86%D8%AF">اکثر شهروندان اروپایی دموکراسی را در معرض خطر می‌بینند</a>
      </h1>
      <h2>نتایج یک نظرسنجی در بین هفت کشور نشان می‌دهد که حدود ۳۰ سال بعد از سقوط دیوار برلین اکثر شهروندان دموکراسی در کشورهایشان را در معرض خطر می‌بینند.</h2>
      <address><time datetime="2019-11-04T14:31:00+00:00">04 Nov 2019, 14:31</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، روزنامه "زوددویچه سایتونگ" <b>آلمان</b> در مطلبی نوشت حدود 30 سال بعد از سقوط دیوار برلین اکثر شهروندان آلمانی <b>دموکراسی</b> در این کشور را در معرض خطر ارزیابی می کنند.</p>
      <p>دیوار برلین که نماد دو قطبی شدن و ارثیه شرایط ژئوپلیتیک پایان جنگ جهانی دوم بود در تاریخ نهم نوامبر 1989 و 30 سال بعد از احداث آن فرو ریخت و هر ساله جشنی به این مناسبت در برلین برگزار می شود.</p>
      <p>به نوشته روزنامه "زوددویچه سایتونگ"، حدود 30 سال بعد از سقوط <b>دیوار برلین</b> انسان ها در اروپای شرقی و مرکزی همچنان نگران دستاوردهای انقلاب های صلح آمیز آن زمان هستند. این نتیجه نظرسنجی انجام شده توسط بنیاد جامعه باز است که در 7 کشور اروپای مرکزی و شرقی انجام شده و امروز (دوشنبه) منتشر شده است.</p>
      <p>بر اساس این نظرسنجی حتی در خود آلمان هم 52 درصد شهروندان آلمانی دموکراسی را در معرض خطر ارزیابی می کنند. شهروندان دیگر کشورهای اروپایی هم شرایط را با بدبینی می بینند.</p>
      <p>بر اساس نتایج این نظرسنجی در اسلواکی 61 درصد شهروندان و در مجارستان و رومانی 58 درصد و در بلغارستان 56 درصد شهروندان دموکراسی در کشورشان را در معرض خطر می بینند.</p>
      <p>بر اساس این نظرسنجی در سراسر بلوک شرق پیشین مردم تردید زیادی به پایداری دستاوردهای کلیدی انقلاب های 30 سال پیش دارند. در کشور بلغارستان 74 درصد شهروندان دولت مشروعه را در معرض خطر می بینند. در اسلواکی و رومانی هم به ترتیب 70 و 68 درصد شهروندان چنین دیدگاهی دارند. در کشورهای لهستان و مجارستان هم به ترتیب 64 و 59 درصد شهروندان چنین دیدگاهی دارند. همچنین در آلمان هم 49 درصد شهروندان آلمانی حاکمیت قانون را در معرض خطر می بینند.</p>
      <p>"گوتز فرامهولز" از محققان این بررسی در این باره گفت است که این آمارها نشان می دهد که مردم نگران آینده و دستاوردهای دموکراتیک ما هستند. در این میلن بخصوص نتایج این نظر سنجی درباره آلمان نگران کننده است. وی تاکید کرد که این آمارها بخصوص در کشور پایداری مانند آلمان 30 سال بعد از سقوط دیوار برلین یک سیگنال هشدار دهنده است، حتی وقتی که شرایط در کشورهای اروپای شرقی بعضا دراماتیک تر باشد.</p>
      <p>این نظرسنجی از بین 13 هزار نفر از شهروندان در 7 کشور اروپایی انجام شده است.</p>
      <p>نتایج این نظرسنجی همچنین نشان می دهد که اکثر شهروندان در کشورهای مجارستان و لهستان این را خطرناک ارزیابی می کنند که آشکارا از دولت خود انتقاد کنند. در مجارستان 63 درصد شهروندان و در لهستان 55 درصد شهروندان چنین دیدگاهی دارند.</p>
      <p>در بسیاری از این مناطق هم اعتماد به آزادی و عدالت انتخابات از دست رفته است. در بلغارستان 76 درصد شهروندان این معیارها را دیگر برآورده شده نمی بینند. در آلمان هم از هر 5 نفر 1 نفر به انتخابات آزاد و منصفانه تردید دارند.</p>
      <p>در همه این کشورهای اروپایی به غیر از آلمان که در آن ها این تحقیق انجام شده است اکثریت شهروندان به رسانه های جمعی بی اعتمادند. همچنین بی اعتمادی نسبت به اطلاعاتی که از طرف دولت این کشورها منتشر می شود هم در بین شهروندان بسیار بالا است. در بین شهروندان کشور اسلواکی بیشترین بی اعتمادی به دولت وجود داشت و 72 درصد شهروندان به اطلاعاتی که از طرف دولت منتشر می شد اعتماد نداشتند.</p>
      <p>انتهای پیام/</p>
    </article>
  </body>
</html>