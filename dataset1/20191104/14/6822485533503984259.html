<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813115.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T14:13:00+00:00"/>
    <meta property="og:title" content="کمدی تازه ملاقلی‌پور در راه تلویزیون"/>
    <meta property="og:description" content="به گزارش فارس، نخستین سریال تلویزیونی علی ملاقلی‌پور به تهیه کنندگی محمدرضا شفاه با پایان پیش تولید، جلوی دوربین رفت."/>
  </head>
  <body>
    <article>
      <h1>کمدی تازه ملاقلی‌پور در راه تلویزیون</h1>
      <address>
        <time datetime="2019-11-04T14:13:00+00:00">04 Nov 2019, 14:13</time>
      </address>
      <p>سریال تلویزیونی «کتونی زرنگی» به کارگردانی علی ملاقلی‌پور و تهیه‌کنندگی محمدرضا شفاه کلید خورد.</p>
      <p>به گزارش فارس، نخستین سریال تلویزیونی علی ملاقلی‌پور به تهیه کنندگی محمدرضا شفاه با پایان پیش تولید، جلوی دوربین رفت.</p>
      <p>هدایت هاشمی، افسانه چهره آزاد، ملیکا شریفی‌نیا، علی سلیمانی، محمود جعفری، علیرضا جعفری و مصطفی ساسانی بازیگران اصلی و رادمهر رزمجوی و عماد شعبانی بازیگران خردسال «کتونی زرنگی» را تشکیل می‌دهند. بازیگران دیگری نیز در ادامه مسیر به پروژه خواهند پیوست.</p>
      <p>«کتونی زرنگی» یک کمدی پرانرژی اجتماعی‌ است که نگارش فیلمنامه آن را محسن ملکی و حسین حقیقی در حدود ۲۰ قسمت برعهده داشته‌اند.</p>
      <p>در خلاصه داستان «کتونی زرنگی» آمده است: "آقام همیشه میگه زِرنگ ته چاهه... ولی نمی‌دونه اگه من ته چاهم باشم، کفترِ چاهی‌ام، بالاخره می‌پرم!"</p>
      <p>این سریال در «باشگاه فیلم سوره» و به سفارش گروه فیلم و سریال شبکه سه سیما تولید می‌شود و طبق برنامه‌ریزی‌ها قرار است در زمستان امسال روی آنتن برود.</p>
    </article>
  </body>
</html>