<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/kiz-kardesim-tiri-bursada-214113h.htm"/>
    <meta property="og:site_name" content="OLAY"/>
    <meta property="article:published_time" content="2019-11-04T14:31:19+00:00"/>
    <meta property="og:title" content="‘Kız Kardeşim TIR'ı Bursa'da"/>
    <meta property="og:description" content="Türkiye'nin farklı illerinde kadınların ekonomik hayata katılmalarına destek olmak için 12 ile ulaşmayı hedefleyen Kız Kardeşim projesinin eğitim TIR'ı, Bursa'ya geldi."/>
  </head>
  <body>
    <article>
      <h1>‘Kız Kardeşim TIR'ı Bursa'da</h1>
      <h2>Türkiye'nin farklı illerinde kadınların ekonomik hayata katılmalarına destek olmak için 12 ile ulaşmayı hedefleyen Kız Kardeşim projesinin eğitim TIR'ı, Bursa'ya geldi.</h2>
      <address>
        <time datetime="2019-11-04T14:31:19+00:00">04 Nov 2019, 14:31</time>
      </address>
      <p>TOBB, Habitat Derneği, İTÜ ve Coca-Cola Türkiye iş birliği ile yürütülen proje ile Bursa'da yaşayan 15-55 yaş arası kadınlara ‘Bilişim ve Finansal Bilinç' başlıkları altında eğitimler verildi. Kadınlar tarafından büyük ilgi gören eğitim programında, ‘Bireyler İçin Finansal Bilinç ve Uygulamalı Temel Finans, Dijital Okur-Yazarlık, Ebeveyn ve Bilgi Güvenliği ile ilgili konular aktarıldı.</p>
      <p>
        <b>BURSA'DAN 577 KADIN...</b>
      </p>
      <p>Proje kapsamıda 2015 yılından bu yana Bursa'da 577 kadının yararlandığı çalışmayla, dünya genelinde 5 milyon kadının ekonomik hayatta etkin bir şekilde yer alması hedefleniyor. Projenin 2015 yılında hayata geçirildiğini anlatan Coca-Cola Türkiye İletişim Müdürü Zeynel Çağlar, “Projemiz, bugüne kadar 30 ilde 11 binden fazla kadının kendini geliştirerek toplum içinde daha aktif rol almasına destek oldu. 2019 yılında ise 9 bin kadına ulaşmayı hedefliyoruz. Bursa'da projenin başladığı 2015 tarihinden bu yana 577 kadın ‘Kız Kardeşim' eğitimlerinden faydalandı” dedi. TOBB İl Kadın Girişimciler Kurulu Başkanı Sevgi Saygın, “Bizler eğitimler, kurslar ve kurum destekleri ile üreten, istihdam sağlayan, katma değer kazandıran, kendi evine ve aynı zamanda yaşadığı bölgeye ekonomik açıdan değer katan girişimci kadınları artırmayı hedefliyoruz” diye konuştu.</p>
      <p>
        <b>EKONOMİK HAYATA KATKI...</b>
      </p>
      <p>Habitat Derneği Kız Kardeşim Projesi Operasyon Koordinatörü Uğurcan Top ise, “Kendi potansiyelini açığa çıkaran kadınların ekonomik hayata ve dolayısıyla topluma katkıları artıyor” ifadelerini kullandı.  Yıl boyunca süren eğitimlerle kadınların kişisel mali kaynaklarını doğru yönetebilmeleri ve temel finansal hizmetleri tanımaları, girişimci ve girişimci adaylarının küçük ve orta ölçekli işletmelerde temel finansal operasyonlarını verimli yönetebilmeleri, dijital okuryazarlık ve internet güvenliği konularında farkındalıklarının artması ile internet kullanımındaki ebeveyn bilgi güvenliği donanımlarının güçlendirilmesi hedefleniyor.<br/> </p>
    </article>
  </body>
</html>