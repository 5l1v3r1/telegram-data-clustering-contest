<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/rebrov-dinamo-trener-zaperechuye-shcho-obgovoryuvav-iz-surkisom-svoye-povernennya-50051527.html"/>
    <meta property="og:site_name" content="НВ"/>
    <meta property="article:published_time" content="2019-11-04T14:48:00+00:00"/>
    <meta property="og:title" content="Ребров про повернення в Динамо: Хочете, щоб з командою було, як із Реалом зараз?"/>
    <meta property="og:description" content="Наставник Ференцвароша Сергій Ребров прокоментував можливість повернутися на посаду головного тренера Динамо."/>
  </head>
  <body>
    <article>
      <h1>Ребров про повернення в Динамо: Хочете, щоб з командою було, як із Реалом зараз?</h1>
      <h2>Наставник Ференцвароша Сергій Ребров прокоментував можливість повернутися на посаду головного тренера Динамо.</h2>
      <address>
        <time datetime="2019-11-04T14:48:00+00:00">04 Nov 2019, 14:48</time>
      </address>
      <p>В інтерв'ю програмі <a href="https://youtu.be/kc0meY3m7_w?t=3547">Профутбол</a> на телеканалі 2+2 фахівець зізнався, що спілкується з президентом київського клубу Ігорем Суркісом, з яким у нього нормальні відносини.</p>
      <p>Екс-керманич Динамо запевнив, що бажає команді вдачі, а нинішній наставник Олексій Михайличенко, на його думку, робить свою роботу якісно.</p>
      <p>Читайте також:<br/><a href="https://nv.ua/ukr/sport/football/dinamo-shahtar-surkis-prokomentuvav-peremogu-kijivskogo-klubu-v-kubku-ukrajini-50051156.html">&amp;nbspСуркіс порівняв Динамо з тою командою, яка виходила у півфінал Ліги чемпіонів</a></p>
      <p>"Розмов із Ігорем Михайловичем щодо нашої подальшої спільної роботи у мене не було. Ви хочете, щоб я повернувся, і з командою було так само, як із Реалом зараз?", - додав Ребров, маючи на увазі непереконливі виступи мадридців під керівництвом наставника Зінедіна Зідана, який повернувся навесні.</p>
      <p>За словами керманича Ференцвароша, головне, що є хороша робота, де відчуваєш, що потрібен, а працювати можна скрізь - хоч у Саудівській Аравії.</p>
      <p>Раніше <a href="https://nv.ua/ukr/sport/football/rebrov-ne-shkoduye-shcho-pishov-iz-dinamo-novini-ukrajini-50038455.html">Ребров заявив про те, що не шкодує про свій від'їзд</a> із Динамо в 2017 році. У липні український фахівець <a href="https://nv.ua/ukr/sport/football/rebrov-pidpisav-noviy-kontrakt-z-ferencvaroshem-50033556.html">підписав із Ференцварошем новий контракт</a>, розрахований на три роки.</p>
    </article>
  </body>
</html>