<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/photoshop-2020-porta-lla-per-velocizzare-la-creazione/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T14:00:00+00:00"/>
    <meta property="og:title" content="Photoshop 2020 porta l’lA per velocizzare la creazione"/>
    <meta property="og:description" content="Photoshop, nel suo ultimo aggiornamento, aggiunge nuove funzioni seguendo il trend delle ultime tecnologie, come l’intelligenza artificiale."/>
  </head>
  <body>
    <article>
      <h1>Photoshop 2020 porta l’lA per velocizzare la creazione</h1>
      <address><time datetime="2019-11-04T14:00:00+00:00">04 Nov 2019, 14:00</time> by <a rel="author">Andrea Ferrario</a></address>
      <p>30 anni di evoluzione per il software di che è diventato sinonimo di applicazione per il fotoritocco delle immagini. <b>Photoshop</b>, nel suo ultimo aggiornamento, aggiunge nuove funzioni seguendo il trend delle ultime tecnologie, come l’<b>intelligenza artificiale</b>.</p>
      <p>Gli strumenti di selezione automatica e riempimento contestuale fanno uso della tecnologia <b>Sensei</b>, basata appunto sull’intelligenza artificiale tramite machine learning, e permettono non solo di velocizzare le operazioni, ma di ottenere risultati molto più precisi.</p>
      <figure>
        <img src="https://www.tomshw.it/images/images/2019/11/foto-generiche-60334.768x432.jpg"/>
      </figure>
      <p><b>Alcune parti del software sono state riprogettate per velocizzare l’interazione,</b> come ad esempio la schermata di Home, che ora offre anche l’integrazione con Cloud Documents, di cui abbiamo <a href="http://www.tomshw.it/hardware/adobe-cloud-documents-ora-integrato-in-tutta-la-suite/">parlato in questa notizia</a>.</p>
      <p>Il pannello delle “proprietà” è stato rivisto per inserire maggiori controlli. Il funzionamento ora diventa contestuale, cioè mostra differenti controlli in base al contenuto selezionato. Tra queste:</p>
      <ul>
        <li>Proprietà del documento come la dimensione del canvas, riempimento dello sfondo, righello, griglie e guide</li>
        <li>Proprietà dei layer come le opzioni di trasformazione, di allineamento, rimozione background o selezione degli oggetti.</li>
      </ul>
      <p>Non mancano nuove scorciatoie per le azioni più comuni, come la possibilità di rimuovere lo sfondo con un click, o la conversione di un livello testuale in frame o forma.</p>
      <slideshow>
        <figure>
          <img src="https://www.tomshw.it/images/images/2019/11/foto-generiche-60333.768x432.jpg"/>
        </figure>
        <figure>
          <img src="https://www.tomshw.it/images/images/2019/11/foto-generiche-60332.768x432.jpg"/>
        </figure>
      </slideshow>
      <p><b>Sono stati inoltre completamente rivisti alcuni pannelli di controllo dei preset</b>, rimasti inalterati da tempo immemore. Ad esempio il riempimento a gradienti ora offre una quantità di fantasie molto più estesa rispetto al passato, ed è ora possibile trascinare i gradienti sui livelli per applicarli, nonché passare da un preset all’altro per vederlo applicato velocemente tramite una preview live. Se non vi piace il cambiamento, è sempre possibile tornare ai vecchi preset selezionando “Legacy presets”.</p>
      <p>Per sfruttare le funzioni degli smartphone più moderni che usano obiettivi per catturare informazioni di profondità, con la funzione “<b>Lens Blur</b>” potete controllare la sfocatura delle differenti parti di una fotografia. Questa funzione sfrutta, qualora possibile, il <b>rendering tramite GPU</b>.</p>
      <slideshow>
        <figure>
          <img src="https://www.tomshw.it/images/images/2019/11/foto-generiche-60331.768x432.jpg"/>
        </figure>
        <figure>
          <img src="https://www.tomshw.it/images/images/2019/11/foto-generiche-60330.768x432.jpg"/>
        </figure>
      </slideshow>
      <p>Tra le altre novità da citare: possibilità di regolare i singoli livelli per regolazioni Curve e luminosità / contrasto per immagini a 32 bit. Trasformazioni di più layer assieme senza premere “Shift”, nuove scorciatoie, supporto nativo delle immagini GIF animate, etc.</p>
      <blockquote>Per tutte le novità da Adobe MAX, <a href="http://www.tomshw.it/speciale/adobe-max-2019/">visita questa pagina</a></blockquote>
    </article>
  </body>
</html>