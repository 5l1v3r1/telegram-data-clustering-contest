<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/joker-record-collection-in-global-452.html"/>
    <meta property="og:site_name" content="DoolNews"/>
    <meta property="article:published_time" content="2019-11-04T14:59:00+00:00"/>
    <meta property="og:title" content="കളക്ഷന്‍ റെക്കോര്‍ഡുമായി ജോക്കറിന്റെ ജൈത്രയാത്ര; തിയേറ്റര്‍ കളക്ഷന്‍ മാത്രം 6347 കോടി രൂപ"/>
    <meta property="og:description" content="Hollywood Movie Jokker Movie Day വാഷിംങ്ടണ്‍: ആഗോള വിപണിയില്‍ കളക്ഷന്‍ റെക്കോര്‍ഡുമായി ജോക്കര്‍ ജൈത്രയാത്ര തുടരുകയാണ്. റിലീസ് ചെയ്ത ഒരു മാസം പിന്നിടുമ്പോള്‍ തിയേറ്റര്‍ കള"/>
  </head>
  <body>
    <article>
      <h1>കളക്ഷന്‍ റെക്കോര്‍ഡുമായി ജോക്കറിന്റെ ജൈത്രയാത്ര; തിയേറ്റര്‍ കളക്ഷന്‍ മാത്രം 6347 കോടി രൂപ</h1>
      <address><time datetime="2019-11-04T14:59:00+00:00">04 Nov 2019, 14:59</time> by <a rel="author">എന്റര്‍ടെയിന്‍മെന്റ് ഡെസ്‌ക്</a></address>
      <p>വാഷിംങ്ടണ്‍: ആഗോള വിപണിയില്‍ കളക്ഷന്‍ റെക്കോര്‍ഡുമായി ജോക്കര്‍ ജൈത്രയാത്ര തുടരുകയാണ്. റിലീസ് ചെയ്ത ഒരു മാസം പിന്നിടുമ്പോള്‍ തിയേറ്റര്‍ കളക്ഷന്‍ മാത്രം 90 കോടി ഡോളര്‍ (6347 കോടി രൂപ) വരുമെന്നാണ് കണക്കാക്കുന്നത്.</p>
      <p>ആറ് കോടി ഡോളര്‍ മുതല്‍ മുടക്കിലാണ് ചിത്രം നിര്‍മ്മിച്ചത്. നേരത്തെ ചിത്രം 50 കോടി ഡോളര്‍ നേടുമെന്നായിരുന്നു നിര്‍മാതാക്കളുടെ കണക്കുകൂട്ടല്‍ എന്നാല്‍ എന്നാല്‍ ഇതിനെയെല്ലാം കാറ്റില്‍ പറത്തിയാണ് ജോക്കര്‍ കുതിക്കുന്നത്.</p>
      <related>
        <a href="https://www.doolnews.com/japan-festival-to-show-comfort-women-film-after-backlash123.html?utm_source=doolnews&amp;utm_medium=related"/>
      </related>
      <p>ടോഡ് ഫിലിപ്‌സാണ് പുതിയ ചിത്രത്തിന്റെ സംവിധാനം. ജാക്വിന്‍ ഫീനിക്‌സ് ആണ് ചിത്രത്തില്‍ ജോക്കറായത്. ജീവിതത്തിലുടനീളം പരിഹാസവും അപമാനവും ഏറ്റുവങ്ങിയ, തോറ്റുപോയ കൊമേഡിയന്‍ ആര്‍തര്‍ ഫ്‌ലെക്‌സ് പിന്നീട് ഗോഥം സിറ്റിയെ വിറപ്പിക്കുന്ന ജോക്കര്‍ ആയി മാറുന്നതാണ് ചിത്രത്തിന്റെ ഇതിവൃത്തം.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ടൊറൊന്റൊ, വെനീസ് ഫിലിം ഫെസ്റ്റിവലുകളില്‍ പുരസ്‌കാരങ്ങള്‍ നേടിയ ആദ്യ കോമിക് ചിത്രം കൂടിയാണ് ഡി.സി നിര്‍മ്മിക്കുന്ന ജോക്കര്‍. ചിത്രത്തിന്റെ റിലീസിനോട് അനുബന്ധിച്ച് ആക്രമണം ഉണ്ടാകുമെന്ന രഹസ്യാന്വേഷണ റിപ്പോര്‍ട്ടിനെ തുടര്‍ന്ന് ആരാധകരോട് അഭ്യര്‍ത്ഥനയുമായി ജാക്വിന്‍ ഫീനിക്‌സ് രംഗത്ത് എത്തിയിരുന്നു.</p>
      <related>
        <a href="https://www.doolnews.com/akasa-ganga-film-review-by-aswinraj-video880.html?utm_source=doolnews&amp;utm_medium=related"/>
      </related>
      <p>ആരാധന അതിരുവിടരുതെന്നും ജോക്കര്‍ എന്നത് സാങ്കല്‍പ്പിക കഥാപാത്രമാണെന്നും അദ്ദേഹം തന്റെ ആരാധകരോട് പറഞ്ഞു. ജോക്കര്‍ എന്ന കഥാപാത്രം ആദ്യമായി പ്രത്യക്ഷപ്പെട്ട ബാറ്റ്മാന്‍ ചിത്രം ദി ഡാര്‍ക് നൈറ്റ് റിലീസ് ചെയ്തപ്പോള്‍ ചിത്രത്തില്‍ നിന്ന് പ്രചോദനം ഉള്‍ക്കൊണ്ട് വെടിവെയ്പ്പ് ഉണ്ടായിരുന്നു.</p>
      <p>DoolNews video</p>
      <figure>
        <iframe src="https://www.youtube.com/embed/SBmiYbp5lEk" width="527" height="309" data-service="Youtube" scrolling="no"/>
      </figure>
    </article>
  </body>
</html>