<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740003"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T14:28:00+00:00"/>
    <meta property="og:title" content="ทนายชี้&quot;ลิขสิทธิ์&quot;จ้างเด็กทำกระทง มีความผิดฐานกรรโชก"/>
    <meta property="og:description" content="ทนายเดชา สอนมวยข้อกฎหมาย”ลิขสิทธิ์”จ้างเด็กทำ'กระทง'มีความผิดฐาน”กรรโชก” ซัดตำรวจ คำนึงถึงกฎหมายคุ้มครองเด็กด้วย ฝากสำนักงานตำรวจสอดส่องพวกนอกแถว"/>
  </head>
  <body>
    <article>
      <h1>ทนายชี้"ลิขสิทธิ์"จ้างเด็กทำกระทง มีความผิดฐานกรรโชก</h1>
      <address>
        <time datetime="2019-11-04T14:28:00+00:00">04 Nov 2019, 14:28</time>
      </address>
      <p>
        <b>ทนายเดชา สอนมวยข้อกฎหมาย”ลิขสิทธิ์”จ้างเด็กทำ'กระทง'มีความผิดฐาน”กรรโชก” ซัดตำรวจ คำนึงถึงกฎหมายคุ้มครองเด็กด้วย ฝากสำนักงานตำรวจสอดส่องพวกนอกแถว</b>
      </p>
      <p>เมื่อวันที่ 4พ.ย.นายเดชา กิตติวิทยานันท์  ทนายชื่อดัง เจ้าของเพจ <b>“ทนายคลายทุกข์”</b> ได้ให้ความเห็นทางกฎหมายกับ<mark><i><b>”เดลินิวส์ออนไลน์”</b></i></mark> กรณี <i><b>ตัวแทนลิขสิทธิ์การ์ตูนไปล่อซื้อเด็กอายุ 15 ปี ไปหลอกสั่งให้เด็กทำกระทงรูปการ์ตูน </b></i>พอนัดเอามาส่งก็จับเด็กแบบคาหนังคาเขา ขอกราบเรียนประชาชนว่า <i><b>การกระทำแบบนี้เป็นเรื่องที่ไม่เหมาะสมอย่างยิ่ง เด็กอายุ 15 ไม่สมควรถูกดำเนินคดี แม้กระทั่งกฎหมายเกี่ยวกับเด็กก็ห้ามจับกุมห้ามดำเนินคดีอะไรกับเด็กพวกนี้</b></i> ถือว่าเป็นพฤติกรรมไม่เหมาะสมที่ไปหลอกล่อเด็ก กฎหมายลิขสิทธิ์เป็นกฎหมายที่สร้างสรรค์ ต้องใช้ในทางที่สร้างสรรค์ ถ้าไปล่อซื้อไปหลอกให้เขาทำกระทงให้เป็นรูปการ์ตูนที่ คุณเป็นเจ้าของลิขสิทธิ์ แล้วก็ไปจับเท่ากับว่า คุณไม่ใช่ผู้เสียหาย<i><b>”คุณคือผู้ใช้ให้เขาไปกระทำความผิด”</b></i>เพราฉะนั้นเมื่อคุณเป็นผู้ใช้ให้เด็กกระทำความผิด คุณก็ไม่ใช่ผู้เสียหาย <b>คุณก็ไม่สามารถดำเนินคดีไปแจ้งตำรวจได้ ด้านตำรวจก็ไม่สามารถรับแจ้งความหรือลงประจำวันได้</b> ซึ่งก่อนหน้านี้ศาลฏีฏาได้เคยตัดสินคดีประเภทนี้ไว้แล้ว<br/> <br/>ทนายเดชากล่าวอีกว่า นอกจากนี้พวกตัวแทนลิขสิทธิ์ทั้งหลายเวลาที่รับมอบอำนาจมา เขาให้คุณมาแจ้งความหลังจากนั้นเอาตำรวจไปจับ แล้วตำรวจจะจับได้ก็ต่อเมื่อคาหนังคาเขาหรือความผิดซึ่งหน้า แต่ไม่ใช่ว่าคุณไปล่อซื้อเสร็จ เอาตำรวจไปจับโดยยังไม่มีการแจ้งความมันทำไม่ได้ เป็นความผิดต่อส่วนตัวต้องแจ้งความก่อน <i><b>ถ้ายังไม่แจ้งความก่อนแล้วไปจับเด็กคนนี้แล้วก็ไปบังคับให้จ่ายเงินมันก็”กรรโชก”มีความผิดฐานกรรโชกข่มขู่เด็ก <br/></b></i>เพื่อจะขอเงิน 5 หมื่นไม่ให้จะจับกุมการกระทำแบบนี้ถือเป็นการกรรโชก <b>เป็นเรื่องที่เลวร้ายมาก </b>อยากฝากสำนักงานตำรวจแห่งชาติให้สอดส่องตำรวจที่เข้าไปเกี่ยวข้องกับเรื่องพวกนี้ และพฤติกรรมของเจ้าของ-ตัวแทนลิขสิทธิ์ ก็ต้องคำนึงถึงกฎหมายคุ้มครองเด็กด้วย ก็ฝากไว้ว่า ตัวแทนลิขสิทธิ์ก็มีหน้าที่ไปแจ้งความ ก่อนถึงจะจับได้ <b>ถ้าไม่แจ้งความลงประจำวันจับอะไรไม่ได้ ถ้าไม่ใช่ความผิดซึ่งหน้าเด็กอายุ 15 ก็ทำไม่ได้ แล้วถ้าไปล่อซื้อไปใช้ให้เด็กกระทำความผิดคุณไม่ใช่ผู้เสียหายไม่มีอำนาจจับกุมอะไรเลย</b> กฎหมายลิขสิทธิ์เป็นกฎหมายสร้างสรรค์.</p>
      <figure>
        <iframe src="https://www.youtube.com/embed/hROUMYNJJmk" width="640" height="360" data-service="Youtube" scrolling="no"/>
      </figure>
      <p> <br/><br/><i><b>ข่าวที่เกี่ยวข้อง</b></i><br/><a href="https://www.dailynews.co.th/regional/739970">คาใจจ้างเด็กทำ'กระทง' ลิขสิทธิ์แอบตลบหลังจับละเมิด</a></p>
    </article>
  </body>
</html>