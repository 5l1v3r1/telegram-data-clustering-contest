<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/otomobil-satislari-hiz-kazandi-214119h.htm"/>
    <meta property="og:site_name" content="OLAY"/>
    <meta property="article:published_time" content="2019-11-04T14:42:04+00:00"/>
    <meta property="og:title" content="Otomobil satışları hız kazandı"/>
    <meta property="og:description" content="Bankaların taşıt kredisinde indirime gitmesi sektöre olumlu yansıdı. Otomobil ve hafif ticari araç pazarı ekimde geçen yılın aynı ayına göre yüzde 127.5 artışla 49 bin 75 adede yükseldi."/>
  </head>
  <body>
    <article>
      <h1>Otomobil satışları hız kazandı</h1>
      <h2>Bankaların taşıt kredisinde indirime gitmesi sektöre olumlu yansıdı. Otomobil ve hafif ticari araç pazarı ekimde geçen yılın aynı ayına göre yüzde 127.5 artışla 49 bin 75 adede yükseldi.</h2>
      <address>
        <time datetime="2019-11-04T14:42:04+00:00">04 Nov 2019, 14:42</time>
      </address>
      <p>Ekim ayında otomobil satışları, bir önceki yılın aynı dönemine göre yüzde 127,5'luk rekor bir artış gösterdi.<br/>Otomotiv Distribütörleri Derneği (ODD) verilerine göre, Türkiye'de otomobil ve hafif ticari araç satışları, Ocak-Ekim 2019'da geçen yılın aynı dönemine göre yüzde 31,88 azalarak 330 bin 384 düzeyinde gerçekleşti.</p>
      <p>Toplam pazarda geçen yılın 10 ayında 485 bin 27 satış yapılmıştı. Bu yılın 10 ayında geçen yılın aynı dönemine göre otomobil satışları yüzde 29,17 gerileyerek 268 bin 624, hafif ticari araç satışları da yüzde 41,6 düşerek 61 bin 760 oldu. Bu yılın ekim ayına bakıldığında, toplam pazarda 49 bin 75 araç satışı gerçekleşti. Araç satışları, geçen yılın ekim ayında 21 bin 571 düzeyinde bulunuyordu. Bu da otomobil ve hafif ticari araç pazarının yüzde 127,5 büyüdüğünü ortaya koydu. Otomobil satışları, ekimde bir önceki yılın aynı ayına göre yüzde 137,94 artarak 39 bin 996, hafif ticari araç satışları da yüzde 90,66 yükselişle 9 bin 79 olarak kayıtlara geçti.</p>
      <p>
        <b>EN ÇOK SEDAN TERCİH EDİLDİ</b>
      </p>
      <p>Ekim sonunda otomobil satışları 1600cc altında yüzde 30,6, 1600-2000cc aralığında yüzde 39,2 ve 2000cc üstünde yüzde 29,4 azaldı. Söz konusu dönemde 153 elektrikli ve 8 bin 688 hibrit otomobil satışı gerçekleştirildi. Söz konusu dönemde otomobil pazarı segmentinin yüzde 85,8'ini vergi oranları düşük olan A, B ve C segmentlerinde yer alan araçlar oluşturdu. Segmentlere göre en yüksek satışa yüzde 61,5 pay ve 165 bin 274 adetle C segmenti ulaştı. Kasa tiplerine göre ise, en çok tercih edilen gövde tipi yüzde 50,4 pay ve 135 bin 353 adetle yine sedan otomobiller oldu.</p>
    </article>
  </body>
</html>