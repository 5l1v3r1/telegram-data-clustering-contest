<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/regioni/oshche-edin-klyuchov-chovek-na-gerb-v-pirinsko-khvrli-ostavka-ot-vsichki-postove_news707324.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T14:02:00+00:00"/>
    <meta property="og:title" content="Още един ключов човек на ГЕРБ в Пиринско хвърли оставка от всички постове"/>
    <meta property="og:description" content="Кирил Котев напуска и партийните позиции, няма да бъде и общински съветник, но обеща да продължи да се бори за благото на санданчани"/>
  </head>
  <body>
    <article>
      <h1>Още един ключов човек на ГЕРБ в Пиринско хвърли оставка от всички постове</h1>
      <h2>Кирил Котев напуска и партийните позиции, няма да бъде и общински съветник, но обеща да продължи да се бори за благото на санданчани</h2>
      <address>
        <time datetime="2019-11-04T14:02:00+00:00">04 Nov 2019, 14:02</time>
      </address>
      <p>https://blitz.bg/obshtestvo/regioni/oshche-edin-klyuchov-chovek-na-gerb-v-pirinsko-khvrli-ostavka-ot-vsichki-postove_news707324.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572863314-thumb.jpg"/>
      </figure>
      <p>
        <b>Кирил Котев, загуби изборите за кмет в Сандански, но запази достойнство, което показа по време на управлението и предизборната си кампания. Той категорично заяви, че напуска всички постове, които е заемал в ПП ГЕРБ и ще депозира своята оставка като общински съветник, съобщава struma.com.</b>
      </p>
      <figure>
        <img src="https://static.blitz.bg/documents/thumbnails/520/201911/1572863314-thumb.jpg"/>
      </figure>
      <p><b><i>Кирил Котев</i></b><br/><br/>Категоричен е, че ще продължи да се бори за Сандански, защото това е „кауза“. </p>
      <p><a href="https://blitz.bg/obshtestvo/regioni/bivshiyat-kmet-na-blagoevgrad-khvrli-bomba_news707242.html"><b>Бившият кмет на Благоевград хвърли бомба</b></a><br/><br/>В своето много лично обръщение Кирил Котев благодари на семейството си, на санданчани, на младите хора, на екипа му, с когото са реализирали десетки успешно проекти.<br/><br/><i><b>Публикуваме и цялото му обръщение, без редакторска намеса:</b></i><br/><br/>„След 4 години няма нищо по-важно от това, което оставяш след себе си и да можеш да си тръгнеш с високо вдигната глава.<br/><br/>Постигнахме много. Сандански наистина пое по нов път.<br/><br/>Само за 4 години се направиха неща, за които мечтаехме от десетилетия. Детски градини, училища, нова спортна зала, знакови ремонти и инфраструктурни подобрения.<br/><br/>Имаме одобрени десетки проекти с осигурено финансиране, които просто трябва да бъдат завършени. Няма нищо, за което да съжалявам, оставям една подредена и работеща община.<br/><br/>Благодаря за енергията и себеотрицанието на екипа ми – на всички хора, с които работихме в Община Сандански. На всичките ми заместник-кметове, на всеки един експерт. Всички успехи постигнахме заедно и са резултат на общия ни труд.<br/><br/>Специални благодарности и към младите хора, които бяха част от тази кампания. Които не спяха и горяха всеки ден в нея. Вие бяхте сърцето и душата на нашия екип и дори само заради Вас всичко си е струвало. Защото показахме, че младите могат не само да са движеща сила на промяната в Сандански, но и нейно лице.<br/><br/>Благодаря на всеки от Вас, който не се огъна и работи да продължим този път, по който заедно поехме. Равносметката днес е ясна - това се оказа недостатъчно.<br/><br/>Показахме, че в политиката може да си почтен, скромен и да не отвръщаш на агресията. Дори, когато тя се опитва да задуши всичко. Че не са нужни много думи, а работа. Вярвам, че това е единственият верен път и времето ще го покаже.<br/><br/>В личен план бих искал да благодаря на семейството си - за подкрепата и силата. Ние оставаме тук в Сандански, защото няма по-хубаво място на света, на което да искаме да живеем.<br/><br/>Получих ценни уроци през последната година и мога да кажа, че съм взел своето решение - напускам постовете, които заемам в ПП ГЕРБ и ще депозирам своята оставка като общински съветник. Това е лично решение, без емоция.<br/><br/>От утре ще продължим да се срещаме и аз ще гледам в очите всеки един от Вас. Ще продължа и да се боря за Сандански, макар и с други средства. Защото това е кауза.<br/><br/>Можеш да съжаляваш само, ако не си опитал!<br/><br/>Благодаря Ви приятели!“.<br/><br/><b>ЧЕТЕТЕ В БЛИЦ ГОРЕЩИ НОВИНИ ОТ МЕСТНИТЕ ИЗБОРИ!</b></p>
    </article>
  </body>
</html>