<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/04/piian-se-razvihri-posred-nosht-izvadi-pistolet-i-noj-na-ohrana.428516"/>
    <meta property="og:site_name" content="Dnes.bg"/>
    <meta property="article:published_time" content="2019-11-04T14:08:00+00:00"/>
    <meta property="og:title" content="Пиян се развихри посред нощ, извади пистолет и нож на охрана"/>
    <meta property="og:description" content="Насъсквал и питбул срещу тях, вкараха го в ареста за 72 часа | Dnes.bg"/>
  </head>
  <body>
    <article>
      <h1>Пиян се развихри посред нощ, извади пистолет и нож на охрана</h1>
      <h2>Насъсквал и питбул срещу тях, вкараха го в ареста за 72 часа</h2>
      <address><time datetime="2019-11-04T14:08:00+00:00">04 Nov 2019, 14:08</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Криминално проявен се развихрил посред нощ в събота в Пловдив.<br/><br/>41-годишният мъж бил пиян, заплашил с нож и пистолет служители на охранителна фирма. Освен това насъскал срещу тях питбул. <br/><br/>За щастие няма пострадали. <br/><br/>Униформените са го задържали. Оказало се, че той е с множество криминални прояви, сред които и употреба на наркотици. <br/><br/>При претърсване в жилището му са иззети нож и незаконно притежавани пистолет и пушка. <br/><br/>Намерено е и бяло прахообразно вещество, чието количество и съдържание предстои да бъде анализирано.<br/><br/>По разпореждане на дежурен районен прокурор срещу пловдивчанина е образувано досъдебно производство, постановена му е мярка "Задържане под стража" за срок до 72 часа.</p>
    </article>
  </body>
</html>