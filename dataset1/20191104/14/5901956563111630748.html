<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/v-inkubatorju-1500-otrok-in-mladih-242896"/>
    <meta property="og:site_name" content="Slovenske novice"/>
    <meta property="article:published_time" content="2019-11-04T14:23:00+00:00"/>
    <meta property="og:title" content="V inkubatorju 1500 otrok in mladih"/>
    <meta property="og:description" content="LJUBLJANA – Šolsko leto 2018/19 so v Pionirskem domu – Centru za kulturo mladih zaključili s presežki, uspešno leto pa je zavod še dodatno utrdilo pri zavedanju o pomenu vzgoje za kulturo in..."/>
  </head>
  <body>
    <article>
      <h1>V inkubatorju 1500 otrok in mladih</h1>
      <h2>V Pionirskem domu obiskujejo več kot 30 kulturnih in jezikovnih tečajev. Njihove številne produkcije si je lani ogledalo prek 20.000 ljudi.</h2>
      <address><time datetime="2019-11-04T14:23:00+00:00">04 Nov 2019, 14:23</time> by <a rel="author">S. N.</a></address>
      <slideshow>
        <figure>
          <img src="https://www.slovenskenovice.si/images/slike/2019/10/25/1486252.jpg"/>
          <figcaption>Pionirski dom z domišljenim konceptom izvajanja programov za otroke, mlade in odrasle izgrajuje trajnosten in celovit sistem kulturno-umetniškega in jezikovno-kulturnega izobraževanja. FOTO: Igor Sukur</figcaption>
        </figure>
        <figure>
          <img src="https://www.slovenskenovice.si/images/slike/2019/10/25/1486253.jpg"/>
          <figcaption>Z leti je Pionorski dom postal eden največjih centrov kulturno-umetniškega in jezikovno-kulturnega ustvarjanja otrok. FOTO: Igor Sukur</figcaption>
        </figure>
        <figure>
          <img src="https://www.slovenskenovice.si/images/slike/2019/10/25/1486254.jpg"/>
          <figcaption>Tudi letošnje šolsko leto bo pestro. FOTO: Igor Sukur</figcaption>
        </figure>
        <figure>
          <img src="https://www.slovenskenovice.si/images/slike/2019/10/25/1486258.jpg"/>
          <figcaption>Prve dame Pionirskega doma FOTO: Mediaspeed.net</figcaption>
        </figure>
      </slideshow>
      <p>LJUBLJANA – Šolsko leto 2018/19 so v Pionirskem domu – Centru za kulturo mladih zaključili s presežki, uspešno leto pa je zavod še dodatno utrdilo pri zavedanju o pomenu vzgoje za kulturo in njene odprtosti skozi mednarodno sodelovanje. Pionirski dom s svojim domišljenim konceptom izvajanja programov za otroke, mlade in odrasle, osmimi festivali, izobraževanji za učitelje, mentorje in pedagoge izgrajuje trajnosten in celovit sistem kulturno-umetniškega in jezikovno-kulturnega izobraževanja.<br/>V celoletne in krajše programe je letos vpisanih že 1500 otrok in mladih, ki obiskujejo več kot 30 različnih kulturnih in jezikovnih tečajev. Lani je na osmih festivalih aktivno sodelovalo več kot 5000 mladih, številne produkcije pa si je ogledalo več kot 20.000 gledalcev! Direktorica zavoda <b>Viktorija</b> <b>Potočnik </b>pravi, da so<b> </b>s kakovostnim in vsebinskim bogatenjem izvajanja celoletnih in krajših programov na kulturno-umetniškem in jezikovno-kulturnem področju programe povezovali, jih dopolnjevali pri izvajanju</p>
      <figure>
        <img src="https://www.slovenskenovice.si/images/slike/2019/10/25/1486253.jpg"/>
        <figcaption>Z leti je Pionorski dom postal eden največjih centrov kulturno-umetniškega in jezikovno-kulturnega ustvarjanja otrok. FOTO: Igor Sukur</figcaption>
      </figure>
      <p>festivalov za otroke in mladostnike, počitniških šolah, izobraževanju učiteljev in si ustvarili ugled v mednarodnem prostoru. »Delovali smo kot strokovna organizacija, ki spodbuja ustvarjalnost posameznika, njegovo kritično razmišljanje v odnosu do sebe in okolja.« Kot je poudarila predsednica strokovnega sveta zavoda dr. <b>Mateja Gaber</b>, Pionirski dom – Center za kulturo mladih ni samo fakultativna ustanova. »V zavodu prevladujejo trije pomembni vidiki delovanja: izobraževalni, mnogoterostni in povezovalni. Vsi otroci, ki svoj čas preživijo tukaj, so v izobraževalnem, konstruktivnem okolju.« Petindvajset celoletnih programov na kulturno-umetniškem in več kot 10 na jezikovno-kulturnem področju ponuja možnost, da se v njih najdejo in znajdejo vsi, omogočili so dostopnost različnih programov otrokom iz socialno šibkejših okolij in začeli izvajati likovne delavnice za mlade z downovim sindromom.</p>
      <blockquote>V inkubatorju ustvarjalnosti mlade vzgajajo prek kulture in umetnosti.</blockquote>
      <p>Ne le doma, zavod se vse bolj utrjuje tudi v evropskem prostoru: spet so nosilci projekta Young Theatre on the Move, Mlado gledališče v gibanju, in partnerji projekta Liberty, Svoboda. Pedagogi zavoda sodelujejo na številnih strokovnih izobraževanjih in konferencah doma in v tujini. Prvega oktobra so začeli projekt Mlado gledališče v gibanju, ki bo potekal do 30. novembra 2021 in ki improvizacijskemu gledališču dodaja element ustvarjalnega giba iz sodobnega plesa, je pojasnila pomočnica direktorice in vodja evropskega projekta <b>Bjanka</b> <b>Kršmanc</b>: »Njegov namen je izobraziti pedagoge, gledališke in druge kulturne ustvarjalce ter posameznike iz različnih institucij, da bodo mladi postali aktivnejši uporabniki kulturnih vsebin.« Projekt med drugim spodbuja k pridobivanju različnih tehnik in znanj skozi gibanje in je prepoznan kot model dobre prakse tudi v tujini.<br/><br/>Kot rečeno, zavod organizira osem festivalov, ki imajo ob koncu leta najmanj 20.000 obiskovalcev, pravi vodja oddelka za kulturo <b>Vesna Tripković</b>. »Prek festivalov smo postali partnerji v mednarodnem projektu Liberty, v katerega bo vključenih več kot 750 mladih umetnikov. Z njim želimo prek kulture in umetnosti vzgajati mlado občinstvo ter prispevati k integraciji, predvsem beguncev in socialno deprivilegiranih posameznikov in skupin.« V mednarodnem projektu sodelovanja velikega obsega Liberty bo soustvarjalo 12 partnerskih institucij, potekal bo do 31. januarja 2023.</p>
      <figure>
        <img src="https://www.slovenskenovice.si/images/slike/2019/10/25/1486254.jpg"/>
        <figcaption>Tudi letošnje šolsko leto bo pestro. FOTO: Igor Sukur</figcaption>
      </figure>
      <p>Tudi tujih jezikov se je mogoče učiti v Pionirskem domu, in to že več kot 60 let, je pojasnila vodja oddelka za tuje jezike in kulture <b>Karmen Fehler Malačič </b>in še, da v zavodu tečajnike pripravljajo tudi na mednarodne izpite angleškega, španskega, nemškega, francoskega, italijanskega in japonskega jezika. »Letos smo dodali še en uspeh, poleg uradnega izpitnega centra za španščino DELE, ki ga izvajamo v sodelovanju z Institutom Cervantes, smo postali uradni izpitni center za mednarodne izpite Cambridge Assessment English.«<br/><br/>Prepoznavnost Pionirskega doma – Centra za kulturo mladih in mednarodno priznanje zavodu, ki ga izkazujejo partnerji skozi zaupanje in izpostavljanje zavoda kot model dobre prakse so, po besedah Potočnikove, tudi spodbuda za nadaljnjo strokovno in trajnostno oblikovanje vsebin zavoda. »Poseben izziv za razvoj naših vsebin vidimo tudi v času priprav na kandidaturo Ljubljane za evropsko prestolnico kulture.«</p>
      <figure>
        <img src="https://www.slovenskenovice.si/images/slike/2019/10/25/1486258.jpg"/>
        <figcaption>Prve dame Pionirskega doma FOTO: Mediaspeed.net</figcaption>
      </figure>
      <p>Poseben izziv za razvoj naših vsebin vidimo tudi v času priprav na kandidaturo Ljubljane za evropsko prestolnico kulture.</p>
    </article>
  </body>
</html>