<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/04/iran-gelismis-30-ir-6-santrifujun-tanitimini-yapti"/>
    <meta property="og:site_name" content="euronews"/>
    <meta property="article:published_time" content="2019-11-04T14:44:49+00:00"/>
    <meta property="og:title" content="İran gelişmiş 30 IR-6 santrifüjün tanıtımını yaptı"/>
    <meta property="og:description" content="İran, geliştirilmiş 30 IR-6 santrifüjden oluşan yeni santrifüj dizisinin tanıtımını yaptı."/>
  </head>
  <body>
    <article>
      <h1>İran gelişmiş 30 IR-6 santrifüjün tanıtımını yaptı</h1>
      <address><time datetime="2019-11-04T14:44:49+00:00">04 Nov 2019, 14:44</time> by <a rel="author">Gizem Sade</a></address>
      <p>İran, geliştirilmiş 30 IR-6 santrifüjden oluşan yeni santrifüj dizisinin tanıtımını yaptı.</p>
      <p>İran Atom Enerjisi Kurumu Başkanı Ali Ekber Salihi pazartesi günü devlet televizyonuna yaptığı açıklamada, "Bugün, 30 IR-6 santrifüjün tanıtımına tanık oluyoruz." ifadelerini kullandı.</p>
      <p>Salihi, bu adımın İran'ın "kapasitesini ve kararlılığını" gösterdiğini söyledi.</p>
      <p>Büyük güçlerle 2015'te imzalanan nükleer anlaşma, İran'ın daha gelişmiş santrifüjler kullanması yasaklıyordu. İran'ın IR-6 santrifüjlere yönelmesi, Tahran'ın nükleer anlaşma çerçevesindeki taahhütlerinden geri adım atması anlamına geliyor.</p>
      <ul>
        <li>
          <a href="https://tr.euronews.com/2019/09/09/uaea-dan-iran-a-nukleer-uyarisi-tahran-daha-gelismis-santrifujler-kullanmaya-basladi">UAEA'dan İran uyarısı: Tahran daha gelişmiş santrifüjler kullanmaya başladı</a>
        </li>
        <li>
          <a href="https://tr.euronews.com/2019/09/04/iran-cumhurbaskan-nukleer-taahhudumuzu-azaltiyoruz-ucuncu-adim-sentrifuj-gelistirmek">İran Cumhurbaşkanı: Nükleer taahhüdümüzü azaltıyoruz, üçüncü adım sentrifüj geliştirmek</a>
        </li>
      </ul>
      <p>Amerika Birleşik Devletleri (ABD) geçtiğimiz yıl 2015 İran nükleer anlaşmasından çekilmiş ve İran'a yeniden yaptırım uygulamaya başlamıştı. ABD'nin geri çekilmesine İran, anlaşma kapsamındaki yükümlülüklerini kademeli olarak terk ederek karşılık verdi.</p>
      <p>İran, kasım ayında daha ileri adımlar atabileceğini söylemişti.</p>
      <p>Ek kaynaklar<b> • Reuters</b></p>
    </article>
  </body>
</html>