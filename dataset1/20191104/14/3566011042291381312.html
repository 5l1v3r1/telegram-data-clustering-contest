<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544847.html/%D8%A7%D8%B3%D8%AA%DA%A9%D8%A8%D8%A7%D8%B1-%D8%B3%D8%AA%DB%8C%D8%B2%DB%8C-%D9%85%D9%84%D8%AA-%D8%A7%DB%8C%D8%B1%D8%A7%D9%86-%D8%A8%D8%B1%DA%AF%D8%B1%D9%81%D8%AA%D9%87-%D8%A7%D8%B2-%D9%82%D8%B1%D8%A2%D9%86-%D8%A7%D8%B3%D8%AA--%D8%A7%D9%86%D9%82%D9%84%D8%A7%D8%A8-%D8%A7%D8%B3%D9%84%D8%A7%D9%85%DB%8C-%D9%BE%D8%B1%DA%86%D9%85%D8%AF%D8%A7%D8%B1-%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D8%A7%D8%B3%D8%AA%DA%A9%D8%A8%D8%A7%D8%B1-%D8%AC%D9%87%D8%A7%D9%86%DB%8C-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-04T14:20:00+00:00"/>
    <meta property="og:title" content="استکبار ستیزی ملت ایران برگرفته از قرآن است/ انقلاب اسلامی پرچمدار مبارزه با استکبار جهانی است"/>
    <meta property="og:description" content="فرمانده نیروی دریایی سپاه پاسداران انقلاب اسلامی با تاکید بر اینکه استکبار ستیزی ملت ایران برگرفته از قرآن است، گفت: ما نمی توانیم به عنوان یک مسلمان که درس گرفته از قرآن است ظلم و بی عدالتی را ببینیم و ساکت باشیم."/>
  </head>
  <body>
    <article>
      <h1>استکبار ستیزی ملت ایران برگرفته از قرآن است/ انقلاب اسلامی پرچمدار مبارزه با استکبار جهانی است</h1>
      <h2>فرمانده نیروی دریایی سپاه پاسداران انقلاب اسلامی:</h2>
      <address>
        <time datetime="2019-11-04T14:20:00+00:00">04 Nov 2019, 14:20</time>
      </address>
      <p>فرمانده نیروی دریایی سپاه پاسداران انقلاب اسلامی با تاکید بر اینکه استکبار ستیزی ملت ایران برگرفته از قرآن است، گفت: ما نمی توانیم به عنوان یک مسلمان که درس گرفته از قرآن است ظلم و بی عدالتی را ببینیم و ساکت باشیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://hormoz.ir/">هرمز</a>؛ سردار تنگسیری، فرمانده نیروی دریایی سپاه پاسداران انقلاب اسلامی در مراسم راهپیمایی 13 آبان در جزیره کیش با بیان اینکه حضور مردم در راهپیمایی ها و گردهمایی را دشمن رصد می کند، اظهار کرد: حضور پر شور ملت باعث مایوس شدن دشمن می شود.</p>
      <p>فرمانده نیروی دریایی سپاه پاسداران انقلاب اسلامی با تاکید بر اینکه استکبار ستیزی ملت ایران برگرفته از قرآن است، گفت: ما نمی توانیم به عنوان یک مسلمان که درس گرفته از قرآن است ظلم و بی عدالتی را ببینیم و ساکت باشیم.</p>
      <p>تنگسیری عنوان کرد: تاریخ آمریکا سراسر ظلم در دنیا بوده در حالی که آمریکا خودش را مهد آزادی می داند و مجسمه آزادی را به عنوان آزاد منشی در کشورش دارد همین کشور بمب اتم را در جنگ ها استفاده کرد.</p>
      <p>وی با بیان اینکه آمریکا دم از حقوق بشر می زند اما تمام حقوق بشر را پایمال می کند، بیان کرد: در جنگ هایی که آمریکایی ها پشت سر گذاشتند از جنگ ویتنام گرفته تا جنگ جهانی دوم، عراق، کره، خاورمیانه مشاهده شد که چگونه کشتار دسته جمعی انجام می دهند.</p>
      <p>فرمانده نیروی دریایی سپاه پاسداران انقلاب اسلامی تصریح کرد: آمریکا به دلیل اینکه مستکبر است سراسر ظلم و کشتار بوده زیرا نمی خواهد هیچ کس جز خودش قدرت داشته باشد و زندگی کند.</p>
      <p>
        <b>تمامی شهدا ما به نحوی توسط آمریکایی ها به شهادت رسیدند</b>
      </p>
      <p>تنگسیری با اشاره به اینکه چرا ما مرگ بر آمریکا می گوییم، اظهار کرد: آمریکایی ها در تبعید امام خمینی(ره)، کودتای سال 1332، جنگ تحمیلی، کشتار دانش آموزان و دانشجویان دست داشتند تمامی شهدا ما به نوعی به دست آنها به شهادت رسیدند.</p>
      <p>وی با تاکید بر اینکه در شهید شدن شهدا یا خود آمریکایی ها مستقیم دخالت داشتند و یا حامی آنها بودند، گفت: در دفاع مقدس زمانی که در جبهه های زمینی موفق پیش می رفتیم و زمین هایی که دشمنان به ناحق از ما گرفته بودند پس می گرفتیم، بسنده به امکاناتی که به رژیم بعث عراق می دادند نکردند و رسما در خلیج فارس وارد شدند و کشتی های ما را زدند.</p>
      <p>تنگسیری خاطر نشان کرد: در این چهل سال انقلاب و فراتر از آن به مردم ایران ظلم کردند.</p>
      <p>
        <b> آمریکا چهل سال به ناحق ملت ما را تحریم کرده است</b>
      </p>
      <p>وی با بیان اینکه آمریکا چهل سال به ناحق ملت ما را تحریم کرده است، عنوان کرد: تحریم ها و ظلم های این رژیم جنایتکار مختص ایران نبوده بلکه هر جایی که صدای عدالت خواهی بلند باشد آمریکایی ها می آیند تا آن را خاموش کنند.</p>
      <p>فرمانده نیروی دریایی سپاه پاسداران انقلاب اسلامی تاکید کرد: آمریکا تنها به دنبال تعطیلی صنعت هسته ای ما نیست حتی ما را در مقابل داروهای بیماران نیز تحریم کرده اند.</p>
      <p>تنگسیری با تاکید بر اینکه ما راهی جز مبارزه با استکبار جهانی نداریم، عنوان کرد: دنیا اگر امروز به ایران افتخار می کند و مردم کشورهای حاشیه خلیج فارس ایرانیان را قهرمان می خوانند  بخاطر ایستادگی آن در مقابل استکبار است.</p>
      <p>
        <b>ملت ایران پرچمدار مبارزه با استکبار جهانی است</b>
      </p>
      <p>وی با بیان اینکه 40  سال ما در مقابل دشمن ایستادیم این مسیر باید ادامه پیدا کند، گفت: ما پرچمدار مبارزه با استکبار جهانی هستیم.</p>
      <p>فرمانده نیروی دریایی سپاه پاسداران انقلاب اسلامی با اشاره به اینکه آمریکایی ها غیر از خودشان را رنگین پوست و پایین تر از خودشان می دانند، بیان کرد: ملت ایران امروز با عنایت خداوند در مقابل استکبار جهانی ایستاده و ما باید وحدتمان را در طول مسیر ادامه دهیم.</p>
      <p>
        <b>ملت ایران، قهرمان ترین و با فرهنگ ترین ملت هاست</b>
      </p>
      <p>تنگسیری با تاکید بر اینکه قهرمان ترین و با فرهنگ ترین ملت، ملت ایران است، اظهار کرد: کشورهای مسلمان و غیر مسلمان در جهان ملت ایران را استکبار ستیز می دانند.</p>
      <p>وی با تاکید بر اینکه امروز استکبار جهانی از اینکه جوان این مرز و بوم به دانش های مختلف دست یافته اند در حال ترکیدن است، تصریح کرد: زمانی ما املای موشک را بلند نبودیم اما پیشرفته ترین سلاح ها در درون کشور تولید می شود.</p>
      <p>فرمانده نیروی دریایی سپاه پاسداران انقلاب اسلامی با بیان اینکه زمانی حق نداشتیم به آمریکایی ها بگوییم در خیابان ، میادین و.... ما نیایید اما امروز همه چیز را از آنها گرفته ایم، گفت: ما به عنوان سربازان این ملت در دریا محکم در مقابل آمریکایی ها ایستاده ایم و اجازه ورود ناو هواپیمابر در آب هایمان را نمی دهیم.</p>
      <p>تنگسیری خاطر نشان کرد: زمانی هیچ ملتی جراتی کوچکترین سوال از انگلیس و آمریکا نداشت ولی امروزه نیروهایشان در این مرز و بوم به زانو در می آیند و این عزت را ملت ایران از شهدا گرفته اند.</p>
      <p>انتهای پیام/</p>
    </article>
  </body>
</html>