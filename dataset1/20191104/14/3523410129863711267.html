<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638108/%D8%A8%D8%AF%D9%87%DB%8C-%D8%AE%D8%A7%D8%B1%D8%AC%DB%8C-15-%D9%85%DB%8C%D9%84%DB%8C%D8%A7%D8%B1%D8%AF-%D8%AF%D9%84%D8%A7%D8%B1%DB%8C-%D8%A7%D8%B2%D8%A8%DA%A9%D8%B3%D8%AA%D8%A7%D9%86-%D8%AA%D8%A7-%D8%B3%D8%A7%D9%84-2020"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T14:50:00+00:00"/>
    <meta property="og:title" content="بدهی خارجی 15 میلیارد دلاری ازبکستان تا سال 2020"/>
    <meta property="og:description" content="پیش‌بینی می‌شود مقدار بدهی دولتی ازبکستان تا آغاز سال 2020 میلادی به حدود 21 میلیارد و 300 میلیون دلار برسد که 15 میلیارد و 300 میلیون دلار آن ..."/>
  </head>
  <body>
    <article>
      <h1>
        <a href="https://www.bultannews.com/fa/news/638108/%D8%A8%D8%AF%D9%87%DB%8C-%D8%AE%D8%A7%D8%B1%D8%AC%DB%8C-15-%D9%85%DB%8C%D9%84%DB%8C%D8%A7%D8%B1%D8%AF-%D8%AF%D9%84%D8%A7%D8%B1%DB%8C-%D8%A7%D8%B2%D8%A8%DA%A9%D8%B3%D8%AA%D8%A7%D9%86-%D8%AA%D8%A7-%D8%B3%D8%A7%D9%84-2020">بدهی خارجی 15 میلیارد دلاری ازبکستان تا سال 2020</a>
      </h1>
      <h2>پیش‌بینی می‌شود مقدار بدهی دولتی ازبکستان تا آغاز سال 2020 میلادی به حدود 21 میلیارد و 300 میلیون دلار برسد که 15 میلیارد و 300 میلیون دلار آن ...</h2>
      <address><time datetime="2019-11-04T14:50:00+00:00">04 Nov 2019, 14:50</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، مقامات وزارت دارایی ازبکستان با انتشار گزارشی اعلام کردند <b>بدهی</b> این کشور به دولت چین در آغاز سال 2020 میلادی به 3 میلیارد و 600 هزار دلار می‌رسد.</p>
      <p>از ماه ژانویه سال 2015 میلادی تا ژانویه سال 2019 میلادی بدهی دولتی ازبکستان به چین به طور مستمر با رشد 200 تا 300 میلیون دلار در سال از یک میلیارد و 55 میلیون دلار به یک میلیارد و 964 میلیون دلار افزایش یافته است.</p>
      <p>رشد بدهی ازبکستان تا آغاز سال 2020 میلادی در 12 ماه در سطح یک میلیارد و 42 میلیون دلار قرار می‌گیرد.</p>
      <p>چین یکی از بزرگ ترین سرمایه گذاران به اقتصاد ازبکستان است.</p>
      <p>در سال 2018 میلادی مبادلات بازرگانی بین 2 کشور در سطح 6 میلیارد و 400 میلیون دلار قرار گرفت و در ماه آگوست سال 2019 میلادی ازبکستان و چین بنیاد مشترک سرمایه گذاری با سرمایه اولیه معادل یک میلیارد دلار را ایجاد کردند.</p>
      <p>دومین وام‌دهنده بزرگ ژاپن است و بر اساس آمار، تا اول ژانویه سال 2019 میلادی ازبکستان به این کشور یک میلیارد و 490 میلیون دلار بدهکار بوده که تا اوایل سال 2020 میلادی تا یک میلیارد و 831 میلیون دلار افزایش می‌یابد.</p>
      <p>در مقام سوم فرانسه قرار دارد که بدهی ازبکستان از آن 21 برابر به عبارت دیگر از 27 میلیون به 573 میلیون و 100 هزار دلار افزایش یافته است.</p>
      <p>بدهی ازبکستان به کره جنوبی تقریبا با 5 برابر افزایش از 114 میلیون و 100 هزار دلار به 568 میلیون و 200 هزار دلار می‌رسد.</p>
      <p>بدهی به روسیه با 2 برابر افزایش از 69 میلیون و 800 هزار دلار تا 120 میلیون و 500 هزار دلار افزایش می‌یابد اما حجم بدهی به آمریکا از 28 میلیون و 900 هزار دلار به 26 میلیون و 700 هزار دلار کاهش می‌یابد.</p>
      <p>پیش‌بینی می‌شود مقدار کلی بدهی دولتی ازبکستان تا آغاز سال 2020 میلادی به حدود 21 میلیارد و 300 میلیون دلار برسد که 15 میلیارد و 300 میلیون دلار آن بدهی خارجی خواهد بود.</p>
      <p>در این میان 6 میلیارد و 700 میلیون دلار از کشورهای خارجی، 7 میلیارد و 700 میلیون دلار از نهادهای مالی و یک میلیارد دلار از سرمایه گذاران دریافت شده است.</p>
    </article>
  </body>
</html>