<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mestni-izbori-19/2019/11/04/kupen-romski-vot-falshiva-sociologiia-i-fandykova-pecheli-vota.428523"/>
    <meta property="og:site_name" content="Dnes.bg"/>
    <meta property="article:published_time" content="2019-11-04T14:57:00+00:00"/>
    <meta property="og:title" content="Купен ромски вот, фалшива социология... и Фандъкова печели вота"/>
    <meta property="og:description" content="От щаба на Манолова внасят жалба с искане за касиране до края на седмицата | Dnes.bg"/>
  </head>
  <body>
    <article>
      <h1>Купен ромски вот, фалшива социология... и Фандъкова печели вота</h1>
      <h2>От щаба на Манолова внасят жалба с искане за касиране до края на седмицата</h2>
      <address><time datetime="2019-11-04T14:57:00+00:00">04 Nov 2019, 14:57</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>От щаба на загубилата на балотажа вчера кандидатка за кмет на София Мая Манолова поставиха под съмнение резултата от гласуването.</p>
      <p>Според тях разликата от 5% между нея и Йорданка Фандъкова от ГЕР, се дължала на купуване на гласове, попълването на празни протоколи от СИК и фалшиви резултатите от екзип половете в изборния ден.</p>
      <p>Димитър Делчев смята, че социологическите проучвания тенденциозно през деня са показвали голяма разлика между Манолова и Фандъкова, за да се откажат гласоподавателите да отидат до урните с идеята, че битката е предрешена и печели ГЕРБ.</p>
      <p>В края на деня се оказа, че това не е така, коментира той.</p>
      <p>Според него има и има нарушения в ОИК, както и в секционнни комисии. </p>
      <p>Освен това 2300 недействителни бюлетини, колкото са отчетени на вота в София, будели притеснение.</p>
      <p>"Всички знаем, че ако на тези избори имаше машинно гласуване, такива нямаше да има", коментира Делчев.</p>
      <p>Той алармира още, че е имало и празни протоколи, издадени от някои секционни комисии само с подпис и печат.</p>
      <p>Това според него означава, че комисии са издавали празен чек с цел по-късно да бъде попълнен, за да обслужва, тези които ги попълват.</p>
      <p>От щаба на Манолова са подадени 23 сигнала за купени гласове.</p>
      <p>В секциите в ромските махали вотът бил основно за Фандъкова.</p>
      <p>"349 гласа в секция във "Факултета" за Фандъкова, а за Манолова само 26 гласа", посочи като пример Делчев.</p>
      <p>Владислав Тодоров обясни, че при разлика от 20 000 гласа контролираният, купеният вот имат много голямо значение.</p>
      <p>"Фандъкова е абсолютен хегемон в ромските секции във "Факултета", "Христо Ботев" и "Филиповци". 2500 гласа има само от няколко ромски секции във "Филиповци" и "Христо Ботев" в полза на Фандъкова. Такива неща обръщат вота и когато говорим и за фалшива социология, която умишлено обръщаше данни, резултатът е този", упрекна той.</p>
      <p>Така че от щаба на Манолова подготвят жалба с искане за повторно преброяване на бюлетините, която ще внесат до края на седмицата.</p>
      <p>Председателят на шаба на загубилата кандидатка за кмет Никола Вапцаров пък задочно се обърна към победителите от ГЕРБ: "Един сбирток ви дишаше във врата през цялото време и вие направихме цяла акробатика, за да си спасите София, но гражданите на София показаха недвусмислено, че промяната ще дойде скоро". </p>
      <p>А самата Манолова отказа да съобщи подробности около бъдещите си планове.</p>
      <p>"На балотажа беше даде много важен политически знак и той е, че хора с различни политически убеждения пуснаха мост  помежду си, за да преборят едноличната власт. Не изгаряйте този мост, не го разрушавайте, костваше ми страшно много, той ще ви трябва в битката срещу едноличната власт", обърна се тя към столичани.  <br/> </p>
      <related>
        <h4>Още по темата</h4>
        <a href="https://www.dnes.bg/mestni-izbori-19/2019/11/04/komitetyt-zad-manolova-iskame-kasirane-na-izborite.428454"/>
        <a href="https://www.dnes.bg/mestni-izbori-19/2019/11/04/bitkata-za-sofiia-finalno-fandykova-49-98-manolova-45-13.428451"/>
      </related>
    </article>
  </body>
</html>