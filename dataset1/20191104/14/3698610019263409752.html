<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/tramp-prograye-baydenu-ale-viperedzhaye-uorren-v-klyuchovih-dlya-sebe-shtatah-opituvannya-nyt-328419_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T14:32:00+00:00"/>
    <meta property="og:title" content="Трамп програє Байдену, але випереджає Уоррен в ключових для себе штатах – опитування NYT"/>
    <meta property="og:description" content="Але результат Трампа залишається в межах статистичної похибки."/>
  </head>
  <body>
    <article>
      <h1>Трамп програє Байдену, але випереджає Уоррен в ключових для себе штатах – опитування NYT</h1>
      <h2>Але результат Трампа залишається в межах статистичної похибки.</h2>
      <address>
        <time datetime="2019-11-04T14:32:00+00:00">04 Nov 2019, 14:32</time>
      </address>
      <p>Незважаючи на низькі рейтинги схвалення на національному рівні і загрозу <a href="https://dt.ua/POLITICS/radnicya-bilogo-domu-ne-znala-scho-ukrayini-vtrimali-viyskovu-dopomogu-cnn-328416_.html"><b>імпічменту, президент США Дональд Трамп</b></a> залишається досить конкурентоспроможним в тих штатах, де може поборотися на переобрання, говориться в ряді нових опитувань, проведених <a href="https://www.nytimes.com/2019/11/04/upshot/one-year-from-election-trump-trails-biden-but-leads-warren-in-battlegrounds.html">The New York Times Upshot і Siena College</a>.</p>
      <p>У шести штатах, які проголосували за республіканця в 2016 році, Трамп відстає від Джо Байдена в середньому на два очки серед зареєстрованих виборців, але такий результат залишається в межах статистичної похибки.</p>
      <p>Трамп випереджає сенаторку Елізабет Уоррен на два очки серед зареєстрованих виборців, що відповідає його перемозі над Гілларі Клінтон в цих штатах три роки тому.</p>
      <p>Президентські вибори в США відбудуться в листопаді 2020 році. До праймеріз Республіканської партії готуються три кандидати, включаючи самого Трампа. До праймеріз Демократичної партії готується 21 кандидат. Також у виборах президента США братимуть участь 8 кандидатів від Лібертаріанської партії, 7 кандидатів від Партії Зелених, 3 кандидати від партії Американської солідарності і два незалежних кандидата.</p>
      <p>Президентські вибори в США 2020 року заплановано на 3 листопада. У них може бути обраний <b><a href="https://dt.ua/WORLD/tramp-yde-na-vibori-bez-politichnogo-poryadku-dennogo-new-york-times-322648_.html">46-й президент США</a> </b>(у випадку, якщо Дональд Трамп не буде обраний на другий термін). Згідно з Другою статтей Конституції США, для обрання президентом Сполучених Штатів Америки особа повинна бути громадянином США за народженням, не молодше 35 років, які прожили на території країни не менше 14 років.</p>
      <p>Найчастіше кандидати висуваються від однієї з політичних партій США в ході праймеріз - інститут первинних президентських виборів, за результатами яких спрямовуються делегати на загальнонаціональну партійну конвенцію, де має бути визначений єдиний партійний кандидат у президенти.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>