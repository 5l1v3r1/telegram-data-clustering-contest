<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/kriticka-chyba-vozu-honda-ohrozuje-i-ceske-ridice-overte-si-zda-se-to-netyka-i-vas"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-04T14:00:00+00:00"/>
    <meta property="og:title" content="Kritická chyba vozů Honda ohrožuje i české řidiče. Ověřte si, zda se to netýká i vás"/>
    <meta property="og:description" content="Celosvětová svolávací akce ohledně vadných airbagů už dříve zasáhla rovněž Česko. Honda tak pokračuje v hledání potencionálně nebezpečných vozů."/>
  </head>
  <body>
    <article>
      <h1>Kritická chyba vozů Honda ohrožuje i české řidiče. Ověřte si, zda se to netýká i vás</h1>
      <h2>Celosvětová svolávací akce ohledně vadných airbagů už dříve zasáhla rovněž Česko. Honda tak pokračuje v hledání potencionálně nebezpečných vozů.</h2>
      <address><time datetime="2019-11-04T14:00:00+00:00">04 Nov 2019, 14:00</time> by <a rel="author">AutoRevue.cz</a></address>
      <p>Kauza okolo problémových airbagů firmy Takata se táhne již velice dlouhou dobu a měla zasáhnout celou řadu výrobců automobilů. Honda naposledy v březnu letošního roku uvedla, že bude pouze v Severní Americe svolávat na 1,2 milionu svých vozidel (a vozů značky Acura). Přesněji se jedná o vadný vyvíječ plynu airbagu, který může být bezpečnostním rizikem.</p>
      <related>
        <a href="https://www.autorevue.cz/autosalon-tokio-2019-nova-honda-jazz-v-evrope-pouze-jako-hybrid"/>
      </related>
      <p>Pokud jste dosud nebyli v ČR samotnou automobilkou pozvání do servisu a chcete se ujistit, zda se tato svolávací akce nevztahuje rovněž na vaše vozidlo, <a href="https://www.honda.cz/cars/owners/airbag-recall.html">Honda poskytuje na svém webu</a> kontrolu auta na základě jeho VIN kódu. Po zadání kódu byste se měli dozvědět, zda se problém týká i vašeho auta.</p>
      <p>Jestliže se týká, Honda radí neprodleně kontaktovat nejbližšího dealera značky, aby příslušné součásti zdarma vyměnil. Práce má podle všeho zabrat přibližně 1 hodinu, načež vám bude do modulu airbagu namontován upravený vyvíječ plynu.</p>
      <related>
        <a href="https://www.autorevue.cz/novy-airbag-od-hondy-zachyti-hlavu-jako-baseballova-rukavice-takto-funguje"/>
      </related>
      <p>Nejedná se přitom o žádnou maličkost. Honda uvádí, že vadný vyvíječ je možným nebezpečím pro vás i pro spolucestující v autě. Pokud se v případě nárazu aktivuje airbag, může vyvíječ plynu v airbagu vytvořit při vznícení příliš vysoký vnitřní tlak. V důsledku toho může dojít k roztržení pouzdra vyvíječe plynu a do vozidla mohou přes airbag vniknout kovové úlomky. To může způsobit vážné zranění, v krajním případě smrt.</p>
      <p>V posledních zprávách z března letošního roku zaznělo, že vadné vyvíječe plynu airbagů Takata byly celosvětově spjaty s celkem 23 případy úmrtí, z čehož 21 došlo ve vozech Honda, a celkem 290 případy zranění.</p>
      <related>
        <h4>Určitě si přečtěte</h4>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://www.auto.cz/kawasaki-zamirila-do-italie-a-vysledkem-je-sokujici-bimota-tesi-h2-131936"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
        <a href="https://www.auto.cz/jizdni-dojmy-s-nissanem-juke-extravagance-pokracuje-131957"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.autorevue.cz/skoda-130-rs-typ-739-wiki-historie"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.autorevue.cz/nadsenec-si-nechal-postavit-specialni-kempingovy-ford-transit-na-cenu-nehledel"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
      </related>
    </article>
  </body>
</html>