<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/altro/wikipedia-grazie-a-internet-archive-consente-la-citazione-di-fonti-cartacee-con-un-escamotage/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T14:10:00+00:00"/>
    <meta property="og:title" content="Wikipedia grazie a Internet Archive consente la citazione di fonti cartacee, con un escamotage"/>
    <meta property="og:description" content="Wikipedia e Internet Archive collaborano per fornire le citazioni delle fonti anche nel caso di libri cartacei."/>
  </head>
  <body>
    <article>
      <h1>Wikipedia grazie a Internet Archive consente la citazione di fonti cartacee, con un escamotage</h1>
      <address><time datetime="2019-11-04T14:10:00+00:00">04 Nov 2019, 14:10</time> by <a rel="author">Dario D'Elia</a></address>
      <p><b>Wikipedia</b> è uno strumento utile e <b>nella maggior parte dei casi affidabile</b> perché cita le fonti – di solito documenti o articoli pubblicati online. Certamente rimane acceso il dibattito su come vengono selezionati e interpretati alcuni contenuti per redigere ogni voce, ma in linea di massima l’enciclopedia si basa su una prassi piuttosto consolidata ed efficiente – almeno fino a prova contraria.</p>
      <figure>
        <img src="https://www.tomshw.it/images/images/2019/11/wikipedia-e-internet-archive-60579.768x432.jpg"/>
      </figure>
      <p><b>Da anni però è emerso il problema della citazione delle fonti cartacee</b>. Se un riferimento è su un libro, come procedere? La risposta arriva dall’ultima iniziativa di <a href="https://archive.org/">Internet Archive</a> (in collaborazione con la community di Wikipedia), che consente la consultazione dell’anteprima di <b>due pagine scansionate delle opere citare</b> oppure il <b>prestito dell’intera versione digitale</b> (per due settimane) a condizione che non vi sia già stata una verifica precedente. Su quest’ultimo punto per altro è emersa qualche criticità: alcuni autori ed editori sostengono che la scansione di alcuni testi non sia stata autorizzata. Internet Archive ha risposto di agire in “modi equilibrati e rispettosi”.</p>
      <p>Come spiega <a href="https://www.wired.com/story/internet-archive-wikipedia-more-reliable/">Wired</a>, Internet Archive attualmente ha messo a disposizione ben 50mila libri per 130mila citazioni. “<b>Il nostro obiettivo è quello di essere una biblioteca utile e raggiungibile da più persone</b>“, ha dichiarato Mark Graham, direttore del servizio Wayback Machine di Internet Archive.</p>
      <p>La prospettiva è l’aumento della domanda possa consentire alla piattaforma di diventare un punto di riferimento per studenti, giornalisti ed editor. Inoltre grazie a <b>InternetArchiveBo</b>t avviene una costante scansione di Wikipedia per individuare i collegamenti interrotti e ripristinare automaticamente quelli presenti nelle versioni archiviate nella Wayback Machine. Ad oggi si parla di 14 milioni di collegamenti che puntano a più di 11 milioni di Internet Archive. E per quanto riguarda i libri si procede a un ritmo di <b>scansioni digitali di circa 1000 libri al giorno</b>, anche in relazione alle richieste dei redattori di Wikipedia.</p>
      <p>“Ho cercato di verificare le pagine di Wikipedia cercando sfocatura in Google Libri, ma è un collegamento imprevedibile e spesso non hai abbastanza contesto circostante per valutarne l’uso”, ha sottolineato Mike Caulfield, esperto di alfabetizzazione digitale e direttore di Blended e apprendimento in rete presso la Washington State University di Vancouver. “La capacità di leggere una o due pagine di contesto attorno a una citazione è cruciale sia per i redattori che cercano di proteggere l’integrità degli articoli, sia per i lettori che hanno bisogno di passare alla fase successiva della verifica.”</p>
    </article>
  </body>
</html>