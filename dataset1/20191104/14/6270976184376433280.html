<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/04/ukrayina-vstanovyla-novyj-rekord-z-eksportu-zernovyh/"/>
    <meta property="og:site_name" content="Рубрика"/>
    <meta property="article:published_time" content="2019-11-04T14:30:09+00:00"/>
    <meta property="og:title" content="Україна встановила новий рекорд з експорту зернових"/>
    <meta property="og:description" content="У січні-вересні 2019 року Україна експортувала рекордні 39,8 млн тонн зернових – це майже на 44% більше, ніж за аналогічний період минулого року. Про це повідомляє пресслужба Національного наукового центру “Інститут аграрної економіки”. Зазначається, що вартісні обсяги поставок зросли на 42,5% – до 6,8 млрд доларів. “За дев’ять місяців 2019 року за кордон було продано […]"/>
  </head>
  <body>
    <article>
      <h1>Україна встановила новий рекорд з експорту зернових</h1>
      <address><time datetime="2019-11-04T14:30:09+00:00">04 Nov 2019, 14:30</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/06/dreamstime_com-pshenica-zerno-urozhay-620x420.jpg"/>
      </figure>
      <p>
        <b>
          <b>У січні-вересні 2019 року Україна експортувала рекордні 39,8 млн тонн зернових – це майже на 44% більше, ніж за аналогічний період минулого року.</b>
        </b>
      </p>
      <p>Про це повідомляє <a href="http://www.iae.org.ua/presscentre/archnews/2666-u-sichni-veresni-2019-roku-ukrayina-eksportuvala-rekordni-398-mln-t-zernovykh-na-sumu-ponad-68-mlrd-dol-ssha-mykola-puhachov.html">пресслужба </a>Національного наукового центру “Інститут аграрної економіки”.</p>
      <p>Зазначається, що вартісні обсяги поставок зросли на 42,5% – до 6,8 млрд доларів.</p>
      <p>“За дев’ять місяців 2019 року за кордон було продано 13,7 млн т пшениці (2,5 млрд дол), кукурудзи – 22,6 млн т (3,7 млрд дол), ячменю – 3,3 млн т (0,6 млрд дол).</p>
      <p>
        <b>Найбільшими покупцями українського зерна у січні-вересні 2019 року були країни Африки, Азії та Європи.</b>
      </p>
      <p>Лідером у рейтингу найбільших імпортерів кілька років поспіль залишається Єгипет (частка – 14,1%).</p>
      <p>“Помітні частки в українському експорті зернових припадали на Китай (9,6%), Іспанію (7,5%), Туреччину (7,4%), Нідерланди (6,8%), Індонезію (5,1%), Бангладеш (3,9%), Ізраїль (3,4%), Туніс та Італію (по 3,1%). Сукупно ці 10 країн приносять 64% доходів від всього експорту продукції даної групи”, – заявили у науковому центрі.</p>
    </article>
  </body>
</html>