<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/ultimele-calcule-inainte-momentul-decisiv-parlamentarii-voteaza-investirea-guvernului-orban-241-parlamentari-prezenti-sala-iar-investit-guvernul-orban-nevoie-233-voturi-18539153"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-04T14:00:26+00:00"/>
    <meta property="og:title" content="Ultimele calcule înainte de momentul decisiv: Parlamentarii votează învestirea Guvernului Orban. 241 de parlamentari sunt prezenţi în sală, iar pentru a fi învestit, guvernul Orban are nevoie de 233 de voturi"/>
    <meta property="og:description" content="Parlamentarii votează, la ora trasnmiterii acestei ştiri, programul de guvernare şi lista de miniştri propusă de PNL. Florin Roman a anunţat că sunt 241 de parlamentari prezenţi.  Pentru ca Guvernul Orban să fie învestit sunt necesare cel puţin 233 de voturi. "/>
  </head>
  <body>
    <article>
      <h1>Ultimele calcule înainte de momentul decisiv: Parlamentarii votează învestirea Guvernului Orban. 241 de parlamentari sunt prezenţi în sală, iar pentru a fi învestit, guvernul Orban are nevoie de 233 de voturi</h1>
      <address><time datetime="2019-11-04T14:00:26+00:00">04 Nov 2019, 14:00</time> by <a rel="author" href="https://www.zf.ro/autor/diana-grigore" target="_blank">Diana Grigore</a></address>
      <p>Parlamentarii votează, la ora trasnmiterii acestei ştiri, programul de guvernare şi lista de miniştri propusă de PNL. Florin Roman a anunţat că sunt 241 de parlamentari prezenţi.  Pentru ca Guvernul Orban să fie învestit sunt necesare cel puţin 233 de voturi. </p>
      <p>Deputatul PNL Florin Roman a anunţat că sunt 241 de parlamentari prezenţi în sală, respectiv 178 deputaţi şi 63 de senatori.</p>
      <p>Votul este secret, cu bile.</p>
      <p>Pentru programul de guvernare şi lista de miniştri va exista un singur vot de parlamentar.</p>
      <p>Deşi PSD şi Pro România au stabilit că nu vor fi în sala de plen şi nu vor vota învestirea Guvernului, mai mulţi parlamentari din cele două formaţiuni politice sunt prezente în sală.</p>
      <p>Printre parlamenatrii din Pro România prezenţi în sală se află Daniel Constantin, Sorin Cîmpeanu, Mircea Banias, Georgian Pop, Emilia Meiroşu şi Damian Florea.</p>
      <p>Guvernul Orban are 16 ministere şi un vicepremier.</p>
      <p>Marţi şi miercuri au avut loc audierile în comisiile de specialitate din Parlament ale miniştrilor desemnaţi pentru a face parte din Guvernul Orban. Din cei 16 miniştri propuşi, trei dintre ei, respectiv Florin Cîţu, propus la Finanţe, Ion Ştefan, propunerea pentru Dezvoltare şi Violeta Alexandru, propusă la Ministerul Muncii au înregistrat avize negative.</p>
      <p>Ludovic Orban nu a venit însă cu alte propuneri.</p>
    </article>
  </body>
</html>