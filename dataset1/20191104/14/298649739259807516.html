<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/04/intelligence-sudcorea-kim-punta-a-summit-con-trump-entro-dicembre-pn_20191104_00152/"/>
    <meta property="og:site_name" content="Askanews"/>
    <meta property="article:published_time" content="2019-11-04T14:24:35+00:00"/>
    <meta property="og:title" content="Intelligence Sudcorea: Kim punta a summit con Trump entro dicembre"/>
    <meta property="og:description" content="Roma, 4 nov. (askanews) – La Corea del Nord punta ad avere un nuovo summit tra il leader Kim Jong Un e il presidente Usa Donald Trump entro la fine dell’anno. L’ha affermato l’intelligence sudcoreana in un’audizione a porte chiuse presso il parlamento dei Seoul, di cui ha dato notizia l’agenzia di stampa Yonhap. Secondo […]"/>
  </head>
  <body>
    <article>
      <h1>Intelligence Sudcorea: Kim punta a summit con Trump entro dicembre</h1>
      <h2>Colloqui tecnici riprenderanno entro inizio prossimo mese</h2>
      <address>
        <time datetime="2019-11-04T14:24:35+00:00">04 Nov 2019, 14:24</time>
      </address>
      <figure>
        <img src="http://www.askanews.it/wp-content/uploads/2019/11/20191104_152424_86F2E78B.jpg"/>
      </figure>
      <p>Roma, 4 nov. (askanews) – La Corea del Nord punta ad avere un nuovo summit tra il leader Kim Jong Un e il presidente Usa Donald Trump entro la fine dell’anno. L’ha affermato l’intelligence sudcoreana in un’audizione a porte chiuse presso il parlamento dei Seoul, di cui ha dato notizia l’agenzia di stampa Yonhap.</p>
      <p>Secondo quanto ha riferito Lee Eun-jae, un parlamentare dell’opposizione sudcoreana, il NIS – servizi segreti sudcoreani – ha spiegato che i colloqui tecnici tra Washington e Pyongyang dovrebbero riprendere al più tardi la prima settimana di dicembre.</p>
      <p>Kim Min-ki, un altro parlamentare ma in questo caso della maggioranza, ha detto che, secondo il NIS, “Kim ha in mente un altro summit a dicembre”.</p>
      <p>Non è tuttavia chiaro quali siano le intenzioni degli Usa. La situazione dei negoziati sul nucleare Usa-Nordcorea sembra allo stallo.</p>
      <p>La Corea del Nord ha testato la scorsa settimana un nuovo sistema di lancio multiplo di missili balistici, esacerbando ancora più la situazione, dopo che i colloqui tecnici del mese scorso si sono chiusi senza alcun passo avanti.</p>
    </article>
  </body>
</html>