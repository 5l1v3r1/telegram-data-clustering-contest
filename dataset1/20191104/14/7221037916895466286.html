<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/guzelavrat-otu-nedir-guzel-avrat-otu-zehirli-mi-faydalari-neler/926242"/>
    <meta property="og:site_name" content="medya faresi"/>
    <meta property="article:published_time" content="2019-11-04T14:18:00+00:00"/>
    <meta property="og:title" content="Güzelavrat otu nedir? Güzel avrat otu zehirli mi, faydaları neler?"/>
    <meta property="og:description" content="Eskiden bu yana sağlık alanında kullanılan dulavrat otu olarak da bilinen güzelavrat otu, cilt üzerinde botoks etkisi yaratıyor. Peki, güzelavrat otu ne demek? Güzelavrat otunun faydaları nelerdir?"/>
  </head>
  <body>
    <article>
      <h1>Güzelavrat otu nedir? Güzel avrat otu zehirli mi, faydaları neler?</h1>
      <h2>Eskiden bu yana sağlık alanında kullanılan dulavrat otu olarak da bilinen güzelavrat otu, cilt üzerinde botoks etkisi yaratıyor. Peki, güzelavrat otu ne demek? Güzelavrat otunun faydaları nelerdir?</h2>
      <address>
        <time datetime="2019-11-04T14:18:00+00:00">04 Nov 2019, 14:18</time>
      </address>
      <p>Latince adı ‘Arctium lapa’ olan güzelavrat otu papatyagiller familyasındandır. Soğuğa karşı dayanıklı olan bu bitki nemli bölgeleri sever. Ülkemizde en çok Orta, Kuzey ve Doğu Anadolu bölgesinde bulunur. Avrupa, Kuzey Asya ve Kuzey Amerika’da da oldukça yaygındır. </p>
      <p>Dulavrat otunun diğer isimleri, Pıtrak, Arctium lappa-Lappaofficinalis, Compositae, Dulkarıgömleği, Hanımyaması'dır.</p>
      <p>Bu bitkiden; güzelavrat otu çayı, dulavrat otu yağı, güzelavrat otu tentürü ve güzelavrat otu merhemi üretilir. Güzelavrat otunun kökü gevrektir ve aynı anda hem tatlı hem de acıyı barındıran bir tada sahiptir. Tadı enginarın tadına da benzetilebilir. </p>
      <p>Güzelavrat otunun faydaları nelerdir?</p>
      <p>Kanı temizler.<br/>İdrar söktürücüdür.<br/>Gut hastalığına karşı olumlu etkisi görülür.<br/>Sindirimi kolaylaştırır.<br/>Mide yanmasını alır.<br/>Sistit ve frenginin tedavisinde işe yarar.<br/>Derinin elastikiyetini korumasını sağlayarak botoks etkisi yaratır.<br/>Afrodizyak etkisi sayesinde cinsel isteği ve gücü artırır.<br/>Bedeni güçlendirir.<br/>İştahı açar.<br/>Romatizma ve nikris ağrılarını giderir.<br/>Saç çıkmasını hızlandırır ve kepeği azaltır. <br/>Sedef hastalığı ve sivilce tedavisine iyi gelir.<br/>Kanı temizler.</p>
      <p>Güzelavrat otunun zararları nelerdir?<br/>Kadınların hamile ve emzirme dönemlerinde kullanımı hakkında yeterli bilgi bulunmamaktadır. Bu nedenle, bu dönemlerdeki kadınların kullanması tavsiye edilmez.</p>
      <p>Bileşikgiller familyasındaki diğer bitkilere alerjisi olanlar tüketmemelidir. Mesela; yakup otu, krizantem, papatya, çuha çiçeği gibi...</p>
      <p>Kanı sulandırdığı için bu özelliğe sahip diğer bitkilerle birlikte kullanılmaması gerekir. Bu bitkiler; karanfil, sarımsak ve zencefildir. Ayrıca bu etkisinden dolayı kanın pıhtılaşma süresini uzatır. </p>
      <p>Kronik üşüme ve anemisi olan kişiler doktor kontrolünde kullanmalıdır. İshal durumunda kullanılmaması tavsiye edilir.</p>
    </article>
  </body>
</html>