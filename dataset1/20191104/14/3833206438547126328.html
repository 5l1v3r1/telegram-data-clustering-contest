<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Interesna-sreshta-na-mlada-bulgarska-aktrisa-s-Brad-Pit-911121"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-04T14:50:00+00:00"/>
    <meta property="og:title" content="Интересна среща на млада българска актриса с Брад Пит"/>
    <meta property="og:description" content="Втора българка след успеха на Нина Добрев е на път да покори необятния американски филмов пазар. Мла..."/>
  </head>
  <body>
    <article>
      <h1>Интересна среща на млада българска актриса с Брад Пит</h1>
      <address>
        <time datetime="2019-11-04T14:50:00+00:00">04 Nov 2019, 14:50</time>
      </address>
      <p>Втора българка след успеха на Нина Добрев е на път да покори необятния американски филмов пазар. Младата актриса Мариета Мелроуз участва в третия сезон на сериала на "Нетфликс" - "Нетипичен". Продукцията разказва историята на 18-годишния Сам, който страда от аутизъм и знае абсолютно всичко за пингвините, защото те са голямата му страст. Заобикалящият го свят обаче не е толкова мил и разбиращ. В третия сезон Сам отива в колеж, което е огромно предизвикателство за момче като него. Сред новите му приятели ще бъде Евелин, в чиято роля ще видим българката Мариета Мелроуз. Епизодите с нейно участие вече се завъртяха от 1 ноември на платформата.</p>
      <p>Междувременно на един от фестивалите в Лос Анжелис, където Брад Пит присъствал като зрител, двамата с Мариета се засекли. Случката станала, след като нашенката се обърнала рязко и за секунда да разлее напитката на холивудския красавец. След последвалите извинения тръгнал разговор. Накрая Брад, който в момента се занимава и с частни обучения на актьори, разпитал Мариета в какво точно играе.</p>
      <p>Тя му разказала и вмъкнала, че той е любимият й актьор. Веднага след това Пит взел телефона на мениджъра й и споменал, че ще се радва заедно да участват в бъдещ проект, съобщава "<a href="https://www.bgdnes.bg/Article/7744927">България Днес</a>".</p>
    </article>
  </body>
</html>