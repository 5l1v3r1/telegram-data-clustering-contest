<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/superekspres-na-ligu-chempioniv-grayemo-koefitsiyent-11-80/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-04T14:46:00+00:00"/>
    <meta property="og:title" content="Суперекспрес на Лігу чемпіонів: граємо коефіцієнт 11.80"/>
    <meta property="og:description" content="Стартують матчі четвертого туру Ліги чемпіонів. Пропонуємо зіграти ризикований суперекспрес і розібрати чотири зустрічі. Наш потяг вирушає у дорогу із коефіцієнтом 11.80."/>
  </head>
  <body>
    <article>
      <h1>Суперекспрес на Лігу чемпіонів: граємо коефіцієнт 11.80</h1>
      <address><time datetime="2019-11-04T14:46:00+00:00">04 Nov 2019, 14:46</time> by <a rel="author">Михайло Кузьменко</a></address>
      <p>Стартують матчі четвертого туру Ліги чемпіонів. Пропонуємо зіграти ризикований суперекспрес і розібрати чотири зустрічі. Наш потяг вирушає у дорогу із коефіцієнтом 11.80.</p>
      <p>
        <b>19:55, 05 лис 2019</b>
      </p>
      <p>
        <b>«Барселона» – «Славія»</b>
      </p>
      <p>Каталонська команда не програє на «Камп Ноу» у єврокубках тридцять три гри поспіль. «Барселона» сьогодні буде налаштована рішуче, адже сенсаційна поразка 1:3 від «Леванте» цими вихідними дуже розлютила команду Вальверде. Дійсно, каталонці можуть закріпити своє лідерство у групі «F», знову обігравши «Славію». Потім буде значно простіше у непростих зустрічах проти «Інтера» та «Боруссії» Дортмунд.</p>
      <p>«Славія» заслуговує на компліменти. Чехи гідно діють проти усіх фаворитів групи. Навіть домашній матч проти «Барси» міг завершитись мировою. Подобається також манера гри «Славії», яка не соромиться атакувати та вставляти палки у колеса усім своїм суперникам. Попередній виїзд став фартовим, адже мирова 1:1 проти «Інтера» вважається чудовим результатом. Проти «Барси» повторити щось подібне буде ой як складно. Господарі поля вдома лише перемагають цього сезону, забиваючи у середньому три голи за гру.</p>
      <p>У всіх попередніх зустрічах на «Камп Ноу» «Барселона» неодмінно відзначалася у першому таймі. Більше того, у шести матчах із семи був пробитий «ТБ 1.5» за сорок п’ять хвилин. Гадаю, каталонці знову продемонструють щось подібне, адже налаштовані реваншуватися перед своїми вболівальниками за провал у останній грі проти «Леванте». Ну а «Славії» взагалі втрачати нічого, вони 100% будуть намагатися аналогічно бодай забити своєму грізному опоненту. Отже, для початку пропоную взяти позицію «тотал 1-го тайму більше 1» за коефіцієнт 1.42 від БК <a href="https://bookmaker-ratings.com.ua/review/obzor-bukmekerskoy-kontory-favoritbet/">Favbet</a>.</p>
      <p>
        <b>«Зеніт» – «РБ Лейпциг»</b>
      </p>
      <p>Дуель двох атакувальних команд. Перша очна зустріч у Німеччині подарувала нам вольову перемогу «РБ Лейпцига» 2:1. Гості поки лідирують у групі «G» із шістьма очками, але і «Зеніт», і «Ліон» відстають від «Биків» лише на два очка.</p>
      <p>Пітерська команда продовжує очолювати російську Прем’єр-лігу. Цими вихідними колектив Сергія Сємака вдома провів досить непростий матч проти ЦСКА 1:1, у якому зміг врятувати мирову для себе лише під занавіс гри у більшості. На «Газпром Арені» господарі грають досить потужно – сім перемог та три нічиї. Відзначаємо також і солідну результативність «Зеніта», який у середньому за гру забиває два голи. Крім того, дві попередні гри у групі із трьох росіяни так само провели через «верх», а кожного матчу фіксувався обмін голами.</p>
      <p>«РБ Лейпциг» зараз у вогні. Навіть не знаю, як зупинити цей німецький потяг, який за дві останні гри видав результати 6:1 проти «Вольфсбурга» і вщент розбив «Майнц» 8:0. «Бики» сповідують атакувальний стиль гри, так само маючи середній показник результативності два голи за гру. Але зберегти свої ворота недоторканими у німців аналогічно ще не виходило у всіх попередніх зустрічах в групі та в більшості виїздів. Саме тому я гадаю, що сьогодні ми отримаємо черговий цікавий двобій із чималою кількістю голів. Додаємо варіант «обидві заб’ють і ТБ 2.5» за коефіцієнт 1.94.</p>
      <p>
        <b>«Локомотив» – «Ювентус»</b>
      </p>
      <p>Ще один матч за участю російської команди. Програш сьогодні може остаточно поставити хрест на шансах «Локомотива» вийти в плей-оф Ліги чемпіонів. А от три очки в скарбничку «Ювентуса» дозволять італійцям забезпечити собі вихід із групи на 100%.</p>
      <p>Перша очна битва команд у Турині стала справжнім випробуванням для господарів. «Ювентус» врятував дубль Пауло Дібали, який аргентинець оформив за дві хвилини і приніс перемогу своїй команді 2:1. Попередній виїзд італійців був яскравим – мирова 2:2 на полі «Атлетіко Мадрид», хоча в тому матчі туринці втратили перемогу на 90′ хвилині гри. «Локомотив» три гри у ряд без перемог. Команда Юрія Сьоміна була розбита у дербі «Спартаком» 0:3 і не змогла дотиснути у гостях «Уфу» 1:1.</p>
      <p>Взагалі на рідній арені господарям непросто даються матчі проти потужних суперників. «Матрацники» тут здобули комфортну перемогу 2:0, повністю вигравши гру по усім статистичним показникам. «Ювентус» виграв усі три попередні очні зустрічі проти «Локомотива». Більше того, «Залізничникам» сьогодні не допоможе ряд ключових гравців, серед яких Смолов, Фарфан, Джорджевіч та Міранчук.</p>
      <p>Гадаю, гості просто скористаються своєю перевагою у класі та зможуть повторно обіграти «Локо». На виїздах «Б’янконері» ще не програвали цього сезону, маючи забивну серію у п’яти зустрічах в ряд. Пропоную перевірити позицію «перемога «Ювентуса» із форою (-1)» за коефіцієнт 2.08.</p>
      <p>
        <b>«Црвена Звезда» – «Тоттенхем»</b>
      </p>
      <p>Дуель двох претендентів на вихід у плей-оф. У Лондоні серби були розбиті «Шпорами» 5:0. У «Тоттенхема» пішла гра, у ворота Мілан Боряна залітало практично все. Сьогодні господарі спробують взяти реванш, тому очікуємо на активність нападу «Црвени Звезди».</p>
      <p>На «Райко Мітіч» у Белграді «Црвена Звезда» цього сезону демонструє просто відмінні результати – десять перемог при двох нічиїх і жодної поразки. Крім того, колектив Владан Мілоєвича у всіх цих зустрічах неодмінно відзначався, кладучи у середньому 2.2 голів за гру. А у п’яти іграх у ряд «Црвена Звезда» забиває мінімум двічі. Не солодко тут було і «Олімпіакосу», який ведучи у рахунку 1:0 поступився 1:3. У Лондоні серби завдали п’ять ударів у ствір воріт «Тоттенхема», але відзначитися не вийшло.</p>
      <p>«Шпори» водома і «Шпори» у гостях – це дві різні команди. Колектив Маурісіо Почеттіно ще не святкував жодної перемоги цього сезону у виїзних зустрічах. Лондонці у 70% даних матчів пропускали щоразу більше голу. Криза триває і невідомо, коли вона закінчиться, адже сьогоднішній поєдинок буде непростим для гостей. Нагадаю, «Олімпіакос» у рідних стінах зіграв 2:2 проти «Тоттенхема», а «Брайтон» нещодавно переміг лондонців 3:0. Дається у знаки і травма Уго Льоріса, якого поки що погано замінює аргентинський воротар Пауло Гассаніга.</p>
      <p>Для «Црвени Звезди» успіх у сьогоднішній грі може стати вирішальним у битві за плей-оф. Серби спробують дати гідний бій за принизливу поразку 0:5. Враховуючи феноменальну статистику «Червоно-білих» на «Райко Мітіч», кризову форму «Шпор» та нестабільність у результатах, пропоную взяти розхідний варіант «інд. тотал «Црвени Звезди» більше 1» за коефіцієнт 2.06.</p>
      <related>
        <a href="https://bookmaker-ratings.com.ua/konkurs-favoryt-tyzhnya-do-matchiv-ligy-chempioniv/#comment-69995"/>
      </related>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/borussiya-dortmund-inter-prognoz-i-stavka-oleksiya-andronova/"/>
        <a href="https://bookmaker-ratings.com.ua/tips/valensiya-lill-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/lion-benfika-prognoz-i-stavka-vadyma-skichka/"/>
      </related>
    </article>
  </body>
</html>