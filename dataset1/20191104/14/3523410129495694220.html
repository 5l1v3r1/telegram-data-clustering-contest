<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638099/%D8%A8%DB%8C%D8%A7%D9%86%DB%8C%D9%87-%DB%B3-%D8%AF%D8%B3%D8%AA%DA%AF%D8%A7%D9%87-%D8%AF%D9%88%D9%84%D8%AA%DB%8C-%D8%AF%D8%B1-%D8%AA%DA%A9%D8%B0%DB%8C%D8%A8-%D9%88%D8%B1%D9%88%D8%AF-%D8%B0%D8%B1%D8%AA%E2%80%8C%D9%87%D8%A7%DB%8C-%D8%A2%D9%84%D9%88%D8%AF%D9%87-%D8%A8%D9%87-%DA%A9%D8%B4%D9%88%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T14:31:00+00:00"/>
    <meta property="og:title" content="بیانیه ۳ دستگاه دولتی در تکذیب ورود ذرت‌های آلوده به کشور"/>
    <meta property="og:description" content="سازمان ملی استاندارد، گمرک و وزارت جهاد کشاورزی درباره ذرت های آلوده بیانیه مشترک صادر کردند."/>
  </head>
  <body>
    <article>
      <h1>
        <a href="https://www.bultannews.com/fa/news/638099/%D8%A8%DB%8C%D8%A7%D9%86%DB%8C%D9%87-%DB%B3-%D8%AF%D8%B3%D8%AA%DA%AF%D8%A7%D9%87-%D8%AF%D9%88%D9%84%D8%AA%DB%8C-%D8%AF%D8%B1-%D8%AA%DA%A9%D8%B0%DB%8C%D8%A8-%D9%88%D8%B1%D9%88%D8%AF-%D8%B0%D8%B1%D8%AA%E2%80%8C%D9%87%D8%A7%DB%8C-%D8%A2%D9%84%D9%88%D8%AF%D9%87-%D8%A8%D9%87-%DA%A9%D8%B4%D9%88%D8%B1">بیانیه ۳ دستگاه دولتی در تکذیب ورود ذرت‌های آلوده به کشور</a>
      </h1>
      <h2>سازمان ملی استاندارد، گمرک و وزارت جهاد کشاورزی درباره ذرت های آلوده بیانیه مشترک صادر کردند.</h2>
      <address><time datetime="2019-11-04T14:31:00+00:00">04 Nov 2019, 14:31</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، در بیانیه مشترک این سازمان با <b>گمرک</b> جمهوری اسلامی ایران و <b>وزارت جهاد کشاورزی</b> درباره <b>ذرت های آلوده</b> آمده است: پیرو انتشار اخبار متناقض درباره ورود ذرت های آلوده، به هموطنان گرامی اطمینان می دهیم کیفیت و سلامت 350 هزار تن ذرت قبل از ورود به کشور را سه مرجع نظارتی سازمان ملی استاندارد ایران، وزارت بهداشت، درمان و آموزش پزشکی و سازمان دامپزشکی پایش و تایید کرده اند و سپس مجوزهای لازم برای ترخیص صادر شده است. لذا مصرف کنندگان محترم نسبت به سلامت ذرت ها و محصولات تهیه شده از این محموله هیچگونه نگرانی نداشته باشند.</p>
      <p>در ادامه این بیانیه مشترک آمده است: تاکید می شود برای ذرت هایی که آلودگی آن در آزمایش های متعدد به اثبات رسیده، مجوز ورود به کشور صادر نشده و از ترخیص آنها ممانعت به عمل آمده است. بدیهی است، برای ارکان مختلف دولت، همواره سلامت و ایمنی مواد غذایی جامعه در اولویت قرار دارد.</p>
      <p>انتهای پیام/</p>
    </article>
  </body>
</html>