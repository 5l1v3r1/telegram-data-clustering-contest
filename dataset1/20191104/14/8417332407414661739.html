<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/04/Coop-trekker-tilbake-kakemenn-20319283.ece"/>
    <meta property="og:site_name" content="adressa.no"/>
    <meta property="article:published_time" content="2019-11-04T14:29:35+00:00"/>
    <meta property="og:title" content="Coop trekker tilbake kakemenn"/>
    <meta property="og:description" content="Coop trekker tilbake kakemenn fra butikker flere steder i landet som følge av manglende allergimerking"/>
  </head>
  <body>
    <article>
      <h1>Coop trekker tilbake kakemenn</h1>
      <address><time datetime="2019-11-04T14:29:35+00:00">04 Nov 2019, 14:29</time> by <a rel="author"> NTB</a></address>
      <p>Coop trekker tilbake kakemenn fra butikker flere steder i landet som følge av manglende allergimerking</p>
      <aside><a href="https://www.adressa.no/nyheter/innenriks/2019/11/04/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/04/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/04/javascript:void(0);">Del denne artikkelen på e-post</a></aside>
      <p>Tilbakekallingen gjelder produkt av typen «Coop kakemenn» som er solgt mellom Tynset i Hedmark, Kristiansund i Møre og Romsdal, og Leka i Trøndelag.</p>
      <p>– Det ble brukt en etikett som tilhører et annet produkt, sier kommunikasjonssjef Harald Kristiansen i Coop til <a href="https://www.nationen.no/naering/coop-trekket-tilbake-produkt-etter-feilmerking/">Nationen</a>.</p>
      <p>
        <b>LES OGSÅ: <a href="https://www.adressa.no/nyheter/innenriks/2019/10/19/Europris-tilbakekaller-tyggebein-til-hund-etter-plastfunn-20199217.ece">Europris tilbakekaller tyggebein</a></b>
      </p>
      <p>Tilbaketrekkingen gjelder ifølge Matportalen.no 2.790 forbrukspakker.</p>
      <p>– I ingredienslisten mangler det informasjon om at produktet inneholder hvetemel og egg. Vi oppfordrer de kundene som har disse allergiene, om å levere kakemennene tilbake til butikk slik at de kan få refundert pengene. For andre kunder er kakemennene helt trygge å spise, sier Kristiansen.</p>
      <p>
        <b>LES OGSÅ: <a href="https://www.adressa.no/nyheter/innenriks/2019/10/08/Trekker-tilbake-Salmalaks-etter-funn-av-listeriabakterie-20126123.ece">Trekker tilbake Salmalaks</a></b>
      </p>
      <p>Det skal ikke være meldt om at noen som har blitt syke etter å ha konsumert produktet.</p>
    </article>
  </body>
</html>