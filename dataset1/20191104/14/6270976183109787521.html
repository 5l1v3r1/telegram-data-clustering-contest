<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/04/derzhmytnytsya-zapustyla-kalkulyator-mytnoyi-vartosti-avtomobiliv/"/>
    <meta property="og:site_name" content="Рубрика"/>
    <meta property="article:published_time" content="2019-11-04T14:16:58+00:00"/>
    <meta property="og:title" content="Держмитниця запустила калькулятор митної вартості автомобілів"/>
    <meta property="og:description" content="Державна митна служба запустила в тестовому режимі сервіс автоматичного розрахунку митної вартості й платежів за митне оформлення автомобілів. Про це повідомив глава відомства Максим Нефьодов. “Сервіс підтягує дані щодо мінімальної, середньої та максимальної вартості вказаного авто за 2018-2019 роки на основі реальної інформації мільйона машин більш ніж 2300 моделей. Це робоча база тих авто, що […]"/>
  </head>
  <body>
    <article>
      <h1>Держмитниця запустила калькулятор митної вартості автомобілів</h1>
      <address><time datetime="2019-11-04T14:16:58+00:00">04 Nov 2019, 14:16</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/06/156975-620x420-c-1.jpg"/>
      </figure>
      <p>
        <b>
          <b>Державна митна служба запустила в тестовому режимі сервіс автоматичного розрахунку митної вартості й платежів за митне оформлення автомобілів.</b>
        </b>
      </p>
      <p>Про це повідомив глава відомства <a href="https://www.facebook.com/max.nefyodov">Максим Нефьодов.</a></p>
      <p>“Сервіс підтягує дані щодо мінімальної, середньої та максимальної вартості вказаного авто за 2018-2019 роки на основі реальної інформації мільйона машин більш ніж 2300 моделей. Це робоча база тих авто, що були оформлені на митниці, її почистили вручну від помилок і одруківок, тому цей процес і зайняв на 1.5 місяці довше очікуваного”, – написав Нефьодов.</p>
      <p>“Що мається на увазі “за 2018-2019″? Скажімо, Форд Фокус 2.0 2012 р. випуску в 2013 коштував одні гроші, а зараз – зовсім інші. Машина по параметрах не змінилась, але брати цифри за 2013-й і застосовувати на 4.11.2019 не можна. Тому беремо оформлення за відносно недавній проміжок часу, за який знецінення не таке суттєве”, – пояснив він.</p>
    </article>
  </body>
</html>