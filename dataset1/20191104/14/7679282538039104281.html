<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-dinesh-karthik-single-handed-stunning-catch-of-parthiv-patel-during-deodhar-trophy-final-2831652.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-04T14:35:52+00:00"/>
    <meta property="og:title" content="देवधर ट्रॉफी 2019: कार्तिक ने हैरतअंगेज कैच पकड़ पार्थिव को भेजा पवेलियन, VIDEO वायरल"/>
    <meta property="og:description" content="सोमवार को खेल गए देवधर ट्रॉफी के फाइनल में इंडिया-बी ने इंडिया सी को हराकर खिताब अपने नाम कर लिया। इस मैच में इंडिया-बी की तरफ से खेल रहे दिनेश कार्तिक ने एक ऐसा कैच लपका जिसे देख सब चौंक..."/>
  </head>
  <body>
    <article>
      <h1>देवधर ट्रॉफी 2019: कार्तिक ने हैरतअंगेज कैच पकड़ पार्थिव को भेजा पवेलियन, VIDEO वायरल</h1>
      <address><time datetime="2019-11-04T14:35:52+00:00">04 Nov 2019, 14:35</time> by <a rel="author">लाइव हिन्दुस्तान टीम,नई दिल्ली</a></address>
      <p>सोमवार को खेल गए देवधर ट्रॉफी के फाइनल में इंडिया-बी ने इंडिया सी को हराकर खिताब अपने नाम कर लिया। इस मैच में इंडिया-बी की तरफ से खेल रहे दिनेश कार्तिक ने एक ऐसा कैच लपका जिसे देख सब चौंक गए। कार्तिक ने तेज गेंदबाज इशान पोरल की गेंद पर दाएं तरफ गिरकर इंडिया-बी के कप्तान पार्थिव पटेल का जबरदस्त कैच लिया। उनका यह कैच सोशल मीडिया पर जमकर वायरल हो रहा है। दिनेश कार्तिक हालांकि दुर्भाग्यशाली रहे और उनकी टीम को देवधर ट्रॉफी के फाइनल में हार का सामना करना पड़ा। </p>
      <figure>
        <iframe data-src="https://twitter.com/imsahil_27/status/1191211035144810499?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>इस मैच में केदार जाधव की 86 रन की शानदार पारी और लेफ्ट आर्म स्पिनर शाहबाज़ नदीम के 32 रन पर चार विकेट की बदौलत इंडिया बी ने इंडिया सी को 51 रन से हराकर देवधर ट्रॉफी का खिताब जीत लिया। जेएससीए इंटरनेशनल स्टेडियम में खेले गये फाइनल मैच में इंडिया बी ने सात विकेट पर 283 रन का मजबूत स्कोर बनाया जिसके जवाब में इंडिया सी की टीम नौ विकेट पर 232 रन ही बना सकी। इंडिया सी ने तीन टीमों के टूर्नामेंट में दोनों लीग मैच जीते थे लेकिन फाइनल में उसे हार का सामना करना पड़ा।</p>
      <p>
        <b>
          <a href="https://www.livehindustan.com/cricket/story-fast-bowler-jasprit-bumrah-shares-cool-with-with-captain-playing-it-cool-on-twitter-2831580.html">इंजरी के बाद बुमराह ने शेयर अपनी Cool Pic, फैंस बोले-जल्द वापस आओ</a>
        </b>
      </p>
      <p>
        <b>शुभमन गिल ने तोड़ा विराट का रिकॉर्ड</b>
      </p>
      <p>शुभमन गिल देवधर ट्रॉफी के फाइनल में कप्तानी करने वाले सबसे युवा खिलाड़ी बन गए हैं। उन्होंने इस मामले में भारतीय टीम के कप्तान विराट कोहली का दस साल पुराना रिकॉर्ड तोड़ दिया है। विराट कोहली ने देवधर ट्रॉफी के 2009-10 सेशन में नॉर्थ जोन की तरफ से कप्तानी का जिम्मा संभाला था। उस समय विराट की उम्र 21 साल और 124 दिन थी। वहीं शुभमन गिल की बात करें तो उन्होंने यह कारनामा 20 साल और 57 दिनों की उम्र में किया है।</p>
      <p>
        <b>
          <a href="https://www.livehindustan.com/cricket/story-bcci-wants-new-rules-of-ipl-as-any-team-have-option-to-change-player-any-time-2831089.html">IPL का बढ़ेगा रोमांच, प्लेइंग XI में शामिल होंगे 15 खिलाड़ी!</a>
        </b>
      </p>
    </article>
  </body>
</html>