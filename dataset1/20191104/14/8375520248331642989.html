<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/wizz-air-vpershe-za-11-rokiv-vikonav-reysi-z-odesi-637600.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T14:55:49+00:00"/>
    <meta property="og:title" content="Wizz Air вперше за 11 років виконав рейси з Одеси"/>
    <meta property="og:description" content="Відтепер угорський лоукостер двічі на тиждень літатиме з Одеси до Угорщини, Німеччини, Польщі та Словаччини"/>
  </head>
  <body>
    <article>
      <h1>Wizz Air вперше за 11 років виконав рейси з Одеси</h1>
      <address>
        <time datetime="2019-11-04T14:55:49+00:00">04 Nov 2019, 14:55</time>
      </address>
      <h4>Відтепер угорський лоукостер двічі на тиждень літатиме з Одеси до Угорщини, Німеччини, Польщі та Словаччини</h4>
      <p>Угорський лоукостер Wizz Air виконав перші рейси з міжнародного аеропорту Одеса до Будапешта (Угорщина), Берліна (Німеччина), Гданська, Вроцлава, Катовіце (Польща) і Братислави (Словаччина), повідомили в авіакомпанії.</p>
      <p>Відтепер польоти здійснюватимуться двічі на тиждень:</p>
      <p> — Вроцлав — по понеділках і п’ятницях;</p>
      <p> — Берлін (Шьонефельд) — по вівторках і суботах;</p>
      <p> — Будапешт — по вівторках і суботах;</p>
      <p> — Катовіце — по вівторках і суботах;</p>
      <p> — Братислава — по середах і неділях;</p>
      <p> — Гданськ — по понеділках і п’ятницях.</p>
      <p>Вартість складає від 429 грн в один бік з ручним багажем.</p>
      <p>Wizz Air стане першою авіакомпанією в аеропорту Одеса, міжнародні рейси якої будуть повністю і на приліт, і на виліт обслуговуватися в новому терміналі.</p>
      <p>У 2008 році Wizz Air Ukraine, «дочка» угорської авіакомпанії, кілька місяців виконувала польоти за маршрутом Одеса-Київ.</p>
      <p>Раніше повідомлялося, що з березня 2020 року Wizz Air запускає рейси із Запоріжжя до Гданська, Вроцлава, Кракова (всі - Польща), Відня (Австрія), Вільнюса (Литва) і Будапешта (Угорщина).</p>
      <p>Як повідомлялося, <a href="https://glavcom.ua/economics/finances/wizz-air-i-skyup-mayzhe-sinhronno-zapustili-novi-reysi-zi-lvova-635934.html">Wizz Air і SkyUp майже синхронно запустили нові рейси зі Львова.</a></p>
      <p>Також <a href="https://glavcom.ua/news/wizz-air-nastupnogo-roku-zapustit-15-novih-reysiv-z-polshchi--622467.html">Wizz Air наступного року запустить 15 нових рейсів з Польщі.</a></p>
      <related>
        <a href="https://glavcom.ua/country/incidents/loukster-wizz-air-obicyaje-u-2020-roci-zbilshiti-kilkist-ukrajinskih-reysiv-625996.html"/>
      </related>
    </article>
  </body>
</html>