<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/04/society/attiki-kakokairia-kai-xaos-stous-dromous/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-04T14:47:42+00:00"/>
    <meta property="og:title" content="Αττική: Κακοκαιρία και χάος στους δρόμους"/>
    <meta property="og:description" content="Σοβαρά προβλήματα στις συγκοινωνίες – Σφοδρές βροχοπτώσεις έχουν μετατρέψει τους δρόμους σε ποτάμια"/>
  </head>
  <body>
    <article>
      <h1>Αττική: Κακοκαιρία και χάος στους δρόμους</h1>
      <h2>Σοβαρά προβλήματα στις συγκοινωνίες – Σφοδρές βροχοπτώσεις έχουν μετατρέψει τους δρόμους σε ποτάμια</h2>
      <address><time datetime="2019-11-04T14:47:42+00:00">04 Nov 2019, 14:47</time> by <a rel="author">ΤοΒΗΜΑ Team</a></address>
      <p>Η κακοκαιρία σαρώνει το μεγαλύτερο μέρος της χώρας, με ισχυρές βροχές και καταιγίδες να σημειώνονται και στην Αττική.</p>
      <p>Σύμφωνα με τους μετεωρολόγους, η κακοκαιρία θα συνεχιστεί τουλάχιστον μέχρι το απόγευμα, με τις Αρχές να είναι σε επιφυλακή για την αντιμετώπιση πλημμυρικών φαινομένων.</p>
      <p><a href="https://www.in.gr/2019/11/04/politics/nees-symfonies-se-5-tomeis-metaksy-elladas-kai-kina-ti-apofasisan-mitsotakis-kai-si-tzinpingk/">Διαβάστε ακόμη : Νέες συμφωνίες μεταξύ Ελλάδας και Κίνας σε 5 τομείς - Τι αποφάσισαν Μητσοτάκης – Σι Τζινπίνγκ <br/></a>Λόγω της έντονης βροχόπτωσης που «χτυπά» το λεκανοπέδιο την τελευταία ώρα, έχουν προκληθεί σοβαρά προβλήματα στο οδικό δίκτυο.</p>
      <figure>
        <img src="https://www.in.gr/wp-content/uploads/2019/11/1-151-600x314.jpg"/>
        <figcaption>[Η κίνηση στους δρόμους στις 16:35]</figcaption>
      </figure>
      <h3>Έχουν πέσει ήδη 6.650 κεραυνοί</h3>
      <p>Στο μεταξύ, όπως αναφέρει το meteo.gr, το ψυχρό μέτωπο που τις μεσημεριανές ώρες της Δευτέρας εκτεινόταν από τη Σερβία έως τα νοτιότερα τμήματα του Ιονίου και το οποίο είναι υπεύθυνο για τις βροχές και τις καταιγίδες που εκδηλώνονται στη χώρα μας, είχε προκαλέσει έως τις 14:00 σχεδόν 6.650 κεραυνούς, από τους οποίους οι 3.500 εντός της ελληνικής επικράτειας.</p>
      <p>Έντονες κατά τόπους βροχοπτώσεις εκδηλώθηκαν το πρωί της Δευτέρας στη Δυτική Ελλάδα και στην Πελοπόννησο, με τα φαινόμενα στο Βόρειο Ιόνιο, στην Ήπειρο και στη Νότια Πελοπόννησο να συνοδεύονται από σποραδικές καταιγίδες.</p>
      <p>Τα μεγαλύτερα ύψη βροχόπτωσης που καταγράφηκαν από το δίκτυο αυτόματων μετεωρολογικών σταθμών του Εθνικού Αστεροσκοπείου Αθηνών / meteo.gr το πρωί της Δευτέρας, ήταν στα Δερβίζιανα Ιωαννίνων (50 χιλιοστά), στην Καλαμάτα (48), στους Μολάους Λακωνίας (47) και στη Δωδώνη (41 χιλιοστά).</p>
      <h3>Αναλυτικά η πρόγνωση από την ΕΜΥ για σήμερα:</h3>
      <p>
        <b>Αττική</b>
      </p>
      <p>Καιρός: Νεφώσεις με βροχές και σποραδικές καταιγίδες κατά διαστήματα.<br/>Άνεμοι: Νότιοι 5 με 6 και στα ανατολικά και νότια τοπικά 7 μποφόρ. Τη νύχτα θα στραφούν σε δυτικούς νοτιοδυτικούς και θα εξασθενήσουν.<br/>Θερμοκρασία: Από 14 έως 21 βαθμούς Κελσίου.</p>
      <p>
        <b>Θεσσαλονίκη</b>
      </p>
      <p>Καιρός: Νεφώσεις παροδικά αυξημένες με τοπικές βροχές κυρίως από το μεσημέρι.<br/>Άνεμοι: Από νότιες διευθύνσεις 4 με 5 μποφόρ.<br/>Θερμοκρασία: Από 11 έως 20 βαθμούς Κελσίου.</p>
      <p>
        <b>Μακεδονία, Θράκη</b>
      </p>
      <p>Καιρός: Νεφώσεις με βροχές και βαθμιαία στα ανατολικά σποραδικές καταιγίδες. Από το απόγευμα τα φαινόμενα στη Θράκη θα είναι κατά τόπους ισχυρά. Από το βράδυ και από τα δυτικά ο καιρός θα παρουσιάσει σταδιακή βελτίωση.<br/>Άνεμοι: Νότιοι 5 με 6, στα ανατολικά 6 με 7 και πιθανώς πρόσκαιρα έως 8 μποφόρ. Τη νύχτα από τα δυτικά θα στραφούν σε νοτιοδυτικούς και θα εξασθενήσουν.<br/>Θερμοκρασία: Από 10 έως 19 βαθμούς Κελσίου.</p>
      <p>
        <b>Νησιά Ιονίου, Ήπειρος, δυτική Στερεά, δυτική Πελοπόννησος</b>
      </p>
      <p>Καιρός: Νεφώσεις με βροχές και καταιγίδες κατά τόπους ισχυρές. Από το βράδυ και από τα βόρεια τα φαινόμενα θα εξασθενήσουν.<br/>Άνεμοι: Αρχικά νότιοι νοτιοανατολικοί 5 με 7 και στο Ιόνιο τοπικά 8 μποφόρ που γρήγορα θα στραφούν σε νοτιοδυτικούς και από το μεσημέρι σταδιακά θα εξασθενήσουν.<br/>Θερμοκρασία: Από 15 έως 20 βαθμούς Κελσίου.</p>
      <p>
        <b>Θεσσαλία, ανατολική Στερεά, Εύβοια, ανατολική Πελοπόννησος</b>
      </p>
      <p>Καιρός: Νεφώσεις με τοπικές βροχές και στα νότια σποραδικές καταιγίδες κατά διαστήματα. Τα φαινόμενα θα είναι πρόσκαιρα ισχυρά στα νότια.<br/>Άνεμοι: Από νότιες διευθύνσεις 5 με 6 και τοπικά 7 μποφόρ. Τη νύχτα θα στραφούν σε νοτιοδυτικούς και θα εξασθενήσουν.<br/>Θερμοκρασία: Από 13 έως 21 βαθμούς Κελσίου.</p>
      <p>
        <b>Κυκλάδες, Κρήτη</b>
      </p>
      <p>Καιρός: Νεφώσεις παροδικά αυξημένες με βροχές και σποραδικές καταιγίδες κυρίως στην Κρήτη.<br/>Άνεμοι: Από νότιες διευθύνσεις 4 με 6 και τοπικά έως 7 μποφόρ.<br/>Θερμοκρασία: Από 17 έως 22 βαθμούς Κελσίου.</p>
      <p>
        <b>Νησιά ανατολικού Αιγαίου, Δωδεκάνησα</b>
      </p>
      <p>Καιρός: Νεφώσεις με βροχές και βαθμιαία σποραδικές καταιγίδες. Τα φαινόμενα από το απόγευμα θα είναι κατά τόπους ισχυρά.<br/>Άνεμοι: Νότιοι νοτιοανατολικοί 6 με 7 και τοπικά στα βόρεια έως 8 μποφόρ.<br/>Θερμοκρασία: Από 16 έως 23 βαθμούς Κελσίου.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>