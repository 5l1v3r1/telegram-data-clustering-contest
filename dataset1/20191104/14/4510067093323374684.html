<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-48/copac-cazut-peste-o-masina-in-oradea-152547.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-04T14:51:00+00:00"/>
    <meta property="og:title" content="Copac căzut peste o maşină în Oradea"/>
    <meta property="og:description" content="Vântul puternic care s-a abătut luni peste Oradea a cauzat pagube. În Oradea, un copac a căzut peste o maşină, din fericire neînregistrându-se victime."/>
  </head>
  <body>
    <article>
      <h1>Copac căzut peste o maşină în Oradea</h1>
      <address><time datetime="2019-11-04T14:51:00+00:00">04 Nov 2019, 14:51</time> by <a rel="author" href="https://www.ebihoreanul.ro/contact/Elena%20Marinescu#redactia_form" target="_blank">Elena Marinescu</a></address>
      <figure>
        <img src="https://cdn.ebihoreanul.ro/static/gallery_big/copac-cazut-vant-isu-041119.jpg"/>
        <figcaption>foto: arhivă</figcaption>
      </figure>
      <p>Vântul puternic care s-a abătut luni peste Oradea a cauzat pagube. În Oradea, un copac a căzut peste o maşină, pe strada Mihail Kogălniceanu.</p>
      <p>"Pentru înlăturarea copacului căzut pe autoturism a intervenit Detaşamentul 1 de Pompieri Oradea. Deocamdată nu au fost semnalate alte situaţii de urgenţă generate de vântul puternic", a declarat BIHOREANULUI maiorul Camelia Roşca, purtătorul de cuvânt al Inspectoratului pentru Situaţii de Urgenţă Crişana.</p>
      <p>Din fericire, evenimentul nu s-a soldat cu victime omeneşti.</p>
      <p>Judeţul Bihor este vizat, luni, de o informare meteorologică de tip cod galben de vânt.</p>
      <p>Potrivit meteorologilor, până la ora 16, cel puţin, vor avea loc "intensificări temporare ale vântului cu viteze la rafală de 55... 60 km/h şi izolat 70 km/h; la munte, vitezele la rafală vor atinge local 80... 90 km/h".</p>
    </article>
  </body>
</html>