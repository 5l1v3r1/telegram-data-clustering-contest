<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/04/karta/karta-oos-sytuacziya-sxodi-ukrayiny-4-lystopada"/>
    <meta property="og:site_name" content="Слово і Діло"/>
    <meta property="article:published_time" content="2019-11-04T14:30:00+00:00"/>
    <meta property="og:title" content="Карта ООС: ситуація на сході України на 4 листопада"/>
    <meta property="og:description" content="Ситуація на сході країни станом на 4 листопада 2019 року за даними РНБО України, пресцентру ООС, Міністерства оборони, журналістів і волонтерів."/>
  </head>
  <body>
    <article>
      <h1>Карта ООС: ситуація на сході України на 4 листопада</h1>
      <address>
        <time datetime="2019-11-04T14:30:00+00:00">04 Nov 2019, 14:30</time>
      </address>
      <p>
        <b>Ситуація на сході країни станом на 4 листопада 2019 року за даними РНБО України, пресцентру ООС, Міністерства оборони, журналістів і волонтерів.</b>
      </p>
      <figure>
        <img src="http://media.slovoidilo.ua/media/infographics/10/98365/karta-ato-snbo-2019-11-04-ru_origin.jpg"/>
      </figure>
      <p>Ситуація на лінії зіткнення порівняно з попередньою добою суттєво не змінилася. Російсько-окупаційні війська 14 разів обстріляли наші оборонні позиції, у тому числі одного разу із забороненого Мінськими домовленостями міномету калібру 82 мм, а також з гранатометів різних систем, великокаліберних кулеметів та стрілецької зброї.</p>
      <h3>Луганський напрямок</h3>
      <p>Більшість з цих обстрілів, 10-ть, обліковано на цьому напрямку.</p>
      <p>Тричі з гранатометів різних систем та великокаліберних кулеметів противник відкривав вогонь поблизу Луганського.</p>
      <p>Вранці неподалік Новолуганського та увечері біля Зайцевого лунали ворожі станкові протитанкові і автоматичні гранатомети та стрілецька зброя.</p>
      <p>По опорних пунктах підрозділів Об’єднаних сил в районі Травневого окупанти увечері випустили 2 міни калібру 82 мм, а також тривалий час вели вогонь з ручних протитанкових гранатометів та стрілецької зброї.</p>
      <p>Позиції наших військ поблизу Новозванівки противник з боку Калинового обстріляв з автоматичних гранатометів та кулеметів великого калібру, а біля Хутора Вільного 20 хвилин вів вогонь з підствольних гранатометів та стрілецької зброї.</p>
      <p>Також 20 хвилин після 18:00 окупанти з боку шахти імені Гагаріна зі станкових і ручних протитанкових гранатометів та великокаліберних кулеметів обстрілювали військовослужбовців Збройних Сил України, які виконують бойові завдання неподалік Південного.</p>
      <p>У районі Золотого, поза межами ділянки розведення, після опівдня зафіксовано 15-хвилинний ворожий обстріл із застосуванням кулеметів великого калібру.</p>
      <h3>Донецький напрямок</h3>
      <p>4 рази противник порушив режим тиші тут.</p>
      <p>З 16:30 упродовж 40 хвилин окупанти зі станкових і ручних протитанкових, а також автоматичних гранатометів вели вогонь по наших опорних пунктах неподалік Водяного.</p>
      <p>У період з 18:00 до 19:00 російсько-окупаційні війська обстріляли позиції підрозділів Об’єднаних сил біля населених пунктів Піски і Пищевик з ручних протитанкових гранатометів та великокаліберних кулеметів, а поблизу Невельського – з кулеметів великого калібру та стрілецької зброї.</p>
      <p>Упродовж минулої доби один військовослужбовець зі складу Об’єднаних сил зазнав поранення. Наразі нашому воїну надається необхідна медична допомога в одному з військових мобільних госпіталів.</p>
      <p><b>Обстановка на сьогодні</b>, 04 листопада</p>
      <p>Від початку поточної доби до 12:30 російсько-окупаційні війська здійснили 3 обстріли.</p>
      <p>На Луганському напрямку противник вночі з боку Доломітного випустив 4 міни 82-го калібру, вів вогонь з ручних протитанкових і автоматичних станкових гранатометів та великокаліберних кулеметів по опорних пунктах підрозділів Об’єднаних сил неподалік Новолуганського.</p>
      <p>Після 09:00 окупанти понад пів години з автоматичних гранатометів, кулеметів великого калібру та стрілецької зброї обстрілювали позиції наших військ поблизу Кримського.</p>
      <p>На Донецькому напрямку близько 09:00 з ручних протитанкових гранатометів були обстріляні наші військовослужбовці, які виконують бойові завдання в районі населеного пункту Пищевик.</p>
      <p>За даною інформацією, внаслідок сьогоднішніх ворожих обстрілів втрат серед особового складу Об’єднаних сил немає.</p>
    </article>
  </body>
</html>