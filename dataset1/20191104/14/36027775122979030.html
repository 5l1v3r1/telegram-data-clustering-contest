<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/04/tojikistondan-137-mln-somlik-zargarlik-buyumlarini-oyoq-kiyimida-ozbekistonga-olib-otmoqchi-bolgan-shaxs-toxtatib-qolindi/?utm_source=daryo"/>
    <meta property="og:site_name" content="Daryo"/>
    <meta property="article:published_time" content="2019-11-04T14:56:00+00:00"/>
    <meta property="og:title" content="Tojikistondan 13,7 mln so‘mlik zargarlik buyumlarini oyoq kiyimida O‘zbekistonga olib o‘tmoqchi bo‘lgan shaxs to‘xtatib qolindi"/>
    <meta property="og:description" content="Holat yuzasidan bojxona organlari tomonidan surishtiruv harakatlari davom ettirilmoqda"/>
  </head>
  <body>
    <article>
      <h1>Tojikistondan 13,7 mln so‘mlik zargarlik buyumlarini oyoq kiyimida O‘zbekistonga olib o‘tmoqchi bo‘lgan shaxs to‘xtatib qolindi</h1>
      <address>
        <time datetime="2019-11-04T14:56:00+00:00">04 Nov 2019, 14:56</time>
      </address>
      <p>Samarqandda fuqaro zargarlik buyumlarini oyoq kiyimiga yashirib o‘tmoqchi bo‘lgani aniqlandi. Bu haqda “Daryo”ga Davlat bojxona qo‘mitasi matbuot xizmati xabar berdi.</p>
      <figure>
        <img src="https://s.daryo.uz/wp-content/uploads/2019/11/oyoq-kiyim-zargar.jpg"/>
        <figcaption>Foto: Davlat bojxona qo‘mitasi matbuot xizmati</figcaption>
      </figure>
      <p>Qayd etilishicha, Samarqand viloyati bojxona boshqarmasining Tojikiston chegarasida joylashgan “Jartepa” chegara bojxona posti orqali O‘zbekistonga kirib kelgan fuqaro B.M.ning xatti-harakatlari bojxonachilar e’tiborini tortib, u belgilangan tartibda bojxona nazoratidan o‘tkazilgan.</p>
      <p>Tekshiruvlar natijasida ushbu fuqaro oyoq kiyimining tovon qismi ichiga umumiy qiymati 13,7 million so‘mlik 93 gramm tilladan yasalgan zargarlik buyumlarini yashirganligi aniqlangan.</p>
      <p>Hozirda yuqoridagi holat yuzasidan bojxona organlari tomonidan surishtiruv harakatlari davom ettirilmoqda.</p>
      <p>Bundan avval Qoraqalpog‘istonda yo‘lovchi 33 million so‘mlik viskilarni O‘zbekiston chegarasidan yashirincha olib <a href="https://daryo.uz/2019/11/04/qoraqalpogistonda-yolovchi-33-million-somlik-viskilarni-yashirincha-olib-otmoqchi-boldi/">o‘tmoqchi bo‘lgani</a>, yana bir shaxs qadimiy tangalarni olib chiqib ketishga uringani haqida <a href="https://daryo.uz/2019/11/04/qoraqalpogistonda-qadimiy-tangalarni-olib-chiqib-ketishga-uringan-shaxs-qolga-olindi/">xabar berilgandi</a>.</p>
    </article>
  </body>
</html>