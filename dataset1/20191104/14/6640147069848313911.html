<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/adobe-lightroom-tutte-le-novita-delle-differenti-versioni/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T14:10:00+00:00"/>
    <meta property="og:title" content="Adobe Lightroom, tutte le novità delle differenti versioni"/>
    <meta property="og:description" content="Lightroom, migliorato in tutte le versioni, con strumenti per velocizzare i lavori."/>
  </head>
  <body>
    <article>
      <h1>Adobe Lightroom, tutte le novità delle differenti versioni</h1>
      <address><time datetime="2019-11-04T14:10:00+00:00">04 Nov 2019, 14:10</time> by <a rel="author">Andrea Ferrario</a></address>
      <p>Adobe aggiorna <b>Lightroom</b>, aggiungendo e migliorando funzioni in praticamente tutte le versioni per PC Windows, Mac o mobile.</p>
      <p>Iniziamo con i <b>tutorial passo passo</b>, inizialmente presenti sulle versioni Android, ChromeOS e iOS, e ora disponibili su tutte le versioni. I tutorial offerti non servono per insegnare il funzionamento dell’applicazione, o almeno non solo, infatti sono ispirati al modo in cui vari artisti migliorano le proprie foto, e vi permettono di fare lo stesso con i vostri scatti.</p>
      <p><b>Lo strumento di esportazione ora offre più controllo</b>, oltre ai soliti formati è stato aggiunto il formato TIF, nonché la scelta della risoluzione, compressione, meta data, nome del file, spazio colore e nitidezza.</p>
      <figure>
        <img src="https://www.tomshw.it/images/images/2019/11/foto-generiche-60356.768x432.jpg"/>
      </figure>
      <p><b>La versione per Windows e Mac ora sfruttano la GPU durante la fase di editing</b>, con lo scopo di offrire un’esperienza più fluida, senza rallentamenti. I vantaggi sono più visibili su monitor ad alta risoluzione (4K), e ovviamente le prestazioni dipendono anche dalla scheda grafica installata.</p>
      <p>Una nuova funzione di auto-completamento contestuale dell’immagine è ora presente; potrete sistemare le proporzioni o i difetti dell’obiettivo di un’immagine e lasciare che sia il software a riempire gli “spazi bianchi” che si creeranno.</p>
      <p>Le versioni per Android e Chrome OS (la versione iOS è in arrivo), offrono ora più funzioni di esportazione, con maggior controllo sui metadata, watermark, nome del file, spazio colore e nitidezza.</p>
      <p>Sulla versione per iOS arriva invece, fin da subito, il batch editing, già visto sulle versioni Windows, Mac e Android. Questa funzione vi permette di “copiare” la lista di modifiche effettuate su una foto e riprodurla su altre immagini.</p>
      <p><b>I professionisti saranno felici di poter esportare le proprie foto in differenti formati</b>, tutto in una singola operazione, così da creare file per la stampa così come versioni a qualità inferiore per un sito web, ad esempio.</p>
      <blockquote>Per tutte le novità da Adobe MAX, <a href="http://www.tomshw.it/speciale/adobe-max-2019/">visita questa pagina</a></blockquote>
    </article>
  </body>
</html>