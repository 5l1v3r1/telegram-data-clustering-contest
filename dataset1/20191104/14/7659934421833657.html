<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1975901/yunanistanda-bir-t%C4%B1rda-41-ka%C3%A7ak-g%C3%B6%C3%A7men-yakaland%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-04T14:45:00+00:00"/>
    <meta property="og:title" content="Yunanistan'da bir tırda 41 kaçak göçmen yakalandı"/>
    <meta property="og:description" content="Yunanistan polisi, ülkenin kuzeyindeki bir otoyolda tır içerisine gizlenmiş 41 kaçak göçmen bulunduğunu açıkladı. Reuters'ın haberine göre tırdaki soğutma sisteminin açık olmadığı ve göçmenlerin durumunun iyi olduğu kaydedildi.  Yunanistan polisi tar"/>
  </head>
  <body>
    <article>
      <h1>Yunanistan'da bir tırda 41 kaçak göçmen yakalandı</h1>
      <address>
        <time datetime="2019-11-04T14:45:00+00:00">04 Nov 2019, 14:45</time>
      </address>
      <p>Yunanistan polisi, ülkenin kuzeyindeki bir otoyolda tır içerisine gizlenmiş 41 kaçak göçmen bulunduğunu açıkladı.<br/><br/>Reuters'ın haberine göre tırdaki soğutma sisteminin açık olmadığı ve göçmenlerin durumunun iyi olduğu kaydedildi. <br/><br/>Yunanistan polisi tarafından yapılan açıklamada, ülkenin kuzeyindeki İskeçe kentinde bir tırda gizlenmiş 41 kaçak göçmen bulunduğu belirtildi. Tır şoförünün gözaltına alındığı, sığınmacıların ise kimlik tespiti için karakola götürüldüğü belirtildi.<br/><br/>Göçmenlerin büyük bir kısmının ise Vietnamlı ve Afgan olduğu bildirildi. Yerel kaynaklar tarafından yapılan açıklamada, göçmenlerin Selanik kentine gidip oradan farklı Avrupa ülkelerine geçiş yapmayı planladıkları öne sürüldü.<br/><br/>Yunan polisi, göçmenlerin tehlikeli bir yolculuk yaptığını ve İngiltere’nin Essex bölgesinde meydana gelen olayın bir benzerinin yaşanabileceğini söyledi.<br/><br/>İngiltere’de 23 Ekim’de Waterglade Sanayi Sitesi’nde park halindeki bir tırın konteynerinde 39 ceset bulunmuştu.</p>
    </article>
  </body>
</html>