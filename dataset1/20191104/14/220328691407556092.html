<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/energo-pro-vrchi-zelen-sertifikat-na-sever-eksport-ood-405846.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T14:24:57+00:00"/>
    <meta property="og:title" content="ЕНЕРГО-ПРО връчи зелен сертификат на Север Експорт ООД"/>
    <meta property="og:description" content="ЕНЕРГО-ПРО Енергийни Услуги насърчава производството и търговията с електроенергия, генерирана по екологичен начин"/>
  </head>
  <body>
    <article>
      <h1>ЕНЕРГО-ПРО връчи зелен сертификат на Север Експорт ООД</h1>
      <address><time datetime="2019-11-04T14:24:57+00:00">04 Nov 2019, 14:24</time> by <a rel="author">Стандарт</a></address>
      <p>Фирма Север Експорт ООД, повече от 20 години водещо име в националната и местна рибопреработвателна промишленост и дистрибуция, се присъедини към общността на „зелените“ компании в България. Сертификатът, удостоверяващ използването на 100 % енергия, генерирана по екологичен път, беше предаден на Полина Харасимова, маркетинг мениджър в Север Експорт от Албена Лазарова, търговски директор в ЕНЕРГО-ПРО Енергийни Услуги и Деница Николова, мениджър продажби.</p>
      <p>Фирма Север Експорт е експерт в своя бранш, дългогодишен клиент и уважаван партньор на енергийния търговец. Ориентирана към производство и търговия с риба и рибни изделия от висок клас, Север Експорт държи на контрола на качеството, затова работи в условията на затворен цикъл при местния добив и само с доказали се във времето чуждестранни дистрибутори при внос. Изборът да използва изцяло зелена енергия е част от политиката на Север Експорт за чиста природа и бъдеща гаранция за качество на предлаганата от фирмата продукция.</p>
      <p>ЕНЕРГО-ПРО Енергийни Услуги насърчава производството и търговията с електроенергия, генерирана по екологичен начин. Компанията издава удостоверения за зелена енергия в уверение на това, че продадената електрическа енергия е произведена изцяло от възобновяеми източници. Документът се базира на Гаранции за произход, издадени от Агенция за устойчиво енергийно развитие, които се прехвърлят на името на клиента в регистъра на Агенцията.</p>
      <p> </p>
    </article>
  </body>
</html>