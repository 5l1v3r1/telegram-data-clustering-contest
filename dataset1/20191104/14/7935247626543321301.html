<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/irana-ofke-3-olu-214106h.htm"/>
    <meta property="og:site_name" content="OLAY"/>
    <meta property="article:published_time" content="2019-11-04T14:23:05+00:00"/>
    <meta property="og:title" content="İran'a öfke: 3 ölü"/>
    <meta property="og:description" content="Petrol zengini Irak'ta ekonomik kriz ve yoksulluğa karşı düzenlenen eylemler İran karşıtı öfkeye dönüştü. Kerbela'da İran Konsolosluğu'na saldıran göstericilere güvenlik güçlerinin ateş açması sonucu üç kişi öldü."/>
  </head>
  <body>
    <article>
      <h1>İran'a öfke: 3 ölü</h1>
      <h2>Petrol zengini Irak'ta ekonomik kriz ve yoksulluğa karşı düzenlenen eylemler İran karşıtı öfkeye dönüştü. Kerbela'da İran Konsolosluğu'na saldıran göstericilere güvenlik güçlerinin ateş açması sonucu üç kişi öldü.</h2>
      <address>
        <time datetime="2019-11-04T14:23:05+00:00">04 Nov 2019, 14:23</time>
      </address>
      <p>Irak'ta geçtiğimiz ayın başından bu yana yoksulluk ve yolsuzluğa karşıtı düzenlenen eylemler hız kesmiyor. <br/>Son olarak başkent Bağdat'ta güvenlik güçlerinin göstericilere gerçek mermiyle ateş açması sonucu en az beş kişinin öldüğü belirtildi. Şiilerin kutsal kenti Kerbela ise önceki gece gergin bir gece geçirdi; İran'ın ülkedeki siyasi nüfuzunu protesto eden bir gruba ateş açılması sonucu üç kişi öldü. Kerbela'daki eylem sırasında, “İran dışarı, Kerbela özgürdür” gibi sloganlar atan bir grubun İran Konsolosluğu'nun önünde toplanıp lastik yaktığı belirtildi. Ancak Reuters'ın güvenlik kaynaklarına dayandırdığı habere göre, eylemciler konsolosluğa girmeye çalışınca güvenlik güçleri ateş açtı. </p>
      <p>Irak İnsan Hakları Yüksek Komisyonu (IHCHR), bu sırada üç kişinin öldüğünü doğruladı. Gerilim sırasında güvenlik güçleri de dahil olmak üzere, en az 12 kişi yaralandı.</p>
      <p>
        <b>250'DEN FAZLA ÖLÜ</b>
      </p>
      <p>Irak'ta 1 Ekim'den bu yana düzenlenen gösterilerde işsizlik, kamu hizmetlerini yetersizliği ve yolsuzluk protesto ediliyor. Bağdat başta olmak üzere ülkenin orta ve güney kentlerine yayılan eylemlerde 250'den fazla ölü, 8 binden fazla yaralı mevcut.</p>
      <p>Irak Başbakanı Abdulmehdi ise önceki gece eylemlerin durdurulması çağrısı yaparak, protestocuların hedefine ulaştığını ve artık ekonomiye zarar verilmekte olduğun savundu. Abdulmehdi, politikacıların kendisinin yerine geçecek kişiyi belirlemesi ve reform sözü vermeleri durumunda istifa edeceğini de ekledi. Ancak protestocular bunun yeterli olmadığını ve bütün siyasi sınıfın temizlenmesi gerektiğini dile get</p>
    </article>
  </body>
</html>