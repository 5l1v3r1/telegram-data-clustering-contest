<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/4/653293/"/>
    <meta property="og:site_name" content="Економічна правда"/>
    <meta property="article:published_time" content="2019-11-04T14:03:00+00:00"/>
    <meta property="og:title" content="Облікова ставка була знижена одноголосно — НБУ"/>
    <meta property="og:description" content="Всі члени Комітету монетарної політики Національного банку за підсумками засідання 22-23 жовтня висловилися за зниження облікової ставки."/>
  </head>
  <body>
    <article>
      <h1>Облікова ставка була знижена одноголосно — НБУ</h1>
      <address>
        <time datetime="2019-11-04T14:03:00+00:00">04 Nov 2019, 14:03</time>
      </address>
      <p>Всі члени Комітету монетарної політики Національного банку за підсумками засідання 22-23 жовтня висловилися за зниження облікової ставки.</p>
      <p>Про це повідомляє<a href="https://www.facebook.com/NationalBankOfUkraine/photos/a.1527608470786653/2407133632834128/?type=3&amp;theater"> прес-служба НБУ.</a></p>
      <p>Учасники дискусії відзначили, що є достатньо макроекономічних підстав для швидшого пом’якшення монетарної політики, ніж передбачав липневий макропрогноз.</p>
      <p>За підсумками вересня, споживча інфляція становила 7,5% у річному вимірі, а базова інфляція – 6,5%, що було нижчим за прогноз НБУ.</p>
      <p>Зазначається, що рішення щодо прискорення зниження облікової ставки базується на ключовому припущенні макроекономічного прогнозу щодо успішної співпраці з МВФ.</p>
      <p>Серед ризиків нереалізації макроекономічного прогнозу на кінець 2020 року (інфляція - 5%, економічне зростання - 3,5-4%), може бути відтерменування нової програми співпраці з МВФ та посилення загроз для макрофінансової стабільності, насамперед внаслідок рішень українських судів.<br/><br/>Як і раніше, члени КМП вважають можливим досягнення облікової ставкою рівня 8% на кінець 2021 року за умови стійкого зниження інфляції до цілі 5%.<br/><br/><b>Нагадаємо</b>, <i>що </i><i>правління Національного банку ухвалило рішення <a href="https://www.epravda.com.ua/news/2019/10/24/652923/">знизити облікову ставку до 15,5%</a> річних із 25 жовтня 2019 року.<br/><br/></i>Економічна правда</p>
    </article>
  </body>
</html>