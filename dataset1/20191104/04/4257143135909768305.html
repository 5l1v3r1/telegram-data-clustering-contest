<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/04/tanulsagos-lista-a-balesetek-leggyakoribb-okairol"/>
    <meta property="og:site_name" content="infostart"/>
    <meta property="article:published_time" content="2019-11-04T04:20:00+00:00"/>
    <meta property="og:title" content="Tanulságos lista a balesetek leggyakoribb okairól"/>
    <meta property="og:description" content="Minden biztosítónál ugyanaz áll az élen, és az nem a gyorshajtás."/>
  </head>
  <body>
    <article>
      <h1>Tanulságos lista a balesetek leggyakoribb okairól</h1>
      <address><time datetime="2019-11-04T04:20:00+00:00">04 Nov 2019, 04:20</time> by <a rel="author">Infostart</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/gazdasag/2019/11/03/itt-vannak-a-kgfb-tarifak"/>
        <a href="https://infostart.hu/belfold/2019/10/24/tobb-mint-egymillio-magyar-autos-kap-rossz-hirt"/>
        <a href="https://infostart.hu/belfold/2019/04/16/robogok-szazezrei-cirkalnak-biztositas-nelkul"/>
      </related>
      <h3>Minden biztosítónál ugyanaz áll az élen, és az nem a gyorshajtás.</h3>
      <p>Gyorshajtás (31 százalék), elsőbbségi jog figyelmen kívül hagyása (25 százalék), kanyarodási szabályok megszegése (17 százalék) – így néz ki a legfrissebb rendőrségi statisztika szerint 2019-ben a személyi sérüléses baleseteket kiváltó okok sorrendje - tudta meg a <a href="https://www.vezess.hu/magazin/2019/11/03/elarultak-a-biztositok-a-leggyakoribb-baleseti-okokat/">vezess.hu</a>.</p>
      <p>A portál megkérdezett néhány fontos biztosítási piaci szereplőt, mi az a 3-4 leggyakoribb szabálytalanság, baleseti ok, ami személyautós anyagi kárral jár.</p>
      <blockquote>Ezek a listák nem negligálják a <a href="https://infostart.hu/belfold/2019/10/24/felelossegharitas-nelkul-a-baleseteket-nem-a-rendorseg-okozza">rendőrségit</a>,</blockquote>
      <p>de azért érdekes megnézni, hogy az együttesen milliós járműparkot kezelő alábbi három biztosító milyen sorrendet adott közre.</p>
      <h4>Groupama:</h4>
      <ul>
        <li>elsőbbségadás elmulasztása,</li>
        <li>a megfelelő követési távolság be nem tartása (ráfutásos balesetek),</li>
        <li>a nem megfelelő körültekintéssel végzett manőverek (balra kanyarodás-előzés, kikerülés-előzés, kitolatás, figyelmetlen sávváltás),</li>
      </ul>
      <p>Kiemeli az OTP-hez tartozó cég, hogy ezekhez sokszor sebességtúllépés is társul.</p>
      <p>
        <b>Generali:</b>
      </p>
      <ul>
        <li>elsőbbségadás elmulasztása</li>
        <li>abszolút gyorshajtás</li>
        <li>relatív gyorshajtás</li>
      </ul>
      <p>
        <b>Aegon:</b>
      </p>
      <ul>
        <li>elsőbbségadás elmulasztása</li>
        <li>gyorshajtás (abszolút és relatív együtt)</li>
        <li>szabálytalan előzés</li>
      </ul>
      <p>
        <i>Nyitókép: Pixabay</i>
      </p>
    </article>
  </body>
</html>