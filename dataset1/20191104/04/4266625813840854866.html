<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/impichment_trampa_vykryvach_gotovyy_do_zapytan_1682827"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T04:10:00+00:00"/>
    <meta property="og:title" content="Імпічмент Трампа: викривач готовий до запитань"/>
    <meta property="og:description" content="Працівник розвідки, чия скарга призвела до розслідування у Палаті представників з імпічменту президента Трампа, готовий відповідати на письмові запитання республіканців."/>
  </head>
  <body>
    <article>
      <h1>Імпічмент Трампа: викривач готовий до запитань</h1>
      <address>
        <time datetime="2019-11-04T04:10:00+00:00">04 Nov 2019, 04:10</time>
      </address>
      <p>
        <b>Працівник розвідки, чия скарга призвела до розслідування у Палаті представників з імпічменту президента Трампа, готовий відповідати на письмові запитання республіканців.</b>
      </p>
      <p>Про це повідомляє <a href="https://ukrainian.voanews.com/a/5150890.html">«Голос Америки»</a> з посиланням на адвоката Марка Заїда.</p>
      <p>«Адвокат викривача Марк Заїд у себе у Twitter написав, що його команда адвокатів передала відповідну пропозицію члену комітету з розвідки, конгресмену-республіканцю Девіду Нуньєсу», – йдеться в повідомленні.</p>
      <p>За словами захисника, комітетам з розвідки і Палати представників, і Сенату було запропоновано «отримати письмові відповіді викривача, під присягою, та за умов покарання за лжесвідчення».</p>
      <p>Разом з тим, указав адвокат, інформатор не відповідатиме на запитання, які можуть загрожувати його безпеці.</p>
      <p>«Попри багаторічну політику комітету з розвідки, спрямовану на захист викривачів, особливо їх анонімності, республіканці намагаються викрити особистість нашого клієнта, що може становити загрозу його/її безпеці та безпеці його/її родини», – написав Заїд у Twitter.</p>
      <p>Він додав, що сторона захисту готова до співпраці, аби переконатися, що саме факти, а не партійна належність «спрямовують процес, пов’язаний із викривачем».</p>
      <p><a href="https://zik.ua/news/2019/11/03/informator_u_spravi_pro_impichment_trampa_gotovyy_vidpovisty_na_zapytannya_1682765">Нагадаємо</a>, представник розвідки США, чия скарга призвела до розслідування у справі про імпічмент Палатою представників проти президента Дональда Трампа, погодився відповісти на письмові запитання республіканців.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/03/vtruchannya_u_vybory_ssha_manafort_zvynuvachuvav_ukrainu_a_ne_rosiyu_1682583"/>
        <a href="https://zik.ua/news/2019/11/02/v_ukraini_nabuv_chynnosti_zakon_pro_borotbu_z_reyderstvom_1682177"/>
        <a href="https://zik.ua/news/2019/11/02/kuleba_zasidannya_komitetu_asotsiatsii_ukrainayes_posylyt_dynamiku_vidnosyn_z_1682161"/>
        <a href="https://zik.ua/news/2019/11/02/impichment_trampau_kongresi_ssha_bachat_zagrozu_ne_lyshe_dlya_ukrainy_1682111"/>
      </related>
    </article>
  </body>
</html>