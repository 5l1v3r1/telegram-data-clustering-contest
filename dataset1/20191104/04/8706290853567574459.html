<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/682126/nikitis-stis-ekloges-ton-michanikon-o-giorgos-stasinos"/>
    <meta property="og:site_name" content="enikos.gr"/>
    <meta property="article:published_time" content="2019-11-04T04:15:00+00:00"/>
    <meta property="og:title" content="Εκλογές ΤΕΕ: Νίκη με ιστορικό ποσοστό για τη ΔΜΚ"/>
    <meta property="og:description" content="Πρώτη και με μεγάλη διαφορά βγαίνει η Δημοκρατική Κίνηση Μηχανικών (ΔΚΜ – Νέα Δημοκρατία)..."/>
  </head>
  <body>
    <article>
      <h1>Εκλογές ΤΕΕ: Νίκη με ιστορικό ποσοστό για τη ΔΜΚ</h1>
      <address>
        <time datetime="2019-11-04T04:15:00+00:00">04 Nov 2019, 04:15</time>
      </address>
      <p><a href="http://www.enikos.gr/society/640379/prytanis-eb-oi-michanikoi-apo-perizititoi-tha-ginoun-azititoi-cho">Ψήφος εμπιστοσύνης των Μηχανικών </a>στην νέα αναπτυξιακή πορεία της χώρας, στις αναπτυξιακές ψηφιακές μεταρρυθμίσεις που υλοποιεί και προωθεί το ΤΕΕ, με ταυτόχρονη εντολή ολοκλήρωσης και εφαρμογής τους, για την αναβάθμιση του επαγγέλματος του Μηχανικού και του ΤΕΕ και παράλληλα για την επίλυση των ζωτικών φορολογικών και ασφαλιστικών θεμάτων, που απασχολούν τον τεχνικό επιστημονικό κόσμο της χώρας, είναι το κεντρικό μήνυμα των εκλογών του ΤΕΕ της 3ης Νοεμβρίου 2019.</p>
      <p>Δίνοντας δυναμικό παρόν στις κάλπες του ΤΕΕ, οι Διπλωματούχοι Μηχανικοί της χώρας, όλων των γενεών και όλων των ειδικοτήτων, με αξιοσημείωτη παρουσία των μηχανικών της νέας γενιάς ανέδειξαν την εκλογική διαδικασία του ΤΕΕ - τη μεγαλύτερη πανελλαδική κάλπη μετά τις εθνικές εκλογές – σε ηχηρό μήνυμα για την επόμενη ημέρα της χώρας και του ΤΕΕ ως εξής:</p>
      <p>- Ξανά πρώτη δύναμη, με θεαματική αύξηση του ποσοστού της, ώστε να επιτυγχάνει ένα από τα μεγαλύτερα εκλογικά ποσοστά στην ιστορία του ΤΕΕ, αναδεικνύεται η Δημοκρατική Κίνηση Μηχανικών (ΔΚΜ), με επικεφαλής τον Πρόεδρο του ΤΕΕ Γιώργο Στασινό. Πρόκειται για το μεγαλύτερο, ιστορικά, ποσοστό οποιασδήποτε παράταξης τις τελευταίες 4 δεκαετίες, τουλάχιστον από το 1990, με το ισχύον εκλογικό σύστημα στο ΤΕΕ.</p>
      <p>Το γεγονός αποδίδεται και ερμηνεύεται ως επιβράβευση αλλά και εντολή ευθύνης, προκειμένου να συνεχιστούν οι δυναμικές πρωτοβουλίες, που έχουν αναληφθεί από το ΤΕΕ και τον Πρόεδρο του Γιώργο Στασινό τα τέσσερα προηγούμενα χρόνια, με κεντρικές κατευθύνσεις:</p>
      <p>· την αναβάθμιση του επιστημονικού και επαγγελματικού έργου των μηχανικών και του ΤΕΕ,</p>
      <p>· την δίκαιη και αποτελεσματική αντιμετώπιση των συνεπειών και των προβλημάτων, που άφησε η μακρά περίοδος της κρίσης,</p>
      <p>· την καταλυτική συμβολή των Μηχανικών και του ΤΕΕ σε θεσμικές και επιστημονικές δραστηριότητες για τις επενδύσεις και τις μεταρρυθμίσεις, που έχει ανάγκη για να γυρίσει σελίδα η χώρα.</p>
      <p>Οι εκλογές του ΤΕΕ, για την ανάδειξη των 220 νέων μελών της Κεντρικής Αντιπροσωπείας ΤΕΕ της λεγόμενης «Βουλής των μηχανικών» των Πειθαρχικών Συμβουλίων και των νέων οργάνων διοίκησης του ΤΕΕ σε Κεντρικό και Περιφερειακό επίπεδο της επόμενης θητείας, η οποία για λόγους αποτελεσματικού έργου αλλά και εξοικονόμησης πόρων θα είναι από τριετούς τετραετούς διάρκειας αποτυπώνουν ηχηρά μηνύματα προς κάθε κατεύθυνση.</p>
      <p>Σύμφωνα με τα αναλυτικά στοιχεία της καταμέτρησης, από το Ηλεκτρονικό Σύστημα Αποτελεσμάτων του ΤΕΕ, στο 100% των εκλογικών τμημάτων, που διαμορφώνουν την συνολική και αξιόπιστη εικόνα, μέχρι την τελική επικυρωμένη έκδοση των αποτελεσμάτων από την Κεντρική Εφορευτική Επιτροπή που ολοκληρώνεται τις επόμενες ημέρες, η κατάσταση έχει ως εξής:</p>
      <p>Οι Διπλωματούχοι Μηχανικοί στις εκλογές του ΤΕΕ της Κυριακής 3 Νοεμβρίου 2019 διατήρησαν το ποσοστό συμμετοχής τους στα ίδια επίπεδα με το αυξημένο (κατά 5% συγκριτικά με το 2013), ποσοστό συμμετοχής τους, κατά την προηγούμενη εκλογική αναμέτρηση του 2016.</p>
      <p>Ταυτοχρόνως οι διπλωματούχοι μηχανικοί μέσα από τις κάλπες της εκλογικής αναμέτρησης της 3ης Νοεμβρίου 2019 στο ΤΕΕ δίνουν εντυπωσιακή νίκη στην Δημοκρατική Κίνηση Μηχανικών (ΔΚΜ), με επικεφαλής τον πρόεδρο του ΤΕΕ Γιώργο Στασινό.</p>
      <p>Ειδικότερα, η ΔΚΜ αναδεικνύεται πρώτη και κυρίαρχη δύναμη των εκλογών του ΤΕΕ, με ποσοστό 39,66% , επιτυγχάνοντας σημαντική αύξηση του εκλογικού ποσοστού της, περίπου 12 ποσοστιαίων μονάδων, συγκριτικά με το εκλογικό αποτέλεσμα του 2016, όπου είχε επίσης καταγράψει πρωτιά με ποσοστό 27,90%. Ταυτοχρόνως η ΔΚΜ αναδεικνύεται η κυρίαρχη δύναμη για την επόμενη ημέρα του ΤΕΕ, καθώς παράλληλα με την πρωτιά επιτυγχάνει θεαματικές διαφορές, με υπερδιπλάσια ως υπερτετραπλάσια υπεροχή εκλογικού ποσοστού, από την δεύτερη και τρίτη παράταξη, που ακολουθούν στην εκλογική κατάταξη.</p>
      <p>Δεύτερη παράταξη στις εκλογές του ΤΕΕ αναδεικνύεται η Δημοκρατική Συμπαράταξη Μηχανικών (ΔΥΣΥΜ) (ποσοστό 15,11% από 13,38% το 2016) με αύξηση της δύναμης της κοντά στις δύο ποσοστιαίες μονάδες. Τρίτη δύναμη της εκλογικής αναμέτρησης είναι η «Συμμαχία για Ένα Προοδευτικό ΤΕΕ», η οποία αποτελεί συνέχεια της «Ριζοσπαστικής Πρωτοβουλίας Μηχανικών-Οικολόγοι Μηχανικοί Συνεργαζόμενοι», (με ποσοστό 9,20% από 7,31% το 2016), σημειώνοντας αύξηση της δύναμης της κοντά στις δύο ποσοστιαίες μονάδες. Η Δημοκρατική Πανεπιστημονική Κίνηση Μηχανικών κατατάσσεται στην τέταρτη θέση με ποσοστό 7,53% έναντι 6,09% το 2016 σημειώνοντας επίσης σαφή αύξηση της δύναμης της. Στην πέμπτη θέση του εκλογικού αποτελέσματος κατατάσσεται η ΔΕΣΜη (Δημοκρατική Επιμελητηριακή Συμμαχία Μηχανικών- ΕλΕΜ Περιφερειακή Συνεργασία Συνεργαζόμενο, με ποσοστό 6,04% , το οποίο είναι σαφώς μειωμένο από τα αντίστοιχα ποσοστά που είχαν συγκεντρώσει το 2016 οι παρατάξεις (ΕλΕΜ 5,81%) και Περιφερειακή Συνεργασία Μηχανικών (2,71%) που απαρτίζουν τη συγκεκριμένη παράταξη. Η Αριστερή Αγωνιστική Ενωτική Συσπείρωση (ΑΡΑΓΕΣ) με ποσοστό 4,71% είναι στην έκτη θέση. Η ΔΥΝΑ.ΜΗ - Ανασυγκρότηση Μηχανικών είναι στην έβδομη θέση με ποσοστό3,86%, η Δημοκρατική Παράταξη Μηχανικών βρίσκεται στην όγδοη θέση με ποσοστό 3,77% και η παράταξη #block TEE Αριστερή Κίνηση Εργαζόμενων Ανέργων Μηχανικών στην 9η θέση με ποσοστό 3,05%. Ακόμη 11 παρατάξεις και μεμονωμένοι υποψήφιοι έχουν λάβει μικρότερα ποσοστά.</p>
      <p>Μετά την ανάρτηση των αποτελεσμάτων από το πληροφοριακό σύστημα του Επιμελητηρίου, ο Πρόεδρος του ΤΕΕ – και επικεφαλής της πλειοψηφούσας παράταξης ΔΚΜ - Γιώργος Στασινός δήλωσε:</p>
      <p>«Θέλω να ευχαριστήσω όλους τους συναδέλφους μηχανικούς για τη συμμετοχή τους στην εκλογική διαδικασία.</p>
      <p>Η υψηλή συμμετοχή των μηχανικών στις εκλογικές διαδικασίες, η ψήφος τους και η προτίμησή τους, αποτελούν δικαίωση για τις επιλογές που κάναμε τα τελευταία χρόνια στο Τεχνικό Επιμελητήριο Ελλάδος. Είναι ψήφος εμπιστοσύνης στις μεταρρυθμιστικές πρωτοβουλίες που αναλάβαμε για να βελτιώσουμε την καθημερινότητα και το επάγγελμα του διπλωματούχου μηχανικού. Αλλά είναι παράλληλα και εντολή να συνεχίσουμε να προσπαθούμε να βρεθεί ξανά ο τεχνικός κόσμος στην πρωτοπορία της αναπτυξιακής προσπάθειας της χώρας, με νέες και καλές δουλειές για όλους.</p>
      <p>Υπόσχομαι ότι σε αυτόν τον δρόμο θα συνεχίσουμε. Με ρεαλιστικές και τεκμηριωμένες προτάσεις για όσα χρειάζεται η χώρα τα επόμενα χρόνια. Με νέες υπηρεσίες για τους μηχανικούς. Με εργαλεία και αλλαγές που έχει ανάγκη η οικονομία, η κοινωνία, οι πολίτες.</p>
      <p>Πέρα από το γενικό επίπεδο, θέλω και προσωπικά να ευχαριστήσω, πιο ειδικά, για την ιστορική πρωτιά τους συναδέλφους που προτίμησαν την παράταξή μας τη ΔΚΜ και για την εμπιστοσύνη τους και για τη θέλησή τους να προχωρήσουμε δυναμικά, που επιβεβαιώθηκε με τόσο ξεκάθαρο τρόπο στην κάλπη. Θα συνεχίσουμε, όπως μέχρι τώρα, με σοβαρότητα, σχέδιο, θέληση και προγραμματισμό να φέρνουμε αποτελέσματα. Και όλοι μαζί, για το καλό του κλάδου και της χώρας, μπορούμε από σήμερα να πετύχουμε ακόμη περισσότερα. Και θέλουμε και μπορούμε. Το έχουμε αποδείξει.»</p>
      <p>Σημειώνεται ότι δεκαέξι (16) συνδυασμοί υποψηφίων και τέσσερις (4) μεμονωμένοι υποψήφιοι έθεσαν υποψηφιότητα για εκλογή στις 155 έδρες της Κεντρικής Αντιπροσωπείας του ΤΕΕ, για τις εκλογές της 3ης Νοεμβρίου 2019. Αρκετοί από τους συνδυασμούς έχουν θέσει υποψηφιότητα και για τις δεκατρείς, πλέον, επιστημονικές επιτροπές ειδικοτήτων (οι οποίες με αντίστοιχες 65 έδρες συμμετέχουν στην Α/ΤΕΕ), όπου κατέρχονται 19 συνδυασμοί, και τα πειθαρχικά συμβούλια του Επιμελητηρίου. Συνολικά 2.270 υποψήφιοι διεκδίκησαν φέτος την εκλογή τους στα κεντρικά όργανα του Επιμελητηρίου, τα τελικά αποτελέσματα της σταυροδοσίας των οποίων θα ανακοινωθούν τις επόμενες ώρες.</p>
      <p>Αναλυτικά τα αποτελέσματα, σε 171 τμήματα, έχουν ως εξής:</p>
      <p>Σύνολο ψηφισάντων: 32236 Έγκυρα: 30738 Άκυρα: 740 Λευκά: 758</p>
      <p>ΠΑΡΑΤΑΞΗ ΨΗΦΟΙ ΠΟΣΟΣΤΟ</p>
      <p>#block TEE ΑΡΙΣΤΕΡΗ ΚΙΝΗΣΗ ΕΡΓΑΖΟΜΕΝΩΝ ΑΝΕΡΓΩΝ ΜΗΧΑΝΙΚΩΝ 938 3.05</p>
      <p>ΑΝΕΞΑΡΤΗΤΗ ΚΙΝΗΣΗ ΜΗΧΑΝΟΛΟΓΩΝ ΗΛΕΚΤΡΟΛΟΓΩΝ (ΑΚΜΗ) 283 0.92</p>
      <p>ΑΝΕΞΑΡΤΗΤΟΙ ΜΗΧΑΝΙΚΟΙ ΤΕΕ (ΑΝΕ.ΜΗ) 194 0.63</p>
      <p>ΑΡιστερή ΑΓωνιστική Ενωτική Συσπείρωση-ΑΡ.Α.Γ.Ε.Σ. 1447 4.71</p>
      <p>ΑΥΤΟΝΟΜΟΙ ΜΗΧΑΝΙΚΟΙ ΑΝΑΤΟΛΙΚΗΣ ΚΡΗΤΗΣ (ΑΜΑΚ) 568 1.85</p>
      <p>Δ.Ε.Σ.Μη. (ΔΗΜΟΚΡΑΤΙΚΗ ΕΠΙΜΕΛΗΤΗΡΙΑΚΗ ΣΥΜΠΑΡΑΤΑΞΗ ΜΗΧΑΝΙΚΩΝ) ΕλΕΜ-ΠΕΡΙΦΕΡΕΙΑΚΗ ΣΥΝΕΡΓΑΣΙΑ-ΣΥΝΕΡΓΑΖΟΜΕΝΟΙ 1857 6.04</p>
      <p>ΔΗΜΟΚΡΑΤΙΚΗ ΠΑΝΕΠΙΣΤΗΜΟΝΙΚΗ ΚΙΝΗΣΗ ΜΗΧΑΝΙΚΩΝ 2315 7.53</p>
      <p>ΔΗΜΟΚΡΑΤΙΚΗ ΠΑΡΑΤΑΞΗ ΜΗΧΑΝΙΚΩΝ (ΔΗ.ΠΑ.Μ.) 1160 3.77</p>
      <p>ΔΗΜΟΚΡΑΤΙΚΗ ΣΥΜΠΑΡΑΤΑΞΗ ΜΗΧΑΝΙΚΩΝ (ΔΗ.ΣΥ.Μ.) 4646 15.11</p>
      <p>ΔΗΜΟΚΡΑΤΙΚΟΣ ΑΓΩΝΑΣ ΜΗΧΑΝΙΚΩΝ 119 0.39</p>
      <p>ΔΚΜ - ΔΗΜΟΚΡΑΤΙΚΗ ΚΙΝΗΣΗ ΜΗΧΑΝΙΚΩΝ 12190 39.66</p>
      <p>ΔΥΝΑ.ΜΗ.-ΑΝΑΣΥΓΚΡΟΤΗΣΗ ΜΗΧΑΝΙΚΩΝ 1188 3.86</p>
      <p>ΕΝΩΤΙΚΗ ΚΙΝΗΣΗ ΧΗΜΙΚΩΝ ΜΗΧΑΝΙΚΩΝ - ΜΗΧΑΝΙΚΩΝ ΔΙΕΡΓΑΣΙΩΝ 326 1.06</p>
      <p>ΜΗΧΑΝΙΚΟΙ ΓΙΑ ΤΟΥΣ ΜΗΧΑΝΙΚΟΥΣ ΚΑΙ ΤΗΝ ΕΥΒΟΙΑ 105 0.34</p>
      <p>ΣΥΓΧΡΟΝΟ ΤΕΕ 268 0.87</p>
      <p>ΣΥΜΜΑΧΙΑ ΓΙΑ ΕΝΑ ΠΡΟΟΔΕΥΤΙΚΟ ΤΕΕ 2827 9.20</p>
      <p>ΚΑΜΑΡΙΩΤΗΣ ΣΤΑΥΡΟΣ 156 0.51</p>
      <p>ΚΥΡΙΑΚΟΠΟΥΛΟΣ ΚΩΣΤΑΣ 27 0.09</p>
      <p>ΜΠΕΧΡΑΚΗΣ ΣΤΕΦΑΝΟΣ 58 0.19</p>
      <p>ΠΕΤΣΗΣ ΗΛΙΑΣ 66 0.21</p>
      <p>Πηγή: ΑΜΠΕ</p>
      <related>
        <h4>σχετικά άρθρα</h4>
        <a href="http://www.enikos.gr/society/682095/thlivero-rekor-tis-elladas-stin-kakopoiisi-ton-zoon-video%0A%20%20%20%20%0A"/>
        <a href="http://www.enikos.gr/society/682022/miteres-thilasan-dimosios-ta-mora-tous-sti-thessaloniki-photo%0A%20%20%20%20%0A"/>
        <a href="http://www.enikos.gr/society/682103/synagermos-stin-evvoia-agnoountai-dyo-gynaikes-pou-vgikan-na-maze%0A%20%20%20%20%0A"/>
        <a href="http://www.enikos.gr/society/682098/xekinise-i-epelasi-tis-kakokairias-poies-perioches-tha-chtypisoun%0A%20%20%20%20%0A"/>
        <a href="http://www.enikos.gr/society/682097/h-klirosi-tou-tzoker-3112019%0A%20%20%20%20%0A"/>
        <a href="http://www.enikos.gr/society/682060/sygklonizoun-oi-leptomereies-gia-to-agrio-foniko-sta-megara-video%0A%20%20%20%20%0A"/>
        <a href="http://www.enikos.gr/society/682040/nea-tropi-stin-ypothesi-novartis-ti-apokalyptei-engrafo-fotia%0A%20%20%20%20%0A"/>
        <a href="http://www.enikos.gr/society/562876/afto-einai-to-kolpo-gia-na-min-myrizete-pote-skordo%0A%20%20%20%20%0A"/>
        <a href="http://www.enikos.gr/society/682052/sygkentroseis-yper-kai-kata-prosfygon-sti-thessaloniki-photo%0A%20%20%20%20%0A"/>
      </related>
    </article>
  </body>
</html>