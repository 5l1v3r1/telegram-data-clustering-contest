<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/richa-chadha-slammed-trollers-for-trolling-actress-shabana-azmi/271315/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-04T04:38:40+00:00"/>
    <meta property="og:title" content="शबाना आजमी को ट्रोल करने वालों पर भड़की अभिनेत्री ऋचा चड्ढा, ट्रोलर्स को जमकर सुनाई खरी-खोटी"/>
    <meta property="og:description" content="शबाना आजमी ने हाल ही में अपने ट्विटर हैंडल से एक ट्वीट किया था, जिसमें उन्होंने एंटी हिंदू और एंटी मुस्लिम कहे जाने पर तंज कसा था।"/>
  </head>
  <body>
    <article>
      <h1>शबाना आजमी को ट्रोल करने वालों पर भड़की अभिनेत्री ऋचा चड्ढा, ट्रोलर्स को जमकर सुनाई खरी-खोटी</h1>
      <address><time datetime="2019-11-04T04:38:40+00:00">04 Nov 2019, 04:38</time> by <a rel="author">JKR Staff</a></address>
      <p>बॉलीवुड की जानी मानी अभिनेत्री और सामाजिक कार्यकर्ता शबाना आजमी सोशल मीडिया पर काफी एक्टिव रहती हैं और हर महत्वपूर्ण मुद्दे पर बेबाकी से अपनी राय रखती हैं। शबाना हमेशा अपने ट्वीट्स को लेकर सुर्खियों में बनी रहती हैं। हाल ही में शबाना आजमी ने अपने ट्विटर हैंडल से एक ट्वीट किया था, जिसमें उन्होंने एंटी हिंदू और एंटी मुस्लिम कहे जाने पर तंज कसा था। अपने इस ट्वीट को लेकर वह सोशल मीडिया यूजर्स के निशाने पर आ गईं, लोग उन्हें जमकर ट्रोल कर रहें है। शबाना आजमी के ट्रोल होने पर अब बॉलीवुड एक्ट्रेस ऋचा चड्ढा उनके बचाव में उतरीं हैं।</p>
      <figure>
        <img src="http://www.jantakareporter.com/wp-content/uploads/2017/11/shabana-azmi.jpg"/>
        <figcaption>(Photo by Abhinav Saha/Hindustan Times via Getty Images)</figcaption>
      </figure>
      <p>शबाना आजमी ने एंटी हिंदू और एंटी मुस्लिम कहे जाने पर तंज कसते हुए ट्वीट कर लिखा कि किसी को भी बड़ी आसानी से एंटी-मुस्लिम और एंटी-हिंदू कहना आसान है, लेकिन ये मेरे बारे में क्या सिद्ध करता है? मानवतावादी। शबाना के इस पोस्ट के बाद सोशल मीडिया पर कुछ लोगों ने उनकी जमकर आलोचना की और उन्हें ट्रोल करना शुरू कर दिया।</p>
      <figure>
        <iframe data-src="https://twitter.com/AzmiShabana/status/1189479601216671745?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>शबाना आजमी के ट्रोल होने पर अब एक्ट्रेस ऋचा चड्ढा उनके बचाव में उतरीं और ट्रोलर्स को लताड़ लगाई। ऋचा ने अपने ट्वीट में शबाना आजमी की तारीफ करते हुए लिखा कि शबाना जैसी सांस्कृतिक ऑयकन, जिसने भारत को विदेशी मंच पर गौरवांवित महसूस कराया है, वो आरफा को कम नहीं कर सकती हैं। वहीं ऋचा ने अपने ट्वीट में आगे ट्रोलर्स को लताड़ लगाते हुए लिखा कि लूजर्स, डरपोक, मनुस्मृति प्रेमी और नाजीवादी, जो खुद को ट्विटर का योद्धा समझते हैं असल में वो सब केवल एक दिहाड़ी मजदूर हैं। वो अप्रासंगिक और डिस्पोजेबल हैं पैसे नहीं मिलने पर वो ये काम करना बंद कर देंगे।</p>
      <figure>
        <iframe data-src="https://twitter.com/RichaChadha/status/1190264967716655104?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>ऋचा चड्ढा के इस ट्वीट पर यूजर्स भी जमकर अपनी प्रतिक्रिया दे रहे हैं। बॉलीवुड को कई बेहतरीन फिल्में देने वाली एक्ट्रेस शबाना आजमी अक्सर अपने ट्वीट्स को लेकर सुर्खियों में रहती हैं। शबाना आजमी ने 1984 में जावेद अख्तर के साथ शादी की थी।</p>
    </article>
  </body>
</html>