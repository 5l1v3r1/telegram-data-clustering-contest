<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-1st-t20i-rohit-sharma-reacts-on-rishabh-pant-wrong-drs-calls-2830819.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-04T04:58:17+00:00"/>
    <meta property="og:title" content="INDvsBAN: ऋषभ पंत की DRS की गलतियों पर रोहित शर्मा ने दिया ऐसा रिएक्शन"/>
    <meta property="og:description" content="India vs Bangladesh, 1st T20I at Delhi: बांग्लादेश ने दिल्ली के अरुण जेटली स्टेडियम में खेले गए पहले टी-20 मैच में भारत को 7 विकेट से मात दी। यह अबतक खेले गए नौ मैचों में बांग्लादेश की पहली टी-20 जीत..."/>
  </head>
  <body>
    <article>
      <h1>INDvsBAN: ऋषभ पंत की DRS की गलतियों पर रोहित शर्मा ने दिया ऐसा रिएक्शन</h1>
      <address><time datetime="2019-11-04T04:58:17+00:00">04 Nov 2019, 04:58</time> by <a rel="author">लाइव हिन्दुस्तान टीम,नई दिल्ली</a></address>
      <p><b>India vs Bangladesh, 1st T20I at Delhi:</b> बांग्लादेश ने दिल्ली के अरुण जेटली स्टेडियम में खेले गए पहले टी-20 मैच में भारत को 7 विकेट से मात दी। यह अबतक खेले गए नौ मैचों में बांग्लादेश की पहली टी-20 जीत है। इसी के साथ बांग्लादेश ने 3 टी-20 मैचों की सीरीज में 1-0 की बढ़त भी बना ली है। मैच के बाद रोहित शर्मा ने खराब फील्डिंग और गलत डीआरएस फैसलों को हार का कारण बताया। इसके साथ ही गलत डीआरएस पर रोहित शर्मा ऋषभ पंत का बचाव करते हुए भी नजर आए।</p>
      <p>मैच के दौरान मुशफिकुर रहीम और सौम्य सरकार के गलत डीआरएस पर रोहित शर्मा ऋषभ पंत का बचाव करते हुए नजर आए। जब उनसे ऋषभ पंत की इन गलतियों के बारे में पूछा गया तो उन्होंने कहा कि ऋषभ पंत अभी काफी युवा हैं। उन्हें अभी थोड़ा वक्त लगेगा। </p>
      <h3>
        <a href="https://www.livehindustan.com/cricket/story-india-vs-bangladesh-1st-t20-international-match-ind-vs-ban-rishabh-pant-and-krunal-pandya-made-these-big-mistakes-2830823.html">INDvBAN 1st T20I: पंत और कुणाल की गलतियों से जीता बांग्लादेश, जानिए कैसे</a>
      </h3>
      <p>मैच के दौरान युजवेंद्र चहल गेंदबाजी कर रहे थे तो सौम्य सरकार ने उसे खेला और गेंद विकेटकीपर ऋषभ पंत के हाथों में चली गई। पंत को लगा की सरकार कैच आउट हो गए हैं और उन्होंने अपील कर की। रोहित ने पंत ने पूछा कि उन्हें इस विकेट का यकीन है तो उन्होंने हामी भर दी। डीआरएस लिया गया, लेकिन गलत निकला। रिप्ले में साफ दिखाई दे रहा था कि गेंद तो बल्ले से टकराई ही नहीं है। इस वक्त रोहित शर्मा के चेहरे पर निराशा साफ झलक रही थी। </p>
      <p>मुशफिकुर रहीम के डीआरएस कॉल पर बात करते हुए कहा, यह रिव्यू मैंने ऋषभ पंत के कहने पर नहीं लिया था।'' मैच के बाद कप्तान रोहित शर्मा ने कहा, ''जब आप सही स्थिति में नहीं होते हैं तो आपको अपने गेंदबाज और विकेटकीपर पर भरोसा करना होता है ताकि फैसला लिया जा सके।'' इसके साथ ही उन्होंने यह भी कहा कि ऋषभ अभी काफी युवा है, उन्होंने 10-12 टी20 मैच ही खेले हैं। उनको चीजें समझने में अभी जरा वक्त लगेगा।''</p>
      <h3>
        <a href="https://www.livehindustan.com/cricket/story-icc-announces-mens-t20-world-cup-2020-full-schedule-and-fixtures-in-australia-know-when-and-where-to-watch-2830785.html">ICC टी-20 वर्ल्डकप 2020 का शेड्यूल जारी, जानें कब और कहां होंगे सभी मैच</a>
      </h3>
      <p>रोहित शर्मा ने आगे कहा, ''अभी यह कहना काफी जल्दबाजी होगी कि ऋषभ पंत इस तरह के फैसले लेने में अभी सक्षम हैं या नहीं। हमें उन्हें समय देना होगा। हमें गेंदबाज को भी वक्त देना होगा, क्योंकि डीआरएस में गेंदबाज और विकेटकीपर के बीच समझ होना बेहद जरूरी है।''</p>
    </article>
  </body>
</html>