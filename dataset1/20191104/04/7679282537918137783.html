<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-home-cooler-can-reduce-air-pollution-know-how-2830824.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-04T04:55:54+00:00"/>
    <meta property="og:title" content="घर के कूलर से कम कर सकते हैं वायु प्रदूषण, जानिए कैसे"/>
    <meta property="og:description" content="ठंडी हवा देने वाला कूलर अब प्रदूषण रोकने में भी मददगार साबित होगा। बरेली कॉलेज के प्रोफेसर डीके सक्सेना ने एक ऐसी डिवाइस बनाई है जो कूलर के साथ जोड़े जाने पर एयर प्यूरीफायर का काम करेगी। उन्होंने कई..."/>
  </head>
  <body>
    <article>
      <h1>घर के कूलर से कम कर सकते हैं वायु प्रदूषण, जानिए कैसे</h1>
      <address><time datetime="2019-11-04T04:55:54+00:00">04 Nov 2019, 04:55</time> by <a rel="author">प्रमुख संवाददाता, बरेली।</a></address>
      <p>ठंडी हवा देने वाला कूलर अब प्रदूषण रोकने में भी मददगार साबित होगा। बरेली कॉलेज के प्रोफेसर डीके सक्सेना ने एक ऐसी डिवाइस बनाई है जो कूलर के साथ जोड़े जाने पर एयर प्यूरीफायर का काम करेगी। उन्होंने कई चरणों में इस डिवाइस का सफल परीक्षण कर लिया है। अब इसे बाजारों में भी उतारे जाने की तैयारी है। सस्ता होने की वजह से आम लोग भी इसका इस्तेमाल कर घर की हवा से जहरीले तत्व बाहर कर सकेंगे।</p>
      <p>बरेली कॉलेज एयर पाल्यूशन मानीटरिंग सेंटर के प्रभारी डॉ. डीके सक्सेना ने बताया कि एयर प्यूरीफायर तैयार करने में डेटर्ज कूलर का प्रयोग किया गया। जाड़ों की शुरूआत में ही लोग कूलर को हटा देते हैं। ऐसे में पूरे जाड़े यह अनुपयोगी पड़ा रहता है। इस कूलर को साफ करने के बाद तीनों साइड के पैनल से घास हटा दी गई। इसमें विंडो एसी डस्ट फिल्टर का प्रयोग किया गया। किसी भी एसी शॉप से नैनो टेक्नोलॉजी विद अल्ट्रा फाइन नैनो फाइबर आधारित डस्ट फिल्टर खरीदा जा सकता है। यह फिल्टर पार्टीकुलेट मैटर यानि कि पीएम-10 और पीएम 2.5 दोनों को अवशोषित कर लेते हैं। इसको कूलर के तीनों विंडो में फिट करते हुए एयरप्यूरीफायर बना लिया गया।</p>
      <p>डॉ. डीके सक्सेना ने कहा कि वायु प्रदूषण स्वास्थ्य के लिए सबसे गंभीर मुद्दा है। इससे हृदयरोग, लंग कैंसर, गंभीर श्वसन तंत्र की समस्या हो सकती है।</p>
    </article>
  </body>
</html>