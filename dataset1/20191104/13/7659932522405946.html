<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1975821/cezayir-uluslararas%C4%B1-kitap-fuar%C4%B1-kap%C4%B1lar%C4%B1n%C4%B1-gen%C3%A7-yazarlara-a%C3%A7t%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-04T13:15:00+00:00"/>
    <meta property="og:title" content="Cezayir Uluslararası Kitap Fuarı kapılarını genç yazarlara açtı"/>
    <meta property="og:description" content="Cezayir'de bu yıl 24'üncüsü düzenlenen Uluslararası Kitap Fuarı, dün kapılarını genç yazarlara ve ziyaretçilere açtı. Kitap fuarı, genç kalemlerin kendilerini kitapseverlere tanıtmalarının yanı sıra yazarlık ve yayıncılık konularını tartışmaları için"/>
  </head>
  <body>
    <article>
      <h1>Cezayir Uluslararası Kitap Fuarı kapılarını genç yazarlara açtı</h1>
      <address>
        <time datetime="2019-11-04T13:15:00+00:00">04 Nov 2019, 13:15</time>
      </address>
      <p>Cezayir'de bu yıl 24'üncüsü düzenlenen Uluslararası Kitap Fuarı, dün kapılarını genç yazarlara ve ziyaretçilere açtı.<br/><br/>Kitap fuarı, genç kalemlerin kendilerini kitapseverlere tanıtmalarının yanı sıra yazarlık ve yayıncılık konularını tartışmaları için uygun bir platform sağlamayı amaçlıyor.<br/><br/>Bu yıl fuarın onur konuğu olan Senegal’in yoğun bir seminer ve toplantı programı sunması beklenirken, fuar ayrıca edebiyat, bilim, sosyoloji, tarih ve düşünce alanlarındaki yeni ve eski eserleri içeren stantlara ev sahipliği yapacak.<br/><br/>24. Uluslararası Kitap Fuarı’na, 298'i Cezayir, 40'ı da Senegal’den olmak üzere çoğu yabancı binden fazla yayınevi katılacak. Fuarda, yaklaşık 183 bin kitap da kitapseverlerle buluşacak.<br/><br/>9 Kasım’a kadar sürecek olan kitap fuarında, toplantı programı azaltılarak, Cezayirli ve yabancı genç yazarlara öncelik veriliyor.<br/><br/>Kitap fuarı kapsamında hazırlanan kültürel programın yaklaşık yüzde 90'ının özellikle edebiyat ödülleri kazanmış olan genç kalemleri kapsaması bekleniyor.<br/><br/>Şeref konuğu olarak Senegal'in varlığı, bu yıl Cezayir ve çeşitli Afrika ülkelerinden yazar ve tarihçilerin katılımıyla kutlanacak olan 50'nci Afrika Kültür Festivali’ne (PANAF) denk geldi.<br/><br/>Şarku'l Avsat'ın Independent Arabia kaynaklı haberine göre fuarda, Arapça ve Frankofon (Fransızca) dilinde yazan çoğu Cezayirli yazarın imza günü ve seminerler ile okuyucularıyla buluşması da bekleniyor.<br/><br/>Bu yıl ziyaretçiler, ‘1919 Cezayir: Özgürlük ve Yüzyılın Zorlukları’ başlıklı bir tarih toplantısının yanı sıra edebiyat, tiyatro ve şiir üzerine seminerlere katılma fırsatı da bulacak.<br/><br/>Kitap fuarının sonunda Cezayirli ve Senegalli yayıncılar ile birçok Senegalli yazar arasında toplantılar da düzenlenecek.<br/><br/>Kültür Bakanlığı’nın bildirdiğine göre 24. Uluslararası Kitap Fuarı’nda sergilenecek eserler arasında sansüre uğrayanlar oldu. Ulusal Okuma Komisyonu dini nitelikteki 56 eser sakıncalı bulunarak Cezayir’de sergilendi.</p>
    </article>
  </body>
</html>