<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/04/zelenskyj-pryznachyv-golovoyu-cherkaskoyi-oda-sbushnyka/"/>
    <meta property="og:site_name" content="Рубрика"/>
    <meta property="article:published_time" content="2019-11-04T13:05:38+00:00"/>
    <meta property="og:title" content="Зеленський призначив головою Черкаської ОДА СБУшника"/>
    <meta property="og:description" content="Президент України Володимир Зеленський замінив голову Черкаської обласної адміністрації. Укази президента №797/2019 та №798/2019. Зеленський звільнив з посади голови Черкаської обласної адміністрації Ігоря Шевченка згідно із поданою ним заявою. Наступним указом президент призначив на цю посаду Романа Боднара. Згідно із декларацією кандидата на посаду, поданою у НАЗК, Боднар зареєстрований в Чернівцях, але проживає в Маріуполі. […]"/>
  </head>
  <body>
    <article>
      <h1>Зеленський призначив головою Черкаської ОДА СБУшника</h1>
      <address><time datetime="2019-11-04T13:05:38+00:00">04 Nov 2019, 13:05</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/10/2019-10-16T144050Z_2044441119_RC18048F3930_RTRMADP_3_LATVIA-UKRAINE-620x420-c-1.jpg"/>
      </figure>
      <p>Фото Reuters<br/><b><b>Президент України Володимир Зеленський замінив голову Черкаської обласної адміністрації.</b></b></p>
      <p>Укази президента <a href="https://www.president.gov.ua/documents/7972019-30165">№797/2019</a> та <a href="https://www.president.gov.ua/documents/7982019-30169">№798/2019.</a></p>
      <p>Зеленський звільнив з посади голови Черкаської обласної адміністрації Ігоря Шевченка згідно із поданою ним заявою. Наступним указом президент призначив на цю посаду Романа Боднара.</p>
      <p>Згідно із <a href="https://public.nazk.gov.ua/declaration/7b2e0870-b95b-4bdf-b0c9-b1def1f12ca9">декларацією</a> кандидата на посаду, поданою у НАЗК, Боднар зареєстрований в Чернівцях, але проживає в Маріуполі.</p>
      <p>За документом, Боднар володіє половиною квартири в Чернівцях загальною площею 78 кв.м, іншого нерухомого майна та автомобіля не має. Накопичень має лише 120 тисяч грн.</p>
      <p>У декларації вказано, що у 2018 році Боднар працював у Головному управлінні СБУ в Донецькій і Луганській областях. Там він за рік отримав 438 тисяч гривень зарплатні.</p>
      <p>Також він задекларував одноразову грошову допомогу учасника бойових дій в сумі 1265 грн.</p>
      <p>Перед цим Боднар також подавав декларацію кандидата на посаду заступника голови Житомирської ОДА.</p>
    </article>
  </body>
</html>