<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/informatsiya_pro_biyku_bogdana_i_bakanova__tse_bilyy_shum_dlya_vidvolikannya_1683143"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T13:10:00+00:00"/>
    <meta property="og:title" content="Інформація про бійку Богдана і Баканова — це «білий шум» для відволікання уваги, - Буряченко"/>
    <meta property="og:description" content="Розповсюдження інформації про можливу бійку між головою ОП Андрієм Богданом і керівником СБУ Іваном Бакановим, яка стала топ-новиною, має на меті відволікати увагу від більш важливих питань в країні."/>
  </head>
  <body>
    <article>
      <h1>Інформація про бійку Богдана і Баканова — це «білий шум» для відволікання уваги, - Буряченко</h1>
      <address>
        <time datetime="2019-11-04T13:10:00+00:00">04 Nov 2019, 13:10</time>
      </address>
      <p>
        <b>Розповсюдження інформації про можливу бійку між головою ОП Андрієм Богданом і керівником СБУ Іваном Бакановим, яка стала топ-новиною, має на меті відволікати увагу від більш важливих питань в країні.</b>
      </p>
      <p>Таку думку в ефірі інформаційно-аналітичного проєкту <a href="https://zik.ua/tv/project/%D1%81hudova_chetvirka/">«Чудова четвірка»</a> на телеканалі <a href="https://zik.ua/">ZIK</a> висловився політичний експерт Олексій Буряченко.</p>
      <p>Ведуча програми поцікавилась, в чому полягає проблема щодо інформації про ймовірну бійку керівника ОП Андрія Богдана та голови СБУ Івана Баканова – чи представники деяких ЗМІ не перевіряють інформацію, а чи що щось відбувається в Офісі Президента і ось так спеціально «зливають» недостовірну інформацію, відволікаючи від якихось серйозних проблем. Пан Буряченко відповів, що погоджується з другою тезою.</p>
      <p>«Скоріш за все, це відволікання уваги від чогось більш суттєвого і серйозного. Тому що це схоже більше на так званий білий шум, коли штучно створюється медіаподія, тим чи іншим ЗМІ, вона максимально тиражується і «забиваються» основні події. А основні події зараз трошки інші, це – економіка, бюджет, газові перемовини, заява Трампа і майбутній «нормандський формат», – наголосив експерт.</p>
      <figure>
        <iframe src="https://www.youtube.com/embed/U1Y-QDk6FXc" width="640" height="360" data-service="Youtube" scrolling="no"/>
      </figure>
      <p>Зокрема, за його словами, підтвердженням тези, що це штучний привід, є коментар Андрія Богдана на своїй сторінці в соціальній мережі, який в дуже іронічній формі прокоментував можливий інцидент із Бакановим.</p>
      <p><a href="https://zik.ua/news/2019/11/03/ozero_v_italii_i_shykarnyy_spa_zmi_diznalysya_kudy_znyk_z_kyieva_andriy_1682797">Нагадаємо</a>, Андрій Богдан потрапив у новий скандал – за даними ЗМІ, у нього стався конфлікт з главою СБУ Іваном Бакановим. Як повідомляють журналісти, дійшло навіть до бійки (що в ОП заперечують) – і з четверга Богдан не з’являється на роботі.</p>
      <related>
        <h4>читайте також</h4>
        <a href="https://zik.ua/news/2019/11/04/bogdan_akumulyuie_na_sobi_gniv_u_komandi_zelenskogo__reshmedilova_1682981"/>
        <a href="https://zik.ua/news/2019/11/04/bogdan_hotiv_prypynyty_rozsliduvannya_zlovzhyvan_yanukovycha__eksprokuror_1682817"/>
        <a href="https://zik.ua/news/2019/05/24/lyudy_kolomoyskogo_gnap_vidreaguvav_na_pershi_pryznachennya_zelenskogo_slovom_1578485"/>
        <a href="https://zik.ua/news/2019/05/22/pershi_pryznachennya_zelenskogo_hto_tsi_lyudy_1577483"/>
      </related>
    </article>
  </body>
</html>