<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/mayzhe-polovina-amerikanciv-hoche-impichmentu-trampa-i-yogo-viselennya-z-bilogo-domu-opituvannya-wsj-328403_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T13:02:00+00:00"/>
    <meta property="og:title" content="Майже половина американців хоче імпічменту Трампа і його виселення з Білого дому – опитування WSJ"/>
    <meta property="og:description" content="Більше половини підтримують розслідування проти Трампа."/>
  </head>
  <body>
    <article>
      <h1>Майже половина американців хоче імпічменту Трампа і його виселення з Білого дому – опитування WSJ</h1>
      <h2>Більше половини підтримують розслідування проти Трампа.</h2>
      <address>
        <time datetime="2019-11-04T13:02:00+00:00">04 Nov 2019, 13:02</time>
      </address>
      <p>Поляризована нація ще сильніше розділилася за партійними принципами на тлі імпічменту президента США. Республіканці виступають проти <a href="https://dt.ua/WORLD/axios-bagato-soratnikiv-trampa-v-senati-vistuplyat-za-yogo-impichment-328382_.html"><b>імпічменту президента США Дональда Трампа</b></a> в Палаті представників. Серед демократів триває зростання за його відсторонення від посади та виселення з Білого дому, свідчать дані спільного опитування <a href="https://www.wsj.com/articles/impeachment-increasingly-divides-americans-by-political-party-11572789600">The Wall Street Journal і NBC News</a>.</p>
      <p>Близько 53% американців, які взяли участь в опитуванні, заявили, що схвалюють розслідування у справі про імпічмент у Палаті представників, що знаходиться під управлінням Демократичної партії, а 44% не схвалюють.</p>
      <p>Майже половина - 49% - заявили, що Трамп повинен бути відсторонений від посади і виселений з Білого дому. Ще 46% виступають проти імпічменту.</p>
      <p>31 жовтня <b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата Представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу. Резолюцію підтримали 232 конгресмени, 196 – голосували проти. Зазначимо, що 234 місця в нижній палаті Конгресу займають демократи, 197 республіканці. Але в Сенаті більшість у республіканців: 53 місця зі 100. І без схвалення верньої палати Конгресу позбавити президента посади неможливо.</p>
      <p>Докладніше читайте у статті Володимира Кравченка "<b><a href="https://dt.ua/internal/yak-v-americi-ogoloshuyut-impichment-324765_.html">Як в Америці оголошують імпічмент</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>