<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/negy-ember-halalat-is-okozhatta-a-nemet-alorvos-harom-evig-dolgozott-aneszteziologuskent/185873"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-04T13:27:00+00:00"/>
    <meta property="og:title" content="Négy ember halálát is okozhatta a német álorvos, három évig dolgozott aneszteziológusként"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Négy ember halálát is okozhatta a német álorvos, három évig dolgozott aneszteziológusként</mark>
      </h1>
      <address><time datetime="2019-11-04T13:27:00+00:00">04 Nov 2019, 13:27</time> by <a rel="author">Bors</a></address>
      <p>A német orvosi kamarát és Fritzlar város kórházát is megvezette az a 48 éves hesseni nő, akit négy ember meggyilkolásával és nyolc beteg megsebesítésével vádolnak. A nő hamis orvosi diplomával jelentkezett – adta hírül a <a href="https://24.hu/kulfold/2019/11/04/nemetorszag-alorvos/">24.hu</a> a <a href="https://www.sueddeutsche.de/panorama/kriminalitaet-fritzlar-mutmasslich-falsche-medizinerin-taeuscht-aerztekammer-dpa.urn-newsml-dpa-com-20090101-191104-99-572582">Süddeutsche Zeitung</a> alapján.</p>
      <figure>
        <img src="http://media.borsonline.hu/cikk/20/191425/big-lead/650x360/2014121_medical-appointment-doctor-healthcare-40568.jpg"/>
        <figcaption>Képünk illusztráció © pexels</figcaption>
      </figure>
      <p>A csaló hamis papírjait nem sikerült azonosítani az orvosi kamaránál, mivel a manipuláció felismerhetetlen volt. Információk szerint 2018-ban derült ki, hogy a Rheinland-Pfalzban kiállítottigazolás nem eredeti. A vizsgálat alapján bebizonyosodott a csalás, a nő ellen közokirat-hamisítás és szakmai címmel való visszaélés miatt indított büntető eljárást az orvosi kamara.</p>
      <p>Az álorvos 2015 és 2018 között aneszteziológusi feladatokat látott el a fritzlari Szentlélek Kórházban: munkája során képesítés nélkül kábított el betegeket. A nő négy ember haláláért és nyolc beteg egsészégkárosodásáért lehet felelős, de tevékenysége következményeit jelenleg is vizsgálják. Az ügyészség gyilkosság, súlyos testi sértés, okirathamisítás, csalás és jogcímmel való visszaélés miatt emelt vádat.</p>
    </article>
  </body>
</html>