<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/padinnya-berlinskoji-stini-vidznachayut-v-nimechchini-50051497.html"/>
    <meta property="og:site_name" content="НВ"/>
    <meta property="article:published_time" content="2019-11-04T13:08:00+00:00"/>
    <meta property="og:title" content="Німеччина відзначає 30-річчя падіння Берлінської стіни"/>
    <meta property="og:description" content="У столиці Німеччини Берліні 4 листопада почалися заходи, присвячені 30-річчю падіння Берлінської стіни."/>
  </head>
  <body>
    <article>
      <h1>Німеччина відзначає 30-річчя падіння Берлінської стіни</h1>
      <h2>У столиці Німеччини Берліні 4 листопада почалися заходи, присвячені 30-річчю падіння Берлінської стіни.</h2>
      <address>
        <time datetime="2019-11-04T13:08:00+00:00">04 Nov 2019, 13:08</time>
      </address>
      <p>Як повідомляє <a href="https://www.dw.com/ru/%D0%B2-%D0%B1%D0%B5%D1%80%D0%BB%D0%B8%D0%BD%D0%B5-%D0%BD%D0%B0%D1%87%D0%B0%D0%BB%D0%BE%D1%81%D1%8C-%D0%BF%D1%80%D0%B0%D0%B7%D0%B4%D0%BD%D0%BE%D0%B2%D0%B0%D0%BD%D0%B8%D0%B5-30-%D0%BB%D0%B5%D1%82%D0%B8%D1%8F-%D0%BF%D0%B0%D0%B4%D0%B5%D0%BD%D0%B8%D1%8F-%D0%B1%D0%B5%D1%80%D0%BB%D0%B8%D0%BD%D1%81%D0%BA%D0%BE%D0%B9-%D1%81%D1%82%D0%B5%D0%BD%D1%8B/a-51103220">DW</a>, святкування триватиме до 10 листопада.</p>
      <p>Всього очікується понад 200 заходів на семи різних майданчиках. В програму входять, зокрема, інсталяції, виставки, презентації книг, авторські читання, поетичний слем.</p>
      <p>Одна з найбільших інсталяцій — Хмара біля Бранденбурзьких воріт — складається з близько 30 тисяч послань, в яких жителі і гості Берліна минулого літа поділилися своїми бажаннями, надіями, спогадами і уявленнями про майбутнє.</p>
      <p>Офіційне відкриття програми заплановано після того, як на площі Александрплац виступить бургомістр Берліна Міхаель Мюллер. Саме тут 30 років тому сотні тисяч жителів НДР вийшли на демонстрацію на захист свободи слова та інших демократичних цінностей.</p>
      <p>Після промови Мюллера в бундестазі відбудеться дискусія про мирну революцію в НДР, на яку запрошено колишню уповноважену уряду ФРН по архівах колишньої служби держбезпеки «штазі» Маріанне Біртлер, яка займалася в Східній Німеччині опозиційною діяльністю.</p>
      <p>9 жовтня 1989 року десятки тисяч людей вийшли на вулиці Лейпцига вимагаючи свободи і демократії. 4 листопада ще більш масова демонстрація відбулася на Александрплац в Східному Берліні.</p>
      <p>9 листопада член політбюро ЦК Соціалістичної єдиної партії Німеччини (СЄПН) Гюнтер Шабовскі повідомив, що відтепер громадяни НДР можуть подавати заяви на здійснення приватних поїздок за кордон без поважних причин.</p>
      <p>Тисячі людей одразу ж кинулися до контрольно-пропускних пунктів на кордоні з Західним Берліном, влада виявилася спантеличеною і незабаром дала вказівку відкрити шлагбауми.</p>
    </article>
  </body>
</html>