<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/oztraktan-soyluya-ahmak-yaniti-hesabi-sorulacaktir/926229"/>
    <meta property="og:site_name" content="medya faresi"/>
    <meta property="article:published_time" content="2019-11-04T13:03:00+00:00"/>
    <meta property="og:title" content="Öztrak’tan Soylu’ya ahmak yanıtı: Hesabı sorulacaktır"/>
    <meta property="og:description" content="CHP Sözcüsü Faik Öztrak, İçişleri Bakanı Süleyman Soylu’nun İstanbul Büyükşehir Belediye Başkanı Ekrem İmamoğlu’na ilişkin, “Avrupa'ya giderek Türkiyeyi şikayet eden ahmağa söylüyorum. Bunun bedelini bu millet sana ödetecek” sözlerine yanıt verdi."/>
  </head>
  <body>
    <article>
      <h1>Öztrak’tan Soylu’ya ahmak yanıtı: Hesabı sorulacaktır</h1>
      <h2>CHP Sözcüsü Faik Öztrak, İçişleri Bakanı Süleyman Soylu’nun İstanbul Büyükşehir Belediye Başkanı Ekrem İmamoğlu’na ilişkin, “Avrupa'ya giderek Türkiyeyi şikayet eden ahmağa söylüyorum. Bunun bedelini bu millet sana ödetecek” sözlerine yanıt verdi.</h2>
      <address>
        <time datetime="2019-11-04T13:03:00+00:00">04 Nov 2019, 13:03</time>
      </address>
      <p>Öztrak, “Süleyman Soylu seçilmiş birine kalkıp bu hakaretleri edecek kadar kendini kaybetmiş vaziyettedir. Atanmışların seçilmişlere bu şekilde konuşmaya hakları yoktur. Her yurt dışına çıktıklarında Türkiyeyi kötülediler. Bu lafın sorumluluğu vardır ve hesabı sorulacaktır” dedi.</p>
      <p>Gündeme ilişkin değerlendirmelerde de bulunan Öztrak şunları söyledi:</p>
      <p>
        <i>"17 yılın sonunda ne adalet ne kalkınma kaldı. 17 yıl önce 'Yoksullukla baş edeceğiz' dediler. Kendilerinden önceki iktidarların kamu varlıklarının 8 katını sattılar.</i>
      </p>
      <figure>
        <img src="http://i.medyafaresi.com/files/2019/11/4/926222/926222.jpg?v=1572873847"/>
      </figure>
      <p>
        <a href="http://www.medyafaresi.com/haber/suleyman-soyludan-imamogluna-sok-sozler-o-ahmaga-sesleniyorum/926222">Süleyman Soylu’dan İmamoğlu’na şok sözler: O ahmağa sesleniyorum...</a>
      </p>
      <p>
        <i>'Dün yasaklarla mücadele edeceğiz' diyorlardı, bugün basın özgürlüğü denen bir şey kalmadı memlekette. 'Mücadele edeceğiz' dedikleri her alanda ülkemiz geriye gitmiş durumda. Herkesle kavga halindeler. Artık yetkiler saray sosyetesinin elinde. AKP işbaşındadır ama anayasayla kavgalıdır. Hukukun üstünlüğü ve halkın iradesiyle kavgalıdır. AKP muhalefetle kavgalıdır. Siyasi rekabet yerine muhalefeti susturmaya çalışıyorlar. Ülkemizin çiftçisini işçisini elin işçisini korumaktadır.  17 yılın sonunda Türkiye her alanda sıkışmış durumdadır.</i>
      </p>
      <p>
        <i>ABD Başkanı, teröristlerin kendisine yazdığı mektubu saraya göndermeye cüret edebiliyor. Erdoğan ABD'ye gideceğini söylerken daha önceki samimi görüntüleri tekrar edeceğiz diyor. AKP Genel Başkanı Erdoğan 'Mektup cebimde ABD'ye götüreceğim' diyor. Kabul edilemeyecek yasa tasarılarının ardından 'Daha gitmek konusunda karar vermedim' diyor. Ancak Trump, Erdoğan'ın gelmek istediğini söylüyor. Merak ediyoruz bu mektup sonrasında ABD'ye gitmek istemesinin nedeni nedir?</i>
      </p>
      <figure>
        <img src="http://i.medyafaresi.com/files/2019/11/4/926221/926221.jpg?v=1572873906"/>
      </figure>
      <p>
        <a href="http://www.medyafaresi.com/haber/imamoglunun-korumalari-trafikte-dehset-sacti/926221">İmamoğlu’nun korumaları trafikte dehşet saçtı!</a>
      </p>
      <p>
        <i>Bu sabah ekim ayı enflasyon rakamları açıklandı. Vatandaşlarımızın hissettiği hayat pahalılığı yüzde 16,8 . Sokaktaki ile açıklanan enflasyon arasındaki fark var. 2020'de yapmak istedikleri borçlanma 14 milyar dolar.  Devlet bütçesini bakkal defteri gibi yönetiyorlar. Bir yıllık gelirimizi aşmış durumdayız. Bu bir rekor. Damat hala bu işi böyle götürebileceğini düşünüyor.</i>
      </p>
      <p>
        <i>Ekonomide güven çok önemlidir.  Ekonomimiz güven vermemektedir. Ekonomi dümeni değiştirilmelidir. Merkez Bankası üzerindeki saray gölgesi kaldırılmalıdır. Bununla ilgili yasa teklifini Meclise taşıyacağız. Kamu maliyesinde disiplin mutlaka sağlanmalıdır. Mevcut ihale kanunu kaldırılmalıdır. Kamuda israfa son verilmelidir. Cumhurbaşkanlığı tekrar Çankaya Köşkü'ne taşınmalıdır. Türkiye'nin yeni bir büyüme stratejisine ihtiyaç vardır. Stratejimizin ilk ayağı hukuku katılımcı demokrasiyi yeniden ayağa kaldırmaktır”</i>
      </p>
    </article>
  </body>
</html>