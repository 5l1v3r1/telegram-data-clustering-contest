<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42627_Na-Rivnenshchini-khloptsi-pobilisya-na-diskotetsi-Odin-v-reanimatsi-FOTO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-04T13:59:00+00:00"/>
    <meta property="og:title" content="На Рівненщині хлопці побилися на дискотеці. Один в реанімації (ФОТО)"/>
    <meta property="og:description" content="Поліцейські встановили, що ввечері 2 листопада у село Дроздинь на дискотеку приїхало п’ять парубків із сусіднього Старого Села. Коли"/>
  </head>
  <body>
    <article>
      <h1>На Рівненщині хлопці побилися на дискотеці. Один в реанімації (ФОТО)</h1>
      <address>
        <time datetime="2019-11-04T13:59:00+00:00">04 Nov 2019, 13:59</time>
      </address>
      <p>
        <b>Поліцейські встановили, що ввечері 2 листопада у село Дроздинь на дискотеку приїхало п’ять парубків із сусіднього Старого Села. Коли близько 01:20 хлопці зібрались їхати додому, в цей час зненацька 18-річний місцевий житель вдарив дерев’яною штахетиною по голові 20-річному хлопцю.</b>
      </p>
      <figure>
        <img src="http://press-centr.com/images/image/2019/10/%D0%A0%D1%96%D0%B2%D0%BD%D0%B5/%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0%202.jpg"/>
      </figure>
      <p>Друзі одразу кинулися допомагати потерпілому, який ще був у свідомості. А от нападник, який зі слів свідків, був напідпитку, спокійно пішов у невідомому напрямку.</p>
      <p>Парубка із травмою голови спочатку доставили до фельдшерського пункту Старого Села, а лиш потім доправили до районної лікарні. Без свідомості його госпіталізували у реанімаційне відділення, де медики діагностували перелом основи склепіння черепа, забій головного мозку важкого ступеня, крововилив та мозкову кому.</p>
      <figure>
        <img src="http://press-centr.com/images/image/2019/10/%D0%A0%D1%96%D0%B2%D0%BD%D0%B5/%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0%203.jpg"/>
      </figure>
      <p>18-річного жителя села Дроздинь, який раніше в поле зору правоохоронців не потрапляв, затримали в порядку статті 208 Кримінального процесуального кодексу України та помістили до ізолятора тимчасового тримання. Зловмиснику повідомили про підозру у вчиненні умисного тяжкого тілесного ушкодження за частиною 1 статті 121 Кримінального кодексу України. Слідчі підготували клопотання до суду про обрання йому запобіжного заходу у виді тримання під вартою. </p>
      <p>Як пояснив підозрюваний поліцейським, так вчинив, адже мав давній конфлікт із тамтешньою молоддю.</p>
      <p>Санкція статті передбачає від п’яти до восьми років позбавлення волі.</p>
      <p>Про це повідмоляє відділ комунікації поліції Рівненської області<br/> </p>
      <p> </p>
    </article>
  </body>
</html>