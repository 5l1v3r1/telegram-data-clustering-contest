<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/458601/%E0%A6%A6%E0%A7%81%E0%A6%B0%E0%A7%8D%E0%A6%98%E0%A6%9F%E0%A6%A8%E0%A6%BE-%E0%A6%A5%E0%A7%87%E0%A6%95%E0%A7%87-%E0%A6%AC%E0%A7%87%E0%A6%81%E0%A6%9A%E0%A7%87-%E0%A6%97%E0%A7%87%E0%A6%B2%E0%A7%87%E0%A6%A8-%E0%A6%9C%E0%A6%BE%E0%A6%A4%E0%A7%80%E0%A7%9F-%E0%A6%A6%E0%A6%B2%E0%A7%87%E0%A6%B0-%E0%A6%AB%E0%A7%81%E0%A6%9F%E0%A6%AC%E0%A6%B2%E0%A6%BE%E0%A6%B0%E0%A6%B0%E0%A6%BE"/>
    <meta property="og:site_name" content="Daily Janakantha"/>
    <meta property="article:published_time" content="2019-11-04T13:06:00+00:00"/>
    <meta property="og:title" content="দুর্ঘটনা থেকে বেঁচে গেলেন জাতীয় দলের ফুটবলাররা"/>
    <meta property="og:description" content="অনলাইন ডেস্ক ॥ বিশ্বকাপ ও এশিয়ান কাপের ম্যাচ খেলতে ওমানগামী জাতীয় দলের ফুটবলাররা অল্পের জন্য দুর্ঘটনা থেকে বেঁচে গেছেন। গতকাল রাতে বাংলাদেশের ফুটবলারদের বহনকারী বাংলাদেশ বিমানের ফ্লাইট (বিজি-০০২১) হযরত শাহজালাল বিমানবন্দর থেকে ছেড়ে যাওয়ার এক ঘণ্টা পর আবার জরুরি অবতরণ করতে বাধ্য হয়। বাংলাদেশ ফুটবল দলের ..."/>
  </head>
  <body>
    <article>
      <h1>দুর্ঘটনা থেকে বেঁচে গেলেন জাতীয় দলের ফুটবলাররা</h1>
      <address>
        <time datetime="2019-11-04T13:06:00+00:00">04 Nov 2019, 13:06</time>
      </address>
      <figure>
        <img src="http://www.dailyjanakantha.com/files/201911/1572876272_14.jpg"/>
      </figure>
      <p>অনলাইন ডেস্ক ॥ বিশ্বকাপ ও এশিয়ান কাপের ম্যাচ খেলতে ওমানগামী জাতীয় দলের ফুটবলাররা অল্পের জন্য দুর্ঘটনা থেকে বেঁচে গেছেন। গতকাল রাতে বাংলাদেশের ফুটবলারদের বহনকারী বাংলাদেশ বিমানের ফ্লাইট (বিজি-০০২১) হযরত শাহজালাল বিমানবন্দর থেকে ছেড়ে যাওয়ার এক ঘণ্টা পর আবার জরুরি অবতরণ করতে বাধ্য হয়।</p>
      <p>বাংলাদেশ ফুটবল দলের মিডিয়া অফিসার আহসান আহমেদ অমিত জানিয়েছেন, ‘গতকাল রবিবার আমাদের ফ্লাইটের সময় ছিলো সাড়ে ৯টায়। কিন্তু সেটি ২ ঘণ্টা পিছিয়ে সাড়ে ১১টার দিকে ছাড়ে। প্রায় এক ঘণ্টা আকাশে ওড়ার পর ধুপ করে শব্দ হয়ে, বিমানের ভেতরের বাতি বন্ধ হয়ে যায় এবং এসিও কাজ করা বন্ধ করে দেয়।</p>
      <p>তিনি আরও বলেন, তখন পাইলট ঘোষণা দেন, বিমানে যান্ত্রিক ত্রুটি দেখা দিয়েছে এবং পুনরায় ঢাকায় ফিরে যাওয়া হচ্ছে। এ ঘোষণার পরপরই বিমানের মধ্যে আতঙ্ক ছড়িয়ে পড়ে। ফুটবলাররা অনেকে ভয় পেয়ে যান। দোয়া-দরুদ পড়তে থাকেন। সাধারণ যাত্রীদের অনেকে ছোটাছুটি করতে থাকেন। রাত দেড়টার দিকে বিমানটি আবার হযরত শাহজালাল বিমানবন্দরে অবতরণ করে।</p>
    </article>
  </body>
</html>