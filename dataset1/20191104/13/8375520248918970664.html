<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/rozvedennya-na-dilyanci-bilya-petrivskogo-mozhe-proyti-7-listopada--637577.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T13:34:59+00:00"/>
    <meta property="og:title" content="Розведення на ділянці біля Петрівського може пройти 7 листопада"/>
    <meta property="og:description" content="«Ми вже надали листа ОБСЄ, 7-го розпочинаємо, 8-го практично «розводимося». Якщо не буде порушення режиму тиші», - розповів командувач ООС Володимир Кравченко"/>
  </head>
  <body>
    <article>
      <h1>Розведення на ділянці біля Петрівського може пройти 7 листопада</h1>
      <address>
        <time datetime="2019-11-04T13:34:59+00:00">04 Nov 2019, 13:34</time>
      </address>
      <h4>«Ми вже надали листа ОБСЄ, 7-го розпочинаємо, 8-го практично «розводимося». Якщо не буде порушення режиму тиші», - розповів командувач ООС Володимир Кравченко</h4>
      <p>Командувач Операції об'єднаних сил Володимир Кравченко повідомив, що українська сторона поінформувала ОБСЄ про готовність розпочати розведення сил і засобів на ділянці Богданівка-Петрівське на лінії розмежування за умови семиденного дотримання режиму тиші.</p>
      <p>Про це він заявив на брифінгу в понеділок у Краматорську.</p>
      <p>«Ми вже надали листа ОБСЄ, 7-го розпочинаємо, 8-го практично «розводимося». Якщо не буде порушення режиму тиші», - зазначив Кравченко.</p>
      <p>У свою чергу керівник української сторони СЦКК полковник Олександр Борщевський заявив, що оскільки останні обстріли на цій ділянці було зафіксовано 30 жовтня, то, за умови дотримання семиденного терміну без обстрілів, 7 листопада має відбутися верифікація встановлення режиму тиші, і з 12:00 8 листопада Збройні сили зможуть розпочати практичні заходи з розведення сил і засобів.</p>
      <p>Як відомо, українська сторона СЦКК <a href="https://glavcom.ua/news/okupanti-poshiryuyut-feykovi-zayavi-pro-rozvedennya-bilya-petrivskogo-637453.html">вважає провокацією заяви окупаційної влади</a> про готовність 4 листопада приступити до початку розведення сил і засобів на ділянці №3 Петрівське.</p>
      <p>1 листопада міністр оборони Андрій Загороднюк заявив, що <a href="https://glavcom.ua/news/rozvedennya-sil-u-petrivskomu-vidklali-cherez-obstrili-637016.html">розведення сил у районі Золотого завершилося, а в районі Петрівського відкладене через обстріли.</a></p>
      <footer>Джерело: <a href="http://ua.interfax.com.ua/">Інтерфакс-Україна</a></footer>
      <related>
        <a href="https://glavcom.ua/country/incidents/v-zonu-rozvedennja-vijsk-na-donbasi-pochali-z-jizhdzhatisja-rosijski-gosti-video-637361.html"/>
      </related>
    </article>
  </body>
</html>