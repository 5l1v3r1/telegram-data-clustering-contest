<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638072/%D9%88%D8%B2%D8%B4-%D8%A8%D8%A7%D8%AF-%D9%88-%DA%AF%D8%B1%D8%AF-%D9%88-%D8%AE%D8%A7%DA%A9-%D9%85%D9%86%D8%B7%D9%82%D9%87-%D8%B3%DB%8C%D8%B3%D8%AA%D8%A7%D9%86-%D8%B1%D8%A7-%D9%81%D8%B1%D8%A7-%D9%85%DB%8C%E2%80%8C%DA%AF%DB%8C%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T13:37:00+00:00"/>
    <meta property="og:title" content="وزش باد و گرد و خاک منطقه سیستان را فرا می‌گیرد"/>
    <meta property="og:description" content="مدیرکل هواشناسی استان سیستان و بلوچستان گفت: از امروز وزش باد به نسبت شدید همراه با گرد و خاک شمال استان را فرا می‌گیرد."/>
  </head>
  <body>
    <article>
      <h1>
        <a href="https://www.bultannews.com/fa/news/638072/%D9%88%D8%B2%D8%B4-%D8%A8%D8%A7%D8%AF-%D9%88-%DA%AF%D8%B1%D8%AF-%D9%88-%D8%AE%D8%A7%DA%A9-%D9%85%D9%86%D8%B7%D9%82%D9%87-%D8%B3%DB%8C%D8%B3%D8%AA%D8%A7%D9%86-%D8%B1%D8%A7-%D9%81%D8%B1%D8%A7-%D9%85%DB%8C%E2%80%8C%DA%AF%DB%8C%D8%B1%D8%AF">وزش باد و گرد و خاک منطقه سیستان را فرا می‌گیرد</a>
      </h1>
      <h2>مدیرکل هواشناسی استان سیستان و بلوچستان گفت: از امروز وزش باد به نسبت شدید همراه با گرد و خاک شمال استان را فرا می‌گیرد.</h2>
      <address><time datetime="2019-11-04T13:37:00+00:00">04 Nov 2019, 13:37</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، محسن حیدری<b> </b>اظهار داشت:  از امروز<b> وزش باد</b> به نسبت شدید همراه با <b>گرد و خاک</b> منطقه سیستان شامل پنج شهرستان زابل، زهک، هامون، هیرمند و نیمروز واقع در شمال استان<b> سیستان و بلوچستان</b> را فرا می‌گیرد.</p>
      <p>مدیرکل هواشناسی استان سیستان و بلوچستان گفت: وزش این باد به نسبت شدید ضمن کاهش کیفیت هوا و دید افقی، موجب کاهش دما نیز می‌شود به طوری که انتظار می‌رود دمای هوا بین 5 تا 10 درجه سلسیوس در اکثر نواحی استان سردتر شود.</p>
      <p>وی ادامه داد: از سه شنبه تا پنجشنبه ضمن تداوم وزش باد به نسبت شدید و کاهش دما در شمال استان، در سایر نقاط استان نیز وزش بادهای شمالی با شدت کمتر روی می‌دهد. دوشنبه شب و سه شنبه شرایط برای رگبارهای پراکنده، گاهی رعد و برق و تندباد لحظه ای در سطح استان به ویژه شمال و جنوب شرق استان مهیا است و احتمال جاری شدن موقتی روان‌آب وجود دارد.</p>
      <p>حیدری به ادامه فعالیت طوفان حاره‌ای ماها در شمال اقیانوس هند اشاره کرد و گفت: پیش بینی می شود از اواخر وقت امشب تا چهارشنبه دریای عمان مواج و متلاطم شود. توصیه می‌شود در روزهای پیش رو ترددهای دریایی شناورهای سبک و قایق های ماهیگیری محدود و از شنا کردن در دریا خودداری شود.</p>
      <p>انتهای پیام/</p>
    </article>
  </body>
</html>