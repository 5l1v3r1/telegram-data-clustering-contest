<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/04/aresti-vyv-vietnam-zaradi-39-te-tela-v-kamion-krai-london.428483"/>
    <meta property="og:site_name" content="Dnes.bg"/>
    <meta property="article:published_time" content="2019-11-04T13:58:00+00:00"/>
    <meta property="og:title" content="Арести във Виетнам заради 39-те тела в камион край Лондон"/>
    <meta property="og:description" content="Според полицията това е контрабанден инцидент, а не трафик на хора | Dnes.bg"/>
  </head>
  <body>
    <article>
      <h1>Арести във Виетнам заради 39-те тела в камион край Лондон</h1>
      <h2>Според полицията това е контрабанден инцидент, а не трафик на хора</h2>
      <address><time datetime="2019-11-04T13:58:00+00:00">04 Nov 2019, 13:58</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Полицията във Виетнам арестува осем души във връзка с откритите 39 тела на виетнамци в камион близо до Лондон миналия месец, съобщиха местни медии, цитирани от Ройтерс.<br/><br/>Миналата седмица британската полиция обвини двама души в убийство за смъртта на имигрантите, чиито тела бяха намерени на 23 октомври.</p>
      <p>"Въз основа на това, което научим от заподозрените, ще започнем разследвания, за да се борим и премахнем тези мрежи, които вкарват незаконно хора във Великобритания", заяви за виетнамската държавна агенция шефът на полицията на провинция Нге Ан, откъдето идват повечето жертви. <br/><br/>Той уточни, че полицията разглежда трагедията като контрабанден инцидент, а не като трафик на хора.<br/><br/>Вчера делегация от виетнамски дипломати и полицаи замина за Великобритания, където ще се срещнат с британските си колеги днес, съобщи сайтът на виетнамското правителство. <br/> </p>
      <p>/БТА/</p>
      <related>
        <h4>Още по темата</h4>
        <a href="https://www.dnes.bg/notifikacii/2019/11/02/vsichki-39-migranti-v-kamiona-kovcheg-sa-vietnamci.428284"/>
        <a href="https://www.dnes.bg/world/2019/10/29/izdirvat-se-oshte-dvama-za-kamiona-39-te-trupa.427872"/>
        <a href="https://www.dnes.bg/world/2019/10/29/vip-propusk-za-50-000-za-vietnamci-vyv-velikobritaniia.427838"/>
      </related>
    </article>
  </body>
</html>