<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/04/prosagoges-sillipseis-poreia-mathitwn"/>
    <meta property="og:site_name" content="euronews"/>
    <meta property="article:published_time" content="2019-11-04T13:27:52+00:00"/>
    <meta property="og:title" content="Επεισόδια έξω από την ΑΣΟΕΕ- Προσαγωγές στην πορεία των μαθητών"/>
    <meta property="og:description" content="Ένταση επικράτησε στην πορεία των μαθητών, με την αστυνομία να προχωρά σε 4 προσαγωγές και μία σύλληψη"/>
  </head>
  <body>
    <article>
      <h1>Επεισόδια έξω από την ΑΣΟΕΕ- Προσαγωγές στην πορεία των μαθητών</h1>
      <address><time datetime="2019-11-04T13:27:52+00:00">04 Nov 2019, 13:27</time> by <a rel="author">euronews </a></address>
      <p>Επεισόδια ξέσπασαν περίπου στις 3.30 το μεσημέρι έξω από την ΑΣΟΕΕ μετά την ολοκλήρωση της πορείας των μαθητών. Περίπου πενήντα άτομα βγήκαν από το χώρο του Οικονομικού Πανεπιστημίου και άρχισαν να καταστρέφουν πεζοδρόμια και να προκαλούν ζημιές. Ισχυρές αστυνομικές δυνάμεις και ΜΑΤ έχουν αναπτυχθεί στην περιοχή. Νωρίτερα το μεσημέρι επεισόδια έγιναν στη διάρκεια του μαθητικού - φοιτητικού συλλαλλητηρίου στο κέντρο της Αθήνας με κεντρικό σύνθημα «Στους δρόμους είναι οι μαθητές, έξω από τα σχολεία μας οι πολυεθνικές».</p>
      <p>Οι διαδηλωτές συγκεντρώθηκαν αρχικά στα Προπύλαια και κατευθύνθηκαν μέχρι την Πλατεία Συντάγματος. Στη διάρκεια των επεισοδίων έγινε μία σύλληψη και τέσσερις προσαγωγές.</p>
      <figure>
        <img src="https://static.euronews.com/articles/stories/04/27/83/32/808x535_cmsv2_90b10390-d42b-570b-9e5d-207b0bf2fb92-4278332.jpg"/>
        <figcaption>Επεισόδια στη μαθητική και φοιτητική πορεία στο κέντρο της Αθήνας© 2019 ΑΠΕ-ΜΠΕ/ΑΛΕΞΑΝΔΡΟΣ ΜΠΕΛΤΕΣ</figcaption>
      </figure>
      <p>Μπροστά από τη Βουλή, σημειώθηκαν όταν ομάδα αγνώστων συγκρούστηκε με τις αστυνομικές δυνάμεις, ρίχνοντας πέτρες και βόμβες μολότοφ, ενώ προκάλεσαν και φθορές σε στάσεις λεωφορείων. Οι αστυνομικές δυνάμεις τους απώθησαν κάνοντας χρήση χημικών και προχώρησαν σε 4 προσαγωγές και μία σύλληψη, ενώ εντοπίστηκε σακίδιο μέσα στο οποίο βρέθηκαν πέντε βόμβες μολότοφ.</p>
      <p>Οι συγκεντρωμένοι εξέφρασαν την αντίθεσή τους στις αλλαγές που προτίθεται να προχωρήσει το υπουργείο Παιδείας, όπως είναι, μεταξύ άλλων, η θέσπιση ορίου εισαγωγής στα πανεπιστήμια.</p>
      <p>Στις κινητοποιήσεις των μαθητών συμμετείχαν, με καλέσματά τους, φοιτητές, γονείς και εκπαιδευτικοί, όπως η Ομοσπονδία Γονέων και Κηδεμόνων Περιφέρειας Αττικής, καθώς και η Β' ΕΛΜΕ Αθήνας και Γ', Δ', Ε' ΕΛΜΕ Θεσσαλονίκης.</p>
    </article>
  </body>
</html>