<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/458606/%E0%A7%A8%E0%A7%AA%E0%A7%A6%E0%A7%A6-%E0%A6%AA%E0%A6%BE%E0%A6%95%E0%A6%BF%E0%A6%B8%E0%A7%8D%E0%A6%A4%E0%A6%BE%E0%A6%A8%E0%A6%BF-%E0%A6%AC%E0%A6%A8%E0%A7%8D%E0%A6%A6%E0%A6%BF%E0%A6%95%E0%A7%87-%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF-%E0%A6%A6%E0%A6%BF%E0%A7%9F%E0%A7%87%E0%A6%9B%E0%A7%87-%E0%A6%B8%E0%A7%8C%E0%A6%A6%E0%A6%BF-%E0%A6%86%E0%A6%AE%E0%A6%BF%E0%A6%B0%E0%A6%BE%E0%A6%A4"/>
    <meta property="og:site_name" content="Daily Janakantha"/>
    <meta property="article:published_time" content="2019-11-04T13:34:00+00:00"/>
    <meta property="og:title" content="২৪০০ পাকিস্তানি বন্দিকে মুক্তি দিয়েছে সৌদি-আমিরাত"/>
    <meta property="og:description" content="অনলাইন ডেস্ক ॥ ২ হাজার চারশো জনের বেশি পাক বন্দিকে মুক্তি দিয়েছে সৌদি আরব এবং সংযুক্ত আরব আমিরাত। পাকিস্তানের ক্ষমতাসীন দল তেহরিক-ই ইনসাফ (পিটিআই) সরকারের গত এক বছর ধরে চালানো প্রচেষ্টার অংশ হিসেবেই সৌদি এবং আমিরাত তাদের দেশে বন্দি থাকা পাক নাগরিকদের মুক্তি দিয়েছে। প্রবাসী পাকিস্তানি ..."/>
  </head>
  <body>
    <article>
      <h1>২৪০০ পাকিস্তানি বন্দিকে মুক্তি দিয়েছে সৌদি-আমিরাত</h1>
      <address>
        <time datetime="2019-11-04T13:34:00+00:00">04 Nov 2019, 13:34</time>
      </address>
      <figure>
        <img src="http://www.dailyjanakantha.com/files/201911/1572877705_19.jpg"/>
      </figure>
      <p>অনলাইন ডেস্ক ॥ ২ হাজার চারশো জনের বেশি পাক বন্দিকে মুক্তি দিয়েছে সৌদি আরব এবং সংযুক্ত আরব আমিরাত। পাকিস্তানের ক্ষমতাসীন দল তেহরিক-ই ইনসাফ (পিটিআই) সরকারের গত এক বছর ধরে চালানো প্রচেষ্টার অংশ হিসেবেই সৌদি এবং আমিরাত তাদের দেশে বন্দি থাকা পাক নাগরিকদের মুক্তি দিয়েছে।</p>
      <p>প্রবাসী পাকিস্তানি ও মানব সম্পদ উন্নয়নক বিষয়ক মন্ত্রণালয়ের (অপহেড) এক কর্মকর্তা এপিপিকে বলেন, সৌদি আরব থেকে ১ হাজার ২৪৫ জন এবং সংযুক্ত আরব আমিরাত থেকে ১২শ পাকিস্তানি বন্দিকে মুক্তি দেয়া হয়েছে। পিটিআই সরকারের এক বছরের শাসনামলে এই ঘটনাকে নজিরবিহীন বলে উল্লেখ করা হয়েছে।</p>
      <p>ওই কর্মকর্তা বলেন, যখন পিটিআই সরকার ক্ষমতায় আসে তখন সৌদি আরবের কারাগারে তিন হাজার তিনশ বন্দি এবং আরব আমিরাতের কারাগারে দুই হাজার ৫শ ২১ জন পাকিস্তানি বন্দি ছিল।</p>
      <p>তিনি আরও বলেন, সৌদি আরব থেকে প্রায় ৩৮ শতাংশ এবং সংযুক্ত আরব আমিরাত থেকে ৪৮ শতাংশ পাকিস্তানি বন্দিকে মুক্ত করা সম্ভব হয়েছে। এক্ষেত্রে সরকার এসব বন্দিদের মুক্ত করতে আর্থিক এবং আইনি সহায়তা প্রদান করেছে।</p>
      <p>তবে সৌদি এবং আমিরাত ছাড়াও ওমান থেকে ৫৫ জন, কুয়েত থেকে ১৮ জন, বাহরাইন থেকে ১৭ জন, কাতার থেকে ১৪ জন এবং ইরাক থেকে ১০ জন পাকিস্তানি বন্দিকে মুক্তি দেয়া হয়েছে।</p>
    </article>
  </body>
</html>