<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/btv-e-parvostepennijat-iztochnik-na-informacija-i-v-meseca-na-naj-znachimite-politicheski-sabitija.html"/>
    <meta property="og:site_name" content="bTV Новините"/>
    <meta property="article:published_time" content="2019-11-04T13:07:00+00:00"/>
    <meta property="og:title" content="bTV е първостепенният източник на информация и в месеца на най-значимите политически събития"/>
    <meta property="og:description" content="„България търси талант“ и „Фермата“ запазват топ позиции сред развлекателните хитове през октомври"/>
  </head>
  <body>
    <article>
      <h1>bTV е първостепенният източник на информация и в месеца на най-значимите политически събития</h1>
      <h2>„България търси талант“ и „Фермата“ запазват топ позиции сред развлекателните хитове през октомври</h2>
      <address><time datetime="2019-11-04T13:07:00+00:00">04 Nov 2019, 13:07</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>В месеца на най-значимото политическо събитие за 2019 г. - местните избори, bTV затвърди позицията си на най-предпочитания ТВ източник на информация. Според данните на ГАРБ, през октомври почти 1 милион зрители, или 41% от всички пред ТВ екрана в 19 часа, са избрали да се информират за най-важните новини от деня от централната новинарска емисия на bTV.</p>
      <figure>
        <img src="https://img.bg.sof.cmestatic.com/media/images/640x/Nov2019/2112013974.jpg"/>
      </figure>
      <p>Актуалните предавания на телевизията - bTV Репортерите, „120 минути“ и „Лице в лице“ отново са били без конкуренция по гледаемост в своя жанр по време на целия месец. Сред делничните сутрешни блокове „Тази сутрин“ е запазил позицията си на аудиторен лидер с 41,1% (All4+) през октомври, следван от „Здравей, България“ по Нова ТВ с 26,4% и „Сутрешен блок“ по БНТ1 с 10,3%. Неделното издание на „Тази събота и неделя“ е било най-гледано в сутрешния пояс през уикенда.  </p>
      <figure>
        <img src="https://img.bg.sof.cmestatic.com/media/images/640x/Nov2019/2112013973.jpg"/>
      </figure>
      <p>В изборния 27 октомври най-много зрители категорично са избрали bTV. Пийпълметричните резултати бяха потвърдени и от изводите от проучването на „Маркет линкс“, проведено миналата седмица, според което bTV е била телевизията с най-добро отразяване на вота в три основни показателя <a href="https://www.btv.bg/article/za-btv/spetsialno/btv-s-naj-dobro-otrazjavane-na-izbornija-den.html">тук &gt;&gt;</a></p>
      <p>Тенденцията се запазва и в началото на ноември, когато bTV е привлякла най-голям брой зрители в деня на балотажа. Изборното студио на 3 ноември „Местните 2019: Отново ти местиш“ е било предпочетено от 30,2 % от цялата ТВ аудитория. Централната емисия на bTV Новините, обобщила най-важните събития в деня на вота, е била проследена от над 900 хил. зрители, или 34,8% от всички пред ТВ екрана.  </p>
      <figure>
        <img src="https://img.bg.sof.cmestatic.com/media/images/640x/Nov2019/2112013976.jpg"/>
      </figure>
      <p>През октомври bTV затвърди водещата си позиция и сред развлекателните и риалити програми и сериали, и привлече най-много зрители във всички жанрове. „България търси талант“ е най-гледаното предаване през октомври и категоричен фаворит на зрителите в развлекателния жанр, а „Фермата“ - най-гледаният риалити хит. bTV е била предпочетена и в късния часови пояс с „Папараци“, „Комиците и приятели“ и „Помощ 112“, които са спечелили повече зрители и от някои праймтайм заглавия.</p>
      <figure>
        <img src="https://img.bg.sof.cmestatic.com/media/images/640x/Nov2019/2112013971.jpg"/>
      </figure>
      <p>През октомври най-много зрители - 31,6% от всички, са гледали bTV.</p>
    </article>
  </body>
</html>