<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191104-zrostannya-produktyvnosti-na-40-microsoft-perevela-ofis-na-4-dennyj-robochyj-tyzhden/"/>
    <meta property="og:site_name" content="ФАКТИ"/>
    <meta property="article:published_time" content="2019-11-04T13:36:31+00:00"/>
    <meta property="og:title" content="Зростання продуктивності на 40%: Microsoft перевела офіс на 4-денний робочий тиждень"/>
    <meta property="og:description" content="Керівництво компанії Microsoft ухвалило рішення перевести свій офіс в Японії на чотириденний робочий тиждень."/>
  </head>
  <body>
    <article>
      <h1>Зростання продуктивності на 40%: Microsoft перевела офіс на 4-денний робочий тиждень</h1>
      <address>
        <time datetime="2019-11-04T13:36:31+00:00">04 Nov 2019, 13:36</time>
      </address>
      <p>Керівництво компанії Microsoft ухвалило рішення перевести свій офіс в Японії на чотириденний робочий тиждень.</p>
      <p>Японська філія Microsoft підвела підсумки експерименту з переведення працівників на чотириденний робочий тиждень. Керівництво залишилося задоволеним і має намір його повторити.</p>
      <p>Експеримент проходив у серпні в рамках програми Work Life Choice Challenge 2019 Summer. Протягом місяця 2 300 співробітників працювали з понеділка по четвер. Компанія не зменшувала їм зарплату і не відбирала дні з відпустки.</p>
      <p>
        <b>Читайте:</b>
        <a href="https://fakty.com.ua/ua/svit/20190125-4-dennyj-robochyj-tyzhden-eksperty-u-davosi-zaproponuvaly-svitu-eksperyment/"> 4-денний робочий тиждень: експерти у Давосі запропонували світу експеримент</a>
      </p>
      <p>
        <b>Підсумки експерименту:</b>
      </p>
      <p>– Продуктивність збільшилася на 39,99% в порівнянні з серпнем 2018 року.</p>
      <p>– Компанія переглянула підхід до робочих зустрічей. Більшість з них перевели в онлайн-режим, а особисті – скоротили до 30 хвилин.</p>
      <p>– Працівники на 25,4% почали рідше брати відгули.</p>
      <p>– Споживання електроенергії знизилося на 23%, витрата паперу – на 58%.</p>
      <p>92,1% учасникам експерименту сподобався чотириденний робочий тиждень. Деякі розповіли, що їм складно було звикнути відпочивати в п’ятницю.</p>
      <p>Нагадаємо, минулого року фірма в Новій Зеландії Perpetual Guardian провела 6-тижневий експеримент — всі 200 співробітників <a href="https://fakty.com.ua/ua/lifestyle/20180330-firma-vvela-4-dennyj-robochyj-tyzhden-bez-skorochennya-zarplaty/">почали працювати 4 дні на тиждень, але отримувати зарплату за 5</a>.</p>
    </article>
  </body>
</html>