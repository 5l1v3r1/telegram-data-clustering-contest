<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/adobe-cloud-documents-ora-integrato-in-tutta-la-suite/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T13:40:00+00:00"/>
    <meta property="og:title" content="Adobe Cloud Documents, ora integrato in tutta la suite"/>
    <meta property="og:description" content="Adobe Cloud Document è ora il metodo più semplice per salvare i propri file PSD."/>
  </head>
  <body>
    <article>
      <h1>Adobe Cloud Documents, ora integrato in tutta la suite</h1>
      <address><time datetime="2019-11-04T13:40:00+00:00">04 Nov 2019, 13:40</time> by <a rel="author">Andrea Ferrario</a></address>
      <p><b>Cloud Documents</b> diventa il metodo più semplice per <b>salvare e gestire i propri documenti Adobe</b>. Non è una novità, già utilizzato per Adobe XD, è ora integrato in <a href="http://www.tomshw.it/hardware/photoshop-per-ipad-come-quello-per-desktop/">Photoshop per iPad,</a> Adobe Fresco e <a href="http://www.tomshw.it/hardware/adobe-aero-finalmente-disponibile-lapplicazione-per-la-realta-aumentata/">Adobe Aero</a>.</p>
      <p>Cloud Documents funziona come un normale servizio cloud, quindi non sarà, ad esempio, necessario importare ed esportare i propri documenti per gestire su differenti sistemi. Sarà sufficiente collegarvi ad Internet dall’iPad o PC, e accedere direttamente al documento che sarà sempre disponibile. Ovviamente <b>da oggi è compatibile con i formati PSD per abilitarne l’uso con Photoshop per iPad.</b></p>
      <figure>
        <img src="https://www.tomshw.it/images/images/2019/11/foto-generiche-60314.768x432.jpg"/>
      </figure>
      <p><b>Perché dover lavorare con il cloud?</b> Secondo Adobe:</p>
      <ul>
        <li>Facilità di condivisione dei file tra tutti i dispositivi, PC fissi come iPad.</li>
        <li>Funzioni di auto salvataggio che permettono di passare dal PC al lavoro in movimento tramite iPad</li>
        <li>Tutti i file saranno subito disponibili dalla home della applicazioni</li>
        <li>Peace of mind, cioè state tranquilli, non perderete più i vostri lavori.</li>
      </ul>
      <p>Cloud Documents <b>non diventa però l’unico metodo di interagire e usare i vostri file.</b> Potrete sempre decidere di salvare i vostri file PSD localmente o anche su un differente servizio di cloud storage – di default, per le applicazioni iPad, è attivo Cloud Document. Non è necessario essere online per usare Photoshop da iPad (come per la versione desktop).</p>
      <p>Anche Cloud Document è parte del piano Creative Cloud; se ne avete uno attivo, queste funzioni saranno già disponibili.</p>
      <blockquote>Per tutte le novità da Adobe MAX, <a href="http://www.tomshw.it/speciale/adobe-max-2019/">visita questa pagina</a></blockquote>
    </article>
  </body>
</html>