<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/04/boen-arsenal-i-narkotici-v-kyshtata-na-myj-ot-selo-do-belovo.428507"/>
    <meta property="og:site_name" content="Dnes.bg"/>
    <meta property="article:published_time" content="2019-11-04T13:10:00+00:00"/>
    <meta property="og:title" content="Боен арсенал и наркотици в къщата на мъж от село до Белово"/>
    <meta property="og:description" content="Полицията е провела акция | Dnes.bg"/>
  </head>
  <body>
    <article>
      <h1>Боен арсенал и наркотици в къщата на мъж от село до Белово</h1>
      <h2>Полицията е провела акция</h2>
      <address><time datetime="2019-11-04T13:10:00+00:00">04 Nov 2019, 13:10</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Мъж от беловското село Дъбравите е задържан заради незаконно притежание на взривни вещества и боеприпаси, както и на наркотици, съобщиха от полицията в Пазарджик.</p>
      <related>
        <a href="https://www.dnes.bg/notifikacii/2019/10/22/diado-pazi-v-selskata-si-kyshta-oryjiia-i-1500-patrona.427023"/>
      </related>
      <p>Снощи служители на районното управление в Септември и участъка в Белово извършили претърсване в жилището на 40-годишен мъж. В къщата органите на реда открили няколко стъклени бурканчета, съдържащи суха листна маса от глави и съцветия. Последвал полеви наркотест, който реагирал положително на марихуана.</p>
      <p>Криминалистите се натъкнали още на газ-сигнален 9-милиметров пистолет, пневматична пушка с оптически прицел, 45 малокалибрени бойни патрони, 4 огнепроводни шнура с различна дължина, 78 капсули за ловни патрони. Намерени са още различни части и детайли от огнестрелни оръжия, 7 ловни патрона и един за нарезна карабина.</p>
      <p>Цялото количество наркотици, боеприпаси, оръжия и части за тях са иззети. Мъжът е задържан в ареста за срок от 24 часа, а спрямо него се водят бързи полицейски производства.</p>
    </article>
  </body>
</html>