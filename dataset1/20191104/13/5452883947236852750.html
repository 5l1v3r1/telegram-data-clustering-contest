<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/green/mobilita/chiusura-autostrada-benevento-avellino-est-4-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-04T13:41:00+00:00"/>
    <meta property="og:title" content="A16, lavori di manutenzione: sarà chiuso il tratto Benevento-Avellino Est"/>
    <meta property="og:description" content="Tutte le informazioni per i viaggiatori"/>
  </head>
  <body>
    <article>
      <h1>A16, lavori di manutenzione: sarà chiuso il tratto Benevento-Avellino Est</h1>
      <h2>Tutte le informazioni per i viaggiatori</h2>
      <address><time datetime="2019-11-04T13:41:00+00:00">04 Nov 2019, 13:41</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/12455135570318/movie_20191104_114756-2.mp4"/>
      </figure>
      <p>Sulla A16 Napoli-Canosa, per programmati lavori di manutenzione della galleria "Montemiletto", previsti in orario notturno, a ridotta circolazione di veicoli, nelle due notti consecutive di mercoledì 6 e giovedì 7 novembre, sarà chiuso il tratto compreso tra Benevento e Avellino est, verso Napoli, con orario 22:00-6:00. In alternativa, dopo l'uscita obbligatoria alla stazione di Benevento, si potrà percorrere la SS7 seguendo le indicazioni per Pratola Serra-Avellino con rientro, sulla A16, alla stazione autostradale di Avellino est, per proseguire in direzione di Napoli.</p>
      <p>Costanti aggiornamenti sulla situazione della viabilità e sui percorsi alternativi sono diramati tramite i collegamenti "My Way" in onda su Sky Meteo24 (canale 502 Sky), su Sky TG24 (canali 100 e 500 Sky e canale 50 del digitale terrestre), su La7 e La7d (canale 7 e 29 del digitale terrestre), sulla App My Way scaricabile gratuitamente dagli store di Android e Apple. Sul sito autostrade.it, su RTL 102.5, su Isoradio 103.3 FM, attraverso i pannelli a messaggio variabile e sul network TV Infomoving in area di servizio. Per ulteriori informazioni si consiglia di chiamare il call center Autostrade al numero 840.04.21.21, attivo 24 ore su 24.</p>
      <p>Per muoverti con i <i>mezzi pubblici</i> nella città di <a href="https://moovitapp.com/index/it/mezzi_pubblici-Napoli_e_Campania-882?utm_source=city_news&amp;utm_medium=organic"><b>Avellino</b></a> usa la nostra <i>Partner App</i> gratuita <a href="https://moovitapp.com/tripplan?customerId=6207&amp;lang=it&amp;utm_source=city_news&amp;utm_medium=organic&amp;metroId=882"/>!</p>
    </article>
  </body>
</html>