<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/pitone_ferrovia_treni_regionali-6483409/news/2019-11-04/"/>
    <meta property="og:site_name" content="Agi"/>
    <meta property="article:published_time" content="2019-11-04T13:16:00+00:00"/>
    <meta property="og:title" content="Un pitone di oltre 2 metri è stato catturato su una ferrovia in Calabria"/>
    <meta property="og:description" content="Trovato da due operai che stavano effettuando dei lavori lungo la linea ferrata della Stazione ferroviaria di Vibo Valentia-Pizzo"/>
  </head>
  <body>
    <article>
      <h1>Un pitone di oltre 2 metri è stato catturato su una ferrovia in Calabria</h1>
      <h2>Trovato da due operai che stavano effettuando dei lavori lungo la linea ferrata della Stazione ferroviaria di Vibo Valentia-Pizzo</h2>
      <address><time datetime="2019-11-04T13:16:00+00:00">04 Nov 2019, 13:16</time> by <a rel="author">AGI - Agenzia Giornalistica Italia</a></address>
      <p>Un pitone della lunghezza di oltre due metri è stato trovato da due operai che stavano effettuando dei lavori lungo la linea ferrata della Stazione ferroviaria di Vibo Valentia-Pizzo, in Calabria. Sul posto due veterinari dell'Asp di Vibo Valentia che, per il recupero e la successiva sistemazione del rettile, hanno chiesto l'intervento dell'ambientalista del Wwf Pino Paolillo. Il tipo di pitone ritrovato è originario del Nepal, dell'India e del Pakistan e si pensa sia fuggito dalla teca di qualche persona della zona. Il rettile è stato momentaneamente affidato al Wwf per la custodia. </p>
    </article>
  </body>
</html>