<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zelenskiy-shvaliv-sudovu-reformu-novini-ukrajini-50051495.html?utm_source=telegram"/>
    <meta property="og:site_name" content="НВ"/>
    <meta property="article:published_time" content="2019-11-04T13:07:00+00:00"/>
    <meta property="og:title" content="Зеленський підписав закон про судову реформу"/>
    <meta property="og:description" content="Президент України Володимир Зеленський підписав законопроект № 1008, який розпускає діючий склад ВККС і скорочує кількість суддів Верховного Суду з 192 до 100."/>
  </head>
  <body>
    <article>
      <h1>Зеленський підписав закон про судову реформу</h1>
      <h2>Президент України Володимир Зеленський підписав законопроект № 1008, який розпускає діючий склад ВККС і скорочує кількість суддів Верховного Суду з 192 до 100.</h2>
      <address>
        <time datetime="2019-11-04T13:07:00+00:00">04 Nov 2019, 13:07</time>
      </address>
      <p>Про це <a href="https://w1.c1.rada.gov.ua/pls/zweb2/webproc4_1?pf3511=66251">свідчать</a> дані на сторінці відповідного законопроекту на сайті Ради.</p>
      <p>Зокрема, 4 листопада, законопроект повернуто за підписом президента.</p>
      <p>16 жовтня депутати Ради проголосували у другому читанні за законопроект № 1008 — президентський проект судової реформи.</p>
      <p>Згідно з реформою, <a href="https://nv.ua/ukr/ukraine/politics/rada-skorotila-kilkist-suddiv-verhovnogo-sudu-novini-ukrajini-50048099.html">склад Верховного суду скоротиться зі 192 до 100 суддів</a>. Зарплатня суддів Верховного суду скоротиться з 75 до 55 неоподатковуваних прожиткових мінімумів для працездатних осіб (зі 150 до 110 тисяч гривень).</p>
      <p>Чинний склад Вищої кваліфікаційної комісії суддів розпускається. Новий склад комісії скоротиться з 16 до 12 членів.</p>
      <p>
        <i>Вища кваліфікаційна комісія суддів відповідає за формування суддівського корпусу, переведення суддів і забезпечення їхнього відповідного кваліфікаційного рівня.</i>
      </p>
      <p>Голова <a href="https://nv.ua/ukr/ukraine/politics/glava-verhovnogo-sudu-nova-vlada-ruynuye-sudovu-sistemu-novini-ukrajini-50048260.html">Верховного суду України Валентина Данішевська заявила, що президентський закон про судову реформу не є реформаторським,</a> а спрямований на руйнування судової системи країни.</p>
      <p>Закон розкритикували і західні партнери України.</p>
      <p>25 жовтня <a href="https://nv.ua/ukr/ukraine/politics/verhovniy-sud-prosit-zelenskogo-skasuvati-sudovu-reformu-novini-ukrajini-50049848.html">Верховний суд попросив Зеленського ветувати закон про судову реформу.</a></p>
    </article>
  </body>
</html>