<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/5-yildizli-otelde-bir-hafta-konaklayan-4-kisilik-aile-ne-kadar-vergi-odeyecek-888727"/>
    <meta property="og:site_name" content="Onedio"/>
    <meta property="article:published_time" content="2019-11-04T13:18:32+00:00"/>
    <meta property="og:title" content="5 Yıldızlı Otelde Bir Hafta Konaklayan 4 Kişilik Aile Ne Kadar Vergi Ödeyecek?"/>
    <meta property="og:description" content="Geçtiğimiz haftalarda TBMM Plan ve Bütçe Komisyonu'ndan geçen yeni vergi düzenlemesinde, 'Konaklama Vergisi' de yer aldı. 12 yaşından büyük her kişi i..."/>
  </head>
  <body>
    <article>
      <h1>5 Yıldızlı Otelde Bir Hafta Konaklayan 4 Kişilik Aile Ne Kadar Vergi Ödeyecek?</h1>
      <address><time datetime="2019-11-04T13:18:32+00:00">04 Nov 2019, 13:18</time> by <a rel="author" href="https://onedio.com/profil/yasin-arrslan" target="_blank">Yasin Arslan</a></address>
      <h4>Geçtiğimiz haftalarda <a href="https://onedio.com/etiket/turkiye-buyuk-millet-meclisi/50189644cc161f8ec1342174">TBMM</a> Plan ve Bütçe Komisyonu'ndan geçen yeni <a href="https://onedio.com/etiket/vergi/57a1d61e0bb1aa6265a7cc2a">vergi</a> düzenlemesinde, 'Konaklama Vergisi' de yer aldı. 12 yaşından büyük her kişi için geçerli olan yeni vergiye göre, 5 yıldızlı bir otelde 7 gece konaklayan 4 kişilik bir aile 504 lira vergi ödeyecek.</h4>
      <figure>
        <img src="https://img-s1.onedio.com/id-5dc015759446a82d36e1d2fc/rev-0/w-500/s-8d1c955532a5102639a3e23923d5dd6c5375b703.jpg"/>
      </figure>
      <p><a href="http://www.milliyet.com.tr/ekonomi/1-hafta-tatile-504-lira-vergi-6071238">Milliyet gazetesinden Mithat Yurdakul'un haberine göre</a>, düzenlemenin <a href="https://onedio.com/etiket/turkiye-buyuk-millet-meclisi/50189644cc161f8ec1342174">TBMM</a> Genel Kurulu'nda da kabul edilerek yasalaşması halinde; otel, motel, <a href="https://onedio.com/etiket/tatil/5785fb24d41c3ffe7c36babb">tatil</a> köyü, pansiyon gibi tesisler ile dağ ve yayla evi gibi kırsal turizm tesislerinde verilen geceleme hizmeti konaklama vergisine tabi olacak. Konaklama Vergisi, kişi başına gecelik hesaplanacak.</p>
      <h3>5 yıldızlı otellerde kişi başı 18 lira vergi</h3>
      <figure>
        <img src="https://img-s2.onedio.com/id-5dc01633e3c94d8a38a59e7f/rev-0/w-500/s-564b6a955e3fc751209ecf77159e831fc29661b1.jpg"/>
      </figure>
      <p>Düzenlemeye göre, kişi başına gecelik konaklama vergisi 5 yıldızlı otel ve <a href="https://onedio.com/etiket/tatil/5785fb24d41c3ffe7c36babb">tatil</a> köyleri için 18 lira, 4 yıldızlı otel ve tatil köyleri için 12 lira, 3 yıldızlı oteller ve belediye belgeli konaklama tesisleri için 9 lira, 2 ve bir yıldızlı oteller, pansiyon, motel, apart otel ve kampingler için 6 lira, butik oteller ve özel konaklama tesisleri için 18 lira olacak.</p>
      <p>Böylece 4 kişilik bir ailenin 5 yıldızlı bir tatil köyündeki bir haftalık tatili (7 gece) üzerinden 504 lira <a href="https://onedio.com/etiket/vergi/57a1d61e0bb1aa6265a7cc2a">vergi</a> alınmış olacak.</p>
      <h3>Aynı ailenin 1 haftalık pansiyon tatilinden de 168 lira vergi kesilecek ve işletme üzerinden tahsil edilecek.</h3>
      <figure>
        <img src="https://img-s2.onedio.com/id-5dc016bfa4dc215a3701050d/rev-0/w-500/s-94453d2c68a5c393b0ea93f359e2227c97e5d542.jpg"/>
      </figure>
    </article>
  </body>
</html>