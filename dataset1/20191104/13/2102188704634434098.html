<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/4/653292/"/>
    <meta property="og:site_name" content="Економічна правда"/>
    <meta property="article:published_time" content="2019-11-04T13:53:00+00:00"/>
    <meta property="og:title" content="Чотириденний робочий тиждень підвищив продуктивність на 40% - Microsoft Japan"/>
    <meta property="og:description" content="Компанія Microsoft Japan у серпні цього року провела експеримент, у рамках якого у співробітників протягом місяця був чотириденний робочий тиждень - продуктивність зросла на 40% у порівнянні з серпнем минулого року."/>
  </head>
  <body>
    <article>
      <h1>Чотириденний робочий тиждень підвищив продуктивність на 40% - Microsoft Japan</h1>
      <address>
        <time datetime="2019-11-04T13:53:00+00:00">04 Nov 2019, 13:53</time>
      </address>
      <p>Компанія Microsoft Japan у серпні цього року провела експеримент, у рамках якого у співробітників протягом місяця був чотириденний робочий тиждень - продуктивність зросла на 40% у порівнянні з серпнем минулого року.</p>
      <p>Про це пише <a href="https://www.bloomberg.com/news/articles/2019-11-04/microsoft-japan-says-four-day-work-week-boosted-productivity-40?cmpid=socialflow-twitter-business&amp;utm_campaign=socialflow-organic&amp;utm_medium=social&amp;utm_content=business&amp;utm_source=twitter&amp;fbclid=IwAR3LIrsPWFZNa2sar04VKmUsLI-zTovXw4RxDqkTvYflmA7BP7uuvnDWuys">Bloomberg.</a></p>
      <p>Зазначається, що у рамках експерименту ще одним вихідним стала п'ятниця. Серед співробітників, які взяли участь у програмі та пройшли опитування, 92% заявили, що задоволені чотириденним тижнем. </p>
      <p>При скороченні робочого тижня на 20% продуктивність співробітників зросла на 39,9%. Проводилось менше зустрічей, вони стали коротшими: часто онлайн, а не під час особистого спілкування. Крім цього, використали на 23,1% менше електроенергії та надрукували на 58,7% менше сторінок.</p>
      <p>Деякі менеджери Microsoft Japan досі не розуміють змін у стилях роботи, а деякі співробітники висловлюють занепокоєння з приводу того, що коротші робочі тижні будуть турбувати клієнтів.</p>
      <p>Microsoft Японія планує провести ще один експеримент взимку. Співробітники не отримуватимуть спеціальних оплачуваних вихідних днів, але їх заохочуватимуть відпускати за власною ініціативою "більш гнучким способом".</p>
      <p>Читайте також: <a href="https://www.epravda.com.ua/publications/2019/07/24/649801/">Чотириденний робочий тиждень чи 120 годин на тиждень. Як люди працюватимуть невдовзі</a></p>
      <p>Економічна правда</p>
    </article>
  </body>
</html>