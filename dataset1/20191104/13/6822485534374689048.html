<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813100.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T13:10:00+00:00"/>
    <meta property="og:title" content="بازتاب راهپیمایی ۱۳ آبان در رسانه‌های عربی"/>
    <meta property="og:description" content="به گزارش ایسنا، راهپیمایی یوم‌الله ۱۳ آبان ساعت ۹:۳۰ صبح امروز(دوشنبه ) در مقابل لانه جاسوسی «سفارت سابق آمریکا در تهران » و همچنین در سایر استان‌ها با حضور اقشار مختلف مردم به ویژه دانش آموزان و دانشجویان با  شعار «استکبار ستیزی و مقاومت اسلامی ، سرآغاز افول و فروپاشی آمریکا» برگزار شد."/>
  </head>
  <body>
    <article>
      <h1>بازتاب راهپیمایی ۱۳ آبان در رسانه‌های عربی</h1>
      <address>
        <time datetime="2019-11-04T13:10:00+00:00">04 Nov 2019, 13:10</time>
      </address>
      <p>راهپیمایی ۱۳ آبان صبح امروز در تهران و هزار شهر و شهرستان دیگر برگزار شد، این مراسم بازتاب گسترده ای در رسانه های عربی به دنبال داشت.</p>
      <p>به گزارش ایسنا، راهپیمایی یوم‌الله ۱۳ آبان ساعت ۹:۳۰ صبح امروز(دوشنبه ) در مقابل لانه جاسوسی «سفارت سابق آمریکا در تهران » و همچنین در سایر استان‌ها با حضور اقشار مختلف مردم به ویژه دانش آموزان و دانشجویان با  شعار «استکبار ستیزی و مقاومت اسلامی ، سرآغاز افول و فروپاشی آمریکا» برگزار شد.</p>
      <p>۱۵۰ خبرنگار، عکاس و تصویربردار رسانه‌ خارجی و  ۲۵۰۰ خبرنگار ، عکاس و تصویربردار رسانه‌های داخلی راهپیمایی ۱۳ آبان در سراسر کشور را پوشش خبری دادند.</p>
      <p>پایگاه خبری صدی البلد با انتشار ویدیویی نوشت که هزاران ایرانی در چهلمین سالگرد تسخیر سفارت آمریکا در تهران راهپیمایی کردند.</p>
      <p>این پایگاه خبری نوشت: هزاران راهپیمایی کننده در این مراسم پلاکاردهایی در دست داشتند که شعارهایی علیه آمریکا و انگلیس در آنها نوشته شده بود.</p>
      <p>پایگاه خبری الفجر در این باره نوشت: راهپیمایی ضدآمریکایی در تهران در سالگرد تسخیر سفارت واشنگتن.</p>
      <p>این پایگاه خبری در ادامه نوشت: امروز دوشنبه و در چهلمین سالگرد تسخیر سفارت آمریکا در تهران راهپیمایی کنندگان ایرانی به خیابان ها آمدند.</p>
      <p>شبکه روسیا الیوم با انتشار ویدیویی نوشت: راهپیمایی چهلمین سالگرد تسخیر سفارت آمریکا در تهران برگزار شد.</p>
      <p>این شبکه همچنین نوشت که امروز دوشنبه مراسم چهلمین سالگرد تسخیر سفارت آمریکا در تهران برگزار شد و ده ها نفر در مقابل ساختمان این سفارت تجمع کردند.</p>
      <p>شبکه روسیا الیوم همچنین تصاویری از دیوارنوشته هایی که بر روی ساختمان این سفارت نوشته شده است منتشر کرد.</p>
      <p>خبرگزاری الغدپرس نیز در این رابطه نوشت: ایران چهلمین سالگرد تسخیر سفارت آمریکا در تهران را جشن گرفت.</p>
      <p>این خبرگزاری همچنین نوشت که امروز مصادف با سالگرد وضع تحریم علیه ایران از سوی دونالد ترامپ بعد از خروج وی از برجام است.</p>
      <p>روزنامه الرای نیز در تیتری مشابه در این باره نوشت: ایران مراسم چهلمین سالگرد تسخیر سفارت آمریکا در تهران را برگزار کرد.</p>
    </article>
  </body>
</html>