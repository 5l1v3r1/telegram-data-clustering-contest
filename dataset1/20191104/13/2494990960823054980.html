<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/roma-capitale/2019/11/04/news/manuel-bortuzzo-potrebbe-tornare-camminare-fazio-che-tempo-che-fa-roma-1234641/"/>
    <meta property="og:site_name" content="Il Tempo"/>
    <meta property="article:published_time" content="2019-11-04T13:40:00+00:00"/>
    <meta property="og:title" content="Nuova speranza per Manuel Bortuzzo: potrei tornare a camminare"/>
    <meta property="og:description" content="Il nuotatore ospite da Fazio: &quot;La lesione midollare non era completa&quot;"/>
  </head>
  <body>
    <article>
      <h6 class="kicker">L'ANNUNCIO</h6>
      <h1>Nuova speranza per Manuel Bortuzzo: potrei tornare a camminare</h1>
      <h2>Il nuotatore ospite da Fazio: "La lesione midollare non era completa"</h2>
      <address>
        <time datetime="2019-11-04T13:40:00+00:00">04 Nov 2019, 13:40</time>
      </address>
      <p>Manuel Bortuzzo potrebbe tornare a camminare. Il nuotatore, vittima di una sparatoria alla periferia di Roma nel febbraio 2019 che gli ha provocato una lesione midollare, è stato ospite a Che Tempo che fa su Rai 2, per parlare del suo libro "Rinascere", in uscita il 5 novembre. "La lesione midollare che ti hanno diagnosticato non è completa, è una notizia pazzesca", afferma Fabio Fazio. "Una notizia pazzesca, come tutto quello che ho fatto in questi nove mesi e ho sempre voluto tenere per me. Quando non si parla di cose di cui si è sicuri, con la medicina è sempre meglio andarci con calma. In questo libro ho voluto annotare tutti i miei progressi, i miei miglioramenti", ha sottolineato Manuel, nato nel 1999 a Trieste e che si allena nel centro Centro federale di Ostia, ricordando che si era dato 10 anni per tornare a camminare.</p>
      <figure>
        <video src="https://www.iltempo.it/upload/20191104_video_10445687.mp4"/>
      </figure>
      <p>"Mio padre mi sostiene nella vita e mi sostiene anche in piedi", ha poi commentato il giovane atleta, mentre veniva mostrata una foto pubblicata su Instagram, in cui il papà lo aiuta a stare in piedi. "É probabile che con grande tenacia tu ce la possa fare a tornare a camminare", aggiunge Fazio. "Quello che sto facendo, niente di più, niente di meno", conclude Manuel. </p>
      <related>
        <h4>Articoli Correlati</h4>
        <a href="https://tv.iltempo.it/roma-capitale/2019/10/24/video/manuel-bortuzzo-roma-il-tempo-quotidiano-24-ottobre-1228825/"/>
        <a href="https://tv.iltempo.it/home-tv/2019/10/24/video/virginia-raggi-a-il-tempo-racconta-il-suo-primo-incontro-con-manuel-bortuzzo-1229343/"/>
        <a href="https://www.iltempo.it/roma-capitale/2019/10/09/news/bortuzzo-sentenza-processo-sparatoria-condanna-16-anni-marinelli-bazzano-1222307/"/>
        <a href="https://tv.iltempo.it/tv-news/2019/11/04/video/manuel-bortuzzo-a-che-tempo-che-fa-potrei-tornare-a-camminare-1234437/"/>
        <a href="https://www.iltempo.it/roma-capitale/2019/11/05/news/manuel-bortuzzo-torna-a-camminare-paolo-maria-rossini-neurologo-irccs-san-raffaele-paralizzato-gambe-agguato-axa-1235133/"/>
      </related>
    </article>
  </body>
</html>