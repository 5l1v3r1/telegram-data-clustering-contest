<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/04/novyna/finansy/kabmini-rozroblyat-zakonoproekt-vyrishennya-problemy-dovhobudiv"/>
    <meta property="og:site_name" content="Слово і Діло"/>
    <meta property="article:published_time" content="2019-11-04T13:13:17+00:00"/>
    <meta property="og:title" content="У Кабміні розроблять законопроект для вирішення проблеми «довгобудів»"/>
    <meta property="og:description" content="Станом на 1 жовтня в Україні вважаються проблемними 150 об'єктів житлового будівництва. У Кабінеті міністрів України розробляють законопроект для вирішення проблеми."/>
  </head>
  <body>
    <article>
      <h1>У Кабміні розроблять законопроект для вирішення проблеми «довгобудів»</h1>
      <address>
        <time datetime="2019-11-04T13:13:17+00:00">04 Nov 2019, 13:13</time>
      </address>
      <p>
        <b>У Кабінеті міністрів України розробляють законопроект для вирішення проблеми «довгобудів».</b>
      </p>
      <p>«<i>В Україні тривалий час існує проблема обдурених інвесторів, які вклали свої гроші в будівництво, але, на жаль, досі не можуть повноцінно вступити в права власності. За офіційними даними облдержадміністрацій та Київської міської державної адміністрації, станом на 1 жовтня 2019 року в Україні вважаються проблемними 150 об'єктів житлового будівництва</i>», - зазначено в повідомленні пресслужби Кабміну.</p>
      <p>Відзначається, що всього таких об'єктів в Києві (51), Київській (23) та Одеській (14) областях.</p>
      <p>Як зауважила міністр розвитку громад і територій України Олена Бабак, враховуючи інформацію від потерпілих інвесторів і напрацьовані раніше концепції, Мінрегіон розробить проєкт закону і після 20 грудня винесе на обговорення експертів та інвесторів проблемних об'єктів будівництва.</p>
      <related>
        <a href="https://www.slovoidilo.ua/2019/10/28/novyna/suspilstvo/budivelni-afery-tinova-komanda-nardepa-dubilya-bere-uchast-sxemi-vidmyvannya-miljoniv-hryven"/>
      </related>
      <p>Раніше <a href="https://www.slovoidilo.ua/2019/10/11/novyna/finansy/kmda-opublikuvala-spysok-nezakonnyx-budivnycztv-kyyevi">КМДА опублікувала список незаконних будівництв</a> у Києві.</p>
      <p>Нагадаємо, «Слово і Діло» оприлюднило цикл журналістських розслідувань (читайте <a href="https://www.slovoidilo.ua/2019/03/12/novyna/suspilstvo/oborudka-miljony.-zabudovnyk-zhk-shevchenkivskyj-kvartal-shtuchno-halmuye-budivnycztvo-vkladayuchy-hroshi-investoriv-inshi-zhk-rozsliduvannya">першу</a>, <a href="https://www.slovoidilo.ua/2019/03/21/novyna/suspilstvo/oborudka-miljony-chastyna-druha.-xto-stoyit-maxinacziyamy-nedobudovanyx-stolychnyx-zhk">другу </a>, <a href="https://www.slovoidilo.ua/2019/05/02/novyna/suspilstvo/oborudka-miljony-chastyna-tretya.-fihuranty-skandalu-zhk-shevchenkivskyj-kvartal-domovlyayutsya-slidstvom-ta-prosyat-yix-ne-uvyaznyuvaty">третю</a>, <a href="https://www.slovoidilo.ua/2019/07/07/novyna/suspilstvo/budynky-vojcexivskoho-klychkoko-peretvoryly-problemy-investoriv-vyhidnyj-biznes">четверту</a>, <a href="https://www.slovoidilo.ua/2019/10/28/novyna/suspilstvo/budivelni-afery-tinova-komanda-nardepa-dubilya-bere-uchast-sxemi-vidmyvannya-miljoniv-hryven">п'яту</a> частини) про злочинну схему виведення коштів із ЖК «Шевченківський квартал». З’ясувалося, що для будівництва ЖК Rich House було використано частину коштів інвесторів ЖК «Шевченківський квартал». І до цього, ймовірно, був причетний народний депутат від «Батьківщини» Валерій Дубіль.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/11/novyna/finansy/kmda-opublikuvala-spysok-nezakonnyx-budivnycztv-kyyevi"/>
        <a href="https://www.slovoidilo.ua/2019/03/12/novyna/suspilstvo/oborudka-miljony.-zabudovnyk-zhk-shevchenkivskyj-kvartal-shtuchno-halmuye-budivnycztvo-vkladayuchy-hroshi-investoriv-inshi-zhk-rozsliduvannya"/>
        <a href="https://www.slovoidilo.ua/2019/03/21/novyna/suspilstvo/oborudka-miljony-chastyna-druha.-xto-stoyit-maxinacziyamy-nedobudovanyx-stolychnyx-zhk"/>
        <a href="https://www.slovoidilo.ua/2019/05/02/novyna/suspilstvo/oborudka-miljony-chastyna-tretya.-fihuranty-skandalu-zhk-shevchenkivskyj-kvartal-domovlyayutsya-slidstvom-ta-prosyat-yix-ne-uvyaznyuvaty"/>
        <a href="https://www.slovoidilo.ua/2019/07/25/novyna/suspilstvo/sprava-zabudovnyka-repy-budivnycztva-zhk-rich-house-vykorystovuvalysya-firmy-dvijnyky"/>
      </related>
    </article>
  </body>
</html>