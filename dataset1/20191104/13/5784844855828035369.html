<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/rusija-uresnicila-namero-o-oblikovanju-lastnega-interneta.html?RSS126cdd052ed73b14dd9eeca4de16127a"/>
    <meta property="og:site_name" content="Računalniške novice"/>
    <meta property="article:published_time" content="2019-11-04T13:43:00+00:00"/>
    <meta property="og:title" content="Rusija uresničila namero o oblikovanju lastnega interneta"/>
    <meta property="og:description" content="V lanskem letu so v Rusiji sprejel odločitev, da morajo vsa telekomunikacijska podjetja v državni lasti izvesti posebno vajo, ki vključuje popoln odklop od svetovnega spleta."/>
  </head>
  <body>
    <article>
      <h1>Rusija uresničila namero o oblikovanju lastnega interneta</h1>
      <address>
        <time datetime="2019-11-04T13:43:00+00:00">04 Nov 2019, 13:43</time>
      </address>
      <p>V lanskem letu so v Rusiji sprejel odločitev, da morajo vsa telekomunikacijska podjetja v državni lasti izvesti posebno vajo, ki vključuje popoln odklop od svetovnega spleta. S to vajo želi Rusija dejansko preveriti, kako neodvisna ali odvisna je od interneta. To bo tudi podlaga za oceno, ali se lahko država popolnoma izolira od svetovnega spleta v primeru kibernetskega napada.</p>
      <p>Poleg obrambe pred zunanjimi hekerskimi napadi morajo ruski telekomunikacijski operaterji vzpostaviti lastno infrastrukturo, ki jo potrebujejo za zagotavljanje dostopa do svetovnega spleta preko tako imenovanih kontrolnih točk. Nadzorna zvezna svetovalna agencija Roskomnadzor (The Federal Service for Supervision of Communications, Information Technology and Mass Media) pa bo poskrbela, da se na spletu ne bodo izvajale nezakonite dejavnosti. Hkrati bo tudi nadzirala, da bodo vse povezave med ruskimi uporabniki ostale znotraj meja države, namesto da bi "potovale" po strežnikih po vsem svetu, kjer bi promet lahko kdo prestregel in ga celo spremenil.</p>
      <p>Za uresničitev omenjenega načrta so ruske oblasti nedavno uveljavili zakon, ki dejansko zagotavlja zakonske možnosti za popolno ukinitev svetovnega spleta v državi. Ruska država ima sedaj popoln tehnični nadzor nad internetom, kar dejansko pomeni, da lahko sedaj ruska država izvaja neposreden nadzor na uporabniki svetovnega spleta, in sicer tako zasebnimi kot poslovnimi.</p>
      <p>Ruski internetni promet bo usmerjen skozi osrednje vozlišče v državi, katerega infrastruktura še ni zgrajena. Ponudniki internetnih storitev morajo namreč še namestiti opremo, ki jo potrebujejo za prehod. To bi se lahko zgodilo že v naslednjih nekaj mesecih, saj je pritisk ruske vlade nadvse visok.</p>
      <figure>
        <iframe src="https://www.youtube.com/embed/oIpxYjzX9PU" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.nytimes.com/">Nytimes</a></footer>
    </article>
  </body>
</html>