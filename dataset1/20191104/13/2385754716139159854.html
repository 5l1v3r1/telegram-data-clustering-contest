<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595647/pafos-syllipsi-dyo-prosopon-pithanon-oi-diakinites-ton-prosfygon"/>
    <meta property="og:site_name" content="SIGMALIVE"/>
    <meta property="article:published_time" content="2019-11-04T13:17:00+00:00"/>
    <meta property="og:title" content="Πάφος: Σύλληψη δύο προσώπων - Πιθανόν οι διακινητές των προσφύγων"/>
    <meta property="og:description" content="Στη σύλληψη δύο προσώπων με καταγωγή από τη Συρία προχώρησε πριν από μερικά λεπτά η Αστυνομία Πάφου μετά από αξιολόγηση πληροφοριών ότι οι ύποπτοι..."/>
  </head>
  <body>
    <article>
      <h1>Πάφος: Σύλληψη δύο προσώπων - Πιθανόν οι διακινητές των προσφύγων</h1>
      <address><time datetime="2019-11-04T13:17:00+00:00">04 Nov 2019, 13:17</time> by <a rel="author">SigmaLive</a></address>
      <p>
        <b>Στη σύλληψη δύο προσώπων με καταγωγή από τη Συρία προχώρησε πριν από μερικά λεπτά η Αστυνομία Πάφου μετά από αξιολόγηση πληροφοριών ότι οι <a href="https://www.sigmalive.com/news/local/595611/tora-ploiario-me-pano-apo-130-prosfyges-anoikta-tou-pomou">ύποπτοι ενδεχομένως να συνδέονται με την άφιξη του πλοιαρίου προσφύγων στην Κύπρο.</a></b>
      </p>
      <p>Οι δυο οδηγήθηκαν λίγα λεπτά μετά τη 13.00 στον Αστυνομικό σταθμό Πάφου για εξακρίβωση στοιχείων.</p>
      <p>Οι πληροφορίες αναφέρουν ότι οι δύο ύποπτοι, οι οποίοι επέβαιναν σε σκάφος, έφτασαν στο Λιμανάκι Αγίου Γεωργίου στην Πέγεια και η πορεία που ακολούθησαν κίνησε υποψίες αρχικά για άλλες παράνομες δραστηριότητες και τελικά για τη διακίνηση του μεγάλου αριθμού προσφύγων.</p>
      <p>Εναντίον των δύο υπόπτων εκδόθηκε πριν από λίγο διάταγμα από το δικαστήριο, ενώ για την υπόθεση έγινε κατάσχεση και του ταχύπλοου που φαίνεται να χρησιμοποίησαν και το οποίο ανήκει σε Ελληνοκύπριο, εναντίον του οποίου δεν αποκλείεται να εκδοθεί επίσης ένταλμα σύλληψης.</p>
      <p>Βίντεο που εξασφάλισε ο Μάριος Ιγνατίου, ανταποκριτής του ΣΙΓΜΑ στην Πάφο:</p>
      <figure>
        <iframe src="https://www.youtube.com/embed/6J8s8yAcZPc" width="696" height="392" data-service="Youtube" scrolling="no"/>
      </figure>
    </article>
  </body>
</html>