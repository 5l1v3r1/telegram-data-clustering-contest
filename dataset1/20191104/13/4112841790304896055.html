<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76195-Generalneho-riaditela-McDonaldu-vyhodili-nadviazal-konsenzualny-vztah-na-pracovisku"/>
    <meta property="og:site_name" content="REFRESHER"/>
    <meta property="article:published_time" content="2019-11-04T13:33:00+00:00"/>
    <meta property="og:title" content="Generálneho riaditeľa McDonaldu vyhodili, nadviazal konsenzuálny vzťah na pracovisku"/>
    <meta property="og:description" content="Aféru vníma ako chybu a súhlasí s rozhodnutím predstavenstva, že z firmy musí odísť."/>
  </head>
  <body>
    <article>
      <h1>Generálneho riaditeľa McDonaldu vyhodili, nadviazal konsenzuálny vzťah na pracovisku</h1>
      <address><time datetime="2019-11-04T13:33:00+00:00">04 Nov 2019, 13:33</time> by <a rel="author">Alexandra Murajdová</a></address>
      <p>
        <b>Aféru vníma ako chybu a súhlasí s rozhodnutím predstavenstva, že z firmy musí odísť.</b>
      </p>
      <p>Steve Easterbook už nie je generálnym riaditeľom a prezidentom McDonaldu, informuje <a href="https://edition.cnn.com/2019/11/03/business/mcdonalds-ceo-steve-easterbrook-steps-down/index.html">CNN</a>. Spoločnosť správu oznámila v nedeľu po tom, čo sa predstavenstvo dozvedelo, že <b>zásadne porušil firemnú politiku.</b> Generálnym riaditeľom sa stal v roku 2015 a o toto postavenie prišiel kvôli „nedávnemu konsenzuálnemu vzťahu na pracovisku," uviedlo vo vyhlásení McDonald's.</p>
      <figure>
        <img src="https://i.refresher.sk/public/alexandra-murajdova/GettyImages-967229284.jpg"/>
      </figure>
      <p><i>„Môj odchod je spôsobený tým, že som nadviazal <b>vzťah s niekým z McDonaldu,</b> čo porušilo pravidlá. Bola to chyba a súhlasím s predstavenstvom, že je čas odísť. Dúfam, že budete rešpektovať moje súkromie,"</i> napísal Steve v maile na rozlúčku zamestnancom spoločnosti. Tiež povedal, že roky počas ktorých bol generálnym riaditeľom, ho po pracovnej stránke skutočne napĺňali.</p>
      <p>Steve teda vo firme už nepracuje a na oboch pozíciách ho okamžite zastúpil Chris Kempczinski. Sám povedal, že je podľa neho Kempczinski ideálnym človekom na to, aby prevzal jeho úlohu. Chris bol doteraz prezidentom McDonaldu v USA a povedal, že je nabudený výzvou a teší sa, že bude viesť spoločnosť k ďalším úspechom.</p>
      <related>
        <a href="https://refresher.sk/69683-Basta-hovadzieho-McDonalds-testuje-veganske-burgre"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70605-Manazerka-americkeho-McDonaldu-hodila-zakaznicke-do-tvare-mixer-Stazovala-sa-totiz-ze-nedostala-to-co-si-objednala"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
        <a href="https://refresher.sk/69694-Aka-bola-Biela-noc-2019-Nechybali-dlhe-rady-no-na-vysvietene-Lido-ci-obrovsku-Zem-sa-oplatilo-pockat"/>
        <a href="https://refresher.sk/69059-Patrali-sme-ako-ziju-ludia-bez-domova-na-vychode-Slovenska-a-narazili-sme-na-les-kde-sa-chodi-v-Presove-za-sexom"/>
        <a href="https://refresher.sk/68167-Vam-to-neublizi-nam-to-pomuze-Prahou-prosel-duhovy-pochod-Prague-Pride-Fotoreportaz"/>
      </related>
    </article>
  </body>
</html>