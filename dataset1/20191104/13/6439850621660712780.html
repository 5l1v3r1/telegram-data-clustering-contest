<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/458614/%E0%A6%B0%E0%A6%BE%E0%A6%9C%E0%A6%B6%E0%A6%BE%E0%A6%B9%E0%A7%80%E0%A6%A4%E0%A7%87-%E0%A6%85%E0%A6%A7%E0%A7%8D%E0%A6%AF%E0%A6%95%E0%A7%8D%E0%A6%B7%E0%A6%95%E0%A7%87-%E0%A6%AA%E0%A7%81%E0%A6%95%E0%A7%81%E0%A6%B0%E0%A7%87-%E0%A6%A8%E0%A6%BF%E0%A6%95%E0%A7%8D%E0%A6%B7%E0%A7%87%E0%A6%AA-%E0%A6%86%E0%A6%B0%E0%A6%93-%E0%A6%A4%E0%A6%BF%E0%A6%A8%E0%A6%9C%E0%A6%A8"/>
    <meta property="og:site_name" content="Daily Janakantha"/>
    <meta property="article:published_time" content="2019-11-04T13:48:00+00:00"/>
    <meta property="og:title" content="রাজশাহীতে অধ্যক্ষকে পুকুরে নিক্ষেপ ॥ আরও তিনজন গ্রেফতার"/>
    <meta property="og:description" content="অনলাইন ডেস্ক ॥ রাজশাহী পলিটেকনিক ইনস্টিটিউটের অধ্যক্ষ ফরিদ উদ্দীন আহম্মেদকে পুকুরে ফেলে দেয়ার ঘটনায় আরও তিনজনকে গ্রেফতার করেছে পুলিশ। রবিবার দিবাগত রাতে নগরীর বিভিন্ন এলাকা থেকে তাদের গ্রেফতার করা হয়। গ্রেফতারকৃতরা হলেন- নগরীর আসাম কলোনি এলাকার রবিউল ইসলামের ছেলে মেহেদী হাসান আশিক (২২), একই এলাকার ..."/>
  </head>
  <body>
    <article>
      <h1>রাজশাহীতে অধ্যক্ষকে পুকুরে নিক্ষেপ ॥ আরও তিনজন গ্রেফতার</h1>
      <address>
        <time datetime="2019-11-04T13:48:00+00:00">04 Nov 2019, 13:48</time>
      </address>
      <figure>
        <img src="http://www.dailyjanakantha.com/files/201911/1572878872_27.jpg"/>
      </figure>
      <p>অনলাইন ডেস্ক ॥ রাজশাহী পলিটেকনিক ইনস্টিটিউটের অধ্যক্ষ ফরিদ উদ্দীন আহম্মেদকে পুকুরে ফেলে দেয়ার ঘটনায় আরও তিনজনকে গ্রেফতার করেছে পুলিশ। রবিবার দিবাগত রাতে নগরীর বিভিন্ন এলাকা থেকে তাদের গ্রেফতার করা হয়।</p>
      <p>গ্রেফতারকৃতরা হলেন- নগরীর আসাম কলোনি এলাকার রবিউল ইসলামের ছেলে মেহেদী হাসান আশিক (২২), একই এলাকার শাহ আলমের ছেলে মেহেদী হাসান হিরা (২৩) ও নগরীর সাধুরমোড় এলাকার নোমানের ছেলে নাবিউল উৎস (২০)।</p>
      <p>নগর পুলিশের মুখপাত্র গোলাম রুহুল কুদ্দুস এই তথ্য নিশ্চিত করেছেন। তিনি বলেন, প্রত্যক্ষদর্শীদের দেয়া তথ্য ও সিসিটিভির ফুটেজ দেখে অপরাধীদের শনাক্ত করা হয়েছে। পরে অভিযান চালিয়ে নগর গোয়েন্দা পুলিশ ও চন্দ্রিমা থানা পুলিশ রবিবার দিবাগত রাতে তাদের গ্রেফতার করে। আজ (সোমবার) দুপুরের দিকে তাদের আদালতে তোলা হয়।</p>
      <p>এর আগে এই মামলায় ৫ জনকে গ্রেফতার করা হয়। শনিবার রাতে পলিটেকনিক ছাত্রাবাস থেকে আটক ২৫ জনের মধ্যে থেকে তাদের শনাক্ত করে পুলিশ। এরা হলেন- পলিটেকনিক ইনস্টিটিউটের শিক্ষার্থী শাফি শাহরিয়ার (২৩), সোহেল রানা (২২), বাঁধন রায় (২০), আরিফুল ইসলাম (২৩) ও মেহদী হাসান রাব্বি (২১)।</p>
    </article>
  </body>
</html>