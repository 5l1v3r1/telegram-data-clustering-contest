<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/911110.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-04T13:46:00+00:00"/>
    <meta property="og:title" content="Капитанът на Локо най-после национал, Неделев също повикан"/>
    <meta property="og:description" content="Селекционерът на България Георги Дерменджиев определи финалния списък от футболисти, на които ще раз..."/>
  </head>
  <body>
    <article>
      <h1>Капитанът на Локо най-после национал, Неделев също повикан</h1>
      <address>
        <time datetime="2019-11-04T13:46:00+00:00">04 Nov 2019, 13:46</time>
      </address>
      <p>Селекционерът на България <a href="https://www.plovdiv24.bg/sport/persons/5237.html">Георги Дерменджиев</a> определи финалния списък от футболисти, на които ще разчита в предстоящите двубои с Парагвай и с Чехия. Към вече обявените осем играчи, състезаващи се зад граница, треньорският щаб добави 16 представители на родната Първа лига.</p>
      <p>Прави впечатление, че капитанът на Локомотив Пловдив <a href="https://www.plovdiv24.bg/sport/persons/81.html">Димитър Илиев</a> най-после получи повиквателна, след като предишният селекционер <a href="https://www.plovdiv24.bg/sport/persons/2768.html">Красимир Балъков</a> упорито не го включваше в списъка. Сега върнат обратно в националния тим е и звездата на Ботев (Пд) <a href="https://www.plovdiv24.bg/sport/persons/4311.html">Тодор Неделев</a>, който е в състава заедно със съотборника си <a href="https://www.plovdiv24.bg/sport/persons/5232.html">Кристиан Димитров</a>. Изненада буди изборът на <a href="https://www.plovdiv24.bg/sport/persons/5237.html">Георги Дерменджиев</a> за вратарите, тъй като отново доверие е получил Николай Михайлов, въпреки че е дълбока резерва в Левски. В състава е и бившият страж на Ботев (Пд) <a href="https://www.plovdiv24.bg/sport/persons/352.html">Георги Георгиев</a>, който сега пази за Славия.</p>
      <p>
        <b>Ето го и пълния списък:</b>
      </p>
      <p><b>Вратари:</b> Николай Михайлов (Левски), <a href="https://www.plovdiv24.bg/sport/persons/2247.html">Пламен Илиев</a> (Лудогорец), <a href="https://www.plovdiv24.bg/sport/persons/352.html">Георги Георгиев</a> (Славия);</p>
      <p><b>Защитници</b>: Страхил Попов (Касъмпаша), Васил Божиков (Слован Братислава), Божидар Чорбаджийски (ФКСБ), Антон Недялков (Лудогорец), <a href="https://www.plovdiv24.bg/sport/persons/2114.html">Георги Терзиев</a> (Лудогорец), <a href="https://www.plovdiv24.bg/sport/persons/5232.html">Кристиан Димитров</a> (Ботев Пд), <a href="https://www.plovdiv24.bg/sport/persons/5156.html">Иван Горанов</a> (Левски), Виктор Попов (Черно море);</p>
      <p><b>Полузащитници и нападатели:</b> Ивелин Попов (Ростов), Кирил Десподов (Щурм), Георги Костадинов (Арсенал Тула), Божидар Краев (Жил Висенте), Симеон Славчев (Карабах), Кристиян Малинов (ЦСКА-София), <a href="https://www.plovdiv24.bg/sport/persons/2816.html">Александър Цветков</a> (Берое), <a href="https://www.plovdiv24.bg/sport/persons/450.html">Галин Иванов</a> (Славия), Марселиньо (Лудогорец), Вандерсон (Лудогорец), <a href="https://www.plovdiv24.bg/sport/persons/4311.html">Тодор Неделев</a> (Ботев Пд), <a href="https://www.plovdiv24.bg/sport/persons/81.html">Димитър Илиев</a> (Локомотив Пд), <a href="https://www.plovdiv24.bg/sport/persons/1001.html">Исмаил Иса</a> (Черно море).</p>
      <p>Националите се събират на лагер в Национална футболна база "Бояна" в понеделник, 11 ноември, като медийните активности на селекционера и футболистите ще бъдат оповестени допълнително.</p>
    </article>
  </body>
</html>