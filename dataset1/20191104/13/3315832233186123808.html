<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/b2964818ea7f4855/rezultate-preliminare-blocul-acum-a-obtinut-cele-mai-multe-mandate-de-primar-in-urma-turului-doi-al-alegerilor-locale.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-04T13:41:39+00:00"/>
    <meta property="og:title" content="Rezultate preliminare: Blocul ACUM a obținut cele mai multe mandate de primar în urma turului doi al alegerilor locale"/>
    <meta property="og:description" content="Blocul ACUM Platforma DA și PAS a obținut cele mai multe mandate de primar în urma turului doi al alegerilor locale. Structura politică a obținut 91 de mandate de primari. Urmează PSRM cu 83 de mandate și PD - cu 71 de mandate."/>
  </head>
  <body>
    <article>
      <h1>Rezultate preliminare: Blocul ACUM a obținut cele mai multe mandate de primar în urma turului doi al alegerilor locale</h1>
      <address><time datetime="2019-11-04T13:41:39+00:00">04 Nov 2019, 13:41</time> by <a rel="author">Jurnal.md</a></address>
      <p>
        <b>Blocul ACUM Platforma DA și PAS a obținut cele mai multe mandate de primar în urma turului doi al alegerilor locale. Structura politică a obținut 91 de mandate de primari. Urmează PSRM cu 83 de mandate și PD - cu 71 de mandate.</b>
      </p>
      <p>Sunt rezultatele preliminare ale turului doi al alegerilor locale generale din 3 noiembrie, prezentate de Comisia Electorală Centrală.</p>
      <p>Partidul Șor s-a ales cu 30 de mandate, de primar, PLDM - 22, iar Partidul Nostru - 14.</p>
      <p>Pentru suplinirea a 384 de mandate de primar, în cadrul alegerilor de ieri, au concurat 768 de candidați.</p>
      <p>Codul electoral prevede că, la al doilea tur de scrutin, se consideră ales candidatul care a obţinut cel mai mare număr de voturi, indiferent de numărul alegătorilor care au participat la alegeri. În caz de paritate de voturi, se consideră ales candidatul care a obţinut cel mai mare număr de voturi în primul tur de scrutin.</p>
      <p>În trei localități din țară, candidații la funcția de primar în turul II al alegerilor, au obținut un număr egal de voturi (comuna Bălăbănești din raionul Sângerei, satul Hirișeni din raionul Telenești și satul Hirova din raionul Călărași).</p>
      <p>Potrivit datelor preliminare, din cei 384 de primari aleși – 300 (78,1%) sunt bărbați și 84 (21,9%) sunt femei; cel mai tânăr primar ales are vârsta de 25 de ani; 100 de primari – au vârsta cuprinsă între 26 și 40 de ani; 168 – între 41 și 55 de ani; 114 – între 56 și 70 de ani; iar cel mai vârstnic primar ales ieri – are 72 de ani.</p>
      <p>49 dintre primarii aleși - au fost candidați independenți, iar – 335 - reprezintă o formațiune politică.</p>
      <figure>
        <img src="http://static.cdn.jurnaltv.md/superdesk/20191104151136/c0e00f9fd47f32b4383e95ef38d6a768c790f44bf4d23cd66ac0919cccb515da.png"/>
        <figcaption>mandate</figcaption>
      </figure>
      <p>În cele 1 042 de secții de votare, organizate pentru acest scrutin, s-a înregistrat o prezență de 647 781 de votanți, ceea ce reprezintă 40,34 la sută din numărul tuturor alegătorilor incluși în listele electorale.</p>
      <p>În municipiul Chișinău și-au exercitat dreptul la vot 240 574 de alegători sau 37,78 % din cei așteptați la urne.</p>
    </article>
  </body>
</html>