<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902369/deze-week-geen-periodekampioen-in-1b-uitspraak-van-ohl-union-pas-op-de-12e-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-04T13:46:00+00:00"/>
    <meta property="og:title" content="Voorlopig geen periodekampioen?: 'Pas volgende week uitspraak over OHL - Union'"/>
    <meta property="og:description" content="Normaal zouden we aankomend weekend de eerste periodekampioen in de Proximus League kennen. Dat plan mag mogelijk de vuilbak. Pas op 12 november doet de Geschillencommissie van de KBVB uitspraak over de gestaakte match tussen Oud-Heverlee Leuven en Union."/>
  </head>
  <body>
    <article>
      <h1>Voorlopig geen periodekampioen?: 'Pas volgende week uitspraak over OHL - Union'</h1>
      <address>
        <time datetime="2019-11-04T13:46:00+00:00">04 Nov 2019, 13:46</time>
      </address>
      <p>
        <b>Normaal zouden we aankomend weekend de eerste periodekampioen in de Proximus League kennen. Dat plan mag mogelijk de vuilbak. Pas op 12 november doet de Geschillencommissie van de KBVB uitspraak over de gestaakte match tussen Oud-Heverlee Leuven en Union.</b>
      </p>
      <p>Het is Union dat als eerste communiceerde over de datum. 'Nadat de match tussen Oud-Heverleee Leuven en Union op vrijdag is gestaakt, ontving onze club een oproep om op 12 november op 13 uur voor de Geschillencommissie te verschijnen', aldus de <a href="http://www.rusg.brussels/article/oh-leuven-union-sg-communique">Brusselse club.</a></p>
      <p>Afgelopen vrijdag stond aan Den Dreef Oud-Heverlee Leuven â€“ Union op het programma. Tijdens de topper lieten de stadionlichten het afweten. Tot viermaal toe viel de lichten in het King Powerstadion uit. Uiteindelijk ging er meer dan een halfuur verloren, waardoor de scheidsrechter verplicht was vanwege overmacht de match stop te zetten.</p>
      <aside>Lees meer<br/><a href="https://www.voetbalprimeur.be/nieuws/902012/stroompanne-aan-den-dreef-match-tussen-oud-heverlee-leuven-en-union-ligt-stil.html?itm_source=www.voetbalprimeur.be&amp;itm_medium=highlighted-content">Topper tussen Oud-Heverlee Leuven en Union al voor de vierde keer stilgelegd</a></aside>
      <p>OHL - Union kwam vervroegd in de tweede helft ten einde. Op het moment van affluiten stond het nog 0-0. Indien OHL kan aantonen dat er sprake is van overmacht, dan kan het 0-5 nederlaag voorkomen. In het slechte geval voor OHL krijgt Union er drie punten bij.</p>
      <aside>Lees meer<br/><a href="https://www.voetbalprimeur.be/nieuws/902022/oud-heverlee-leuven-komt-met-statement-na-gestaakte-match-tegen-union.html?itm_source=www.voetbalprimeur.be&amp;itm_medium=highlighted-content">Oud-Heverlee Leuven komt met update na gestaakte match tegen Union</a></aside>
      <p>Elk punt telt momenteel in de Proximus League. Virton staat momenteel aan de leiding met 27 punten. Daarna volgen Oud-Heverlee Leuven (25 punten), Westerlo (23 punten) en Union (22 punten). Aankomende vrijdag worden de laatste vier duels van het eerste periodekampioenschap gespeeld. Virton krijgt OHL op bezoek. Wint Virton dan mag het vieren. Bij een gelijkspel wordt het afwachten.</p>
    </article>
  </body>
</html>