<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/739997"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T13:03:00+00:00"/>
    <meta property="og:title" content="ไฟไหม้&quot;บ้านโบราณ&quot;สถานที่มรดกโลกญี่ปุ่นอีกแห่ง"/>
    <meta property="og:description" content="เพลิงไหม้บ้านโบราณอย่างน้อย 1 หลัง ภายในหมู่บ้านที่ถูกขึ้นทะเบียนเป็นมรดกโลก ในจังหวัดกิฟุ ทางภาคกลางของญี่ปุ่น เมื่อวันจันทร์ เหตุเกิดเพียงไม่กี่วันหลังเกิดเพลิงไหม้ปราสาทชูริ ในจังหวัดโอกินาวา ทางภาคใต้ ที่ได้รับการขึ้นทะเบียนเป็นมรดกโลกโดยองค์การยูเนสโกเช่นกัน"/>
  </head>
  <body>
    <article>
      <h1>ไฟไหม้"บ้านโบราณ"สถานที่มรดกโลกญี่ปุ่นอีกแห่ง</h1>
      <address>
        <time datetime="2019-11-04T13:03:00+00:00">04 Nov 2019, 13:03</time>
      </address>
      <p>
        <b>เพลิงไหม้บ้านโบราณอย่างน้อย 1 หลัง ภายในหมู่บ้านที่ถูกขึ้นทะเบียนเป็นมรดกโลก ในจังหวัดกิฟุ ทางภาคกลางของญี่ปุ่น เมื่อวันจันทร์ เหตุเกิดเพียงไม่กี่วันหลังเกิดเพลิงไหม้ปราสาทชูริ ในจังหวัดโอกินาวา ทางภาคใต้ ที่ได้รับการขึ้นทะเบียนเป็นมรดกโลกโดยองค์การยูเนสโกเช่นกัน</b>
      </p>
      <p>สำนักข่วรอยเตอร์รายงานจากกรุงโตเกียว ประเทศญี่ปุ่น เมื่อวันที่ 4 พ.ย. ว่า เหตุเพลิงไหม้เมื่อวันจันทร์ เกิดขึ้นที่หมู่บ้านที่แสดงบ้านเรือนโบราณทรงกัสโชสึคุริ ในจังหวัดกิฟุ ภูมิภาคชูบุ บนเกาะฮอนชู เจ้าหน้าที่ดับเพลิงท้องถิ่นเผยว่า บ้านหลังที่ถูกไฟไหม้ก่อสร้างเมื่อหลายร้อยปีก่อน มีเอกลักษณ์โดดเด่นที่หลังคามุงหญ้าฟาง ไฟถูกควบคุมได้ในเวลาอันรวดเร็ว และเกิดความเสียหายไม่มากนัก <br/><br/>เบื้องต้นยังไม่ทราบสาเหตุ เจ้าหน้าที่กำลังเร่งสอบสวน และเจ้าหน้าที่ไม่ขอเปิดเผยว่าบ้านถูกไฟไหม่กี่หลัง<br/><br/>คลิปวิดีโอเหตุการณ์ที่ถูกเผยแพร่ทางสื่อสังคม แสดงให้เห็นเจ้าหน้าที่ดับเพลิงกำลังฉีดน้ำดับไฟ ที่กำลังลุกไหม้บ้านกัสโชสึคุริหลังหนึ่ง<br/><br/>เช้าตรู่วันที่ 31 ต.ค.ที่ผ่านมา เกิดเพลิงไหม้รุนแรงทำลายปราสาทชูริสัญลักษณ์ของราชอาณาจักรริวกิว  ในเมืองชูริ บนเกาะโอกินาวา ซึ่งองค์การยูเนสโกขึ้นทะเบียนเป็นมรดกโลกทางวัฒนธรรม เมื่อปี พ.ศ.2543 อาคาร 6 หลังภายในปราสาทถูกไฟไหม้เสียหาย การสอบสวนยังไม่ทราบสาเหตุ แต่เจ้าหน้าที่ระบุว่า ไม่น่าจะเกิดจากการลอบวางเพลิง.<br/><br/>เครดิตภาพ - Press TV</p>
    </article>
  </body>
</html>