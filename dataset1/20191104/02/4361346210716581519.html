<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/varkonyi-andrea-buntudatot-erzett-lanya-miatt/185823"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-04T02:10:00+00:00"/>
    <meta property="og:title" content="Várkonyi Andrea bűntudatot érzett lánya miatt"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Várkonyi Andrea bűntudatot érzett lánya miatt</mark>
      </h1>
      <address><time datetime="2019-11-04T02:10:00+00:00">04 Nov 2019, 02:10</time> by <a rel="author">F. Zs., uv</a></address>
      <p>
        <b>A szíve megszakadt, amikor az egészen picike, másfél éves kislányát ott kellett hagynia „idegenekkel”, de nem volt más választása, a gyermek unta már a felnőtt társaságot.  </b>
        <b>A szíve megszakadt, amikor az egészen picike, másfél éves kislányát ott kellett hagynia „idegenekkel”, de nem volt más választása, a gyermek unta már a felnőtt társaságot. </b>
      </p>
      <p>A műsorvezető, pszichológus ritkán avatja be a nagyérdeműt a magánéletének történéseibe, a Life Tv-n futó legutóbbi műsorában azonban képtelen volt lakatot tenni a szájára. A műsorvezetőnő a Rossz, kontra jó anyák és a gyermeknevelés témáját járta körbe vasárnap este a vendégeivel, Mádai Viviennel, Doszpot Evelinnel és Cseke Katinkával. A Női titkok Várkonyi Andinál című műsorban a műsorvezető azt mondta, hogy a mai napig bűntudatot érez amiatt, hogy a kislányát, Nórit másfél éves korában bölcsődébe adta.</p>
      <figure>
        <img src="http://media.borsonline.hu/cikk/20/191372/gallery-picture/645w/2013398_varkonyi-lanya-instagram.jpg"/>
        <figcaption>Andrea a kislányáról, Nóriról és a párkapcsolatokról is beszél új műsorában © Instagram</figcaption>
      </figure>
      <p>– Nóri másfél évesen megérett a bölcsődére, kifejezetten vágyott a gyerektársaságra – mondja a Borsnak Várkonyi Andrea. – Láttuk rajta Gáborral, hogy már nem elég szórakoztató számára kizárólag két felnőttel lenni egész nap. A bűntudatom arra vonatkozott, hogy a kislányom még olyan pici volt, a szívem majdnem megszakadt otthagyni „idegenekkel”, elengedni a pici kezét. Holott ő az első pillanattól kezdve nagyon jól érezte magát a kö­zösségben, egyetlen­egyszer sem sírt, ha bölcsibe mentünk. Nekem hiányzott az, hogy együtt töltsünk a nap huszonnégy órájából minden percet. Bár még mindig rossz emlék ez nekem, ha vissza gondolok, de most sem csinálnám másként. Ha még várok fél évet, és csak kétévesen adom be, akkor azzal is csak magamnak adtam volna egy pici pluszidőt, mert Nóri már nagyon vágyott a játszótársak közé.</p>
      <figure>
        <img src="http://media.borsonline.hu/cikk/20/191372/gallery-picture/645w/2013400_varkonyishow.jpg"/>
        <figcaption>A tévésúj műsora a Női titkok Várkonyi Andinál címet kapta © Life TV</figcaption>
      </figure>
      <p>Bochkor Nóri mára egyébként egy csinos, 12 éves tinédzserré cseperedett. A kis hölgy elképesztő módon hasonlít egyszerre az édesapjára és az édesanyjára is, de nem csak külsőre. Nem véletlenül akart már pici, totyogós korában közösségbe menni: pontosan úgy szereti a társasági létet, mint a szülei, a hírek szerint sok barát veszi körül, és egészen kiválóan kommunikál.</p>
      <h3>Szagról és szavakból tudod, ha vége a szerelemnek</h3>
      <p>A legtöbben beleesünk abba a hibába, hogy nem ismerjük fel, ha egy kapcsolatnak vége. Szüleink, nagyszüleink példájára – akiknél a válás ritkaságszámba ment – sokan ma is úgy gondolkodunk, hogy ha valami nem működik, akkor azt nem eldobni, hanem megjavítani kell. De van, amikor minden erőfeszítés ellenére be kell látni: nem működik.</p>
      <p>Várkonyi Andi beszélgetős műsorában ez a téma is felmerült, és az egyébként pszichológusként praktizáló műsorvezető elárulta, mik a leg­egyértelműbb jelei annak, hogy a szerelem elmúlt.</p>
      <figure>
        <img src="http://media.borsonline.hu/cikk/20/191372/gallery-picture/645w/2013396_varkonyi-andrea-0186-mo.jpg"/>
        <figcaption>A műsorvezető heti háromszor pszichológusként is praktizál, így jól ismeri az emberi természetet © Móricz István</figcaption>
      </figure>
      <p>– Pszichológusi vélemények szerint, amikor elkezd zavarni a másik szaga, az a legfőbb jele annak, hogy már elmúlt a szerelem.</p>
      <p>A má­­sik, amikor gúnyosan beszélünk a partnerünkről. Ha bárki belegondol, rájön, hogy ez tényleg így van – mondta a tévés, aki egyébként heti három alkalommal rendel és segíti pszichológusként az embereket.</p>
    </article>
  </body>
</html>