<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/atanas-kambitov-chuvstvam-se-razocharovan-yavno-nyakde-sm-sgreshil_news707219.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T02:07:00+00:00"/>
    <meta property="og:title" content="Атанас Камбитов: Чувствам се разочарован, явно някъде съм сгрешил"/>
    <meta property="og:description" content="Нямам логичен отговор за това решение на благоевградчани, подчерта той"/>
  </head>
  <body>
    <article>
      <h1>Атанас Камбитов: Чувствам се разочарован, явно някъде съм сгрешил</h1>
      <h2>Нямам логичен отговор за това решение на благоевградчани, подчерта той</h2>
      <address>
        <time datetime="2019-11-04T02:07:00+00:00">04 Nov 2019, 02:07</time>
      </address>
      <p>https://blitz.bg/politika/atanas-kambitov-chuvstvam-se-razocharovan-yavno-nyakde-sm-sgreshil_news707219.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572824090-32.jpg"/>
      </figure>
      <p><b>„Чувствам се разочарован. Нормално, но това е оценката на гражданите и аз я приемам такава, каквато е“. Това заяви загубилият балотажа в Благоевград кандидат за кмет на ГЕРБ Атанас Камбитов.</b><br/><br/>„Явно някъде аз съм сгрешил. Времето ще покаже дали съгражданите ми, с този свой избор, и те не сгрешиха“, каза Камбитов в първи си коментар след края на изборния ден.<br/><br/>В Благоевград на кметския стол ще седне подкрепеният от БСП независим кандидат Румен Томов.<br/><br/>„Работил съм и работя винаги за Благоевград. Направихме много. Нямам логичен отговор за това решение на благоевградчани“, подчерта още Атанас Камбитов, който управлява областния град два мандата. <br/><br/>Според него той ще завещае на своя опонент един напълно обновен град, в който са реализирани големи инфраструктурни проекти.<br/><br/>Във връзка с острото изказване на лидера на партията Бойко Борисов заради изборния резултат, Камбитов коментира: „Нормално е да се изкаже остро. Ядосан е. При положение, че на Благоевград се даде толкова много. Наистина много“.</p>
    </article>
  </body>
</html>