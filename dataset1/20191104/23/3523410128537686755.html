<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638227/%D8%A7%D9%81%D8%B2%D8%A7%DB%8C%D8%B4-%D8%AD%D9%85%D8%A7%DB%8C%D8%AA-%D8%A7%D8%B2-%D8%A7%D8%B3%D8%AA%DB%8C%D8%B6%D8%A7%D8%AD-%D8%AA%D8%B1%D8%A7%D9%85%D9%BE-%D8%AF%D8%B1-%D9%85%DB%8C%D8%A7%D9%86-%D8%A2%D9%85%D8%B1%DB%8C%DA%A9%D8%A7%DB%8C%DB%8C%D9%87%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T23:16:00+00:00"/>
    <meta property="og:title" content="افزایش حمایت از استیضاح ترامپ در میان آمریکاییها"/>
    <meta property="og:description" content="نظرسنجی‌ها در آمریکا نشان دهنده افزایش حمایت از استیضاح ترامپ است."/>
  </head>
  <body>
    <article>
      <h1>
        <a href="https://www.bultannews.com/fa/news/638227/%D8%A7%D9%81%D8%B2%D8%A7%DB%8C%D8%B4-%D8%AD%D9%85%D8%A7%DB%8C%D8%AA-%D8%A7%D8%B2-%D8%A7%D8%B3%D8%AA%DB%8C%D8%B6%D8%A7%D8%AD-%D8%AA%D8%B1%D8%A7%D9%85%D9%BE-%D8%AF%D8%B1-%D9%85%DB%8C%D8%A7%D9%86-%D8%A2%D9%85%D8%B1%DB%8C%DA%A9%D8%A7%DB%8C%DB%8C%D9%87%D8%A7">افزایش حمایت از استیضاح ترامپ در میان آمریکاییها</a>
      </h1>
      <h2>نظرسنجی‌ها در آمریکا نشان دهنده افزایش حمایت از استیضاح ترامپ است.</h2>
      <address><time datetime="2019-11-04T23:16:00+00:00">04 Nov 2019, 23:16</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از شبکه تلویزیونی سی ان ان؛ نظرسنجی‌ها در آمریکا نشان دهنده افزایش حمایت از استیضاح ترامپ است.<br/>جامعه آمریکا درباره طرح استیضاح دونالد ترامپ رئیس جمهور این کشور دچار دوگانگی شدید شده است. نتایج نظرسنجی‌هایی که در روز‌های اخیر منتشر شده است نشان می‌دهد میزان حمایت از طرح استیضاح ترامپ در میان افکار عمومی جامعه آمریکا افزایش یافته است. در نظرسنجی شبکه تلویزیونی فاکس نیوز، چهل و نه درصد شرکت کنندگان اعلام کردند از این طرح حمایت می‌کنند، اما چهل و پنج درصد مخالف استیضاح ترامپ بودند. در نظرسنجی مشترک شبکه تلویزیونی ان بی سی نیوز و نشریه وال استریت ژورنال نیز چهل و نه درصد آمریکایی‌ها با استیضاح ترامپ موافق و چهل و شش درصد آن‌ها با این کار مخالف بودند. در نظرسنجی مشترک روزنامه واشنگتن پست و شبکه تلویزیونی‌ای بی سی نیوز نیز چهل و نه درصد آمریکایی‌ها گفتند ترامپ باید استیضاح شود، اما چهل و هفت درصد آمریکایی‌ها نیز مخالفت خود را با این کار ابراز داشتند.<br/>همه این نظرسنجی‌ها نشان می‌دهد میزان حمایت از استیضاح ترامپ افزایش یافته است.</p>
    </article>
  </body>
</html>