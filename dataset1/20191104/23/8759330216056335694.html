<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902433/referee-department-terechte-uitsluiting-voor-vanheusden-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-04T23:15:00+00:00"/>
    <meta property="og:title" content="Referee Department: 'Terechte uitsluiting voor Vanheusden'"/>
    <meta property="og:description" content="Standard Luik verloor zondagavond met 3-1 op het veld van KAA Gent. Standard-verdediger Zinho Vanheusden kreeg een tweede gele kaart, na een handsbal op vrije trap van Sven Kums. De spelers van Standard waren verontwaardigd, maar volgens het Referee Department was daar geen reden toe."/>
  </head>
  <body>
    <article>
      <h1>Referee Department: 'Terechte uitsluiting voor Vanheusden'</h1>
      <address>
        <time datetime="2019-11-04T23:15:00+00:00">04 Nov 2019, 23:15</time>
      </address>
      <p>
        <b>Standard Luik verloor zondagavond met 3-1 op het veld van KAA Gent. Standard-verdediger Zinho Vanheusden kreeg een tweede gele kaart, na een handsbal op vrije trap van Sven Kums. De spelers van Standard waren verontwaardigd, maar volgens het Referee Department was daar geen reden toe.</b>
      </p>
      <p>Op de website van de KBVB luidt de verklaring van het <a href="https://www.belgianfootball.be/nl/nieuws/duiding-bij-speeldag-13-en-14-van-de-pro-league">Referee Department</a> als volgt: 'Bij het trappen van de bal was de rechterarm van speler Vanheusden in een natuurlijke positie. Wanneer de bal op hem af kwam, veranderde de positie van de arm.'</p>
      <p>Een arm die van richting verandert, kan het spel be√Ønvloeden. 'De verdediger maakte zijn lichaam onnatuurlijk groter (making his body bigger) waardoor hij de bal raakte met zijn arm in het strafschopgebied. De scheidsrechter gaf strafschop en een gele kaart aan speler Vanheusden, omdat de bal richting doel werd getrapt.'</p>
      <p>Een terechte uitsluiting voor Vanheusden, want zijn eerste gele kaart kreeg hij na een tackle op de doorgebroken Jonathan David. 'Het was voor Standard-speler Vanheusden zijn tweede gele kaart en hij werd dus uitgesloten. In minuut 70 kreeg hij zijn eerste gele kaart voor een roekeloze overtreding.'</p>
      <aside>Lees meer<br/><a href="https://www.voetbalprimeur.be/nieuws/902320/-standard-kleedkamer-woedend-na-nieuws-over-woonplaats-van-scheidsrechter-d-hondt-.html?itm_source=www.voetbalprimeur.be&amp;itm_medium=highlighted-content">'Standard-kleedkamer woedend na nieuws over woonplaats van scheidsrechter D'hondt'</a></aside>
    </article>
  </body>
</html>