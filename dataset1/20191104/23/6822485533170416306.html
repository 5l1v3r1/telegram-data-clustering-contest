<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813202.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T23:57:00+00:00"/>
    <meta property="og:title" content="اولین شبکه انتخاب مخاطبان برای دیدن برنامه های طنز"/>
    <meta property="og:description" content="به گزارش فارس، در نظرسنجی مرکز تحقیقات رسانه ملی که از افراد بالای ۱۱ سال و بالاتر در تهران و سایر استان‌ها به انجام رسیده، در مجموع ۶۳.۲ درصد پاسخگویان پیگیر برنامه‌ها و مطالب طنز و سرگرم‌کننده یا مسابقه‌های غیر ورزشی از سیمای جمهوری اسلامی یا سایر رسانه‌ها هستند که از این میزان ۴۰.۵ درصد این برنامه‌ها را فقط از سیمای رسانه ملی و ۷.۴ درصد فقط از سایر رسانه‌ها و ۱۵.۳ درصد نیز از سیما و سایر رسانه‌ها دنبال می‌کنند."/>
  </head>
  <body>
    <article>
      <h1>اولین شبکه انتخاب مخاطبان برای دیدن برنامه های طنز</h1>
      <address>
        <time datetime="2019-11-04T23:57:00+00:00">04 Nov 2019, 23:57</time>
      </address>
      <p>بر اساس نظرسنجی مرکز تحقیقات صداوسیما در زمینه برنامه‌های طنز و سرگرم‌کننده، شبکه نسیم در صدر شبکه‌های تلویزیون در جذب مخاطبان این برنامه‌ها قرار گرفت.</p>
      <p>به گزارش فارس، در نظرسنجی مرکز تحقیقات رسانه ملی که از افراد بالای ۱۱ سال و بالاتر در تهران و سایر استان‌ها به انجام رسیده، در مجموع ۶۳.۲ درصد پاسخگویان پیگیر برنامه‌ها و مطالب طنز و سرگرم‌کننده یا مسابقه‌های غیر ورزشی از سیمای جمهوری اسلامی یا سایر رسانه‌ها هستند که از این میزان ۴۰.۵ درصد این برنامه‌ها را فقط از سیمای رسانه ملی و ۷.۴ درصد فقط از سایر رسانه‌ها و ۱۵.۳ درصد نیز از سیما و سایر رسانه‌ها دنبال می‌کنند.</p>
      <p>شبکه نسیم در میان شبکه‌های مختلف تلویزیون با ۳۰.۸ درصد بیشترین بیننده را داشته و شبکه سه با ۲۰.۷ درصد رتبه دوم را به دست آورده است.</p>
      <p>شبکه های آی‌فیلم، شبکه شما، شبکه دو و شبکه یک به ترتیب در رتبه‌های بعدی این نظرسنجی قرار دارند.</p>
      <p>پاسخگویان به غیر از شبکه‌های سیما، ۱۱.۴ درصد غالباً از شبکه‌های اجتماعی و ۵.۷ درصد از ماهواره برنامه‌ها و مطالب طنز و سرگرم‌کننده یا مسابقه‌های غیرورزشی را دنبال می‌کنند.</p>
      <p>میانگین مدت تماشای برنامه‌ها و مطالب طنز و سرگرم‌کننده یا مسابقه‌های غیر ورزشی در بین پاسخگویان ۴۰ دقیقه در شبانه‌روز است؛ این درحالی‌ است که میانگین مدت استفاده از سایر رسانه‌ها برای پیگیری برنامه‌ها و مطالب طنز و سرگرم‌کننده یا مسابقه‌های غیرورزشی، ۱۶ دقیقه در شبانه‌روز است.</p>
    </article>
  </body>
</html>