<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740013"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T23:10:00+00:00"/>
    <meta property="og:title" content="ระวังสุขภาพ'เหนือ-อีสาน'อุณหภูมิลด 'ภาคใต้'มีฝนสะสม"/>
    <meta property="og:description" content="'อุตุ' เผย ภาคเหนือ ภาคตะวันออกเฉียงเหนือมีอากาศเย็น อุณหภูมิจะลดลง 1-3 องศาเซลเซียส ขอให้ดูแลสุขภาพ ขณะที่ภาคใต้ยังมีฝนสะสม"/>
  </head>
  <body>
    <article>
      <h1>ระวังสุขภาพ'เหนือ-อีสาน'อุณหภูมิลด 'ภาคใต้'มีฝนสะสม</h1>
      <address>
        <time datetime="2019-11-04T23:10:00+00:00">04 Nov 2019, 23:10</time>
      </address>
      <p>
        <b>"อุตุ" เผย ภาคเหนือ ภาคตะวันออกเฉียงเหนือมีอากาศเย็น อุณหภูมิจะลดลง 1-3 องศาเซลเซียส ขอให้ดูแลสุขภาพ ขณะที่ภาคใต้ยังมีฝนสะสม</b>
      </p>
      <p>เมื่อวันที่ 5 พ.ย. กรมอุตุนิยมวิทยาพยากรณ์อากาศ 24 ชั่วโมงข้างหน้า ภาคเหนือ ภาคตะวันออกเฉียงเหนือมีอากาศเย็น อุณหภูมิจะลดลง 1-3 องศาเซลเซียส โดยมีฝนฟ้าคะนองบางแห่งในภาคเหนือ ภาคกลาง และภาคตะวันออก ขอให้ประชาชนบริเวณประเทศไทยตอนบนดูแลสุขภาพเนื่องจากสภาพอากาศที่หนาวเย็นลงไว้ด้วย สำหรับภาคใต้มีฝนเพิ่มขึ้นและมีฝนตกหนักบางแห่ง ขอให้ประชาชนบริเวณภาคใต้ระวังอันตรายจากฝนที่ตกสะสมไว้ด้วย <br/><br/>อนึ่ง พายุระดับ 1 หย่อมความกดอากาศต่ำกำลังแรงที่ปกคลุมบริเวณทะเลจีนใต้ตอนกลาง มีแนวโน้มจะทวีกำลังแรงขึ้นเป็นพายุระดับ 2 (ดีเปรสชัน) คาดว่าจะเคลื่อนเข้าใกล้ชายฝั่งประเทศเวียดนามตอนกลางในช่วงวันที่ 9-10 พ.ย. 2562 โดยยังไม่มีผลกระทบต่อประเทศไทยในระยะนี้ <br/><br/>ลักษณะสำคัญทางอุตุนิยมวิทยาบริเวณความกดอากาศสูงกำลังปานกลางระลอกใหม่จากประเทศจีนแผ่ลงมาปกคลุมภาคตะวันออกเฉียงเหนือ ลักษณะเช่นนี้ทำให้ภาคเหนือ ภาคตะวันออกเฉียงเหนืออุณหภูมิจะลดลง และมีอากาศเย็น โดยมีฝนฟ้าคะนองบางแห่งในภาคเหนือ ภาคกลาง และภาคตะวันออก สำหรับร่องมรสุมพาดผ่านภาคใต้ตอนบน เข้าสู่หย่อมความกดอากาศต่ำกำลังแรงบริเวณทะเลจีนใต้ตอนกลาง ทำให้ภาคใต้มีฝนเพิ่มมากขึ้นและมีฝนตกหนักบางแห่ง<br/><br/>พยากรณ์อากาศสำหรับประเทศไทย<br/><br/>ภาคเหนืออากาศเย็น อุณหภูมิจะลดลงเล็กน้อย <br/>โดยมีฝนฟ้าคะนอง ร้อยละ 20 ของพื้นที่ ส่วนมากบริเวณจังหวัดแม่ฮ่องสอน เชียงใหม่ เชียงราย พะเยา ลำพูน ลำปาง และตาก <br/>อุณหภูมิต่ำสุด 20-23 องศาเซลเซียส อุณหภูมิสูงสุด 30-32 องศาเซลเซียส <br/>บริเวณยอดดอยอากาศหนาว อุณหภูมิต่ำสุด 10-14 องศาเซลเซียส <br/>ลมตะวันออกเฉียงเหนือ ความเร็ว 10-25 กม./ชม. <br/><br/>ภาคตะวันออกเฉียงเหนืออากาศเย็น อุณหภูมิจะลดลง 1-3 องศาเซลเซียส <br/>โดยมีฝนฟ้าคะนอง ร้อยละ 10 ของพื้นที่ <br/>อุณหภูมิต่ำสุด 20-22 องศาเซลเซียส อุณหภูมิสูงสุด 31-32 องศาเซลเซียส <br/>บริเวณยอดภูอากาศหนาว อุณหภูมิต่ำสุด 11-14 องศาเซลเซียส <br/>ลมตะวันออกเฉียงเหนือ ความเร็ว 10-25 กม./ชม. <br/><br/>ภาคกลางอากาศเย็นในตอนเช้า กับมีฝนฟ้าคะนอง ร้อยละ 10 ของพื้นที่ <br/>ส่วนมากบริเวณจังหวัดราชบุรี กาญจนบุรี และอุทัยธานี <br/>อุณหภูมิต่ำสุด 21-23 องศาเซลเซียส อุณหภูมิสูงสุด 32-33 องศาเซลเซียส <br/>ลมตะวันออกเฉียงเหนือ ความเร็ว 10-25 กม./ชม. <br/><br/>ภาคตะวันออกอากาศเย็นในตอนเช้า กับมีฝนฟ้าคะนอง ร้อยละ 10 ของพื้นที่ <br/>ส่วนมากบริเวณจังหวัดชลบุรี ระยอง จันทบุรี และตราด <br/>อุณหภูมิต่ำสุด 22-23 องศาเซลเซียส <br/>อุณหภูมิสูงสุด 32-33 องศาเซลเซียส <br/>ลมตะวันออกเฉียงเหนือ ความเร็ว 15-30 กม./ชม. <br/>ทะเลมีคลื่นสูงประมาณ 1 เมตร ห่างฝั่งคลื่นสูงมากกว่า 1 เมตร <br/><br/>ภาคใต้ (ฝั่งตะวันออก)มีเมฆมาก กับมีฝนฟ้าคะนอง ร้อยละ 60 ของพื้นที่ และมีฝนตกหนักบางแห่ง <br/>บริเวณจังหวัดสุราษฎร์ธานี นครศรีธรรมราช พัทลุง สงขลา ปัตตานี ยะลา และนราธิวาส <br/>อุณหภูมิต่ำสุด 23-24 องศาเซลเซียส อุณหภูมิสูงสุด 30-33 องศาเซลเซียส <br/>ตั้งแต่จังหวัดสุราษฎร์ธานีขึ้นมา ลมตะวันออก ความเร็ว 15-30 กม/ชม. <br/>ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 1 เมตร <br/>ตั้งแต่จังหวัดนครศรีธรรมราชลงไป ลมตะวันตกเฉียงใต้ ความเร็ว 15-35 กม/ชม. <br/>ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร <br/><br/>ภาคใต้ (ฝั่งตะวันตก)มีเมฆมาก กับมีฝนฟ้าคะนอง ร้อยละ 60 ของพื้นที่ และมีฝนตกหนักบางแห่ง <br/>บริเวณจังหวัดพังงา ภูเก็ต กระบี่ ตรัง และสตูล <br/>อุณหภูมิต่ำสุด 23-24 องศาเซลเซียส <br/>อุณหภูมิสูงสุด 29-31 องศาเซลเซียส <br/>ลมตะวันตก ความเร็ว 15-30 กม/ชม <br/>ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 1 เมตร <br/><br/>กรุงเทพมหานครและปริมณฑลมีฝนฟ้าคะนอง ร้อยละ 10 ของพื้นที่ <br/>อุณหภูมิต่ำสุด 22-24 องศาเซลเซียส <br/>อุณหภูมิสูงสุด 32-33 องศาเซลเซียส <br/>ลมตะวันออก ความเร็ว 10-25 กม./ชม. <br/> </p>
    </article>
  </body>
</html>