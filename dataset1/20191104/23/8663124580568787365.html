<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/valensiya-lill-prognoz-i-stavka-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-04T23:35:00+00:00"/>
    <meta property="og:title" content="«Валенсія» – «Лілль». Прогноз і ставка Вадима Скічка"/>
    <meta property="og:description" content="Надзвичайно важливий матч для обох колективів. «Лілль», якщо бажає далі змагатися бодай за потрапляння до Ліги Європи, має на «Местальї» впиратися руками, ногами та усіма іншими частинами тіла. Французам дуже потрібні очки. «Валенсія» після домашнього розгрому від «Аякса» має якось перепросити перед публікою. Перемога над «Догами» дозволить «Помаранчам» втрутитися у боротьбу за топ-місця. Постійний прогнозист «Рейтингу Букмекерів» і коментатор MEGOGO Вадим Скічко вважає, що господарі мають зіграти результативно."/>
  </head>
  <body>
    <article>
      <h1>«Валенсія» – «Лілль». Прогноз і ставка Вадима Скічка</h1>
      <address><time datetime="2019-11-04T23:35:00+00:00">04 Nov 2019, 23:35</time> by <a rel="author">Вадим Скічко</a></address>
      <p>Надзвичайно важливий матч для обох колективів. «Лілль», якщо бажає далі змагатися бодай за потрапляння до Ліги Європи, має на «Местальї» впиратися руками, ногами та усіма іншими частинами тіла. Французам дуже потрібні очки. «Валенсія» після домашнього розгрому від «Аякса» має якось перепросити перед публікою. Перемога над «Догами» дозволить «Помаранчам» втрутитися у боротьбу за топ-місця. Постійний прогнозист «Рейтингу Букмекерів» і коментатор MEGOGO Вадим Скічко вважає, що господарі мають зіграти результативно.</p>
      <p>
        <b>22:00, 05 лис 2019</b>
      </p>
      <p>«Валенсія» має бути у піднесеному настрої – «Лос Чес» вихідними здобули вольову перемогу над «Еспаньйолом». «Лілль» навпаки – програв нестабільному «Марселю». Та це не найважливіше. Лише погляньте як віце-чемпіони Франції цього сезону грають на виїзді. Жодної перемоги! До того ж «Лілль» у виїзних іграх щоразу пропускає щонайменше одного разу, а «Реймс», «Аякс», «Тулуза» та «Марсель» змогли забити «Догам» навіть більше. Колись ця чорна смуга припиниться, але навряд це станеться у матчі Ліги чемпіонів. Вмотивована «Валенсія» має добряче натиснути на гостей та попсувати кров Майку Меньяну та компанії.</p>
      <p>У грі проти «Еспаньйола» дуже сподобався Родріго Морено. Нападник діяв розумно, заробив пенальті та асистував Максі Гомесу. У цій Лізі чемпіонів «Валенсія» вдома ще не забивала, тому має з перших же хвилин кинутися на ворота французів і спробувати відзначитися швидким голом. Минулого єврокубкового сезону «Валенсія» вдома забивала більше одного м’яча «Манчестер Юнайтед», «Янг Бойз», «Краснодару», «Вільярреалу» та «Арсеналу». Як на мене потенціал у атаці команди Альберта Селадеса є неабиякий. Вдома та ще й зі слабким у виїзних іграх опонентом «Помаранчі» мають використовувати усі свої переваги та спробувати гарантувати собі перемогу завдяки кільком взяттям воріт.</p>
      <related>
        <a href="https://bookmaker-ratings.com.ua/konkurs-favoryt-tyzhnya-do-matchiv-ligy-chempioniv/#comment-69995"/>
      </related>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/ekspres-na-lch-grayemo-koefitsiyent-3-00/"/>
        <a href="https://bookmaker-ratings.com.ua/tips/tsrvena-zvezda-tottenhem-prognoz-i-stavka-ivana-gromikova/"/>
        <a href="https://bookmaker-ratings.com.ua/tips/atalanta-manchester-siti-prognoz-i-stavka-ivana-gromikova/"/>
      </related>
    </article>
  </body>
</html>