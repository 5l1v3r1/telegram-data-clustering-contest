<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/04/novyna/ekonomika/naftohaz-rozyasnyv-sut-novoho-pozovu-hazpromu"/>
    <meta property="og:site_name" content="Слово і Діло"/>
    <meta property="article:published_time" content="2019-11-04T23:01:58+00:00"/>
    <meta property="og:title" content="«Нафтогаз» роз'яснив суть нового позову до «Газпрому»"/>
    <meta property="og:description" content="Нафтогаз в нових позовних вимогах до російського «Газпрому» попросив Стокгольмський арбітраж зобов'язати відповідача виплатити $ 11,8 млрд як компенсацію за відмову переглянути транзитний тариф."/>
  </head>
  <body>
    <article>
      <h1>«Нафтогаз» роз'яснив суть нового позову до «Газпрому»</h1>
      <address>
        <time datetime="2019-11-04T23:01:58+00:00">04 Nov 2019, 23:01</time>
      </address>
      <p>
        <b>«Нафтогаз» в нових позовних вимогах до російського «Газпрому» попросив Стокгольмський арбітраж зобов'язати відповідача виплатити $ 11,8 млрд як компенсацію за відмову переглянути транзитний тариф.</b>
      </p>
      <p>Йдеться про період з 13 березня 2018 по 31 грудня 2019 року.</p>
      <p>Про це в понеділок, 4 листопада, написав на своїй сторінці в Facebook виконавчий директор «Натфогазу» Юрій Вітренко.</p>
      <p>За його словами, новий запит про перегляд тарифу був відправлений російській стороні 13 березня 2018 року. Новий тариф, уточнив топ-менеджер, визначається для кожної точки входу і виходу з української газотранспортної системи. Це передбачено європейськими нормами, підкреслив він.</p>
      <p>«<i>Але оскільки «Газпром» відмовився застосовувати нові тарифи, то зараз логічно говорити вже про компенсацію за те, що переглянутий тариф не був застосований</i>», - пояснив Вітренко.</p>
      <p>Сума позову - різниця між тим, що Україна отримала за транзит і повинна була отримати, якби тарифи були переглянуті. <a href="https://www.slovoidilo.ua/2019/11/03/novyna/finansy/naftohaz-podav-stokholmskoho-arbitrazhu-cherhovyj-pozov-proty-hazpromu">Позов був поданий 2 листопада</a>. У вересні «Нафтогаз» не виключав подачі нового позову проти «Газпрому» на суму $ 11 млрд в разі припинення транзиту.</p>
      <p>Раніше <a href="https://www.slovoidilo.ua/2019/11/04/novyna/ekonomika/naftohaz-nazvav-novu-sumu-borhu-hazpromu">Вітренко розповів</a> про захист української сторони від позовних вимог російського Газпрому в Стокгольмському арбітражі.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/04/novyna/ekonomika/naftohaz-nazvav-novu-sumu-borhu-hazpromu"/>
        <a href="https://www.slovoidilo.ua/2019/11/03/novyna/finansy/naftohaz-podav-stokholmskoho-arbitrazhu-cherhovyj-pozov-proty-hazpromu"/>
        <a href="https://www.slovoidilo.ua/2019/10/18/novyna/ekonomika/naftohaz-maye-namir-napravyty-hazpromu-pozovy-11-mlrd-dol.-prypynennya-tranzytu"/>
      </related>
    </article>
  </body>
</html>