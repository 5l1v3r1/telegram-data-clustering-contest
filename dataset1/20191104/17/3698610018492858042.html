<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/zhitelyam-amsterdama-rozdadut-artefakti-17-stolittya-328448_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T17:14:00+00:00"/>
    <meta property="og:title" content="Жителям Амстердама роздадуть артефакти 17 століття"/>
    <meta property="og:description" content="Щоб стати власником історичного сміття, потрібно запропонувати ідею для проекту його подальшого використання."/>
  </head>
  <body>
    <article>
      <h1>Жителям Амстердама роздадуть артефакти 17 століття</h1>
      <h2>Щоб стати власником "історичного сміття", потрібно запропонувати ідею для проекту його подальшого використання.</h2>
      <address>
        <time datetime="2019-11-04T17:14:00+00:00">04 Nov 2019, 17:14</time>
      </address>
      <p>Влада Амстердама дозволять городянам забрати собі артефакти 17 століття — деталі, що прикрашали фасади, мости та дахи багато років тому і таким чином дати їм "друге життя", повідомляє <a href="https://www.theguardian.com/world/2019/nov/01/amsterdam-citizens-given-chance-to-own-a-piece-of-its-golden-age">The Guardian</a>.</p>
      <p>Онлайн-каталог з усіма предметами <a href="https://www.amsterdam.nl/kunst-cultuur/monumenten/projecten/bouwfragmenten/">виклали</a> на сайт департаменту пам'яток археології міста. Деякі з них супроводжуються оригінальними кресленнями.</p>
      <p>Як пояснили в департаменті, минулі програми оновлення міст перед другою світовою війною і в 1960-х роках залишили величезну кількість речей, які зараз вважаються "історичним сміттям".</p>
      <p>"Настав час повторно використовувати ці речі, щоб ми всі могли знову насолодитися ними", - заявили в муніципалітеті.</p>
      <p>Щоб стати власником "історичного сміття", потрібно запропонувати ідею для проекту його подальшого використання.</p>
      <p>Ідеї городян будуть прийматися до кінця грудня цього року, а вже навесні 2020 року речі знайдуть нових власників. Проекти можуть бути як мистецькими, так і архітектурними. Деталі готові подарувати і приватним особам і громадським організаціям, наприклад, музеям. Мерія сподівається, що ця акція вдихне в старий Амстердам нове життя.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>