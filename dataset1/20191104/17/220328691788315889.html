<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/spasikha-pelikan-s-prechupeno-krilo-405860.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T17:30:21+00:00"/>
    <meta property="og:title" content="Спасиха пеликан с пречупено крило"/>
    <meta property="og:description" content="Тепърва предстои да бъде направена рентгенография на пострадалото крило, възможно е то да е ударено от бракониери"/>
  </head>
  <body>
    <article>
      <h1>Спасиха пеликан с пречупено крило</h1>
      <address><time datetime="2019-11-04T17:30:21+00:00">04 Nov 2019, 17:30</time> by <a rel="author">Стандарт, сн. "Монитор"</a></address>
      <p>Тригодишен женски пеликан с пречупено крило извадиха в понеделник експертите от старозагорския спасителен център за диви животни от язовир Розов кладенец край Гълъбово.</p>
      <p>Сигналът за бедстващата птица е бил подаден от жител на Раднево, който я забелязал във водите на т.нар. топло езеро, ползвано за нуждите на ТЕЦ АЕS и ТЕЦ „Брикел“. Използвана била лодка, предоставена от държавното предприятие „Язовири и каскади“. Тепърва предстои да бъде направена рентгенография на пострадалото крило, възможно е то да е ударено от бракониери.</p>
      <p>Това не е първият случай за бедстващи пеликани на това място, където през зимата отсядат стотици къдроглави и около 40 розови пеликана, коментира д-р Христина Кючукова от центъра. Две птици са били излекувани м.г. и са заминали за столичния зоопарк, постоянно в центъра от години живеят свикналите с хората Грую и Филип, които са нещо като крачещи емблеми на eколозите. В понеделник центърът прие и две ранени птици от сливенското село Желю войвода и района на Пловдив: забулена сова и бекасина, които ще бъдат прегледани и лекувани след срещата им с бракониери.</p>
    </article>
  </body>
</html>