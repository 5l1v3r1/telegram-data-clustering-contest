<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/putin-dav-ordena-bolgarinu-pidozryuvanomu-v-shpigunstvi-na-korist-rosiji-637645.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T17:46:15+00:00"/>
    <meta property="og:title" content="Путін дав орден болгарину, підозрюваному в шпигунстві на користь Росії"/>
    <meta property="og:description" content="У вересні Малінову висунули звинувачення в шпигунстві на користь Росії та відмиванні грошей для російських організацій"/>
  </head>
  <body>
    <article>
      <h1>Путін дав орден болгарину, підозрюваному в шпигунстві на користь Росії</h1>
      <address>
        <time datetime="2019-11-04T17:46:15+00:00">04 Nov 2019, 17:46</time>
      </address>
      <h4>У вересні Малінову висунули звинувачення в шпигунстві на користь Росії та відмиванні грошей для російських організацій</h4>
      <p>Президент Росії Володимир Путін нагородив Орденом дружби болгарина, підозрюваного в шпигунстві у своїй власній країні на користь Росії.</p>
      <p>Церемонія відбулася в Москві 4 листопада, через кілька днів після того, як болгарський суд дозволив Ніколаю Малінову залишити країну на п’ять днів, повідомляє <a href="https://www.radiosvoboda.org/a/news-putin-nikolay-malinov/30252679.html">Радіо Свобода.</a></p>
      <p>Малінов – колишній член парламенту від «Болгарської соціалістичної партії» та голова неурядової організації «Національний рух «Русофіли». У вересні йому висунули звинувачення в шпигунстві на користь Росії та відмиванні грошей для російських організацій.</p>
      <p>До слова, раніше <a href="https://glavcom.ua/">«Главком»</a> повідомляв, що прокуратура Болгарії розпочала досудове провадження щодо першого секретаря Посольства Російської Федерації в Софії. За інформацією прокуратури Болгарії, починаючи з вересня 2018 року, дипломат, перебуваючи на території Болгарії, <a href="https://glavcom.ua/news/diplomatichniy-skandal-u-bolgariji-sofiya-vikrila-chergovogo-rosiyskogo-shpiguna-635890.html">займався збором інформації, яка є державною таємницею, з метою передачі іноземній державі.</a></p>
      <p>Встановлено, що громадянин Російської Федерації проводив розвідувальну діяльність, зокрема, регулярні конспіративні зустрічі з громадянами Болгарії, включаючи високопосадовця, який має доступ до таємної інформації Республіки Болгарія, ЄС та НАТО.</p>
      <p>Міністерство закордонних справ Болгарії<a href="https://glavcom.ua/news/bolgariya-dala-rosiyskomu-shpigunu-24-godini-shchob-vin-pokinuv-krajinu-636332.html"> дало підозрюваному в шпигунстві російському дипломату 24 години, щоб покинути країну.</a></p>
      <related>
        <a href="https://glavcom.ua/news/kreml-putin-gotoviy-do-normandskoji-zustrichi-pri-terminoviy-neobhidnosti-637407.html"/>
        <a href="https://glavcom.ua/news/putin-zaohochuje-zelenskogo-rozibratis-z-nacionalistami-636555.html"/>
        <a href="https://glavcom.ua/news/merkel-i-putin-obgovorili-tranzit-gazu-v-jes-cherez-ukrajinu-635874.html"/>
      </related>
    </article>
  </body>
</html>