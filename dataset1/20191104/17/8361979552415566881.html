<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/nemaye-sensu-vimagati-shchos-vid-timchasovogo-ministra-podruga-gandzyuk-pro-avakova-novini-ukrajini-50051561.html"/>
    <meta property="og:site_name" content="НВ"/>
    <meta property="article:published_time" content="2019-11-04T17:31:00+00:00"/>
    <meta property="og:title" content="Подруга Гандзюк про Авакова: Немає сенсу звертатися до тимчасового міністра, вимагати щось від нього — тримати себе за дурня"/>
    <meta property="og:description" content="Подруга вбитої херсонської активістки Катерини Гандзюк заявила, що немає сенсу звертатися з вимогами до міністра внутрішніх справ Арсена Авакова щодо розслідування злочину."/>
  </head>
  <body>
    <article>
      <h1>Подруга Гандзюк про Авакова: Немає сенсу звертатися до тимчасового міністра, вимагати щось від нього — тримати себе за дурня</h1>
      <h2>Подруга вбитої херсонської активістки Катерини Гандзюк заявила, що немає сенсу звертатися з вимогами до міністра внутрішніх справ Арсена Авакова щодо розслідування злочину.</h2>
      <address>
        <time datetime="2019-11-04T17:31:00+00:00">04 Nov 2019, 17:31</time>
      </address>
      <p>«Не дуже бачу сенс звертатися до тимчасового міністра з якимись закликами зробити щось у майбутньому. Всі прекрасно знають про всі схеми, до яких він причетний, до яких причетні працівники всіх підконтрольних МВС структур. І вимагати щось від нього в майбутньому — це тримати себе за дурня, тому цим ніхто займатися не буде», — зауважила Хромих.</p>
      <p>Проте, додала подруга Гандзюк, активісти б з радістю подивилися на те, як Аваков реагуватиме на спроби покарати тих поліцейських, які покривали винних у злочині.</p>
      <p>31 липня 2018 року в Херсоні на активістку було скоєно напад. Її облили сірчаною кислотою, в результаті вона отримала хімічні опіки тулуба, руки й обличчя (більше 35% тіла). <a href="https://nv.ua/ukr/ukraine/events/pomerla-aktivistka-katerina-handzjuk-2504839.html">Катерина Гандзюк померла</a> в лікарні 4 листопада 2018 року.</p>
      <p>Покровський райсуд Дніпропетровської області затвердив угоду зі слідством обвинувачених у вбивстві громадської активістки Катерини Гандзюк і <a href="https://nv.ua/ukr/ukraine/politics/vbivstvo-gandzyuk-obvinuvachenim-vinesli-virok-50025718.html">призначив їм покарання.</a> Підозрювані отримали від трьох до шести років ув’язнення.</p>
      <p>Через рік після нападу на Гандзюк правоохоронці так і не назвали справжніх замовників вбивства.</p>
    </article>
  </body>
</html>