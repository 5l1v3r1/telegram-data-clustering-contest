<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/irakskite-sili-za-sigurnost-ubiha-naj-malko-petima-demonstranti-v-bagdad-video.html"/>
    <meta property="og:site_name" content="bTV Новините"/>
    <meta property="article:published_time" content="2019-11-04T17:39:00+00:00"/>
    <meta property="og:title" content="Иракските сили за сигурност убиха най-малко петима демонстранти в Багдад (ВИДЕО)"/>
    <meta property="og:description" content="Това е първата стрелба с истински куршуми в столицата на Ирак след възобновяването на протестите"/>
  </head>
  <body>
    <article>
      <h1>Иракските сили за сигурност убиха най-малко петима демонстранти в Багдад (ВИДЕО)</h1>
      <h2>Това е първата стрелба с истински куршуми в столицата на Ирак след възобновяването на протестите</h2>
      <address>
        <time datetime="2019-11-04T17:39:00+00:00">04 Nov 2019, 17:39</time>
      </address>
      <figure>
        <video src="https://vid.btv.bg/btvnews/2019/11/04/Iraq_1572886467-1.mp4"/>
      </figure>
      <p>Иракските сили за сигурност убиха днес най-малко петима демонстранти в Багдад, предаде Ройтерс.</p>
      <figure>
        <img src="https://img.bg.sof.cmestatic.com/media/images/640x/Nov2019/2112014337.jpg"/>
        <figcaption>Снимка: Reuters</figcaption>
      </figure>
      <p>Това е първата стрелба с истински куршуми в столицата на Ирак след възобновяването на протестите на 24 октомври, отбелязва Франс прес.</p>
      <p>Четирима души бяха убити късно снощи близо до иранското консулство в Кербала, Южен Ирак, след сблъсъци между силите за сигурност и демонстранти, опитали се да щурмуват дипломатическото представителство.</p>
      <p>Според очевидци силите за сигурност са използвали сълзотворен газ, за да разпръснат демонстрантите, които палели огньове близо до консулството и скандирали лозунги с искане иранският консул да напусне Ирак.<br/>Иракското външно министерство осъди днес атаката срещу консулството.</p>
      <p>„Сигурността на дипломатическите мисии и консулствата е червена линия, която не бива да бъде преминавана, и служителите на реда ще взимат всички необходими мерки”, за да предотвратяват подобни действия, изтъква в изявление министерството.</p>
      <p>БТА</p>
    </article>
  </body>
</html>