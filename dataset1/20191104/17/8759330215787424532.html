<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902397/in-leuven-is-het-glas-halfvol-bij-winst-tegen-virton-winnaar-van-eerste-periode-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-04T17:32:00+00:00"/>
    <meta property="og:title" content="In Leuven is het glas halfvol: &quot;Bij winst tegen Virton winnaar van eerste periode&quot;"/>
    <meta property="og:description" content="Afgelopen vrijdag werd de kraker tussen Oud-Heverlee Leuven en Union Saint-Gilloise in Eerste Klasse B bij een 0-0-stand stilgelegd vanwege het defect van enkele lichtmasten."/>
  </head>
  <body>
    <article>
      <h1>In Leuven is het glas halfvol: "Bij winst tegen Virton winnaar van eerste periode"</h1>
      <address>
        <time datetime="2019-11-04T17:32:00+00:00">04 Nov 2019, 17:32</time>
      </address>
      <p>
        <b>Afgelopen vrijdag werd de kraker tussen Oud-Heverlee Leuven en Union Saint-Gilloise in Eerste Klasse B bij een 0-0-stand stilgelegd vanwege het defect van enkele lichtmasten. <a href="https://www.voetbalprimeur.be/nieuws/902369/deze-week-geen-periodekampioen-in-1b-uitspraak-van-ohl-union-pas-op-de-12e-.html?utm_source=doorlink&amp;utm_medium=doorlink&amp;utm_campaign=%2F">Een uitspraak over de afloop van het duel is er nog niet</a>. In Leuven benadrukken ze dat ze recht in hun schoenen staan.</b>
      </p>
      <p>In een persbericht <a href="https://www.ohleuven.com/nieuws/1482844/">op de eigen website</a> reageert OHL op het incident van vorig weekend. "Afgelopen vrijdag is niet verlopen zoals we gehoopt hadden", geeft CEO Peter Willems toe. "We gaan ons nu als club met een sterk dossier verdedigen voor de bondsinstanties, om een forfaitnederlaag te voorkomen. Onze sportieve situatie blijft nog steeds hetzelfde."</p>
      <p>OH Leuven wil dan ook naar het positieve kijken. "We hebben ons sportief lot nog steeds in eigen handen en zijn bij winst vrijdag op Virton de winnaar van de eerste periode. We roepen iedereen op die de club een warm hart toedraagt om de ploeg mee naar de overwinning te stuwen in Virton", klinkt het.</p>
      <p>Virton won dit weekend op bezoek bij Sporting Lokeren (3-1), waardoor het momenteel aan kop gaat van de Proximus League. Het telt 27 punten, OHL heeft er 26 (uitgaande van het punt dat het veroverde door de 0-0 tegen Union). Vrijdag spelen beide teams tegen elkaar. Als OHL wint in Luxemburg, is het sowieso periodekampioen. Anders kan het nog hopen op een vervolg of een herstart van het duel tegen Union.</p>
      <aside>Lees meer<br/><a href="https://www.voetbalprimeur.be/nieuws/901951/stand-van-zaken-in-eerste-klasse-b-razend-spannende-ontknoping-in-eerste-periode.html?itm_source=www.voetbalprimeur.be&amp;itm_medium=highlighted-content">Wordt het OH Leuven, Virton of toch Westerlo of Union? Spannend 'slot' in 1B<br/></a><a href="https://www.voetbalprimeur.be/nieuws/902012/stroompanne-aan-den-dreef-match-tussen-oud-heverlee-leuven-en-union-ligt-stil.html?itm_source=www.voetbalprimeur.be&amp;itm_medium=highlighted-content"> Topper tussen Oud-Heverlee Leuven en Union al voor de vierde keer stilgelegd</a></aside>
    </article>
  </body>
</html>