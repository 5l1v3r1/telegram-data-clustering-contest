<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/v-ukrayini-nalichuyetsya-150-zhitlovih-dovgobudiv-328453_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T17:54:00+00:00"/>
    <meta property="og:title" content="В Україні налічується 150 житлових довгобудів"/>
    <meta property="og:description" content="Найбільша кількість проблемних об'єктів у столиці."/>
  </head>
  <body>
    <article>
      <h1>В Україні налічується 150 житлових довгобудів</h1>
      <h2>Найбільша кількість проблемних об'єктів у столиці.</h2>
      <address>
        <time datetime="2019-11-04T17:54:00+00:00">04 Nov 2019, 17:54</time>
      </address>
      <p>В Україні станом на 1 жовтня 2019 року проблемними вважаються 150 об'єкти <b><a href="https://dt.ua/ECONOMICS/vvedennya-v-ekspluataciyu-zhitla-v-ukrayini-zroslo-na-32-derzhstat-313301_.html">житлового будівництва,</a></b> в тому числі в Києві таких об'єктів - 51. Про це повідомили в Міністерстві розвитку громад і територій, <a href="https://www.epravda.com.ua/rus/news/2019/11/4/653305/">пише ЕП.</a></p>
      <p>Крім того, у Київській області житлових довгобудів - 23, в Одеській - 14.</p>
      <p>"Чому ми не можемо передати 150 об'єктів на добудову? Що блокує системне вирішення цієї проблеми? Ми бачимо, що є певні законодавчі обмеження, бар'єри, які не дозволяють системно підійти до врегулювання цього питання", - заявила міністерка розвитку громад і територій Альона Бабак.</p>
      <p>За її словами, в даний час на законодавчому рівні відсутнє визначення поняття, що таке "довгобуд", немає переліку або реєстру проблемних об'єктів будівництва, а також механізмів передачі таких об'єктів від одного замовника будівництва іншому.</p>
      <p>"Ми розуміємо, що сьогодні повинні розробити проект закону, який повинен комплексно врегулювати проблемні питання.</p>
      <p>Тому, враховуючи інформацію від постраждалих інвесторів і напрацьовані раніше концепції, Мінрегіон розробить проект закону і після 20 грудня винесе його на обговорення експертів та інвесторів проблемних об'єктів будівництва", - додала міністр.</p>
      <p>Як писало <b>DT.UA,</b> <b><a href="https://dt.ua/ECONOMICS/privatni-investori-faktichno-pozichayut-koshti-zabudovnikam-cherez-zdiysnennya-poperednoyi-oplati-za-maybutnye-zhitlo-ekspert-275179_.html">в Україні будівництво житла досі прямо фінансується різними способами за рахунок коштів населення.</a></b>Приватні інвестори фактично позичають кошти забудовникам через здійснення попередньої оплати за майбутнє житло.</p>
      <p>Детальніше про відсутність іпотеки на житло читайте в матеріалі Сергія Волкова "<a href="https://dt.ua/finances/chto-nam-stoit-dom-postroit-275087_.html"><b>"Что нам стоит дом построить?.."</b></a>" у тижневику "Дзеркало тижня. Україна".</p>
      <p> </p>
      <footer>За матеріалами: <a href="https://dt.ua/go/aHR0cDovL3d3dy5lcHJhdmRhLmNvbS51YS9ydXMv">Економічна правда</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>