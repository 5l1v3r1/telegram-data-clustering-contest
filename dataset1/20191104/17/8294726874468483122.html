<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/dacia-electrica-pret-de-pornire-zvonuri-174026.html"/>
    <meta property="og:site_name" content="Auto Bild"/>
    <meta property="article:published_time" content="2019-11-04T17:46:33+00:00"/>
    <meta property="og:title" content="Noi informații despre Dacia electrică: va fi cel mai scump model din gamă. Iată noul preț"/>
    <meta property="og:description" content="Dacia se pregătește să-și extindă gama cu o electrică bazată pe un model Renault. Ultimele informații arată că prețul estimat inițial nu este fezabil."/>
  </head>
  <body>
    <article>
      <h6 class="kicker">Zvonuri în curs de confirmare</h6>
      <h1>Noi informații despre Dacia electrică: va fi cel mai scump model din gamă. Iată noul preț</h1>
      <address><time datetime="2019-11-04T17:46:33+00:00">04 Nov 2019, 17:46</time> by <a rel="author">Auto Bild Romania</a></address>
      <p>
        <b>Dacia se pregătește să-și extindă gama cu o ofertă electrică, bazată pe un model Renault deja existent. Ultimele informații indică faptul că prețul estimat inițial nu este fezabil.</b>
      </p>
      <p>Citește și:</p>
      <p>
        <a href="https://www.auto-bild.ro/video/dacia-sandero-r4-1-6-litri-turbo-de-263-cp-173505.html">Dacia Sandero R4 – 1.6 litri turbo de 263 CP</a>
      </p>
      <p>
        <a href="https://www.auto-bild.ro/stiri/dacia-duster-top-vanzari-europa-august-2019-172930.html">Dacia și Volkswagen, în luptă pentru poziția de bestseller european! Iată cifrele</a>
      </p>
      <p>Renault și-a exprimat intenția de a aduce în Europa modelul electric K-ZE, un SUV citadin entry-level pe care producătorul francez îl vede mai degrabă integrat în gama Dacia. Așadar, marca autohtonă <a href="https://www.auto-bild.ro/stiri/dacia-electrica-suv-173392.html">se va lăuda în curând cu primul său model animat exclusiv de baterii</a>.</p>
      <p>Această adiție ar fi una nemaipomenit de potrivită în contextul actual: pe fondul noilor reglementări europene privind emisiile, producătorul român de autovehicule are de suferit, vânzările putând fi <a href="https://www.auto-bild.ro/stiri/vanzarile-dacia-vor-fi-afectate-considerabil-de-la-1-ianuarie-2020-iata-motivul-172217.html">afectate considerabil începând chiar cu 1 ianuarie 2020</a>. În plan există și scenariul <a href="https://www.auto-bild.ro/stiri/dacia-suv-hibrid-169550.html">introducerii unei versiuni hibride Duster</a>.</p>
      <p>O electrică Dacia ar putea ajuta, astfel, constructorul să scadă nivelul mediu de emisii în așa fel încât până în 2021 să se încadreze în norma de 95 g/km de dioxid de carbon. Surse apropiate Renault au dezvăluit pentru publicația franceză L’Argus că electrica românească ar avea un preț de pornide de circa 15.000 de euro, cu 50% mai mult decât s-a zvonit inițial. Desigur, nici aceste noi cifre nu sunt confirmate oficial și ar putea suferi modificări până în momentul lansării modelului.</p>
      <p>Nu se știe, de asemenea, nici dacă SUV-ul electric Dacia va suferi modificări în procesul de transformare. Știm însă că modelul K-ZE, așa cum a fost prezentat pentru piața chineză, are un motor de 45 de cai-putere și 119 Newtoni-metru alimentat de o baterie cu capacitate de 26,8 kWh, care îi conferă o autonomie de până la 350 de kilometri (în mediul urban). Repriza 0-60 km/h se desfășoară în circa 7 secunde, iar viteza maximă declarată de producător este de 105 km/h. În China, prețul de pornire pentru Renault K-ZE este de 7.200 de euro.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/dacia-electrica-suv-173392.html"/>
        <a href="https://www.auto-bild.ro/stiri/dacia-masina-electrica-154617.html"/>
        <a href="https://www.auto-bild.ro/stiri/dacia-suv-decat-duster-oficial-144972.html"/>
      </related>
    </article>
  </body>
</html>