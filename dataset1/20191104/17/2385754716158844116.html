<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/595695/vretania-provadisma-7-ton-syntiritikon-enanti-ton-ergatikon"/>
    <meta property="og:site_name" content="SIGMALIVE"/>
    <meta property="article:published_time" content="2019-11-04T17:33:00+00:00"/>
    <meta property="og:title" content="Βρετανία: Προβάδισμα 7% των Συντηρητικών έναντι των Εργατικών"/>
    <meta property="og:description" content="Οι Συντηρητικοί του πρωθυπουργού της Βρετανίας Μπόρις Τζόνσον διατηρούν προβάδισμα 7 ποσοστιαίων μονάδων έναντι του αντιπολιτευόμενου Εργατικού Κόμματος..."/>
  </head>
  <body>
    <article>
      <h1>Βρετανία: Προβάδισμα 7% των Συντηρητικών έναντι των Εργατικών</h1>
      <address><time datetime="2019-11-04T17:33:00+00:00">04 Nov 2019, 17:33</time> by <a rel="author">SigmaLive</a></address>
      <p>Οι Συντηρητικοί του πρωθυπουργού της Βρετανίας Μπόρις Τζόνσον διατηρούν προβάδισμα 7 ποσοστιαίων μονάδων έναντι του αντιπολιτευόμενου Εργατικού Κόμματος ενόψει των εκλογών της 12ης Δεκεμβρίου, σύμφωνα με τη δημοσκόπηση της ICM που δημοσιεύτηκε από το Reuters σήμερα.</p>
      <p>Σύμφωνα με την έρευνα της ICM, την πρώτη κατά τη διάρκεια της προεκλογικής εκστρατείας, οι Συντηρητικοί εξασφαλίζουν ποσοστό 38% και οι Εργατικοί 31%. Οι Φιλελεύθεροι Δημοκράτες συγκεντρώνουν ποσοστό 15%, ενώ το ποσοστό του κόμματος του Brexit ανέρχεται σε 9%.</p>
      <p>Η δημοσκόπηση, όπου συμμετείχαν 2.047 άνθρωποι και διεξήχθη διαδικτυακά το διάστημα μεταξύ 1ης και 4ης Νοεμβρίου, καταδεικνύει μια μικρότερη διαφορά σε σύγκριση με τις έρευνες άλλων εταιρειών, όπου οι Συντηρητικοί προηγούνται με 8-17 ποσοστιαίες μονάδες των Εργατικών.</p>
      <p>Πληροφορίες από ΑΠΕ-ΜΠΕ- Reuters</p>
    </article>
  </body>
</html>