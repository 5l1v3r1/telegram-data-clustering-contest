<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595697/poli-xrysoxousparatypoi-metanastes-o-diakinitis-egkateleipse-to-skafos"/>
    <meta property="og:site_name" content="SIGMALIVE"/>
    <meta property="article:published_time" content="2019-11-04T17:56:00+00:00"/>
    <meta property="og:title" content="Πόλη Χρυσοχους/Παράτυποι μετανάστες: «Ο διακινητής εγκατέλειψε το σκάφος»"/>
    <meta property="og:description" content="Στον αστυνομικό σταθμό Πόλης Χρυσοχούς μεταφέρθηκαν οι 131 παράτυποι μετανάστες οι οποίοι ανακρινόμενοι ανέφεραν πως ο καπετάνιος εγκατέλειψε το σκάφος και..."/>
  </head>
  <body>
    <article>
      <h1>Πόλη Χρυσοχους/Παράτυποι μετανάστες: «Ο διακινητής εγκατέλειψε το σκάφος»</h1>
      <address><time datetime="2019-11-04T17:56:00+00:00">04 Nov 2019, 17:56</time> by <a rel="author">SigmaLive</a></address>
      <p>Στον αστυνομικό σταθμό Πόλης Χρυσοχούς μεταφέρθηκαν οι 131 παράτυποι μετανάστες οι οποίοι ανακρινόμενοι ανέφεραν πως ο καπετάνιος εγκατέλειψε το σκάφος και επιβιβάστηκε σε φουσκωτό ταχύπλοο που οδηγούσε ένα πρόσωπο. Οι παράτυποι μετανάστες ανέφεραν στην Αστυνομία ότι κατέβαλαν 2.000 δολάρια έκαστος.</p>
      <p>Σύμφωνα με την Αστυνομία, στις 10:30 το πρωί πέντε ναυτικά μίλια βόρεια του χωριού Πωμού εντοπίστηκαν από την Λιμενική δύο στόχοι. Αμέσως απέπλευσαν  οι άκατοι “ Άγιος Ιλαρίωνας” και “ Λάρα” προς το σημείο.</p>
      <p>Ωστόσο πριν να φτάσουν στο σημείο το μικρό σκάφος διέφυγε από την περιοχή με μεγάλη ταχύτητα και απομακρύνθηκε. Ακολούθως καταδιώχθηκε από τη μια άκατο της Λιμενικής και όταν ανεκόπη στην περιοχή της Λάρας οδηγήθηκε στον Λιμανάκι του Αγίου Γεωργίου Πέγειας. Στο ταχύπλοο φουσκωτό σκάφος επέβαιναν δύο άτομα από την Συρία.</p>
      <p>Ανακρινόμενα τα δύο πρόσωπα  ηλικίας 33 και 43 ετών  που επέβαιναν του ταχύπλοου σκάφους  έδωσαν κάποιους ισχυρισμούς ότι μετέβησαν στην περιοχή για σκοπούς ψαρέματος  που ωστόσο δεν ευσταθούν αφού στο σκάφος δεν υπήρχαν αντικείμενα για ψάρεμα.</p>
      <p>Ακολούθως συνελήφθησαν με δικαστικά εντάλματα  και τέθηκαν υπό κράτηση, ενώ αύριο αναμένεται να οδηγηθούν ενώπιον της δικαιοσύνης. Το δεύτερο σκάφος με τους μετανάστες ρυμουλκήθηκε από την δεύτερη άκατο της Λιμενικής στο Λιμανάκι του Λατσιού.</p>
      <p>Στο σκάφος επέβαιναν 131 άτομα εκ των οποίων  118 άντρες,   5 γυναίκες και 8 ανήλικοι. Αναμένεται να μεταφερθούν στο χώρο φιλοξενίας στην Κοκκινοτριμιθιά.</p>
      <p>Η Αστυνομία εκτιμά πως οι διακινητές δεν κατάφεραν να διαφύγουν, ωστόσο οι εξετάσεις συνεχίζονται.</p>
      <p>ΚΥΠΕ</p>
    </article>
  </body>
</html>