<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/skorochennya-robochogo-tizhnya-prizvelo-do-pidvischennya-produktivnosti-pracivnikiv-328450_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T17:35:00+00:00"/>
    <meta property="og:title" content="Скорочення робочого тижня призвело до підвищення продуктивності працівників"/>
    <meta property="og:description" content="Чотириденний робочий тиждень підвищив продуктивність на 40%."/>
  </head>
  <body>
    <article>
      <h1>Скорочення робочого тижня призвело до підвищення продуктивності працівників</h1>
      <h2>Чотириденний робочий тиждень підвищив продуктивність на 40%.</h2>
      <address>
        <time datetime="2019-11-04T17:35:00+00:00">04 Nov 2019, 17:35</time>
      </address>
      <p>Японський підрозділ <a href="https://dt.ua/WORLD/microsoft-viyavila-ataki-rosiyskih-hakeriv-na-antidopingovi-organizaciyi-327696_.html"><b>Microsoft</b></a> заявив про те, що чотириденний робочий тиждень призвів до того, що продажі на одного працівника зросли на 40%. Такі дані були отримані в ході експерименту зі скорочення рабого тижня, який був проведений в серпні, повідомляє <a href="https://www.bloomberg.com/news/articles/2019-11-04/microsoft-japan-says-four-day-work-week-boosted-productivity-40">Bloomberg.</a></p>
      <p>У ході акції Work-Life Choice Summer Challenge 2019 працівники, які працювали повний день, отримували додатковий вихідний у п'ятницю зі збереженням оплати праці. Крім того, ділові зустрічі повинні були тривати не більше 30 хвилин, а спілкування зі співробітниками переносилося в основному в чати, а не проводилося особисто. В результаті 92% працівників, які взяли участь в експерименті, заявили про те, що він їм сподобався.</p>
      <p>За даними японського підрозділу Microsoft, витрати на електроенергію в серпні, коли проводився експеримент, знизилися на 23%. Крім того, порівняно з серпнем 2018 року, було надруковано на 59% менше документів.</p>
      <p>Разом з тим, деякі з менеджерів компанії не розуміють подібних змін, а працівники переживають з приводу того, що чотириденний робочий тиждень може викликати стурбованість у клієнтів.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше вчені з Університету Анже у Франції заявили про те, що у <a href="https://dt.ua/TECHNOLOGIES/vcheni-rozpovili-pro-nebezpeku-dovgogo-robochogo-dnya-315164_.html"><b>людей, які працюють більше 10 годин на день, підвищується ризик розвитку інсульту</b>.</a> При цьому, цей ризик підвищується, якщо люди перепрацьовують протягом 10 років і більше.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>