<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/682273/afxanontai-se-15-oi-vouleftes-epikrateias-allages-kai-stin-metado"/>
    <meta property="og:site_name" content="enikos.gr"/>
    <meta property="article:published_time" content="2019-11-04T17:51:00+00:00"/>
    <meta property="og:title" content="Αυξάνονται σε 15 οι βουλευτές Επικρατείας - Αλλαγές και στην μετάδοση αποτελεσμάτων"/>
    <meta property="og:description" content="Αλλαγές για τον εκσυγχρονισμό και την απλούστευση των εκλογικών διαδικασιών..."/>
  </head>
  <body>
    <article>
      <h1>Αυξάνονται σε 15 οι βουλευτές Επικρατείας - Αλλαγές και στην μετάδοση αποτελεσμάτων</h1>
      <address>
        <time datetime="2019-11-04T17:51:00+00:00">04 Nov 2019, 17:51</time>
      </address>
      <p>Αλλαγές για τον εκσυγχρονισμό και την απλούστευση των εκλογικών διαδικασιών περιέχει νομοσχέδιο του υπουργείου Εσωτερικών, μεταξύ των οποίων η αύξηση των βουλευτών Επικρατείας, η μετάδοση των αποτελεσμάτων από τους εκλογικούς αντιπροσώπους και η απλούστευση της υποβολής υποψηφιότητας.</p>
      <p>Σύμφωνα με ενημερωτικό σημείωμα του υπουργείου Εσωτερικών, οι σημαντικότερες αλλαγές που εισάγει το σχέδιο νόμου είναι:</p>
      <p>Καθορίζεται ελάχιστος χρόνος για τη διενέργεια των εκλογών. Ο χρόνος θα κυμαίνεται μεταξύ των 30 και των 24 ημερών.</p>
      <p>Θεσμοθετείται το μητρώο πολιτών ως πυλώνας για την κατάρτιση των εκλογικών καταλόγων.</p>
      <p>Δίνεται η δυνατότητα υποβολής ηλεκτρονικής αίτησης για τους ετεροδημότες και πλέον δεν χρειάζεται να προσέρχονται στα ΚΕΠ.</p>
      <p>Οι συνδυασμοί καταρτίζονται κεντρικά από τα κόμματα με δήλωση στον Άρειο Πάγο μέσω ειδικής νέας διαδικτυακής πύλης.</p>
      <p>Καταργείται η υποβολή υποψηφιοτήτων στα πρωτοδικεία της χώρας και στη συνέχεια η δήλωση κατάρτισης συνδυασμών από τα κόμματα στον Άρειο Πάγο.</p>
      <p>Καταργείται η υποβολή δικαιολογητικών όπως είναι το πιστοποιητικό γέννησης, το οποίο αντλείται ηλεκτρονικά από το μητρώο πολιτών.</p>
      <p>Οι δηλώσεις παραίτησης από θέσεις που αποτελούν κώλυμα εκλογικότητας δηλώνεται μόνο στην υπηρεσία του υποψηφίου και ηλεκτρονικό αντίγραφο υποβάλλεται ψηφιακά στην πύλη υποψηφιοτήτων.</p>
      <p>Μαζί με τους συνδυασμούς ανά εκλογική περιφέρεια, τα κόμματα που έχουν καταρτίσει συνδυασμούς σε όλες τις εκλογικές περιφέρειες υποβάλλουν στην ίδια πύλη το ψηφοδέλτιο επικρατείας τους.</p>
      <p>Όλα τα απαιτούμενα παράβολα πληρώνονται ηλεκτρονικά.</p>
      <p>Ομοίως η ανακήρυξη των Βουλευτών γίνεται από τον Άρειο Πάγο και όχι από τα Πρωτοδικεία.</p>
      <p>Αυξάνεται ο αριθμός των Βουλευτών επικρατείας από 12 σε 15 (χάνει μια έδρα ο Νότιος Τομέας Αθηνών, η Αχαΐα και η Α’ Αθηνών).</p>
      <p>Απαγορεύεται η προεκλογική δραστηριότητα στο διαδίκτυο την παραμονή και την ημέρα των εκλογών για κόμματα και υποψηφίους.</p>
      <p>Δίνεται η δυνατότητα καθορισμού ημερήσιας αποζημίωσης στα μέλη των εφορευτικών επιτροπών με κοινή απόφαση ΥπΟικ και ΥπΕς.</p>
      <p>Θεσμοθετείται η ταχεία μετάδοση του αποτελέσματος από τους δικαστικούς αντιπροσώπους μέσω κινητού ή ταμπλέτας. Απεμπλέκονται οι περιφέρειες από τη διαδικασία και αντλούν από το ΥΠΕΣ σε πραγματικό χρόνο τα αποτελέσματα.</p>
      <p>Για πρώτη φορά οι δικαστικοί αντιπρόσωποι κατά τη διάρκεια της ψηφοφορίας μεταδίδουν τον αριθμό των ψηφισάντων ώστε να ενημερώνεται η κοινή γνώμη για τον αριθμό των ψηφισάντων.</p>
      <p>Πηγή: real.gr</p>
      <related>
        <h4>σχετικά άρθρα</h4>
        <a href="http://www.enikos.gr/politics/678614/18-oktovriou-1981-to-pasok-tou-andrea-papandreou-i-proti-aftodyna%0A%20%20%20%20%0A"/>
        <a href="http://www.enikos.gr/politics/677853/kouloglou-den-imastan-proetoimasmenoi-na-kyvernisoume-video%0A%20%20%20%20%0A"/>
        <a href="http://www.enikos.gr/politics/677781/theodorikakos-gia-psifo-apodimon-efikti-i-symfonia-boroume-na-kan%0A%20%20%20%20%0A"/>
        <a href="http://www.enikos.gr/politics/682238/i-gennimata-meta-ti-synantisi-me-ton-stournara-i-exygiansi-ton-tr%0A%20%20%20%20%0A"/>
        <a href="http://www.enikos.gr/politics/682221/synantisi-mitsotaki-me-ton-proedro-tis-bank-of-china-anoigei-to-p%0A%20%20%20%20%0A"/>
        <a href="http://www.enikos.gr/politics/682211/poia-zitimata-ethese-antiprosopeia-tou-kke-sti-synantisi-me-tin-k%0A%20%20%20%20%0A"/>
        <a href="http://www.enikos.gr/politics/682194/varemenos-ston-realfm-978-chreiazetai-mia-apantisi-gia-tin-epimon%0A%20%20%20%20%0A"/>
        <a href="http://www.enikos.gr/politics/682180/tasoulas-ston-realfm-978-i-proanakritiki-den-echei-na-kanei-me-or%0A%20%20%20%20%0A"/>
        <a href="http://www.enikos.gr/politics/682190/proedros-proanakritikis-ston-realfm-elpizo-sti-sovarotita-ton-syn%0A%20%20%20%20%0A"/>
      </related>
    </article>
  </body>
</html>