<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sta.si/2694005/pogresajo-14-letnega-domna-gradisnika-iz-dobrise-vasi"/>
    <meta property="og:site_name" content="STA.si"/>
    <meta property="article:published_time" content="2019-11-04T17:54:13+00:00"/>
    <meta property="og:title" content="Pogrešajo 14-letnega Domna Gradišnika iz Dobriše vasi"/>
    <meta property="og:description" content="Svojci pogrešajo 14-letnega Domna Gradišnika iz Dobriše vasi na območju šentjurske policijske postaje, so sporočili s Policijske uprave (PU) Celje. Nazadnje so ga videli danes okoli 13. ure v bližini Osnovne šole Franja Malgaja v Šentjurju."/>
  </head>
  <body>
    <article>
      <h1>Pogrešajo 14-letnega Domna Gradišnika iz Dobriše vasi</h1>
      <address>
        <time datetime="2019-11-04T17:54:13+00:00">04 Nov 2019, 17:54</time>
      </address>
      <p>
        <i>Šentjur, 4. novembra - Svojci pogrešajo 14-letnega Domna Gradišnika iz Dobriše vasi na območju šentjurske policijske postaje, so sporočili s Policijske uprave (PU) Celje. Nazadnje so ga videli danes okoli 13. ure v bližini Osnovne šole Franja Malgaja v Šentjurju.</i>
      </p>
      <p>Pogrešani je po podatkih policije oblečen v spodnji del trenerke temno sive barve, temno jopico s kapuco in bundo z vojaškim vzorcem. Na glavi ima kapo s šiltom. Obut je v modre športne copate znamke Adidas.</p>
      <p>Vse, ki so ga opazili, na celjski PU naprošajo, naj to sporočijo na telefonsko številko 113.</p>
    </article>
  </body>
</html>