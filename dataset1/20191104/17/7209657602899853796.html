<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/pesaro/cronaca/escursionista-cade-dirupo-urbino-1.4869560"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-04T17:20:11+00:00"/>
    <meta property="og:title" content="Urbino, cade in un dirupo. Salvato un escursionista cercatore di tartufi"/>
    <meta property="og:description" content="E' stata una corsa contro il tempo in località Maciolla, impossibile il recupero dall'alto. Il 67enne è stato soccorso dai vigli del fuoco e portato a Torrette di Ancona"/>
  </head>
  <body>
    <article>
      <h1>Urbino, cade in un dirupo. Salvato un escursionista cercatore di tartufi</h1>
      <h2>E' stata una corsa contro il tempo in località Maciolla, impossibile il recupero dall'alto. Il 67enne è stato soccorso dai vigli del fuoco e portato a Torrette di Ancona</h2>
      <address><time datetime="2019-11-04T17:20:11+00:00">04 Nov 2019, 17:20</time> by <a rel="author">il Resto del Carlino</a></address>
      <p>Urbino, 4 novembre 2019 - E' un <b>cercatore di tartufi di 67 anni</b>, residente in zona,<b> l'uomo caduto oggi pomeriggio in un dirupo</b> di 15 metri in località Maciolla. Il 67enne ha riportato nel rotolamento una brutta ferita alla testa da cui ha perso molto sangue. Non riuscendo a tamponare la ferita,<b> ha urlato aiuto e qualcuno lo ha sentito </b>in cima al monte rendendosi conto di ciò che era accaduto. La chiamata dei soccorsi e la corsa di un conoscente del posto verso il malcapitato ha permesso di bloccargli la fuoriuscita di sangue in attesa del 118. I vigili del fuoco di Urbino, <b>non potendo fare ricorso agli elicotteri per il forte vento</b>, sono arrivati a piedi in fondo al dirupo caricando l'uomo su una speciale barella per poi riportarlo in superficie a<b> circa 900 metri di distanza</b> affidandolo ai sanitari. Ora il 67enne è stato trasferito all'ospedale di Ancona.  </p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>