<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/novih-transhiv-mvf-ne-bude-doki-komanda-zelenskogo-ne-zmusit-kolomoyskogo-povernuti-groshi-wsj-637647.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T17:59:47+00:00"/>
    <meta property="og:title" content="Нових траншів МВФ не буде, доки команда Зеленського не змусить Коломойського повернути гроші - WSJ"/>
    <meta property="og:description" content="«За словами людей, знайомих з переговорами Фонду з Україною, МВФ пильно стежить за відносинами Коломойського та Зеленського», - пише The Wall Street Journal"/>
  </head>
  <body>
    <article>
      <h1>Нових траншів МВФ не буде, доки команда Зеленського не змусить Коломойського повернути гроші - WSJ</h1>
      <address>
        <time datetime="2019-11-04T17:59:47+00:00">04 Nov 2019, 17:59</time>
      </address>
      <h4>«За словами людей, знайомих з переговорами Фонду з Україною, МВФ пильно стежить за відносинами Коломойського та Зеленського», - пише The Wall Street Journal</h4>
      <p>Міжнародний валютний фонд відклав фінансову допомогу Україні через стурбованість, що президент Володимир Зеленський не зможе повернути мільярди доларів, виведених з українських банків, в тому числі Приватбанку.</p>
      <p>Про це пише <a href="https://www.wsj.com/articles/ukraine-corruption-concerns-stall-imf-bailout-11572535061?fbclid=IwAR0_DLAvIIQPfOpi6nIKHrtF9_3tCpPRNV0npvv4fRDofpmi9vfI_7v__1M">The Wall Street Journal</a> із посиланням на джерела, близькі до переговорів між МВФ і Україною.</p>
      <p>У МВФ сказали Зеленському, що він повинен агресивніше домагатися повернення виведених грошей, щоб виконати свою обіцянку очистити фінансову систему, підірвану шахрайством, відмиванням грошей та крадіжками, йдеться в матеріалі.</p>
      <p>«Серед викликів, з якими зіткнувся Київ у отриманні підтримки МВФ - Ігор Коломойський, магнат і прихильник Зеленського, який перебуває під слідством у США. Коломойський і ще один бізнесмен володіли по 45% акцій найбільшої в Україні фінансової установи, Приватбанку, до його націоналізації», - пише WSJ.</p>
      <p>За даними видання, МВФ затримує наступні транші, поки не переконається, що команда Зеленського докладає зусиль, щоб повернути близько $15 млрд, виведених з більш ніж понад 100 банків, включаючи Приватбанк, за останнє десятиліття.</p>
      <p> «Коломойський, один із найбагатших людей України, активно підтримував Зеленського під час його президентської кампанії. Коломойський повернувся в Україну з еміграції в травні після того, як Зеленський виграв боротьбу за президентську посаду, і з того часу публічно зустрічався з президентом. За словами людей, знайомих з переговорами Фонду з Україною, МВФ пильно стежить за їх відносинами», - зазначає видання.</p>
      <p>У свою чергу представники НБУ заявили The Wall Street Journal, що вони сповнені рішучості пом’якшити занепокоєння МВФ і повернути виведені кошти.</p>
      <p>«МВФ, однак, скептично ставиться до історії обіцянок. За останні два десятиліття Київ не виконав жодного з ряду умов при наданні пакетів допомоги МВФ, і, відповідно до звітів представників МВФ, в основі цього лежить системна корупція», - резюмує видання.</p>
      <p>До слова, на зустрічі голови Офісу президента України Андрія Богдана<a href="https://glavcom.ua/news/bogdan-proviv-peregovori-z-poslami-krajin-velikoji-simki-634773.html"> із послами країн G7</a> йшла мова <a href="https://glavcom.ua/news/nemaje-zhodnih-pidstav-dlya-povernennya-privatbanku-kolishnim-akcioneram-ofis-prezidenta-634777.html">про те, що немає підстав для повернення державного Приватбанку колишнім акціонерам.</a></p>
      <footer>Джерело: <a href="https://nv.ua/">Новое Время</a></footer>
      <related>
        <a href="https://glavcom.ua/economics/finances/privatbank-nagadav-kolomoyskomu-i-bogolyubovu-skilki-voni-vzhe-vinni-za-rishennyam-londonskogo-sudu-634669.html"/>
        <a href="https://glavcom.ua/news/privatbank-vigrav-u-kolomoyskogo-apelyaciyu-v-sudi-londona-632665.html"/>
        <a href="https://glavcom.ua/economics/finances/milovanov-zaperechiv-shcho-peremovini-z-mvf-zupinilis-cherez-kolomoyskogo-i-privatbank-632511.html"/>
      </related>
    </article>
  </body>
</html>