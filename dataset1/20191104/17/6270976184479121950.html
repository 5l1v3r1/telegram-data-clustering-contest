<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/04/na-luganshhyni-pobuduyut-suchasnyj-zavod-iz-pererobky-moloka/"/>
    <meta property="og:site_name" content="Рубрика"/>
    <meta property="article:published_time" content="2019-11-04T17:06:18+00:00"/>
    <meta property="og:title" content="На Луганщині побудують сучасний завод із переробки молока"/>
    <meta property="og:description" content="На Луганщині родина підприємців запускає завод із переробки молока. У селі Привілля Троїцького району Луганської області ПСП «Агрофірма «Привілля» планує збудувати завод для переробки молока і виготовлення йогуртів, м’яких сирів, ряжанки, кефірів. Про це йдеться на Kurkul.com. Дмитро Оденчук у 2003 році заснував і досі є керівником ПСП «Агрофірма «Привілля», яка має в обробітку більше 14 […]"/>
  </head>
  <body>
    <article>
      <h1>На Луганщині побудують сучасний завод із переробки молока</h1>
      <address><time datetime="2019-11-04T17:06:18+00:00">04 Nov 2019, 17:06</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/115-620x420.jpg"/>
      </figure>
      <p>
        <b>
          <b>На Луганщині родина підприємців запускає завод із переробки молока.</b>
        </b>
      </p>
      <p>У селі Привілля Троїцького району Луганської області ПСП «Агрофірма «Привілля» планує збудувати завод для переробки молока і виготовлення йогуртів, м’яких сирів, ряжанки, кефірів. Про це йдеться на <a href="https://kurkul.com/">Kurkul.com</a>.</p>
      <p>Дмитро Оденчук у 2003 році заснував і досі є керівником ПСП «Агрофірма «Привілля», яка має в обробітку більше 14 тис. га. Займаються в господарстві рослинництвом, тваринництвом, мають м’ясопереробний завод та інноваційну теплицю на 500 м2.</p>
      <p>У господарстві також є власні олійний та комбікормовий цехи. Нещодавно до складу привільського підприємства увійшов майже єдиний на цій території працюючий хлібоприймальний пункт..</p>
      <p>Працювати тут будуть за європейськими стандартами — виготовлятимуть йогурти, м’які сири, ряжанки, кефіри.</p>
      <p>Також дбайливі господарі регулярно оновлюють техпарк із понад сотні сільгоспмашин.</p>
      <p>«Тож ми багато інвестуємо в розвиток: розширюємо по можливості земельний банк та потужності для зберігання зерна, оновлюємо парк техніки, робимо реконструкцію м’ясопереробного заводу, продовжуємо переобладнання ферми за європейськими стандартами, запускаємо в 2019 р. власний міні-завод із переробки молока», — розповів Дмитро Оденчук.</p>
    </article>
  </body>
</html>