<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tv.iltempo.it/cultura-spettacoli/2019/11/04/video/mara-venier-spudorata-alberto-urso-battuta-sessuale-brufoli-nonna-domenica-in-maria-de-filippi-video-1234925/"/>
    <meta property="og:site_name" content="Il Tempo"/>
    <meta property="article:published_time" content="2019-11-04T17:38:00+00:00"/>
    <meta property="og:title" content="Venier spudorata con Alberto Urso: &quot;Fai altro sennò ti riempi di brufoli&quot;"/>
    <meta property="og:description" content="Alberto Urso a &amp;ldquo;Domenica In&amp;rdquo; ed &amp;egrave; subito &amp;ldquo;Amici&amp;rdquo; e Maria De Filippi su RaiUno: &amp;ldquo;E&amp;rsquo; come una mamma. La donna pi&amp;ugrave; importante della mia vita? Mia nonna&amp;r"/>
  </head>
  <body>
    <article>
      <h6 class="kicker">VERACE</h6>
      <h1>Venier spudorata con Alberto Urso: "Fai altro sennò ti riempi di brufoli"</h1>
      <address>
        <time datetime="2019-11-04T17:38:00+00:00">04 Nov 2019, 17:38</time>
      </address>
      <figure>
        <video src="https://tv.iltempo.it/upload/10834844-nonnamp4.mp4"/>
      </figure>
      <p>Alberto Urso a “Domenica In” ed è subito “Amici” e Maria De Filippi su RaiUno: “E’ come una mamma. La donna più importante della mia vita? Mia nonna”. Poi la gag fuori programma di Mara Venier: “Fai altro altrimenti ti vengono i brufoli!”.</p>
      <p>Dopo il misterioso divieto di qualche settimana fa, Alberto Urso, il tenore vincitore dell’ultima edizione di “Amici”, è ospite di Mara Venier. Voce limpida e aria timidissima, elogia Maria De Filippi: “Una grande. Maria è come una mamma. La vittoria è stata strana, non me lo sarei mai aspettato, ad Amici ho imparato tantissimo, una grande scuola. Quest’anno mi ha stravolto la vita, devo dire grazie a Maria”. La De Filippi troneggia in una gigantografia sul ledwall e la Venier: “Mando un grande bacio alla mia Maria”. Un buon pomeriggio per Milly Carlucci.</p>
      <p>Poi Mara fa un’allusione sessuale: “Alberto te l’hanno coperto? Ieri c’avevi un brufolone…Non devi pensare solo a lavorare, devi trovare tempo per altro, altrimenti ti riempi di brufoli…” e il giovane cantante, fidanzato con Valentina (bellissima ballerina di "Amici"), risponde impacciato: “Lo troviamo, lo troviamo”. Mara Venier è rapita dalla semplicità di Alberto Urso: “Non montarti la capoccia, rimani così, timido e emozionatissimo, mi raccomando. So che eri molto legato a tua nonna” e il siciliano si scioglie: “Era il mio punto di riferimento, la adoravo. Venne a vivere con noi quando ero piccolo, dormivamo insieme nel lettone. Ho dormito con lei fino a 18 anni! Un giorno andò in ospedale a fare un controllo, le chiesi se era tutto a posto e lei mi disse che ci saremmo visti più tardi a casa e invece non è più tornata. Mi ha abbandonato in un giorno. Era la donna più importante della mia vita. Lo sento che è ancora qui con me, mi manda segnali, è accanto a me, non mi abbandona mai. E’ il mio punto debole. Mi disse "quando torno mi canterai ‘O Sole mio", non è successo, ma io mi sono tatuato la canzone sul braccio per ricordare le sue ultime parole”, “Sei così tenero che ti vorrei come nipote” commenta Mara e Urso: “Mi raccomando, non trascurate mai le nonne, insegnano tanto, non lasciatele in disparte”. Ma è di nuovo gaffe: la Venier chiama un filmato, parte muto e sbotta: “Mi date l’audio che non si sente una mi***ia!”. Verace Mara.</p>
      <related>
        <h4>Articoli Correlati</h4>
        <a href="https://www.iltempo.it/cultura-spettacoli/2018/08/17/news/domenica-in-mara-venier-anticipazioni-rai1-televisione-selvaggia-lucarelli-madre-chiara-ferragni-1081948/"/>
        <a href="https://www.iltempo.it/cultura-spettacoli/2019/11/03/news/massimo-boldi-compagna-eta-moglie-marisa-domenica-in-mara-venier-1234347/"/>
      </related>
    </article>
  </body>
</html>