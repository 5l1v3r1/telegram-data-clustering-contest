<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/columns/sivanov/ukrajina-pole-dlya-eksperimentiv-chomu-ne-treba-sluhati-rosiyan-yaki-perejihali-v-ukrajinu-637557.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T17:58:03+00:00"/>
    <meta property="og:title" content="Україна - поле для експериментів? Чому не треба слухати росіян, які переїхали в Україну"/>
    <meta property="og:description" content="Російське менторство - це річ у собі, яка існує лише для того, щоб існувати, і не має ані прикладного змісту, ні реального базису"/>
  </head>
  <body>
    <article>
      <h1>Україна - поле для експериментів? Чому не треба слухати росіян, які переїхали в Україну</h1>
      <address><time datetime="2019-11-04T17:58:03+00:00">04 Nov 2019, 17:58</time> by <a rel="author">Сергій Іванов</a></address>
      <h4>Російське менторство - це річ у собі, яка існує лише для того, щоб існувати, і не має ані прикладного змісту, ні реального базису</h4>
      <p>Про росіян в Україні. Я не вірю в людей, я вірю в кейси. Кейс не бреше, кейс - це визначена, зрозуміла річ, яка дозволяє зробити вичерпні висновки. Тому коли хтось починає вчити мене життю, я прошу показати мені хоча б один її успішний кейс. Не буває успішних людей без успішних кейсів, а слухати поради та нотації теоретиків - марна справа.</p>
      <p>Я чудово розумію, що коучинг - нове християнство і що сірим завжди потрібен пастир, але якщо ви дійсно не можете без поводиря, принаймні обирайте не росіян.</p>
      <p>Чому? Тому що росіяни не можуть похизуватися успішними кейсами. Як правило, успішні кейси росіян мають паразитарний характер і з Росією не пов‘язані. Росіяни реалізуються лише тоді, коли стають частиною цивілізації, вдома вони нічого зробити не спроможні.</p>
      <p>Тому коли людина з Росії приїжджає до України і починає вчити, як нам жити, за кого голосувати і яким чином любити Батьківщину, я питаю, що саме дає цій людині право так поводитись. Зазвичай це аргументується благими намірами, в які я також не вірю. Жодних логічних доводів не наводиться.</p>
      <p>Ці люди оперують гіпотетикою - як хлопчик з нетфліксівського серіалу <a href="https://www.facebook.com/s3xeducation/?__tn__=K-R&amp;eid=ARBVnHe-r-V0tg2rmVDz-DsPRmdIjBQvna9rKl3D7avHwgnCF3dRJvBL1IRAEj5NjadqEvfnxLOx-g34&amp;fref=mentions&amp;__xts__%5B0%5D=68.ARBcCQT8I_CVN_QIsT_qa2SPIlMlJhSuoPMudHp6_WSvUzB1qeCSa7upHPDrL0uf8bbMo8Ci0u6BesFE2GL_cmLkn9dGdjFMJn8ir4wDDrwjOYR2maAtjZN0VI63w3MlzcVFRmBmRzvozMwgUdK95zscPfI_KgS8MhaZa46pB0efb8M5HEIUHaSFOQoYDletuEvQ87kMl7Hj">Sex Education</a>, який за гроші консультував однокласників з питань сексу не маючи сексуального досвіду. Так само поводяться й росіяни, для яких Україна стала летовським «русским полем экспериментов», територією лопухів з відкритими ротами та кишенями.</p>
      <p>Російське менторство - це річ у собі, яка існує лише для того, щоб існувати, і не має ані прикладного змісту, ні реального базису.</p>
      <p>Звичайно, існують винятки, тобто люди, яким ці національні вади не властиві. Скажімо, як адвокат Новіков. Коли людина не менторствує, не лізе з порадами і поважає суспільство, яке його прийняло. Людина не спекулює на своїй інакшості, працює, виконує закони. Або як моя подруга Іра. Такі люди викликають повагу. На відміну від істеричних старшин запасу.</p>
      <footer>Джерело: <a href="https://www.facebook.com/applecrysis">блог Сергія Іванова</a></footer>
      <footer>Думки авторів рубрики «Думки вголос» не завжди збігаються з позицією редакції «Главкома»</footer>
      <related>
        <a href="https://glavcom.ua/news/rosiya-visuvaje-novi-vimogi-shchodo-normandskoji-zustrichi-mzs-637551.html"/>
        <a href="https://glavcom.ua/news/pristayko-vidreaguvav-na-vizit-rosiyskogo-deputata-v-zolote-637539.html"/>
        <a href="https://glavcom.ua/kyiv/news/pid-kijevom-rosiyanin-zirvav-prapor-ukrajinskih-nacionalistiv-bilya-pamyatnika--637515.html"/>
      </related>
    </article>
  </body>
</html>