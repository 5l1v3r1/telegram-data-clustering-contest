<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/ce-scrie-presa-internationala-dupa-investirea-guvernului-orban-18539951"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-04T17:00:00+00:00"/>
    <meta property="og:title" content="Ce scrie presa internaţională după învestirea guvernului Orban"/>
    <meta property="og:description" content="Presa internaţiuonală relatează, luni după-amiază, despre învestirea Cabinetului Ludovic Orban, notând că situaţia va permite formarea echipei Comisiei Europene."/>
  </head>
  <body>
    <article>
      <h1>Ce scrie presa internaţională după învestirea guvernului Orban</h1>
      <address><time datetime="2019-11-04T17:00:00+00:00">04 Nov 2019, 17:00</time> by <a rel="author">Mihai Draghici, Mediafax</a></address>
      <p>Presa internaţiuonală relatează, luni după-amiază, despre învestirea Cabinetului Ludovic Orban, notând că situaţia va permite formarea echipei Comisiei Europene.</p>
      <p>"Guvernul minoritar de centru al premierului român desemnat Ludovic Orban a obţinut votul de încredere al Parlamentului, îmbunătăţind perspectivele depăşirii vidului politic de la Bucureşti şi din Uniunea Europeană", notează agenţia de presă Reuters.</p>
      <p>"Guvernul minoritar român prezentat de liberalul Ludovic Orban a obţinut luni încrederea Parlamentului, punând capăt unei crize politice care întârzia formarea noii Comisii Europene", relatează agenţia de presă Belga şi site-ul de ştiri MetroTime.be.</p>
      <p>"În România, Guvernul de centru-dreapta al lui Ludovic Orban a obţinut votul de încredere al Parlamentului", scrie publicaţia italiană Il Post.</p>
      <p>"România - Guvernul Orban obţine încrederea Parlamentului", relatează postul Euronews.</p>
      <p>"Parlamentarii români l-au susţinut pe Orban pentru postul de prim-ministtru", notează publicaţia EUObserver.</p>
      <p>"România: Guvernul minoritar liberal, aprobat de Parlament". "Guvernul minoritar român prezentat de liberalul Ludovic Orban a obţinut luni încrederea Parlamentului, punând capăt unei crize politice care întârzia formarea noii Comisii Europene", relatează Agenţia France-Presse şi site-ul Atlantico.fr.</p>
      <p>"Parlamentul României a acordat luni votul de încredere Guvernului de centru condus de Ludovic Orban, ceea ce ar putea deschide calea desemnării unui comisar european şi învestirii noii Comisii Europene", informează site-ul francez Mediapart.fr.</p>
      <p>"România: Guvernul minoritar liberal, învestit de Parlament", titrează cotidianul francez Le Figaro.</p>
      <p>"Parlamentul României a acordat votul de încredere Cabinetului minoritar al premierului Ludovic Orban", relatează Deutschlandfunk.de.</p>
      <p>"România: Ludovic Orban este noul prim-ministru", titrează site-ul Salzburg24.at.</p>
      <p>"Parlamentul României a învestit noul guvern minoritar", scrie Die Welt.</p>
    </article>
  </body>
</html>