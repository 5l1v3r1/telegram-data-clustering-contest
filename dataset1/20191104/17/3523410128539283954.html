<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638141/%D8%A7%DB%8C%D8%B1%D8%A7%D9%86%DB%8C%E2%80%8C%D9%87%D8%A7-%D8%A8%DB%8C%E2%80%8C%D8%A7%D8%B9%D8%AA%D9%85%D8%A7%D8%AF%DB%8C-%D9%88-%D8%AA%D9%86%D9%81%D8%B1-%D8%AE%D9%88%D8%AF-%D8%A7%D8%B2-%D8%A2%D9%85%D8%B1%DB%8C%DA%A9%D8%A7-%D8%B1%D8%A7%D8%A8%D9%87-%D9%86%D9%85%D8%A7%DB%8C%D8%B4-%DA%AF%D8%B0%D8%A7%D8%B4%D8%AA%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T17:03:00+00:00"/>
    <meta property="og:title" content="ایرانی‌ها بی‌اعتمادی و تنفر خود از آمریکا رابه نمایش گذاشتند"/>
    <meta property="og:description" content="خبرنگار الجزیره گفت ایرانی‌ها با حضور در خیابان‌ها به مناسبت سالگرد تسخیر سفارت آمریکا، «بی‌اعتمادی و تنفر» خود از آمریکا را به نمایش گذاشتند."/>
  </head>
  <body>
    <article>
      <h1>
        <a href="https://www.bultannews.com/fa/news/638141/%D8%A7%DB%8C%D8%B1%D8%A7%D9%86%DB%8C%E2%80%8C%D9%87%D8%A7-%D8%A8%DB%8C%E2%80%8C%D8%A7%D8%B9%D8%AA%D9%85%D8%A7%D8%AF%DB%8C-%D9%88-%D8%AA%D9%86%D9%81%D8%B1-%D8%AE%D9%88%D8%AF-%D8%A7%D8%B2-%D8%A2%D9%85%D8%B1%DB%8C%DA%A9%D8%A7-%D8%B1%D8%A7%D8%A8%D9%87-%D9%86%D9%85%D8%A7%DB%8C%D8%B4-%DA%AF%D8%B0%D8%A7%D8%B4%D8%AA%D9%86%D8%AF">ایرانی‌ها بی‌اعتمادی و تنفر خود از آمریکا رابه نمایش گذاشتند</a>
      </h1>
      <h2>خبرنگار الجزیره گفت ایرانی‌ها با حضور در خیابان‌ها به مناسبت سالگرد تسخیر سفارت آمریکا، «بی‌اعتمادی و تنفر» خود از آمریکا را به نمایش گذاشتند.</h2>
      <address><time datetime="2019-11-04T17:03:00+00:00">04 Nov 2019, 17:03</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، بسیاری از رسانه‌های جهان امروز برگزاری مراسم سالگرد تسخیر لانه جاسوسی سابق آمریکا در تهران را پوشش خبری دادند.</p>
      <p>شبکه «الجزیره» در گزارشی از تهران در مورد این راهپیمایی، نوشته است: «ایرانی‌ها سالانه این سالگرد را گرامی می‌دارند تا بی‌اعتمادی و تنفر خود از سیاست‌های ایالات متحده در طول چهار دهه گذشته را ابراز کنند.»</p>
      <p>خبرنگار الجزیره در این مورد گفت: «هر سال، ایرانی‌ها این مناسبت را گرامی می‌دارند تا نشان دهند که هنوز هم همان موضع را... در قبال ایالات متحده دارند.»</p>
      <p>وی افزود: «این رخدادی کلیدی در تاریخ ایران از زمان انقلاب سال ۱۹۷۹ است. این اولین رخدادی است که واقعا سیاست خارجی ایران و رابطه آن با ایالات متحده را شکل داد.»</p>
      <p>الجزیره در ادامه با اشاره به خروج یکجانبه آمریکا از توافق هسته‌ای با ایران، نوشته است که از چند ماه پیش تاکنون، ایران در سه مرحله با اقدامات تقابلی به واشنگتن پاسخ داده و بخش‌هایی از تعهدات خود به برجام را تعلیق کرده است.</p>
    </article>
  </body>
</html>