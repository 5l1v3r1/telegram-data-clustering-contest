<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Novite-sobstvenici-zapochnaha-da-izturbushvat-bivshite-magazini-Triumf-911150"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-04T17:44:00+00:00"/>
    <meta property="og:title" content="Новите собственици започнаха да изтърбушват бившите магазини &quot;Триумф&quot;"/>
    <meta property="og:description" content="Новите собственици вече започнаха да изтърбушват бившите магазини &quot;Триумф&quot;, видя репортер на Plovdiv..."/>
  </head>
  <body>
    <article>
      <h1>Новите собственици започнаха да изтърбушват бившите магазини "Триумф"</h1>
      <address>
        <time datetime="2019-11-04T17:44:00+00:00">04 Nov 2019, 17:44</time>
      </address>
      <p>Новите собственици вече започнаха да изтърбушват бившите магазини "Триумф", видя репортер на <b>Plovdiv24.bg</b>. Кадрите са от супермаркета до блок 14 в "Тракия". Припомняме, че преди дни Комисията за защита на конкуренцията (КЗК) даде потвърждение на искането на "Максима България“ за сключване на дългосрочно споразумение за наемане на магазини от търговската верига "Триумф“ в Пловдив.</p>
      <p>След като получи решението на КЗК, през тази седмица "T Mаркет" започва интеграция на супермаркетите в своята мрежа, съобщиха от компанията. Част от напълно обновените обекти в града ще бъдат отворени до няколко месеца. Фокус и в новите магазини на "T Mаркет" ще продължи да бъде добрият избор на продукти и атрактивни промоции.</p>
      <p>Основен ще е акцентът върху асортимента от качествена готвена храна, прясно българско свинско месо, свежи плодове и зеленчуци и разнообразни практични продукти за домакинството.</p>
    </article>
  </body>
</html>