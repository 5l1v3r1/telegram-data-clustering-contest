<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813142.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T17:49:00+00:00"/>
    <meta property="og:title" content="«سرا» در جلسه شورای عالی سیاست‌گذاری اصلاح‌طلبان تصویب شد"/>
    <meta property="og:description" content="به گزارش فارس، کلیات طرح «سرا» در جلسه شورای عالی سیاستگذار اصلاح طلبان به تصویب رسید."/>
  </head>
  <body>
    <article>
      <h1>«سرا» در جلسه شورای عالی سیاست‌گذاری اصلاح‌طلبان تصویب شد</h1>
      <address>
        <time datetime="2019-11-04T17:49:00+00:00">04 Nov 2019, 17:49</time>
      </address>
      <p>کلیات طرح سامانه رأی‌سنجی اصلاح‌طلبان در جلسه شورای عالی سیاست‌گذاری اصلاح‌طلبان به تصویب رسید.</p>
      <p>به گزارش فارس، کلیات طرح «سرا» در جلسه شورای عالی سیاستگذار اصلاح طلبان به تصویب رسید.</p>
      <p>در این جلسه پس از تبادل مهم ترین اخبار کشور، و‌ گرامیداشت روز تاریخی ۱۳آبان، یاد و خاطر اعظم طالقانی گرامی داشته شد و ضمن گرامیداشت درازگیسو، عضو فقید شورا از زحمات وی در سه دوره شورای عالی سیاستگذاری قدردانی و تجلیل شد.</p>
      <p>در ادامه این جلسه، گزارشی از نشست سراسری شورای اصلاح طلبان توسط رئیس کارگروه استان ها به نشست عمومی ارائه و بر همگرایی و تلاش بیشتر احزاب اصلاح طلب برای شکل گیری شورای اصلاح طلبان در استان های باقیمانده تأکید شد.</p>
      <p>بررسی طرح سرا یا سامانه رأی‌سنجی اصلاح طلبان که پیشنهاد کارگروه سیاست‌ها و راهبردها به نشست عمومی بود، موضوع دیگر این جلسه بود که به بحث گذاشته شد و پس از استماع نظرات موافقین و مخالفین ،کلیات این طرح به تصویب رسید.</p>
      <p>از این طرح به‌عنون گام جدید شورای عالی سیاستگذاری اصلاح‌طلبان به سمت انتخاب دموکراتیک‌تر، شفاف‌تر و کارآتر نامزدهای جبهه‌ اصلاح‌طلبان در انتخابات مجلس یاد شده است.</p>
      <p>گفته می‌شود «سرا» سامانه‌ای است که قرار است به همان شیوه‌‌ای عمل کند که در طول ده‌ها سال در احزاب و جریان‌های سیاسی بسیاری از کشور‌های جهان آزموده و پرورده شده است، که فساد سیاسی و نقش لابی‌های ناسالم در برآمدن نامزدها را می‌کاهد و به شکل‌گیری فضای انتخاباتی و افزایش مشارکت و استفاده از فرصت انتخابات برای آگاهی‌افزایی کمک می‌کند.</p>
    </article>
  </body>
</html>