<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-region/118874-zaev-sa-kurtijem-razgovarao-o-jacanju-odnosa-severne-makedonije-i-kosova?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-04T17:40:04+00:00"/>
    <meta property="og:title" content="Zaev sa Kurtijem razgovarao o jačanju odnosa Severne Makedonije i Kosova"/>
    <meta property="og:description" content="Premijer Severne Makedonije Zoran Zaev primio je danas lidera &quot;Samoopredeljenja&quot; sa Kosova Albina Kurtija, sa kojim je razgovarao o budućoj saradnji i jačanju bilateralnih odnosa dve zemlje, saopštila je vlada u Skoplju.Kako se navodi, na sastanku premijera Zaeva i lidera &quot;Samoopredeljenja&quot; Kurtija &quot;potvrdjeni su izuzetno dobri odnosi dve zemlje&quot; i  naglašeno da su njihovo održavanje i nove incijative za saradnju od  izuzetnog značaja i za Zapadni Balkan i za svaku zemlju u regionu pojedinačno, iz ugla zajedničkih aspiracija za članstvo u EU&quot;.U razgovoru su kao prioriteti izdvojeni projekti infrastrukturnog povezivanja, medju kojima se, osim autoputa Skoplje – Blace, izdvajaju putna povezivanja Tetova i Prizrena, kao i dodatno formiranje kapaciteta na grančnom prelazu &quot;Jažince&quot;, koji će,ističe se, u velikoj meri olakšati komunikaciju gradjana i biznis zajednice zapadnog dela Severne Makedonije i jugozapadnog regiona Kosova.Sastanku premijera Zorana Zaeva i i lidera &quot;Samopredeljenja&quot; Albina Kurtija u Vladi Severne…"/>
  </head>
  <body>
    <article>
      <h1>Zaev sa Kurtijem razgovarao o jačanju odnosa Severne Makedonije i Kosova</h1>
      <address>
        <time datetime="2019-11-04T17:40:04+00:00">04 Nov 2019, 17:40</time>
      </address>
      <slideshow>
        <figure>
          <img src="https://static.beta.rs/thumbs/Beta-fi5crkkjlz.556x371.jpg"/>
        </figure>
        <figure>
          <img src="https://static.beta.rs/thumbs/Beta-egwbfq95gh.556x371.jpg"/>
        </figure>
        <figure>
          <img src="https://static.beta.rs/thumbs/Beta-lbqpspgshy.556x371.jpg"/>
        </figure>
        <figure>
          <img src="https://static.beta.rs/thumbs/Beta-upo6skir5y.556x371.jpg"/>
        </figure>
      </slideshow>
      <p><b>Premijer Severne Makedonije Zoran Zaev primio je danas lidera "Samoopredeljenja" sa Kosova Albina Kurtija, sa kojim je razgovarao o budućoj saradnji i jačanju bilateralnih odnosa dve zemlje, saopštila je vlada u Skoplju.</b><br/><br/>Kako se navodi, na sastanku premijera Zaeva i lidera "Samoopredeljenja" Kurtija "potvrdjeni su izuzetno dobri odnosi dve zemlje" i  naglašeno da su njihovo održavanje i nove incijative za saradnju od  izuzetnog značaja i za Zapadni Balkan i za svaku zemlju u regionu pojedinačno, iz ugla zajedničkih aspiracija za članstvo u EU".<br/><br/>U razgovoru su kao prioriteti izdvojeni projekti infrastrukturnog povezivanja, medju kojima se, osim autoputa Skoplje – Blace, izdvajaju putna povezivanja Tetova i Prizrena, kao i dodatno formiranje kapaciteta na grančnom prelazu "Jažince", koji će,ističe se, u velikoj meri olakšati komunikaciju gradjana i biznis zajednice zapadnog dela Severne Makedonije i jugozapadnog regiona Kosova.<br/><br/>Sastanku premijera Zorana Zaeva i i lidera "Samopredeljenja" Albina Kurtija u Vladi Severne Makedonije prisustvovali su poslanik njegove stranke SDSM Muhamed Zećiri i novoizabrani poslanici u kosovskom parlamentu Fitore Pacoli i Liburn Aliu.</p>
    </article>
  </body>
</html>