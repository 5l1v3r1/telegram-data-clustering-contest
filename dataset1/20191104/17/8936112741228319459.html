<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/f1,116/formula-1-kierowcami-alfa-romeo-w-2020-giovinazzi-i-raikkonen,982858.html"/>
    <meta property="og:site_name" content="TVN24"/>
    <meta property="article:published_time" content="2019-11-04T17:01:00+00:00"/>
    <meta property="og:title" content="Alfa Romeo bez zmian na kolejny sezon"/>
    <meta property="og:description" content="Antonio Giovinazzi pozostanie kierowcą Alfa Romeo w następnym sezonie - taką informację przekazał w poniedziałek zespół. Partnerem Włocha pozostanie Kimi Raikkonen."/>
  </head>
  <body>
    <article>
      <h1>Alfa Romeo bez zmian na kolejny sezon</h1>
      <address>
        <time datetime="2019-11-04T17:01:00+00:00">04 Nov 2019, 17:01</time>
      </address>
      <slideshow>
        <figure>
          <img src="https://r-scale-40.dcs.redcdn.pl/scale/o2/tvn/web-content/m/p1/i/1e913e1b06ead0b66e30b6867bf63549/399572ca-7e69-4cf9-80f2-86ca88d9d9c9.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/11108a3dbfe4636cb40b84b803b2fff6/6c1461bc-d4be-479d-b9e9-7deeaf0cbda4-480p.mp4"/>
          <figcaption>Kierowcy F1 na torze Monza</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/ed486867-91ed-4ddf-ba79-329a7596bac8-480p.mp4"/>
          <figcaption>Kubica: Miałem nadzieję na łatwiejszy powrót</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/b62fb7c8-9aed-419e-9578-86ca2b0bf297-480p.mp4"/>
          <figcaption>Robert Kubica zwrócił się do kibiców</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/9a241b88-36b5-4e28-b757-cd5466b267de-480p.mp4"/>
          <figcaption>Robert Kubica odchodzi z ROKiT Willams Racing</figcaption>
        </figure>
        <figcaption>Raikkonen i Giovinazzi zostają w Alfa Romeo na kolejny sezon Foto: SID | Video: Getty Images</figcaption>
      </slideshow>
      <h3>Antonio Giovinazzi pozostanie kierowcą Alfa Romeo w następnym sezonie - taką informację przekazał w poniedziałek zespół. Partnerem Włocha pozostanie Kimi Raikkonen.</h3>
      <p>- Antonio okazał się być bardzo szybkim kierowcą (...) i spodziewamy się, że będzie rozwijał się wraz z coraz większym doświadczeniem. Jego opinie techniczne, etyka pracy i pozytywne podejście pomogą nam kontynuować rozwój zespołu, podobnie jak konsekwencja w postaci niezmienionego składu na następny sezon - powiedział szef zespołu Alfa Romeo, Frederic Vasseur.</p>
      <related>
        <a href="https://eurosport.tvn24.pl/f1,116/mistrz-lewis-hamilton-zrobil-to-szosty-raz,982675.html"/>
      </related>
      <p>Nadzieje na lepszy sezon</p>
      <p>Duże nadzieje z kolejnym sezonem w zespole wiąże również 25-letni kierowca, który zwraca uwagę, że w przyszłym sezonie nie będzie już debiutantem i dla jego wyników nie będzie już żadnych wymówek. - W tym roku wiele się nauczyliśmy i jestem pewien, że możemy zrobić duży krok naprzód w przyszłym sezonie - mówi Giovinazzi.</p>
      <p>W mijającym sezonie Antonio Giovinazzi zdobył 4 punkty i zajmuje w klasyfikacji kierowców 18. miejsce, wyprzedzając tylko kierowców Williamsa: Roberta Kubicę i George'a Russella. Doświadczony Fin, były mistrz świata Kimi Raikkonen z dorobkiem 31 punktów zajmuje 14. miejsce. W klasyfikacji konstruktorów ekipa Alfa Romeo zajmuje po 19 wyścigach 8 pozycję.</p>
      <h3>Dominacja Mercedesa</h3>
      <p>Po niedzielnym Grand Prix USA szósty w karierze tytuł mistrza świata zapewnił sobie Brytyjczyk Lewis Hamilton, a w klasyfikacji konstruktorów niezagrożenie prowadzi ekipa Mercedesa. Do zakończenia sezonu pozostały jeszcze dwa wyścigowe weekendy: w Brazylii (15-17 listopada) oraz w Abu Dhabi (29 listopada - 1 grudnia).</p>
      <p>Autor: mc/TG / Źródło: eurosport.pl, PAP</p>
    </article>
  </body>
</html>