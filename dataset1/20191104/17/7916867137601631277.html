<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134308-dramatiskai-pratesime-krites-zenit-vieningoje-lygoje-patyre-ketvirtaja-nesekme-paeiliui.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-04T17:48:00+00:00"/>
    <meta property="og:title" content="Dramatiškai pratęsime kritęs „Zenit“ Vieningoje lygoje patyrė ketvirtąją nesėkmę paeiliui"/>
    <meta property="og:description" content="Sankt Peterburgo „Zenit“ (2-4) VTB Vieningoje lygoje kaip reikiant buksuoja. Joano Plazos auklėtiniai svečiuose per pratęsimą 108:109 (22:26, 17:31, 32:15, 25:24, 12:13) nusileido Nursultano „Astana“ (2-2) komandai. Iki mačo pabaigos likus minutei, Dmitrijus Chvostovas smeigė tritašį ir išvedė „Zenit“ į priekį 106:104. Tuomet Dušanas Rističius bei Willas Thomasas apsikeitė taikliais dvitaškiais ir likus pusei minutės, „Zenit“ ..."/>
  </head>
  <body>
    <article>
      <h1>Dramatiškai pratęsime kritęs „Zenit“ Vieningoje lygoje patyrė ketvirtąją nesėkmę paeiliui</h1>
      <address>
        <time datetime="2019-11-04T17:48:00+00:00">04 Nov 2019, 17:48</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-205519-any1000x1000.jpg">
          <img src="https://www.basketnews.lt/paveikslelis-205519-any630x500.jpg"/>
        </a>
      </figure>
      <p>Nuotr. BNS</p>
      <p>Sankt Peterburgo „Zenit“ (2-4) VTB Vieningoje lygoje kaip reikiant buksuoja.</p>
      <p>Joano Plazos auklėtiniai svečiuose per pratęsimą <b>108:109</b> (22:26, 17:31, 32:15, 25:24, 12:13) nusileido Nursultano „Astana“ (2-2) komandai.</p>
      <p>Iki mačo pabaigos likus minutei, Dmitrijus Chvostovas smeigė tritašį ir išvedė „Zenit“ į priekį 106:104. Tuomet Dušanas Rističius bei Willas Thomasas apsikeitė taikliais dvitaškiais ir likus pusei minutės, „Zenit“ tebebuvo priekyje – 108:106.</p>
      <p>Vis tik pačioje mačo pabaigoje „Astana“ gynėjas Isaiah Whiteheadas ėmėsi iniciatyvos ir, likus 6 sekundėms, paleido tolimą šūvį, kuris ir nulėmė Kazachstano ekipos pergalę.</p>
      <p>Chvostovo tritaškis tikslo nepasiekė, o kamuolį puolime atkovojęs Mateuszas Ponitka nepataikė iš po krepšio ir finalinė sirena paskelbė „Astana“ pergalę.</p>
      <p>Po šio pralaimėjimo „Zenit“ trylikos komandų čempionate žengia devinti, o „Astana“ ekipa – septinta.</p>
      <p>
        <i>„Astana“: Dušanas Rističius 30 (12/15 dvit., 31 naud. bal.), Jeremiah Hillas 25 (5/11 trit., 8 rez. perd., 34 naud. bal.), Isaiah Whiteheadas 20 (3/6 trit.), Malcolmas Hillas 15 (3/7 dvit.).</i>
      </p>
      <p>
        <i>„Zenit“: Austinas Hollinsas 22 (5/13 trit.), Dmitrijus Chvostovas 20 (6/9 trit., 7 rez. perd.), Gustavo Ayonas 17 (7/11 dvit., 13 atk. kam.), Willas Thomasas 13 (4/6 dvit.).</i>
      </p>
      <h3>Šį sezoną pelnomi taškai</h3>
      <figure>
        <img src="https://www.basketnews.lt/paveikslelis-92361-any100x100.jpg"/>
      </figure>
      <p>42% 72,7</p>
      <figure>
        <img src="https://www.basketnews.lt/paveikslelis-93901-any100x100.jpg"/>
      </figure>
      <ul>
        <li>Pelno taškų: <a href="https://www.basketnews.lt/lygos/25-eurolyga/statistika.html">72,7</a></li>
        <li>Taiklumas: <a href="https://www.basketnews.lt/lygos/25-eurolyga/statistika.html">42,4%</a></li>
        <li>Vieta lygoje: <a href="https://www.basketnews.lt/lygos/25-eurolyga/statistika.html">14</a></li>
        <li>Geriausias pasiekimas: <a href="https://www.basketnews.lt/rungtynes/ziureti/82232-kauno-zalgiris-sankt-peterburgo-zenit.html">82</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/82885-sankt-peterburgo-zenit-barselonos-fc-barcelona.html">63</a></li>
        <li>Daugiausia pelno: <a href="https://www.basketnews.lt/zaidejai/12217-mateusz-ponitka.html">Mateusz Ponitka</a></li>
      </ul>
    </article>
  </body>
</html>