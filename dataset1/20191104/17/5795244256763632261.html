<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/znamenitosti/misha-romanova-rozpovila-yak-ledve-ne-vtratila-ditinu-cherez-plastiku-grudey-video-50051571.html"/>
    <meta property="og:site_name" content="НВ"/>
    <meta property="article:published_time" content="2019-11-04T17:31:00+00:00"/>
    <meta property="og:title" content="Народила сина. Екс-учасниця ВІА Гри розповіла, як мало не втратила дитину через пластики грудей"/>
    <meta property="og:description" content="Колишня учасниця оновленого складу групи ВІА Гра, українська співачка з Херсона Міша Романова розповіла про те, як мало не втратила сина через пластичну операцію."/>
  </head>
  <body>
    <article>
      <h1>Народила сина. Екс-учасниця ВІА Гри розповіла, як мало не втратила дитину через пластики грудей</h1>
      <h2>Колишня учасниця оновленого складу групи ВІА Гра, українська співачка з Херсона Міша Романова розповіла про те, як мало не втратила сина через пластичну операцію.</h2>
      <address>
        <time datetime="2019-11-04T17:31:00+00:00">04 Nov 2019, 17:31</time>
      </address>
      <p>29-річна артистка в інтерв'ю Каті Осадчій в рамках програми Світське життя повідомила, що зробила пластику грудей будучи на 16 тижні вагітності.</p>
      <p>Співачка, яка покинула популярне тріо ВІА Гра в березні 2018 року, вперше підтвердила, що завершила співпрацю з групою музичного продюсера Костянтина Меладзе через вагітність.</p>
      <p>Романова офіційно підтвердила, що стала мамою і народила сина Мартіна, а також розповіла, що на ранньому терміні вагітності мало не втратила малюка через халатність лікарів. Зокрема, співачка зізналася, що зважилася на збільшення грудей, проте не знала про те, що вагітна. Лише після успішної операції, в ході якої їй зробили загальний наркоз, вона дізналася, що знаходиться на 16 тижні вагітності:</p>
      <p>«Так, дійсно, я пішла з групи через вагітність, я дуже довго мовчала на цю тему, тому що мені до сих пір боляче. Ця історія могла закінчитися трагічно. Так сталося, що я зважилася на операцію, маммопластику, коли ще працювала в групі. Я прийшла в дуже відому клініку, до дуже відомого лікаря. Мені зробили всі аналізи, щоб переконатися, що мені можна зробити операцію, і що немає ніяких протипоказань. Мені зробили цю операцію. Але через кілька тижнів я зрозуміла, що я була вагітна. Мені зробили загальний наркоз на 16 тижні вагітності», — розповіла зі сльозами на очах Романова.</p>
      <figure>
        <iframe src="https://www.youtube.com/embed/gRqucLJMICo" width="560" height="315" data-service="Youtube" scrolling="no"/>
      </figure>
      <p>Вона додала, що у неї не було ознак токсикозу, а збої в роботі жіночого організму траплялися досить часто, тому вона не надала значення свому стану і зважилася на пластику грудей.</p>
      <p>«У мене не було токсикозу, ми дуже багато працювали з групою, дуже багато літали і збої в жіночому організмі були для мене звичним явищем. Але просто були аналізи, які, мабуть, не перевірили, а може подумали, не втрачати ж нам 6 тисяч євро. Слава богу, з моїм сином все добре, мені просто пощастило. Я хочу попередити всіх жінок, які мають такий намір, тому що ніхто не застрахований від недбалості лікарів», — додала вона.</p>
      <p>Читайте також:</p>
      <ul>
        <li>
          <a href="https://style.nv.ua/ukr/znamenitosti/vira-brezhnyeva-prokomentuvala-zradu-kostyantina-meladze-foto-50046292.html">Розлучення? Віра Брежнєва прокоментувала роман Костянтина Меладзе з учасницею нової ВІА Гри</a>
        </li>
        <li>
          <a href="https://style.nv.ua/ukr/znamenitosti/dochka-viri-brezhnyevoji-pokazala-seksualne-foto-v-kupalniku-instagram-50049782.html">Мамі сподобалося. Дочка Віри Брежнєвої розбурхала Мережу сексуальним фото в купальнику</a>
        </li>
      </ul>
    </article>
  </body>
</html>