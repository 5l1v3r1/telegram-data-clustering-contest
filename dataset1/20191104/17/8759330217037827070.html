<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902395/vanaken-is-naarstig-op-zoek-naar-fan-van-club-brugge-met-kartonnen-bord.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-04T17:15:00+00:00"/>
    <meta property="og:title" content="Vanaken is naarstig op zoek naar supporter van Club Brugge met kartonnen bord"/>
    <meta property="og:description" content="Club Brugge raast door de Jupiler Pro League heen. Na dertien speeldagen leed Blauw-Zwart nog maar zes verliespunten. Daardoor staat het soeverein aan kop van de rangschikking. Dat maakt de Brugse supporters bijzonder trots, zo blijkt."/>
  </head>
  <body>
    <article>
      <h1>Vanaken is naarstig op zoek naar supporter van Club Brugge met kartonnen bord</h1>
      <address>
        <time datetime="2019-11-04T17:15:00+00:00">04 Nov 2019, 17:15</time>
      </address>
      <p>
        <b>Club Brugge raast door de Jupiler Pro League heen. Na dertien speeldagen leed Blauw-Zwart nog maar zes verliespunten. Daardoor staat het soeverein aan kop van de rangschikking. Dat maakt de Brugse supporters bijzonder trots, zo blijkt.</b>
      </p>
      <p>Bij de verplaatsing op Royal Excel Moeskroen (0-1-winst) gingen er al beelden viraal van <a href="https://www.voetbalprimeur.be/nieuws/900236/wow-schitterende-beelden-vormer-en-club-brugge-gaan-hele-wereld-rond.html?utm_source=doorlink&amp;utm_medium=doorlink&amp;utm_campaign=%2F">een jonge fan van Club die dolblij was toen hij het truitje van Ruud Vormer in ontvangst mocht nemen</a>. Dat bracht andere fans op ideeÃ«n. Zo was tijdens Club Brugge - KV Kortrijk (3-0) van afgelopen zaterdag een vader met zijn zoontje op zoek naar het shirt van Hans Vanaken, auteur van twee doelpunten in die match.</p>
      <p>Papa en zoon hadden daarom een kartonnen bord gemaakt met een smeekbede voor Vanaken. Enige probleem: blijkbaar heeft Vanaken dat bord niet gezien, want de twee dropen af zonder truitje. Club Brugge wil die 'fout' echter rechttrekken. Via de Twitter-pagina heeft het een oproep gelanceerd om de fans in kwestie terug te vinden. Krijgen zij hun gedroomde shirt van Vanaken dan toch nog te pakken?</p>
      <figure>
        <iframe data-src="https://twitter.com/ClubBrugge/status/1191369761436901376?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/902379/clement-neemt-23-spelers-mee-naar-parijs-vossen-en-de-ketelaere-reizen-mee.html?itm_source=www.voetbalprimeur.be&amp;itm_medium=highlighted-content">Club Brugge reist met 23 spelers af naar Parijs, De Ketelaere en Vossen er bij</a></aside>
    </article>
  </body>
</html>