<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813134.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T17:08:00+00:00"/>
    <meta property="og:title" content="تردد کامیونت، وانت بار و موتورسیکلت در آزاد راه تهران – قم ممنوع شد"/>
    <meta property="og:description" content=" به گزارش فارس به نقل از پایگاه خبری پلیس، سرهنگ نوراله خادم در توضیح این خبر، اظهار داشت: برای جلوگیری از وقوع حوادث و تصادفات احتمالی در آزاد راه تهران – قم، تردد تعدادی وسایل نقلیه در ماده ۵ قانون ایمنی راه ها ممنوع شده است."/>
  </head>
  <body>
    <article>
      <h1>تردد کامیونت، وانت بار و موتورسیکلت در آزاد راه تهران – قم ممنوع شد</h1>
      <address>
        <time datetime="2019-11-04T17:08:00+00:00">04 Nov 2019, 17:08</time>
      </address>
      <p>رئیس پلیس راه پایتخت از ممنوعیت تردد بعضی از خودرو‌ها در بزرگراه تهران – قم خبر داد و گفت: تردد هر گونه کامیونت، وانت بار و موتورسیکلت ها در آزاد راه تهران–قم، ممنوع است.</p>
      <p> به گزارش فارس به نقل از پایگاه خبری پلیس، سرهنگ نوراله خادم در توضیح این خبر، اظهار داشت: برای جلوگیری از وقوع حوادث و تصادفات احتمالی در آزاد راه تهران – قم، تردد تعدادی وسایل نقلیه در ماده ۵ قانون ایمنی راه ها ممنوع شده است.</p>
      <p>وی افزود: تردد وسایل نقلیه از قبیل کامیونت، وانت بار و موتورسیکلت ها در آزاد راه تهران - قم ممنوع است و رانندگان این نوع خودروها و راکبان موتوسیکلت ها می بایست برای تردد و جابه‌جایی کالا از سایر مسیرهای جایگزین استفاده کنند.</p>
      <p>رئیس پلیس راه پایتخت با تاکید بر اینکه در صورت تردد این نوع وسایل نقلیه ماموران پلیس راه طبق قانون با این افراد برخورد خواهند کرد، بیان داشت: در صورت مشاهده و یا بروز تصادف ، رانندگان این خودروها مقصر صد در صد شناخته می شوند.</p>
      <p>خادم از رانندگان خودروهای کامیونت و وانت بارها و همچنین راکبان موتورسیکلت ها خواست: به هیچ وجه در مسیر آزاد راه تهران - قم تردد نکنند.</p>
      <p>انتهای پیام/ش/م/الف</p>
    </article>
  </body>
</html>