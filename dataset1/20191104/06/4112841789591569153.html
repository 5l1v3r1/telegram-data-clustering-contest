<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76172-American-ma-viac-ako-20-nevlastnych-surodencov-ich-otcom-je-darca-spermii-Stretavaju-sa-raz-rocne-komunikuju-na-Facebooku"/>
    <meta property="og:site_name" content="REFRESHER"/>
    <meta property="article:published_time" content="2019-11-04T06:55:00+00:00"/>
    <meta property="og:title" content="Američan má viac ako 20 nevlastných súrodencov, ich otcom je darca spermií. Stretávajú sa raz ročne, komunikujú na Facebooku"/>
    <meta property="og:description" content="Termín „veľká rodina“ vďaka modernej medicíne naberá úplne iný rozmer."/>
  </head>
  <body>
    <article>
      <h1>Američan má viac ako 20 nevlastných súrodencov, ich otcom je darca spermií. Stretávajú sa raz ročne, komunikujú na Facebooku</h1>
      <address><time datetime="2019-11-04T06:55:00+00:00">04 Nov 2019, 06:55</time> by <a rel="author">Timea Krauszová</a></address>
      <p>
        <b>Termín „veľká rodina“ vďaka modernej medicíne naberá úplne iný rozmer.</b>
      </p>
      <p>Ryan Kramer má viac ako 20 nevlastných súrodencov. Vo svojom počítači si vedie databázu mien, našiel ich až postupom času. Majú spoločného otca, s ktorým je tiež občas v kontakte. Našiel ho vďaka podpore svojej mamy a organizácii, ktorú spolu založili. Píšu <a href="https://www.nbcnews.com/news/us-news/modern-family-20-plus-sperm-donor-siblings-find-each-other-n1071656"><b>NBCnews</b></a>.</p>
      <h3>Od detstva vedel, že jeho otcom bol darca spermií</h3>
      <p>Ryan bol veľmi vnímavé dieťa a v rannom veku sa mamy opýtal, kde je jeho otec. Tá mu nezatajila pravdu. Naopak, prezradila mu, že využila možnosť umelého oplodnenia. Jeho otca nepozná.</p>
      <p>V siedmich rokoch preto Ryan <b>poslal list</b> do spermobanky. Keď zostal bez odozvy, rozhodol sa s mamou <b>založiť vlastnú organizáciu</b> (Donor Sibling Registry), ktorá sa rozrástla na najväčší zoznam detí z umelého oplodnenia. Pomáha tak ľuďom nachádzať svojich nevlastných súrodencov.</p>
      <related>
        <a href="https://refresher.sk/64107-Bol-som-v-spermobanke-Kolko-eur-sa-da-zarobit-darovanim-spermii-a-ako-to-prebieha"/>
      </related>
      <p>Sám ich pritom má viac ako 20. <b>Stretávajú sa raz ročne</b> na veľkých rodinných zhromaždeniach, inak zostávajú v kontakte online. Majú aj Facebookovú skupinu. <i>„Keď sme spolu v jednej miestnosti, jednoznačne mám pocit, že som so svojimi,“</i> povedal pre <a href="https://www.nbcnews.com/news/us-news/modern-family-20-plus-sperm-donor-siblings-find-each-other-n1071656"><b>NBC</b></a>. Ryan tvrdí, že je za svojich súrodencov vďačný a <b>nemenil by ani za nič.</b></p>
      <h3>Pomohol už viac ako 16-tisíc deťom</h3>
      <p>16 500 ľudí si už cez databázu DSR našlo svojich súrodencov. Najväčší počet súrodencov od jedného darcu je 200. Podľa odborníkov by<b> príliš vysoký počet na jednom mieste mohol spôsobiť komplikácie</b>, najmä v prípade, že o sebe nevedia. <i>„Je tu riziko nechceného incestu a s tým súvisiacich zdravotných problémov detí,“</i> povedal pre <a href="https://www.nbcnews.com/news/us-news/modern-family-20-plus-sperm-donor-siblings-find-each-other-n1071656"><b>NBC</b> </a>doktor Dov Fox.</p>
      <p>Okrem toho môžu mať jednotlivci aj psychické problémy, ktoré by mohlo spôsobiť zistenie o počte súrodencov. Predsa len, mať 10, 20 či nebodaj 200 súrodencov by pre niektorých ľudí mohlo byť nepríjemné. Môžu sa cítiť, že nie sú dostatočne výnimočný, sú len jedným zo „stáda“. Na druhej strane, sú ľudia, ktorých by takáto komunita mohla potešiť, tvrdí Fox.</p>
      <p>Ryan okrem svojich súrodencov udržiava kontakt aj s darcom, svojim otcom. Ich vzťah popísal skôr ako vzťah so strýkom alebo bratrancom.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/45463-Univerzita-v-Alabame-sa-vzdala-3milionovej-dotacie-kvoli-LGBTI-skupine-Podla-vedenia-musia-byt-vsetci-respektovani"/>
        <a href="https://refresher.sk/61617-New-York-rozziarili-desive-modre-svetla-Vybuch-elektrarne-ludi-poriadne-znepokojil"/>
        <a href="https://refresher.sk/61394-Ked-sa-Slovak-Tomas-po-rokoch-vratil-domov-nenasiel-svoju-chatu-Medzitym-mu-ju-ukradli"/>
        <a href="https://refresher.sk/76164-Zenu-ktora-byvala-v-byte-so-140-hadmi-nasli-mtvu-Okolo-krku-mala-obtoceneho-dvojmetroveho-pytona-ktory-ju-uskrtil"/>
        <a href="https://refresher.sk/76165-Kultovy-kozeny-outfit-Olivie-NewtonJohn-z-Pomady-vydrazili-za-viac-ako-360tisic-eur-celkovo-predala-veci-za-2-miliony"/>
        <a href="https://refresher.sk/76157-Prestrelka-pocas-domacej-party-5-ludi-zomrelo-v-prenajatom-Airbnb-dome-firma-ostro-zakrocila-a-zakazala-akekolvek-oslavy"/>
        <a href="https://refresher.sk/70650-Na-slovenskych-plastickych-operaciach-usetria-cudzinky-tisice-eur-Policia-obvinila-chirurgov-mali-sa-obohacovat-na-ukor-statu"/>
        <a href="https://refresher.sk/76147-Americanka-odhryzla-susedke-ucho-a-sposobila-jej-dalsie-zavazne-zranenia-Tvrdi-ze-to-bola-hra-ona-bola-vlk-a-susedka-upir"/>
      </related>
    </article>
  </body>
</html>