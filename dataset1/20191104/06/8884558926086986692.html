<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kultura/jutri-pogovor-s-prevajalko-in-sovretovo-nagrajenko"/>
    <meta property="og:site_name" content="Primorske novice"/>
    <meta property="article:published_time" content="2019-11-04T06:02:00+00:00"/>
    <meta property="og:title" content="Jutri pogovor s prevajalko in Sovretovo nagrajenko Bredo Biščak"/>
    <meta property="og:description" content="Kulturni klub Koper bo na jutrišnjem Pogovoru o branju ob 20. uri v foajeju Gledališča Koper gostil prevajalko Bredo Biščak, doma tako na Škofijah kakor v Logatcu, ki je za izvrsten prevod romana Johna Williamsa Avgust (Mladinska knjiga, 2018) prejela letošnjo Sovretovo nagrado, naše najvišje prevajalsko priznanje."/>
  </head>
  <body>
    <article>
      <h1>Jutri pogovor s prevajalko in Sovretovo nagrajenko Bredo Biščak</h1>
      <address><time datetime="2019-11-04T06:02:00+00:00">04 Nov 2019, 06:02</time> by <a rel="author">Maja Pertič Gombač</a></address>
      <p>
        <b>Kulturni klub Koper bo na jutrišnjem Pogovoru o branju ob 20. uri v foajeju Gledališča Koper gostil prevajalko Bredo Biščak, doma tako na Škofijah kakor v Logatcu, ki je za izvrsten prevod romana Johna Williamsa Avgust (Mladinska knjiga, 2018) prejela letošnjo Sovretovo nagrado, naše najvišje prevajalsko priznanje.</b>
      </p>
      <figure>
        <img src="https://static.primorske.si/foto/highres/kultura/718214_253-bredabiscak.jpg"/>
        <figcaption>Breda Biščak Foto: Andraž Gombač</figcaption>
      </figure>
      <p><b>KOPER</b> &gt; V pogovoru z <b>Jasno Čebron </b>bo gostja razkrila “prevajalske skrbi in radosti” ter kako skrivnost iz zaodrja enega najredkeje z žarometi javnega zanimanja osvetljenega poklica.</p>
      <p>Breda Biščak je med drugim prevedla tudi uspešnico istega avtorja <i>Stoner</i>, zgodovinski uspešnici <i>Podivjana celina</i> (Modrijan, 2014) in <i>Strah in svoboda</i> (Modrijan, 2018) britanskega zgodovinarja <b>Keitha Lowa</b>, a njen najljubši, obenem pa tudi eden najzahtevnejših, je prevod avtobiografije Vladimirja Nabokova <i>Govori, spomin</i>.</p>
    </article>
  </body>
</html>