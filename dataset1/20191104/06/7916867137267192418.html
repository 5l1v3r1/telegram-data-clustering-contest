<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134291-antraji-triguba-dubli-paeiliui-surinkes-doncicius-pateko-i-nba-istorija.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-04T06:56:00+00:00"/>
    <meta property="og:title" content="Antrąjį trigubą dublį paeiliui surinkęs Dončičius pateko į NBA istoriją"/>
    <meta property="og:description" content="Luka Dončičius surinko antrąjį trigubą dublį paeiliui ir Dalaso „Mavericks“ ekipą (4-2) tempė į pergalę svečiuose 131:111 (31:28, 27:25, 32:33, 41:25) prieš Klivlando „Cavaliers“ (2-4). Slovėnas per 34 minutes pelnė 29 taškus (4/7 dvit., 5/10 trit., 6/6 baudos), atkovojo 14 kamuolių ir atliko 15 rezultatyvių perdavimų (pakartotas asmeninis rekordas). Dončičius trigubą dublį surinko iki trečiojo kėlinio pabaigos likus 3 minutėms ir 44 sekundėms. ..."/>
  </head>
  <body>
    <article>
      <h1>Antrąjį trigubą dublį paeiliui surinkęs Dončičius pateko į NBA istoriją</h1>
      <address>
        <time datetime="2019-11-04T06:56:00+00:00">04 Nov 2019, 06:56</time>
      </address>
      <p>Nuotr.: AP – Scanpix</p>
      <figure>
        <a href="https://www.basketnews.lt/paveikslelis-205829-any1000x1000.jpg">
          <img src="https://www.basketnews.lt/paveikslelis-205829-any630x500.jpg"/>
        </a>
      </figure>
      <p>Nuotr. AP – Scanpix</p>
      <p><a href="https://www.basketnews.lt/zaidejai/18340-luka-doncic.html">Luka Dončičius</a> surinko antrąjį trigubą dublį paeiliui ir Dalaso „Mavericks“ ekipą (4-2) tempė į pergalę svečiuose <a href="https://www.basketnews.lt/rungtynes/ziureti/83279-cleveland-cavaliers-dallas-mavericks.html"><b>131:111</b> (31:28, 27:25, 32:33, 41:25)</a> prieš Klivlando „Cavaliers“ (2-4).</p>
      <p>Slovėnas per 34 minutes pelnė 29 taškus (4/7 dvit., 5/10 trit., 6/6 baudos), atkovojo 14 kamuolių ir atliko 15 rezultatyvių perdavimų (pakartotas asmeninis rekordas).</p>
      <p>Dončičius trigubą dublį surinko iki trečiojo kėlinio pabaigos likus 3 minutėms ir 44 sekundėms.</p>
      <p>Tai buvo 11-asis europiečio trigubas dublis karjeroje. Tai yra didžiausias skaičius NBA krepšininkui, neturinčiam 21-erių metų, arba 4 trigubais dubliais geresnis rezultatas nei ankstesnis Magico Johnsono rekordas.</p>
      <p>Dončičius tapo jauniausiu NBA krepšininku, kuriam pavyko dvejose rungtynėse iš eilės pelnyti bent po 25 taškus ir surinkti po trigubą dublį. Jis yra 20 metų ir 248 dienų amžiaus.</p>
      <figure>
        <iframe src="https://www.youtube.com/embed/IAhts-OZ6fQ" width="630" height="354" data-service="Youtube" scrolling="no"/>
      </figure>
      <p>Kristaps Porzingis pridėjo 18 taškų ir 9 atkovotus kamuolius, o Bobanas Marjanovičius pelnė 12 taškų ir sugriebė 8 kamuolius.</p>
      <p>„Mavericks“ pirmąjį kartą nuo čempioniško 2010-2011 metų sezono pasirodymą NBA pradėjo svečiuose laimėdama visas tris dvikovas.</p>
      <p>Kevinas Love’as įmetė 29 taškus ir užfiksavo savo šio sezono rekordą.</p>
      <p>„Mavericks“ pergalingą pranašumą susikrovė ketvirtajame kėlinyje, kurį laimėjo 16 taškų persvara.</p>
      <p>
        <i>„Cavaliers“: Kevinas Love’as 29 (5/11 trit., 8 atk. kam.), Jordanas Clarksonas 17 (5/10 trit.), Tristanas Thompsonas 11 (12 atk. kam.), Brandonas Knightas, Cedi Osmanas ir Collinas Sextonas po 10.</i>
      </p>
      <p>
        <i>„Mavericks“: Luka Dončičius 29 (14 atk. kam., 15 rez. perd.), Kristaps Porzingis 18 (4/6 trit., 9 atk. kam., 6 bl.), Jalenas Brunsonas 14, Sethas Curry 13, Timas Hardaway ir Bobanas Marjanovičius (8 atk. kam.) po 12.</i>
      </p>
      <p>
        <b>Porzingio epizodai:</b>
      </p>
      <figure>
        <iframe src="https://www.youtube.com/embed/75nypGSGaZA" width="630" height="354" data-service="Youtube" scrolling="no"/>
      </figure>
      <p>
        <b>Love'o epizodai:</b>
      </p>
      <figure>
        <iframe src="https://www.youtube.com/embed/5--YAIaEeY8" width="630" height="354" data-service="Youtube" scrolling="no"/>
      </figure>
      <p>
        <b>Rungtynių apžvalga:</b>
      </p>
      <figure>
        <iframe src="https://www.youtube.com/embed/tWYB1SEtwro" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204144-crop100x150.jpg"/>
      </figure>
      <p><a href="https://www.basketnews.lt/zaidejai/18340-luka-doncic.html">Luka Doncic</a> Taškai: 29 Naudingumas: 43 Atkovoti kamuoliai: 14 Rezultatyvūs perdavimai: 15</p>
    </article>
  </body>
</html>