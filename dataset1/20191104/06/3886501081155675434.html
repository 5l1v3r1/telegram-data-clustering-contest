<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/118838-naslovne-strane-za-ponedeljak-4-novembar-2019-godine?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-04T06:10:05+00:00"/>
    <meta property="og:title" content="Naslovne strane za ponedeljak, 4. novembar 2019. godine"/>
    <meta property="og:description" content="Dnevne novine na naslovnim stranama od ponedeljka, 4. novembra najčešće pišu o dolasku specijalnog izaslanika SAD za Zapadni Balkan Metjua Palmera koji će se u Beogradu sastati sa predsednikom Srbije Aleksandrom Vučićem, kao i o pobedi srpskog tenisera Novaka Djokovića na masters turniru u Parizu.ALO  -  Pod naslovom &quot;U Vladi sede ministri koji šuruju sa žutima&quot; list piše da je danas &quot;Dan D&quot; za vladajuću koaliciju&quot;, jer Srpska napredna stranka na sednici predsedništva treba da raspravlja o vladajućem bloku.BLIC  -  &quot;Tri razloga zbog kojih nas Amerika pritiska&quot;, o predstojećem sastanku Metjua Palmera i Aleksandra Vučića. &quot;Djoković osvojio Pariz&quot;, o pobedi Djokovića na masters turniru u Parizu. &quot;Srećna sam dok stojim na nogama&quot;, kaže glumica Mira Banjac koja puni 90 godina.VEČERNJE NOVOSTI  -  &quot;Palmer pojačava pritisak na Beograd&quot;, o dolasku izaslanika SAD Metju Palmera u Beograd. &quot;Nole opet zasijao u Gradu svetlosti&quot;, o pobedi tenisera Novaka Djokovića u Parizu. &quot;Strahote Jasenovca uzdrmaće planetu&quot;, u Jerusalimu…"/>
  </head>
  <body>
    <article>
      <h1>Naslovne strane za ponedeljak, 4. novembar 2019. godine</h1>
      <address>
        <time datetime="2019-11-04T06:10:05+00:00">04 Nov 2019, 06:10</time>
      </address>
      <p><b>Dnevne novine na naslovnim stranama od ponedeljka, 4. novembra najčešće pišu o dolasku specijalnog izaslanika SAD za Zapadni Balkan Metjua Palmera koji će se u Beogradu sastati sa predsednikom Srbije Aleksandrom Vučićem, kao i o pobedi srpskog tenisera Novaka Djokovića na masters turniru u Parizu.</b><br/><br/><b>ALO</b>  <b>-</b>  Pod naslovom "U Vladi sede ministri koji šuruju sa žutima" list piše da je danas "Dan D" za vladajuću koaliciju", jer Srpska napredna stranka na sednici predsedništva treba da raspravlja o vladajućem bloku.<br/><br/><b>BLIC</b>  <b>-</b>  "Tri razloga zbog kojih nas Amerika pritiska", o predstojećem sastanku Metjua Palmera i Aleksandra Vučića. "Djoković osvojio Pariz", o pobedi Djokovića na masters turniru u Parizu. "Srećna sam dok stojim na nogama", kaže glumica Mira Banjac koja puni 90 godina.<br/><br/><b>VEČERNJE NOVOSTI</b>  <b>-</b>  "Palmer pojačava pritisak na Beograd", o dolasku izaslanika SAD Metju Palmera u Beograd. "Nole opet zasijao u Gradu svetlosti", o pobedi tenisera Novaka Djokovića u Parizu. "Strahote Jasenovca uzdrmaće planetu", u Jerusalimu uskoro konferencija o strašnim ustaškim zločinima NDH.<br/><br/><b>DANAS</b>  <b>-</b>  "Ozbiljno smo zabrinuti za bezbednost novinara", kaže ministar spoljnih poslova Holandije Stef Blok. "Radnike namenske teraju da tuže Danas li Blic", list piše da rukovodstvo fabrike iz Lučana pritiska zaposlene. "Savez za Srbiju trenutno na 8,5 odsto", podaci su istraživanja Ipsos Stratedžikmarketinga.<br/><br/><b>INFORMER</b>  <b>-</b>  "Kreće bitka za Kosovo", o sastanku predsednika Srbije Aleksandra Vučića i američkog izaslanika za zapadni Balkan Metjua Palmera.<br/><br/><b>KURIR</b>  <b>-</b>  O današnjoj poseti specijalnog američkog izaslanika Beogradu list piše "Srbija neće trpeti poniženja".<br/><br/><b>POLITIKA</b>  <b>-</b>  "Ulazak desnice u trku za glasove", o učešću stranaka desne orijentacije na predstojećim parlamentarnim i lokalnim izborima. "Djoković osvojio peti masters u Parizu", o pobedi tenisera Novaka Djokovića. "Srbiji potreban institut za lečenje neplodnosti", piše list.<br/><br/><b>SRPSKI TELEGRAF</b>  <b>-</b>  List piše da ministar spoljnih poslova Ivica Dačić ima dogovor sa jednim od lidera opozicije Draganom Djilasom, pod naslovom "Srušiti Vučića do marta".</p>
    </article>
  </body>
</html>