<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/i-miliardi-raccolti-dai-consulenti-finanziari-nel-2019/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-04T06:39:11+00:00"/>
    <meta property="og:title" content="I miliardi raccolti dai consulenti finanziari nel 2019"/>
    <meta property="og:description" content="Da inizio anno le reti di consulenti finanziari hanno messo a segno una raccolta netta di 24,4 miliardi di euro. Lo ha reso noto Assoreti nei dati compresi tra gennaio e settembre 2019. Di questi 10,9 miliardi sono stati investiti in prodotti del risparmio gestito mentre gli altri 13,5 miliardi sono stati impiegati in prodotti del risparmio amministrato e liquidità. A fine giugno 2019 la consistenza patrimoniale dei prodotti finanziari e dei servizi di investimento distribuiti tramite le reti di consulenti finanziari ammonta a 584,4 miliardi di euro. Le masse complessive dei prodotti del risparmio gestito risultano pari a 413,8 miliardi di euro e segnano un incremento dell’1,6%, per il 51,4% riconducibile all’attività di raccolta, mentre la valorizzazione della componente in regime amministrato raggiunge i 170,6 miliardi di euro, con un aumento del 3,8% associabile per il 92,2% alle movimentazioni nette realizzate nel periodo di riferimento. Le differenti dinamiche di crescita dei due macro comparti determinano…"/>
  </head>
  <body>
    <article>
      <h1>I miliardi raccolti dai consulenti finanziari nel 2019</h1>
      <address><time datetime="2019-11-04T06:39:11+00:00">04 Nov 2019, 06:39</time> by <a rel="author">Massimiliano Volpe</a></address>
      <figure>
        <img src="https://www.wallstreetitalia.com/app/uploads/2019/11/template-numero-del-giorno-2-640x450.jpg"/>
      </figure>
      <p>Da inizio anno le reti di consulenti finanziari hanno messo a segno una <b>raccolta netta</b> di 24,4 miliardi di euro. Lo ha reso noto <b>Assoreti</b> nei dati compresi tra gennaio e settembre 2019.</p>
      <p>Di questi 10,9 miliardi sono stati investiti in <b>prodotti del risparmio gestito</b> mentre gli altri 13,5 miliardi sono stati impiegati in prodotti del <b>risparmio amministrato</b> e <b>liquidità</b>.</p>
      <p>A fine giugno 2019 la<b> consistenza patrimoniale</b> dei prodotti finanziari e dei servizi di investimento distribuiti tramite le reti di consulenti finanziari ammonta a <b>584,4 miliardi di euro</b>.</p>
      <p>Le masse complessive dei <b>prodotti del risparmio gestito</b> risultano pari a 413,8 miliardi di euro e segnano un incremento dell’1,6%, per il 51,4% riconducibile all’attività di raccolta, mentre la valorizzazione della componente in regime <b>amministrato</b> raggiunge i 170,6 miliardi di euro, con un aumento del 3,8% associabile per il 92,2% alle movimentazioni nette realizzate nel periodo di riferimento.<br/>Le differenti dinamiche di crescita dei due macro comparti determinano la flessione al 70,8% dell’incidenza della componente di portafoglio costituita dai prodotti del risparmio gestito, nel loro insieme.</p>
    </article>
  </body>
</html>