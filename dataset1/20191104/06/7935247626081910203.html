<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/heyecan-yaratan-gelisme-bakanlar-kurulu-gundeminde-214031h.htm"/>
    <meta property="og:site_name" content="OLAY"/>
    <meta property="article:published_time" content="2019-11-04T06:03:45+00:00"/>
    <meta property="og:title" content="Heyecan yaratan gelişme! Bakanlar Kurulu gündeminde..."/>
    <meta property="og:description" content="Bursa treninin yeniden ‘hızlı’ olması umudu doğdu."/>
  </head>
  <body>
    <article>
      <h1>Heyecan yaratan gelişme! Bakanlar Kurulu gündeminde...</h1>
      <h2>Bursa treninin yeniden ‘hızlı’ olması umudu doğdu.</h2>
      <address>
        <time datetime="2019-11-04T06:03:45+00:00">04 Nov 2019, 06:03</time>
      </address>
      <p>Yüksek Standartlı Demiryolu Hattı kategorisine alınan Bursa treninin yeniden ‘hızlı’ olması umudu doğdu. Konunun Bakanlar Kurulu gündemine gelmesi heyecan yarattı.</p>
      <p>AK Parti Balıkesir milletvekilleri de, Balıkesir Büyükşehir ve Karesi Belediye başkanlarıyla birlikte Ankara- Bursa-Balıkesir hızlı treni için TCDD Genel Müdürü ile görüştüler.</p>
      <p>Haberi, Olay Gazetesi Yazarı Ahmet Emin Yılmaz bugünkü köşesinden duyurdu.</p>
      <p>
        <b>Yeniden ‘hızlı tren’ için umut: Bakanlar Kurulu gündeminde</b>
      </p>
      <p><b>İnşaat Mühendisleri Odası Bursa Şubesi Başkanı Mehmet Albayrak’</b>ın oluşturduğu ve <b>kent ulaşımını</b> mercek altında tutup <b>öneriler</b> üretmeyi amaçlayan <b>Ulaşım Komisyonu</b> sessiz sedasız <b>önemli</b> çalışmalar yapıyor.</p>
      <p>Geçmişte…</p>
      <p><b>Osmangazi Köprüsü’</b>nden demiryolu rayları çıkarıldığında itiraz edip <b>sesini çıkaran tek kurum</b> olan<b> İMO,</b> bugün de <b>Bursa’nın demiryolu ulaşımını</b> gündeminde tutuyor.</p>
      <p>Nitekim…</p>
      <p><b>İMO Ulaşım Komisyonu Başkanı M. Tözün Bingöl’</b>ün davetiyle katıldığımız toplantıda <b>tren</b> tartışmalarını ve ortaya konan görüşleri heyecanla dinledik. <b>Albayrak</b> ve komisyon üyeleriyle değerlendirmeler yaptık.</p>
      <p>Ulaşım, özellikle de <b>demiryolu </b>konusunda otorite kabul edilen <b>Eskişehir’</b>deki <b>Osmangazi Üniversitesi İnşaat Mühendisliği Bölümü Ulaştırma Anabilim Dalı Öğretim Üyesi Dr. Şafak Bilgiç’</b>i bu toplantıda tanıdık.</p>
      <p>Eşi <b>Mudanyalı</b> olduğu için bir ayağı <b>Bursa’</b>da yaşayan <b>Dr. Bilgiç’</b>in değerlendirmeleri önemliydi.</p>
      <p><b>Ulaşım Komisyonu Başkanı M. Tözün Bingöl’</b>ün hazırladığı ve <b>Bursa’nın demiryolu projesini</b> tüm ayrıntılarıyla ele alan sunumu da etkileyiciydi.</p>
      <p>Kritik nokta ise şu oldu:</p>
      <p>Demiryolu ulaşımında hızı saatte 250 kilometre üzerinde olan trenler <b>yüksek hızlı, </b>250 kilometre hızın altında kalanlar <b>hızlı </b>olarak adlandırılıyor. 200 kilometreye uygun trenler de <b>konvansiyonel tren hattının iyileştirilmiş şekli olan Yüksek Standartlı Demiryolu</b> kabul ediliyor.</p>
      <p><b>Bursa</b> hattının, <b>TCDD’</b>nin <b>2019 Yatırım Ptogramı’</b>nda 1 Ağustos’ta yaptığı revizyonla <b>hızlı trenden Yüksek Standartlı Demiryolu Hattı’na alındığını</b> bu sütunlardan duyurmuştuk.</p>
      <p>İşte…</p>
      <p><b>Bursa’</b>da geniş hayal kırıklığına yol açan <b>kategori değişikliği</b> için <b>Ankara’</b>da yeni bir <b>umut</b> doğduğunu <b>İMO Ulaşım Komisyonu’</b>nda öğrendik.</p>
      <p>Buna göre…</p>
      <p><b>Ulaştırma Bakanlığı’</b>nın projenin <b>yeniden hızlı tren</b> olması için yaptığı çalışma <b>Bakanlar Kurulu </b>gündemine geldi. Bütçe olanakları doğrultusunda yapılacak <b>yeni ihale</b> buna göre olacak.</p>
      <p>Tam bu noktada <b>Bursa lobisi</b> önem kazanıyor.</p>
      <p>Kentin tüm dinamiklerinin, başta da <b>en büyük ve en etkili çatı kuruluşu</b> olarak <b>BTSO’</b>nun siyasileri yalnız bırakmayıp <b>ağır</b> <b>destek</b> vermeleri gerekiyor.</p>
      <p>
        <b>Bursa olarak hızlı treni çok istediğimizi göstermeliyiz.</b>
      </p>
      <p>
        <b>Balıkesir bizim tren için TCDD’ye gitti</b>
      </p>
      <p>Önce… <b>Çanakkale</b> yerel gazetelerinde <b>hızlı trenle Bursa’ya bağlanma</b> haberi okuduk. Cumartesi günü <b>Balıkesir </b>gazetelerindeki haberi dün de <b>Bandırma</b> yerel basınında gördük.</p>
      <p>
        <a href="https://www.olay.com.tr/yeniden-hizli-tren-icin-umut-bakanlar-kurulu-gundeminde-15520yy.htm">
          <b>Ahmet Emin Yılmaz'ın yazısının tamamı için tıklayın...</b>
        </a>
      </p>
    </article>
  </body>
</html>