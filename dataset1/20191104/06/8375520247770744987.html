<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/sogodni-ukrajinu-vidvidaje-glava-mzs-estoniji--637451.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T06:32:32+00:00"/>
    <meta property="og:title" content="Сьогодні Україну відвідає глава МЗС Естонії"/>
    <meta property="og:description" content="О 12 годині очільники МЗС України та Естонії проведуть спільну пресконференцію"/>
  </head>
  <body>
    <article>
      <h1>Сьогодні Україну відвідає глава МЗС Естонії</h1>
      <address>
        <time datetime="2019-11-04T06:32:32+00:00">04 Nov 2019, 06:32</time>
      </address>
      <h4>О 12 годині очільники МЗС України та Естонії проведуть спільну пресконференцію</h4>
      <p>Міністр закордонних справ Естонії Урмас Рейнсалу 4 листопада відвідає Україну з робочим візитом.</p>
      <p>Про це повідомляє <a href="https://mfa.gov.ua/ua/press-center/announcements/9873-akreditacija-na-spilynu-pres-konferenciju-ministra-zakordonnih-sprav-ukrajini-vadima-pristajka-ta-ministra-zakordonnih-sprav-jestoniji-urmasa-rejnsalu">пресслужба Міністерства закордонних справ</a>.</p>
      <p>«У МЗС України відбудуться переговори керівників зовнішньополітичних відомств України та Естонії Вадима Пристайка та Урмаса Рейнсалу. Передбачається обговорення актуальних питань двостороннього співробітництва, зокрема залучення естонського досвіду у сфері електронного урядування та взаємодії в контексті протидії безпековим викликам, підтримки Таллінном зовнішньополітичних пріоритетів України, а також співпраці в рамках міжнародних організацій», - йдеться у повідомленні.</p>
      <p>Після завершення переговорів, орієнтовно о 12 год, очільники МЗС України та Естонії проведуть спільну пресконференцію.</p>
      <p>Нагадаємо, у вересні міністр закордонних справ України Вадим Пристайко по телефону обговорив з главою МЗС Естонії Урмасом Рейнсалу активізацію співпраці у сфері реалізації електронних технологій в державному управлінні.</p>
      <p>Тоді Пристайко запросив Рейнсалу до Києва для більш докладного обговорення зазначених питань.</p>
      <p>До слова,  у жовтні прем'єрміністр Естонії Юрі Ратас у телефонній розмові з українським колегою Олексієм Гончаруком <a href="https://glavcom.ua/country/politics/premjer-estoniji-obgovoriv-z-goncharukom-vrazhayuchiy-plan-reform-dlya-ukrajini-629389.html">обговорив «вражаючий план реформ» для України.</a></p>
      <related>
        <a href="https://glavcom.ua/country/politics/ukrajinu-v-ponedilok-vidvidaje-glava-mzs-estoniji-637394.html"/>
        <a href="https://glavcom.ua/news/mzs-viklikalo-posla-franciji-cherez-slova-makrona-pro-nelegalni-ukrajinski-bandi-637098.html"/>
        <a href="https://glavcom.ua/news/finlyandiya-vidilit-600-tisyach-jevro-na-rozminuvannya-donbasu-637295.html"/>
      </related>
    </article>
  </body>
</html>