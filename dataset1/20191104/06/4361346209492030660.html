<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/rejtelyes-holttestek-londonban-nem-jonnek-ra-hogy-halt-meg-heni/185804"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-04T06:30:00+00:00"/>
    <meta property="og:title" content="Rejtélyes holttestek Londonban: Nem jönnek rá, hogy halt meg Heni"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Rejtélyes holttestek Londonban: Nem jönnek rá, hogy halt meg Heni</mark>
      </h1>
      <address><time datetime="2019-11-04T06:30:00+00:00">04 Nov 2019, 06:30</time> by <a rel="author">B. B.</a></address>
      <p>
        <b>Képtelen megállapítani az angol bíróság, hogyan halt meg az a magyar nő, akinek a testét egy hűtőben találták meg Londonban. Sz. Henriett maradványait így még mindig nem adták ki a családnak. </b>
        <b>Képtelen megállapítani az angol bíróság, hogyan halt meg az a magyar nő, akinek a testét egy hűtőben találták meg Londonban. Sz. Henriett maradványait így még mindig nem adták ki a családnak.</b>
      </p>
      <p>Még mindig nem nyugodhat békében az a magyar családanya, akinek a holttestét egy londoni mélyhűtőben találták meg idén májusban. Mint azt a Bors akkor megírta: a kétgyerekes asszony eltűnésekor már évek óta Angliában élt, azonban egyik percről a másikra nyoma veszett. Májusban azonban egy la­kossági bejelentés után a helyi zsaruk átkutattak egy londoni lakást, ahol a mélyhűtőben megtalálták Henriett és egy másik nő, Mihrican Mustafa holttestét.</p>
      <figure>
        <img src="http://media.borsonline.hu/cikk/20/191353/gallery-picture/645w/2013197_fagyaszto1.jpg"/>
        <figcaption>Sz. Henriett évek óta Angliában élt, holttestét egy fagyasztóban találták meg</figcaption>
      </figure>
      <p>A bűnügyi szakértők számtalan sérülést találtak a két családanya testén, és azt ígérték, hamarosan kiderítik, mi okozta a halálukat, és hogyan kerültek a horrorház fa­gyasz­tó­lá­dá­jába. Azonban hosszú hónapok alatt sem sikerült megoldaniuk a hátborzongató esetet. Most, a megtalálásuk után fél évvel kijelentették: egyszerűen képtelenek rájönni, hogyan halt meg a két asszony, a kórboncnokok is tanácstalanul állnak a rejtélyes halál előtt.</p>
      <p>– A szakértői vizsgálat befejeződött - mondta a Daily Mailnek Peter Lodder, az üggyel foglalkozó bíró. – A jelentésnek november elejére mindenképpen készen kell lennie, míg a végső patológiai vizsgálatokat november közepéig le kell zárni – szögezte le Lodder.</p>
      <figure>
        <img src="http://media.borsonline.hu/cikk/20/191353/gallery-picture/645w/2013199_fagyaszto2.jpg"/>
        <figcaption>A magyar lány mellett egy Mihrican Mustafa nevű nőt is rejtett a hűtő</figcaption>
      </figure>
      <p>A szakértők így most gőzerő­vel dolgoznak, hogy kiderítsék, a két nő gyilkosság áldozatául esett-e. Korábban az esettel kapcsolatban őrizetbe vették a két nővel kapcsolatban álló, Mustafával együtt élő 35 éves Zahid Younist, akit ezután elengedtek, végül mégis előzetes letartóztatásba helyeztek. Az azóta rács mögött lévő férfi az egyik tárgyalás alól már kibújt, most azonban már őt is bíróság elé állítják. Egyelőre csak a temetés megtagadása ellene a vád.</p>
    </article>
  </body>
</html>