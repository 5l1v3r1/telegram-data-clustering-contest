<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/04/hamilton-sikererol-mert-rohadt-gyorsan-tud-autot-vezetni"/>
    <meta property="og:site_name" content="infostart"/>
    <meta property="article:published_time" content="2019-11-04T06:11:00+00:00"/>
    <meta property="og:title" content="Hamilton sikeréről: &quot;mert rohadt gyorsan tud autót vezetni&quot;"/>
    <meta property="og:description" content="A legilletékesebbek is megszólaltak a Forma-1 brit szupersztárja hatodik vb-elsőségének megszerzése kapcsán. A csapatfőnök nem nagyon válogatott a szavakban."/>
  </head>
  <body>
    <article>
      <h1>Hamilton sikeréről: "mert rohadt gyorsan tud autót vezetni"</h1>
      <address><time datetime="2019-11-04T06:11:00+00:00">04 Nov 2019, 06:11</time> by <a rel="author">Infostart</a></address>
      <related>
        <h4>
          <b>Újabb cikkünk a témában:</b>
        </h4>
        <a href="https://infostart.hu/sport/2019/11/04/szakerto-az-vet-veget-a-hamilton-korszaknak-aki-fejben-legyozi"/>
      </related>
      <related>
        <h4>
          <b>Előzmények:</b>
        </h4>
        <a href="https://infostart.hu/sport/2019/11/03/hatodszor-is-forma-1-es-vilagbajnok-lewis-hamilton"/>
        <a href="https://infostart.hu/sport/2019/11/02/mercedes-indulhat-az-elrol-de-nem-hamilton"/>
      </related>
      <h3>A legilletékesebbek is megszólaltak a Forma-1 brit szupersztárja hatodik vb-elsőségének megszerzése kapcsán. A csapatfőnök nem nagyon válogatott a szavakban.</h3>
      <p>Helyszíni "naplót" írt Austinban a <a href="https://formula.hu/f1/2019/11/04/formula-naplo-bajnokavatas-napsutessel-es-f1-imado-amerikaiakkal">Formula.hu</a> szakportál Lewis Hamilton hatodik vb-elsősége megszerzésének napjáról.</p>
      <p>A lap felidézi, a brit mercedeses F1-pilótának elegendő volt csapattársa, Valtteri Bottas (egyébiránt be is következett) futamgyőzelme esetén egy biztos nyolcadik helyen bekocogni a világbajnokság megnyeréséhez, a majdnem telt házas futamon aztán az látszott, hogy Hamilton semmit sem fog a véletlenre bízni, és az ötödik helyről rajtolva is mindent oda fog tenni, hogy a pódiumon ünnepelhesse behozhatatlan pontelőnyét.</p>
      <p>A korábban alig látott csoda meg is történt, Hamilton második helyével már csak Michael Schumacher bír több egyéni címmel, mint a brit, aki Texasban második helyen ért célba.</p>
      <figure>
        <iframe src="https://www.youtube.com/embed/QLx2WZWilBc" width="560" height="315" data-service="Youtube" scrolling="no"/>
      </figure>
      <p>Majd ezt mondta az MTI beszámolója szerint:</p>
      <p>"Meg sem tudok szólalni, nagyon kemény, megterhelő verseny volt, Valtteri fantasztikus munkát végzett, gratulálok neki. Tegnap is igen nehéz napunk volt, de az első-második hely volt a cél, ezt megcsináltuk.</p>
      <blockquote>Köszönöm a gyárban dolgozóknak is, és a családomnak.</blockquote>
      <p>Nem hittem, hogy az egy kiállásos taktika működhet. Dolgoznak bennem az érzelmek, megtisztelő, hogy a legnagyobbak között lehetek" - fogalmazott az ünnepi pillanatokban.</p>
      <p>A nemzetközi sajtónak kisvártatva Sebastian Vettelt "kellett" méltatnia, aki Hamilton történelmi riválisaként (négyszeres világbajnok aktív pilóta) felkéredzkedett a pódiumelőkészítő szobába, hogy gratuláljon az újdonsült "hatszorosnak".</p>
      <p>Toto Wolff, a Mercedes csapatfőnöke a futam után Hamilton különlegességéről azt mondta, "rohadtul gyorsan tud autót vezetni".</p>
      <p>Anthony Hamilton, a versenyző apja hosszú interjúk során hitetlenkedett fia teljesítményén, ami viszont "megérte".</p>
      <p>A szezon november 17-én Brazíliában még folytatódik, majd december 1-jén Abu-Dhabiban zárul.</p>
      <p>
        <i>Nyitókép: MTI/Czeglédi Zsolt</i>
      </p>
      <p>
        <b>Kapcsolódó hang</b>
      </p>
      <p>Hamilton újra világbajnok - összefoglaló</p>
      <figure>
        <audio src="https://infostart.hu/audio/00004/00004dd6b.mp3"/>
      </figure>
      <p> </p>
    </article>
  </body>
</html>