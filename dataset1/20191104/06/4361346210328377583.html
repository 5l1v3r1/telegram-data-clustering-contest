<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/levaltottak-a-mcdonald-s-vezeret-egy-alkalmazottal-folytatott-szerelmi-viszony-miatt/185830"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-04T06:00:00+00:00"/>
    <meta property="og:title" content="Leváltották a McDonald's vezérét egy alkalmazottal folytatott szerelmi viszony miatt"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Leváltották a McDonald's vezérét egy alkalmazottal folytatott szerelmi viszony miatt</mark>
      </h1>
      <address><time datetime="2019-11-04T06:00:00+00:00">04 Nov 2019, 06:00</time> by <a rel="author">MTI</a></address>
      <p>
        <b>A McDonald's amerikai gyorsétteremlánc közölte vasárnap, hogy távozott a cégtől Steve Easterbrook elnök-vezérigazgató, miután kiderült, hogy szerelmi viszonyt folytatott egy alkalmazottjával. </b>
        <b>A McDonald's amerikai gyorsétteremlánc közölte vasárnap, hogy távozott a cégtől Steve Easterbrook elnök-vezérigazgató, miután kiderült, hogy szerelmi viszonyt folytatott egy alkalmazottjával.</b>
      </p>
      <p>A McDonald's közlése szerint Easterbrook ezzel a viszonnyal megsértette a társaság irányelveit. A vezetőváltást bejelentő hírlevél szerint, az igazgatótanács megállapította, hogy a viszony kapcsán Easterbrook "rossz ítélőképességről tett tanúbizonyságot".</p>
      <p>A viszonyt illetően a McDonald's más részletekkel nem szolgált.<br/>Easterbrook a cég dolgozóihoz intézett emailben elsimerte a történteket, levelét a The New York Times és más amerikai médiumok is idézték.</p>
      <p>"Hibát követtem el. Tekintettel a társaság által valott értékekre, egyetértek az igazgatótanáccsal, hogy ideje odébb álnom" - írta.<br/>Easterbrook helyére az igazgatótanács azonnali hatállyal Chris Kempczinskit, a globális gyorsétteremlánc eddigi egyesült államokbeli elnökét nevezte ki.</p>
      <p>A brit állampolgárságú Easterbrook a McDonald's nagy-britanniai és észak-európai vezetője volt, mielőtt 2015 márciusában az óriáscég elnök-vezérigazgatójává választották.</p>
      <p>Hivatali ideje alatt Easterbrook nagy hangsúlyt helyezett a technológiai megújulásra - bevezették például az önálló rendelést lehetővé tévő kioszkokat és a digitális menütáblákat -, és sokat dolgozott azon is, hogy megváltozzon a vásárlók ítélete a McDonald's ételeinek minőségével kapcsolatban. Vezetésével a társaság 17 egymást követő negyedévben produkált növekedést.</p>
    </article>
  </body>
</html>