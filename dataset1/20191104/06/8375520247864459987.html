<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/vikna-zakriti-pid-derevami-ne-hoditi-kiyan-poperedili-pro-silniy-viter-637446.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T06:16:42+00:00"/>
    <meta property="og:title" content="Вікна закрити, під деревами не ходити: киян попередили про сильний вітер"/>
    <meta property="og:description" content="У столиці оголошено жовтий рівень небезпеки"/>
  </head>
  <body>
    <article>
      <h1>Вікна закрити, під деревами не ходити: киян попередили про сильний вітер</h1>
      <address>
        <time datetime="2019-11-04T06:16:42+00:00">04 Nov 2019, 06:16</time>
      </address>
      <h4>У столиці оголошено жовтий рівень небезпеки</h4>
      <p>У понеділок, 4 листопада, у Києві очікуються пориви вітру 15-20 м/с (I рівень небезпеки, жовтий). Про це повідомили в Українському гідрометцентрі.</p>
      <p>Управління з питань цивільного захисту КМДА закликає мешканців міста бути обережними та дотримуватись основних рекомендацій під час сильного вітру:</p>
      <ul>
        <li>усі вікна будинків щільно закрити, прибрати з балконів і лоджій предмети, які можуть випасти назовні;</li>
        <li>якщо ви опинилися на вулиці, то триматися подалі від рекламних щитів, ліній електропередачі, дерев;</li>
        <li>у разі сильного вітру сховатися в найближчому приміщенні або природному укритті;</li>
        <li>уникати перебування поблизу великих дерев, особливо тополь, а також не паркувати поруч із ними автотранспорт.</li>
      </ul>
      <p>Управління з питань цивільного захисту рекомендує при падінні дерев чи гілок, при травмуванні людей тощо негайно інформувати екстрені служби за телефонами: 101 або 103.</p>
      <p>Як повідомлялося, <a href="https://glavcom.ua/news/pogoda-na-ponedilok-v-ukrajinu-povertajetsya-teplo-miscyami-do-21-637403.html">у Києві сьогодні хмарно з проясненнями</a>. Вдень без опадів. Вітер південний, 7-12 м/с, пориви 15-20 м/с. Температура вдень 15-17°.</p>
      <p>4 листопада в Україні очікується помірна хмарність з проясненнями, на заході дощитиме, але вдень буде тепло - до +18°, а місцями повітря прогріється до +21°.</p>
      <related>
        <a href="https://glavcom.ua/news/pogoda-na-ponedilok-v-ukrajinu-povertajetsya-teplo-miscyami-do-21-637403.html"/>
        <a href="https://glavcom.ua/country/society/teplo-ale-vitrjano-sinoptik-rozpovila-pro-pogodu-na-pochatok-tizhnja-637339.html"/>
        <a href="https://glavcom.ua/kyiv/news/zhovten-u-kijevi-stav-somim-u-reytingu-nayteplishih-z-1881-roku-637192.html"/>
      </related>
    </article>
  </body>
</html>