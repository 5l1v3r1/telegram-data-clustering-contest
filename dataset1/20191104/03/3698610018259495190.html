<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/ukrayina-povinna-periodichno-nagaduvati-nato-pro-svoyi-namiri-klimpush-cincadze-328363_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T03:58:00+00:00"/>
    <meta property="og:title" content="Україна повинна періодично нагадувати НАТО про свої наміри – Клімпуш-Цинцадзе"/>
    <meta property="og:description" content="Народний депутат нагадала, що Україна вперше заявила про свої наміри вступити до НАТО ще 11 років тому. З тих пір особливо нічого не змінилося."/>
  </head>
  <body>
    <article>
      <h1>Україна повинна періодично нагадувати НАТО про свої наміри – Клімпуш-Цинцадзе</h1>
      <h2>Народний депутат нагадала, що Україна вперше заявила про свої наміри вступити до НАТО ще 11 років тому. З тих пір особливо нічого не змінилося.</h2>
      <address>
        <time datetime="2019-11-04T03:58:00+00:00">04 Nov 2019, 03:58</time>
      </address>
      <p>Генеральний секретар НАТО Йенс Столтенберг під час свого візиту в Україну заявив, що <a href="https://zn.ua/POLITICS/ukraina-prosit-u-nato-status-uchastnika-partnerstva-rasshirennyh-vozmozhnostey-kuleba-334525_.html"><b>двері НАТО відкриті для України</b></a>, проте дорога не буде легкою; адже навіть шлях до визнання політичних прагнень України стосовно членства в НАТО довелося проходити заново, незважаючи на наявність заявки на отримання ПДЧ, розповіла голова комітету Верховної Ради України з питань інтеграції України з ЄС і колишній віце-прем'єр-міністр з питань європейської та євроатлантичної інтеграції Іванна Клімпуш-Цинцадзе в інтерв'ю "<a href="https://ukr.segodnya.ua/politics/ne-nuzhno-stydlivo-molchat-v-rade-rasskazali-o-chem-ukraina-dolzhna-napomnit-nato-1354568.html">Сьогодні</a>".</p>
      <p>"Коли нам говорять, що, мовляв, наша заявка є чинною і її розглянуть, то я хочу запитати у своїх колег, таких професійних дипломатів, а як же вони бачать, що це розглянеться? І чому ми вирішили, що якщо ми будемо просто сидіти і виконувати всю домашню роботу, то двері у якийсь момент автоматично відкриють і нам скажуть: "О, Україна вже готова, давайте дамо їй ПДЧ". Без нашого нагадування, наполегливості і праці, цього ніколи не станеться. І якщо Україна зараз буде сором'язливо мовчати, таким і буде результат", – заявила народний депутат, додавши, що Україна вперше продемонструвала намір стати членом НАТО ще 11 років тому, проте віз і нині там.</p>
      <p>Нагадаємо, що 30 і 31 жовтня в Україні перебувала Північноатлантична рада разом із генеральним секретарем Єнсом Столтенбергом. Делегація відвідала Одесу і Київ, де зустрілася з українськими чиновниками.</p>
      <p>Як заявив Дмитро Кулеба, <a href="https://dt.ua/POLITICS/ukrayina-ne-bude-podavati-povtornu-zayavku-na-otrimannya-planu-diy-schodo-chlenstva-v-nato-kuleba-327868_.html"><b>українська сторона не подаватиме заявку на отримання Плану дій щодо членства в НАТО</b></a>, оскільки вже подала такий документ у 2008 році.</p>
      <p>У свою чергу, генсек НАТО Єнс Столтенберг розповів, що в рамках відносин України і Альянсу <a href="https://dt.ua/POLITICS/nato-zapuskaye-novu-iniciativu-z-metoyu-ob-yednati-vsyu-spivpracyu-z-ukrayinoyu-327877_.html"><b>буде запущено нову ініціативу, націлену на об'єднання всіх існуючих форматів співпраці з Україною.</b></a></p>
      <p>Детальніше про те, як Україна і НАТО вирішили провести ребрендінг програми співпраці, читайте в статті <b>Володимира Кравченка</b> "<a href="https://dt.ua/international/stariy-tovar-u-noviy-obgortci-328207_.html"><b>Старий товар в новій обгортці</b></a>" у тижневику "<b>Дзеркало тижня. Україна</b>".</p>
      <footer>За матеріалами: <a href="https://dt.ua/go/aHR0cDovL3d3dy5zZWdvZG55YS51YS8=">Сегодня.ua</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>