<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/739879"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T03:19:00+00:00"/>
    <meta property="og:title" content="ไทย-ญี่ปุ่นพัฒนามนุษย์-สิ่งแวดล้อม หนุนอีอีซีธุรกิจเอสเอ็มอี"/>
    <meta property="og:description" content="ไทยจับมือญี่ปุ่นร่วมพัฒนามนุษย์-สิ่งแวดล้อม ส่งเสริม“อีอีซี”ธุรกิจสตาร์ทอัพ-เอสเอ็มอี 'ประยุทธ์'อวยพรญี่ปุ่นจัดกีฬาโอลิมปิกส์ปี 63 ประสบผลสำเร็จ"/>
  </head>
  <body>
    <article>
      <h1>ไทย-ญี่ปุ่นพัฒนามนุษย์-สิ่งแวดล้อม หนุนอีอีซีธุรกิจเอสเอ็มอี</h1>
      <address>
        <time datetime="2019-11-04T03:19:00+00:00">04 Nov 2019, 03:19</time>
      </address>
      <p>
        <b>ไทยจับมือญี่ปุ่นร่วมพัฒนามนุษย์-สิ่งแวดล้อม ส่งเสริม“อีอีซี”ธุรกิจสตาร์ทอัพ-เอสเอ็มอี "ประยุทธ์"อวยพรญี่ปุ่นจัดกีฬาโอลิมปิกส์ปี 63 ประสบผลสำเร็จ</b>
      </p>
      <p>เมื่อวันที่ 4 พ.ย.  ที่อาคารอิมแพค ฟอรั่ม เมืองทองธานี พล.อ.ประยุทธ์ จันทร์โอชา นายกรัฐมนตรีและรมว.กลาโหม พบหารือกับนายชินโซ อาเบะ นายกรัฐมนตรีญี่ปุ่น ซึ่งเดินทางมาร่วมการประชุมสุ​ดยอดอาเซียน ครั้งที่ 35 และการประชุมสุดยอดที่เกี่ยวข้​อง โดยนายกรัฐมนตรีกล่าวยินดีที่​อาเซียนและญี่ปุ่นบรรลุ​การเจรจาถ้อยแถลงร่​วมของการประชุมสุดยอดอาเซียน-ญี่​ปุ่น ครั้งที่ 22 ว่าด้วยความเชื่อมโยง และหวังว่าอาเซียนจะร่วมมือกั​บญี่ปุ่นภายใต้ ASEAN Outlook on Indo-Pacific โดยเฉพาะอย่างยิ่งการพัฒนาเมื​องอัจฉริยะ การเข้าถึงบริการทางการเงิน การพัฒนาทรัพยากรมนุษย์ และการปกป้องสิ่งแวดล้อม ซึ่งรวมถึงการจัดการขยะทะเล นอกจากนี้ นายกรัฐมนตรีขอให้ญี่ปุ่นสนั​บสนุนการส่งเสริมความเชื่อมโยง การพัฒนาทรัพยากรมนุษย์และสิ่​งแวดล้อม  ขณะที่นายกรัฐมนตรีญี่ปุ่นชื่​นชมบทบาทการดำรงตำแหน่​งประธานอาเซียนของไทยที่​สามารถผลักดันให้บรรลุ​ผลการประชุมที่สำคัญต่อการพั​ฒนาภูมิภาคนี้ให้ประสบความสำเร็​จ ซึ่งญี่ปุ่นจะเดินหน้าร่วมมือกั​บไทยอย่างใกล้ชิดต่อไป รวมถึงจะร่วมกันแก้ไขปั​ญหาประเด็นท้าทายที่สำคัญในภูมิ​ภาค<br/>               <br/>นอกจากนี้ นายกรัฐมนตรีไทยและญี่ปุ่นยินดี​ต่อความร่วมมือในการส่งเสริ​มการประกอบธุรกิ​จขนาดกลางและขนาดย่อม (เอสเอ็มอี) และธุรกิจสตาร์ทอัพ ซึ่งมีการลงนามบันทึกความเข้าใจ (เอ็มโอยู) ระหว่างบริษัทขนาดใหญ่และธุรกิ​จสตาร์ทอัพของไทยและญี่ปุ่น จำนวน 6 ฉบับ เพื่อส่งเสริมความร่วมมือระหว่​างภาคธุรกิจของทั้ง 2 ฝ่าย และการพัฒนานวั​ตกรรมและเทคโนโลยีสมัยใหม่ในไทย รวมถึงความร่วมมือไทย-ญี่ปุ่​นในการพัฒนาประเทศที่สาม ซึ่งมีการลงนามบันทึกช่วยจำว่​าด้วยกรอบความร่วมมือแบบหุ้นส่​วนระหว่างญี่ปุ่นกับไทย ระยะที่ 3 เพื่อต่อยอดความร่วมมือที่มีอยู่​ในด้านการให้ความช่วยเหลือเพื่​อการพัฒนาในประเทศที่สาม โดยเฉพาะอย่างยิ่งประเทศในอนุภู​มิภาคลุ่มน้ำโขงและอาเซียน อีกทั้ง ผู้นำทั้ง 2 ฝ่ายได้หารือถึงความร่วมมือต่​างๆที่สำคัญ อาทิ ความร่วมมือภายใต้กรอบอาเซี​ยนและกรอบความร่วมมือกลุ่​มประเทศเศรษฐกิจขนาดใหญ่ 20 ประเทศ (จี 20) ความร่วมมือภายใต้กรอบยุ​ทธศาสตร์ความร่วมมือทางเศรษฐกิ​จอิรวดี-เจ้าพระยา-แม่โขง (แอคเมคส์) และกรอบลุ่มน้ำโขง-ญี่ปุ่น ความร่วมมือในการพัฒนาอุ​ตสาหกรรมเป้าหมายและโครงสร้างพื้​นฐานในพื้นที่เขตพัฒนาพิ​เศษภาคตะวันออก (อีอีซ) สถานการณ์ในรัฐยะไข่​ของประเทศเมียนมา และความร่วมมือด้านวั​ฒนธรรมและกีฬาระหว่างไทยกับญี่​ปุ่น  ทั้งนี้ นายกรัฐมนตรีได้อวยพรให้ญี่ปุ่​นประสบความสำเร็จในการเป็นเจ้​าภาพจัดมหกรรมกีฬาโอลิมปิกส์​ในปี 2563.<br/> </p>
    </article>
  </body>
</html>