<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/04/egy-sved-lany-elleni-szexualis-eroszak-miatt-nyomoz-a-brfk"/>
    <meta property="og:site_name" content="infostart"/>
    <meta property="article:published_time" content="2019-11-04T21:20:00+00:00"/>
    <meta property="og:title" content="Egy svéd lány elleni szexuális erőszak miatt nyomoz a BRFK"/>
    <meta property="og:description" content="Két barátnőjével vettek ki egy VII. kerületi lakást, amelynek tulajdonosa számolt be a történtekről. A rendőrség ismeretlen tettes ellen nyomoz."/>
  </head>
  <body>
    <article>
      <h1>Egy svéd lány elleni szexuális erőszak miatt nyomoz a BRFK</h1>
      <address><time datetime="2019-11-04T21:20:00+00:00">04 Nov 2019, 21:20</time> by <a rel="author">Infostart</a></address>
      <h3>Két barátnőjével vettek ki egy VII. kerületi lakást, amelynek tulajdonosa számolt be a történtekről. A rendőrség ismeretlen tettes ellen nyomoz.</h3>
      <p>Egy VII. kerületi lakásban erőszakolhatott meg egy férfi egy svéd lányt, írja a <a href="https://www.blikk.hu/aktualis/belfold/sved-lanyt-eroszakolhattak-meg-egy-vii-keruleti-lakasban/jelrjec">Blikk</a> a Ripost alapján. A Budapesti Rendőr-főkapitányság (BRFK) sajtóosztálya az <a href="https://index.hu/belfold/2019/11/04/megeroszakoltak_egy_sved_lanyt_nincs_meg_az_elkoveto/">Index</a> kérdésére azt írta, hogy</p>
      <blockquote>a Budapesti Rendőr-főkapitányság VII. kerületi Rendőrkapitányság feljelentése alapján rendelt el nyomozást szexuális erőszak bűntett gyanúja miatt ismeretlen tettes ellen.</blockquote>
      <p>A lap úgy tudja, hogy a Wesselényi utcai lakást három nő három napra vette ki. A lakás tulajdonosa azt mondta: "hajnalban értesítettek a lányok, hogy nagy baj van, azonnal idejöttem. Elmesélték, hogy este egy közeli szórakozóhelyen voltak, ahol ittak. Egyikük elfáradt, visszament a lakásba, két barátnője viszont még ott maradt."</p>
      <p>Az áldozat állítólag kinyitotta az első emeleti lakás ablakát, itt mászott be a férfi. A rendőrségi eljárás miatt a nők lekésték a hazafelé induló repülőgépüket, illetve az áldozatot kórházba is szállították, hogy megvizsgálják.</p>
    </article>
  </body>
</html>