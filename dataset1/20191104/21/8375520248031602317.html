<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/goncharuk-anonsuvav-zmenshennya-kilkosti-derzhsluzhbovciv-na-10-637664.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T21:47:43+00:00"/>
    <meta property="og:title" content="Гончарук анонсував зменшення кількості держслужбовців на 10%"/>
    <meta property="og:description" content="В наступному році уряд зменшить на 10%, а то й більше відсотків кількість державних службовців"/>
  </head>
  <body>
    <article>
      <h1>Гончарук анонсував зменшення кількості держслужбовців на 10%</h1>
      <address>
        <time datetime="2019-11-04T21:47:43+00:00">04 Nov 2019, 21:47</time>
      </address>
      <h4>В наступному році уряд зменшить на 10%, а то й більше відсотків кількість державних службовців</h4>
      <p>Побажання президента України Володимира Зеленського зменшити витрати на фінансування державних чиновників на 10% закладено в проекті державного бюджету на наступний рік.</p>
      <p>Про це заявив прем'єр-міністр України Олексій Гончарук в ефірі «Свобода слова» на ICTV.</p>
      <p>За словами глави уряду, всі необхідні кроки для цього вже прораховані.</p>
      <p>«Ми передбачаємо, що в наступному році ми зменшимо на 10%, а то й більше відсотків кількість державних службовців; кількість функцій зменшаться ще на більший відсоток. Але головну економію ми передбачаємо за рахунок IT-інструментів, тобто сучасних баз данних, які дозволять нам економити час і мати більш точні дані», - заявив Гончарук.</p>
      <p>Він зазначив, що у наступному році має з'явитися єдина централізована база даних.</p>
      <p>«Ми будемо бачити, які соціальні категорії корелюють між собою і яким чином, щоб планувати державну політику, робити притомні нормальні розрахунки», - зазначив прем'єр-міністр України.</p>
    </article>
  </body>
</html>