<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://academia.gal/inicio/-/asset_publisher/m2gF/content/convocatoria-de-dous-contratos-para-realizar-traballos-de-sociolinguistica?redirect=https%3A%2F%2Facademia.gal%2Finicio%3Fp_p_id%3D101_INSTANCE_m2gF%26p_p_lifecycle%3D0%26p_p_state%3Dnormal%26p_p_mode%3Dview%26p_p_col_id%3Dcolumn-1%26p_p_col_pos%3D1%26p_p_col_count%3D4"/>
    <meta property="og:site_name" content="academia.gal"/>
    <meta property="article:published_time" content="2019-11-04T21:10:19+00:00"/>
    <meta property="og:title" content="Convocatoria de dous contratos para realizar traballos de sociolingüística"/>
    <meta property="og:description" content="CONVOCATORIA DE DOUS CONTRATOS PARA REALIZAR TRABALLOS DE SOCIOLINGÜÍSTICA NA REAL ACADEMIA GALEGA"/>
  </head>
  <body>
    <article>
      <h1>Convocatoria de dous contratos para realizar traballos de sociolingüística</h1>
      <address>
        <time datetime="2019-11-04T21:10:19+00:00">04 Nov 2019, 21:10</time>
      </address>
      <p>
        <b>CONVOCATORIA DE DOUS CONTRATOS PARA REALIZAR TRABALLOS DE SOCIOLINGÜÍSTICA NA REAL ACADEMIA GALEGA</b>
      </p>
      <p>A Real Academia Galega convoca un concurso aberto para dous contratos de persoal técnico de sociolingüística, <b>desde o 2 de xaneiro ata 31 de decembro de 2020</b>, prorrogables por ata doce meses máis. As persoas contratadas colaborarán nos proxectos que está a desenvolver o Seminario de Sociolingüística da Real Academia Galega.</p>
      <p><b>Requisitos:<br/>Contrato 1:</b><br/>a) Licenciatura ou Grao en Filoloxía Galega, Filoloxía Galego-Portuguesa ou titulación equivalente.<br/>b) Competencia demostrable en lingua galega oral e escrita.</p>
      <p><b>Contrato 2:</b><br/>a) Licenciatura ou Grao en Antropoloxía ou titulación equivalente.<br/>b) Competencia demostrable en lingua galega oral e escrita.</p>
      <p><b>Méritos específicos:</b><br/>a) Experiencia acreditada na realización de traballos relacionados coa sociolingüística galega.<br/>b) Experiencia acreditada na recolla e codificación de datos sociolingüísticos en Galicia.<br/>c) Publicacións relacionadas coa sociolingüística.<br/>d) Título de mestrado nas especialidades indicadas nos requisitos ou outras afíns.<br/>e) Coñecementos de informática e experiencia en xestión de bases de datos, programas de codificación e análise de datos e procesadores de texto<br/>f) Coñecemento acreditado doutras linguas.</p>
      <p><b>Condicións:</b><br/>Contrato 1: xornada completa (40 horas semanais)<br/>Contrato 2: xornada parcial (25 horas semanais)</p>
      <p><b>Remuneración:</b><br/>Contrato 1: 1.100,00 € /mes<br/>Contrato 2: 700,00 € /mes</p>
      <p><b>Presentación de solicitudes:</b><br/>As solicitudes deberanse presentar en papel, na secretaría da Real Academia Galega en horario de 09:00 horas a 14:00 horas de luns a venres, ou mediante envío postal dirixido a:<br/>Secretaría<br/>Real Academia Galega<br/>Tabernas, 11<br/>15001 A Coruña</p>
      <p><b>Prazos:</b><br/><b>21 – 31 de outubro de 2019: </b>presentación de solicitudes.<br/><b>5 de novembro de 2019: </b>publicación da listaxe provisional de persoas admitidas e excluídas.<br/><b>6 - 15 de novembro de 2019:</b> presentación de reclamacións.<br/>Este prazo tamén será válido para corrixir a documentación presentada, se é o caso.<br/><b>18 de novembro de 2019:</b> publicación da listaxe definitiva de persoas admitidas e excluídas.<br/><b>22 de novembro de 2019: </b>publicación da listaxe das persoas seleccionadas e convocatoria para a entrevista persoal.<br/><b>25 de novembro de 2019:</b> entrevista persoal.<br/>Sede da RAG (Tabernas 11, A Coruña)<br/><b>27 de novembro de 2019:</b> publicación da listaxe de persoas seleccionadas para os contratos e substitutas, por orde de prelación<br/><b>28 - 29 de novembro de 2019:</b> presentación de reclamacións, que serán resoltas de xeito inapelable polo Presidente da RAG o día 2 de decembro de 2019.<br/><b>11 de decembro de 2019:</b> publicación da listaxe definitiva.</p>
      <p>As convocatorias, listaxes e resolucións serán publicadas no sitio web da RAG, <a href="https://academia.gal/">academia.gal/</a></p>
      <p><b>Composición da comisión avaliadora:</b><br/>Presidencia: Un membro numerario da RAG<br/>Secretaría: O secretario da RAG<br/>Vogalías: Un membro do Seminario de Sociolingüística<br/>Un/unha técnico/a da RAG especialista en sociolingüística<br/>Un/unha profesional en exercicio<br/>Un/unha representante do persoal laboral da RAG, con voz e sen voto</p>
      <p><b>Instrucións para a entrega de documentación:</b><br/>A documentación acreditativa dos requisitos e dos méritos acompañarase dunha copia do DNI ou pasaporte e dun resumo (máximo 1 folio) no que se farán constar de xeito claro e esquemático:<br/>a) Os datos de identidade e contacto por esta orde: nome e apelidos, DNI, data de nacemento, lugar de nacemento, número de teléfono, correo electrónico, enderezo postal<br/>b) Relación de título(s) académico(s)<br/>Relación de méritos alegados</p>
      <p>Pode descargar as bases da convocatoria <b><a href="https://academia.gal/documents/10157/1241108/RAG-contratos-sociolinguistica.pdf">NESTA LIGAZÓN</a></b><br/> </p>
    </article>
  </body>
</html>