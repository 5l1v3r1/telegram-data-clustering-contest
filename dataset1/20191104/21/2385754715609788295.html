<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/595723/se-diimeri-apergia-katerxetai-to-pliroma-tis-lufthansa"/>
    <meta property="og:site_name" content="SIGMALIVE"/>
    <meta property="article:published_time" content="2019-11-04T21:02:00+00:00"/>
    <meta property="og:title" content="Σε διήμερη απεργία κατέρχεται το πλήρωμα της Lufthansa"/>
    <meta property="og:description" content="Σε απεργία κατέρχεται την Πέμπτη και Παρασκευή το πλήρωμα καμπίνας της Lufthansa για καλύτερους μισθούς.   Σε διήμερη απεργία, την ερχόμενη Πέμπτη..."/>
  </head>
  <body>
    <article>
      <h1>Σε διήμερη απεργία κατέρχεται το πλήρωμα της Lufthansa</h1>
      <address><time datetime="2019-11-04T21:02:00+00:00">04 Nov 2019, 21:02</time> by <a rel="author">SigmaLive</a></address>
      <p>Σε απεργία κατέρχεται την Πέμπτη και Παρασκευή το πλήρωμα καμπίνας της Lufthansa για καλύτερους μισθούς.</p>
      <p>Σε διήμερη απεργία, την ερχόμενη Πέμπτη και Παρασκευή, απαιτώντας καλύτερους μισθούς και συνθήκες εργασίας, καλεί το πλήρωμα καμπίνας της γερμανικής αεροπορικής εταιρείας Lufthansa, η συνδικαλιστική οργάνωση UFO.</p>
      <p>Η απεργία, η οποία προγραμματίζεται να ξεκινήσει στις 23:00 GMT την Τετάρτη και να λήξει την Παρασκευή στις 23:00 GMT, "θα επηρεάσει όλες τις πτήσεις της Lufthansa" που πρόκειται να πετάξουν από τα γερμανικά αεροδρόμια, δήλωσε ο Daniel Flohr, αναπληρωτής πρόεδρος της συντεχνίας του πληρώματος καμπίνας UFO.</p>
      <p>Ανέφερε ότι η "συνεχιζόμενη άρνηση" της Lufthansa να διαπραγματευτεί με την συντεχνία φέρει την ευθύνη για την εμβάθυνση της διαφοράς.</p>
      <p>Η οργάνωση πραγματοποίησε ήδη μια προειδοποιητική απεργία, διάρκειας μιας ημέρας, στις 20 Οκτωβρίου, στην οποία συμμετείχαν τέσσερις μικρότερες θυγατρικές εταιρείες της Lufthansa, προκαλώντας δεκάδες ακυρώσεις πτήσεων για τους επιβάτες των Eurowings, Germanwings, SunExpress και Lufthansa CityLine.</p>
      <p>Όμως, η ηγεσία της γερμανικής αεροπορικής εταιρείας ήταν εξοργισμένη από την απεργία, καθώς οι επικεφαλής της εταιρείας είχαν προσφέρει μια αύξηση, έκπληξη, στους μισθούς, ύψους 2%, για να αποτρέψουν την απεργία. Από τότε, ωστόσο, η UFO αναφέρει ότι δεν έχει σημειωθεί πρόοδος στα άλλα αιτήματα της οργάνωσης.</p>
      <p>Ο κ. Flohr δήλωσε ότι νέες απεργίας θα μπορούσαν να συμβούν «ανά πάσα στιγμή». "Ζητάμε από αξιωματούχους της Lufthansa να επιστρέψουν επειγόντως στο τραπέζι των διαπραγματεύσεων", πρόσθεσε.</p>
      <p>Η Lufthansa ανακοίνωσε ότι καταδικάζει την προγραμματισμένη απεργία της τρέχουσας εβδομάδας και ότι εξετάζει τις νομικές επιλογές της. "Ζητούμε συγγνώμη προς όλους τους επιβάτες που πλήττονται", ανέφερε, προσθέτοντας ότι επεξεργάζεται εναλλακτικά σχέδια πτήσεων. Ο όμιλος ομάδα της Lufthansa χαρακτήρισε την προηγούμενη απεργία της UFO ως "παράνομη".</p>
      <p>KYΠΕ</p>
    </article>
  </body>
</html>