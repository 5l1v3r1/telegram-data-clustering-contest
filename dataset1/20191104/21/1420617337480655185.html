<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/pomezia-terribile-incidente-frontale-al-confine-con-ardea-coinvolti-tre-veicoli.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-04T21:57:33+00:00"/>
    <meta property="og:title" content="Pomezia, terribile incidente frontale al confine con Ardea: coinvolti tre veicoli"/>
    <meta property="og:description" content="Terribile incidente frontale questa sera intorno alle ore 19:30 in via Campo Selva, nel tratto di confine tra Pomezia e Ardea, poco prima del supermercato Conad di largo Udine a Nuova Florida. Un’auto, per motivi ancora in fase di accertamento, ha invaso la corsia opposta, andando a sbattere contro una vettura che stava sopraggiungendo in […]"/>
  </head>
  <body>
    <article>
      <h1>Pomezia, terribile incidente frontale al confine con Ardea: coinvolti tre veicoli</h1>
      <address><time datetime="2019-11-04T21:57:33+00:00">04 Nov 2019, 21:57</time> by <a rel="author" href="https://www.ilcorrieredellacitta.com/author/direttore" target="_blank">Direttore</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Terribile incidente frontale questa sera intorno alle ore 19:30 in via Campo Selva, nel tratto di confine tra Pomezia e Ardea, poco prima del supermercato Conad di largo Udine a Nuova Florida.</p>
      <p>Un’auto, per motivi ancora in fase di accertamento, ha invaso la corsia opposta, andando a sbattere contro una vettura che stava sopraggiungendo in senso contrario. Con l’urto, violentissimo, si è innescata una carambola e una delle due macchine ha investito un terzo veicolo.</p>
      <p>Le due vetture che si sono scontrate per prime si sono praticamente distrutte.</p>
      <p>Sul posto sono intervenuti gli agenti della polizia locale di Pomezia con due pattuglie, una per i rilievi (il sinistro è avvenuto nel territorio comunale di Pomezia) e una per gestire il traffico, un’ambulanza e i carabinieri di supporto alla circolazione stradale.</p>
      <p>Pesanti le ripercussioni sul traffico: lunghe code si sono registrate su entrambe le direzioni.</p>
      <p>
        <b>AGGIORNAMENTO</b>
      </p>
      <p>Da aggiornamenti ricevuti gli occupanti delle vetture non hanno riportato ferite.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news-ostia/roma-lido-servizio-ferroviario-sospeso-pendolari-esasperati.html"/>
        <a href="https://www.ilcorrieredellacitta.com/ultime-notizie/incidente-mortale-sulla-roma-fiumicino-ecco-chi-e-la-giovane-vittima.html"/>
        <a href="https://www.ilcorrieredellacitta.com/news/spettacolo/eva-henger-chi-e-eta-altezza-peso-carriera-marito-vita-privata-dellex-pornodiva-ospite-a-live-non-e-la-durso.html"/>
        <a href="https://www.ilcorrieredellacitta.com/news/marco-carta-chi-e-eta-fidanzato-carriera-vita-privata-del-cantante-ospite-a-live-non-e-la-durso.html"/>
        <a href="https://www.ilcorrieredellacitta.com/news/da-alghero-a-roma-neonata-di-un-giorno-in-pericolo-di-vita-arriva-al-bambin-gesu-volo-lampo-grazie-allaeronautica.html"/>
        <a href="https://www.ilcorrieredellacitta.com/news/million-day-4-novembre-2019-ecco-i-numeri-vincenti.html"/>
      </related>
    </article>
  </body>
</html>