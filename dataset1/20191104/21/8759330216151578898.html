<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902420/-liverpool-wil-niet-naar-vijfsterrenhotel-dat-mensenrechten-schendt-in-qatar-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-04T21:04:00+00:00"/>
    <meta property="og:title" content="'Liverpool wil niet naar vijfsterrenhotel dat mensenrechten schendt in Qatar'"/>
    <meta property="og:description" content="Liverpool heeft het hotel dat het aangeboden kreeg voor het WK voor clubs in Qatar afgewezen. Het vijfsterrenhotel zou mensenrechten hebben geschonden toen het gebouwd en onderhouden moest worden en daar willen The Reds niks mee te maken hebben."/>
  </head>
  <body>
    <article>
      <h1>'Liverpool wil niet naar vijfsterrenhotel dat mensenrechten schendt in Qatar'</h1>
      <address>
        <time datetime="2019-11-04T21:04:00+00:00">04 Nov 2019, 21:04</time>
      </address>
      <p>
        <b>Liverpool heeft het hotel dat het aangeboden kreeg voor het WK voor clubs in Qatar afgewezen. Het vijfsterrenhotel zou mensenrechten hebben geschonden toen het gebouwd en onderhouden moest worden en daar willen The Reds niks mee te maken hebben.</b>
      </p>
      <p>Liverpool kreeg het hotel toegewezen van de organisatie, maar wil in december absoluut niet in dat hotel verblijven. Dat meldt <a href="https://theathletic.com/1342743/?source=twitteruk">The Athletic</a>. Uit een onderzoek, gehouden in 2018, is namelijk gebleken dat het dure vijfsterrenhotel de mensenrechten heeft geschonden. Mensen moesten twaalf uur per dag werken terwijl de temperatuur opliep tot zo'n 45 graden Celsius.</p>
      <p>Daarop hebben The Reds besloten om hun toevlucht in een ander hotel te zoeken. Ze hebben de FIFA en de Qatarese organisatie verzocht om een hotel toegewezen te krijgen dat geen dubieuze achtergrond heeft.</p>
      <p>Als Champions League-winnaar verdedigt Liverpool de Europese eer op het WK voor clubs in Qatar. De grootste tegenstand komt uit Zuid-Amerika, waar Copa Libertadores-winnaar River Plate de afgevaardigde van is.</p>
    </article>
  </body>
</html>