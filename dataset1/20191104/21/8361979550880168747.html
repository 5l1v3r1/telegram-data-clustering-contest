<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/impichment-trampa-kongresmen-zayaviv-shcho-prezident-ne-vimagav-shchos-vid-ukrajini-novini-svitu-50051598.html"/>
    <meta property="og:site_name" content="НВ"/>
    <meta property="article:published_time" content="2019-11-04T21:19:00+00:00"/>
    <meta property="og:title" content="Навіть якщо Трамп вимагав послуги від української влади, це не було ефективно — конгресмен"/>
    <meta property="og:description" content="Конгресмен-республіканець Том Коул заявив, що він не вважає, що президент Дональд Трамп вимагав «послугу за послугу» від української влади, але якщо і так — це не було ефективним."/>
  </head>
  <body>
    <article>
      <h1>Навіть якщо Трамп вимагав послуги від української влади, це не було ефективно — конгресмен</h1>
      <h2>Конгресмен-республіканець Том Коул заявив, що він не вважає, що президент Дональд Трамп вимагав «послугу за послугу» від української влади, але якщо і так — це не було ефективним.</h2>
      <address>
        <time datetime="2019-11-04T21:19:00+00:00">04 Nov 2019, 21:19</time>
      </address>
      <p>Про це він заявив в ефірі програми Meet the Press, пише The <a href="https://www.washingtonexaminer.com/news/house-republican-on-ukraine-if-there-was-a-quid-pro-quo-it-certainly-wasnt-a-very-effective-one">Washington Examiner</a>.</p>
      <p>Коул не вважає, що Трамп затримував військову допомогу США Україні, вимагаючи проведення розслідувань діяльності свого політичного опонента Джо Байдена.</p>
      <p>"Я так на це дивлюся: допомога йде, розслідування не відбулися, - сказав Коул. - Тому навіть якщо вимога послуги за послугу і була, вона, однозначно, не була занадто ефективною", - вважає він.</p>
      <p>За словами конгресмена, телефонна розмова Трампа з президентом України Володимиром Зеленським, хоча і викликає занепокоєння, однак не є підставою для імпічменту.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/322/original/ffe7172c2f8e4abb60f9036a659914fb.png?stamp=1&amp;q=85&amp;w=115"/>
      </figure>
      <p>Іван Яковина<br/>Трамп і $400 млн для України. Що ще стало відомо</p>
      <p>На думку Коула, Трампа не буде усунуто з посади в порядку імпічменту.</p>
      <p>"Ми знаємо кінець цієї історії. Дуже мала ймовірність того, що президента відсторонять від посади", - заявив він, додавши, що це "політичне рішення все затримати, розділити країну з відомим результатом".</p>
      <p>Нагадаємо, 26 вересня комітет з розвідки Палати представників США <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">опублікував скаргу</a> співробітника американської спецслужби на телефонну розмову Дональда Трампа з Володимиром Зеленським.</p>
      <p>Вона <a href="https://nv.ua/ukr/world/countries/impichment-trampa-rozsekrechena-skarga-rozvidki-50044821.html">була розсекречена після публікації Білим домом стенограми цієї бесіди.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов'язаний син Джо Байдена Хантер. Також перед розмовою Трамп призупинив виділення військової допомоги для України.</p>
      <p>Після скандалу навколо телефонної розмови спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск процедури імпічменту</a> Трампа за ймовірний тиск на президента України.</p>
    </article>
  </body>
</html>