<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/04/Islamsk-R%C3%A5d-foresl%C3%A5r-muslimske-barnevernsinstitusjoner-20321461.ece"/>
    <meta property="og:site_name" content="adressa.no"/>
    <meta property="article:published_time" content="2019-11-04T21:42:41+00:00"/>
    <meta property="og:title" content="Islamsk Råd foreslår muslimske barnevernsinstitusjoner"/>
    <meta property="og:description" content="For å ivareta minoritetsbarns rett til å bevare sin kulturelle, religiøse og språklige bakgrunn, foreslår Islamsk Råd egne muslimske barnevernsinstitusjoner."/>
  </head>
  <body>
    <article>
      <h1>Islamsk Råd foreslår muslimske barnevernsinstitusjoner</h1>
      <address><time datetime="2019-11-04T21:42:41+00:00">04 Nov 2019, 21:42</time> by <a rel="author">(NTB) NTB</a></address>
      <p>For å ivareta minoritetsbarns rett til å bevare sin kulturelle, religiøse og språklige bakgrunn, foreslår Islamsk Råd egne muslimske barnevernsinstitusjoner.</p>
      <aside><a href="https://www.adressa.no/nyheter/innenriks/2019/11/04/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/04/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/04/javascript:void(0);">Del denne artikkelen på e-post</a></aside>
      <p>I Barne- og familiedepartementets forslag til ny barnevernlov foreslår de en ny overordnet bestemmelse som tydeliggjør at barnevernet i sitt arbeid skal ta hensyn til dette. Islamsk Råd Norge (IRN) mener formuleringen «hensyn» blir for svak, skriver <a href="https://www.vl.no/nyhet/vil-ha-muslimske-barneverns-institusjoner-1.1612514">Vårt Land.</a></p>
      <p>Derfor foreslår paraplyorganisasjonen for 33 islamske trossamfunn og organisasjoner i Norge å opprette egne muslimske barnevernsinstitusjoner, som én av flere mulige løsninger.</p>
      <p>Leder Abdirahman Diriye i Islamsk Råd Norge sier til avisa at det er en kjent sak at barnevernet har tillitsproblemer i innvandrermiljøer, blant annet på grunn av manglende kunnskap om miljøene.</p>
      <p>– Å opprette muslimske barneverns­institusjoner vil kunne ­gjøre foreldre trygge på at barna får en oppdragelse i tråd med de verdier de selv står for, sier utdyper han.</p>
      <p>Diriye understreker at institusjonene vil være akkurat som andre barnevernsinstitusjoner, men med ansatte som ivaretar barnas kulturelle, språklige og religiøse bakgrunn.</p>
      <p>(©NTB)</p>
    </article>
  </body>
</html>