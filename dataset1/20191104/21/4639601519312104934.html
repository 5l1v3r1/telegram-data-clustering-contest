<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/04/world/ipa-apoxoroun-apo-ti-symfonia-tou-parisiou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-04T21:44:00+00:00"/>
    <meta property="og:title" content="ΗΠΑ: Αποχωρούν από τη Συμφωνία του Παρισιού"/>
    <meta property="og:description" content="Οπως ανακοίνωσε ο επικεφαλής του Στέιτ Ντιπάρτμεντ, Μάικ Πομπέο"/>
  </head>
  <body>
    <article>
      <h1>ΗΠΑ: Αποχωρούν από τη Συμφωνία του Παρισιού</h1>
      <h2>Οπως ανακοίνωσε ο επικεφαλής του Στέιτ Ντιπάρτμεντ, Μάικ Πομπέο</h2>
      <address><time datetime="2019-11-04T21:44:00+00:00">04 Nov 2019, 21:44</time> by <a rel="author">ΤοΒΗΜΑ Team</a></address>
      <p>Αποχωρούν από τη Συμφωνία του Παρισιού για το κλίμα οι Ηνωμένες Πολιτείες, όπως ανακοίνωσε ο επικεφαλής του Στέιτ Ντιπάρτμεντ, Μάικ Πομπέο.</p>
      <p>Μάλιστα, οι Ηνωμένες Πολιτείες ενημέρωσαν ήδη τα Ηνωμένα Εθνη.</p>
      <p>
        <a href="https://www.in.gr/2019/11/04/greece/peirateia-se-tanker-ksespa-o-pateras-tou-ellina-naytikou-pou-apixthi/">Διαβάστε ακόμη : Πειρατεία σε τάνκερ - Ξεσπά ο πατέρας του έλληνα ναυτικού που απήχθη</a>
      </p>
      <p>Με την κίνηση αυτή ξεκινά η διαδικασία που θα κρατήσει έναν χρόνο για την αποχώρηση από τη Συμφωνία αυτήν, όπως είχε δεσμευτεί ο πρόεδρος Ντόναλντ Τραμπ από το 2017.</p>
      <p>Η αντίστροφη μέτρηση που ξεκινά σήμερα θα ολοκληρωθεί στις 4 Νοεμβρίου 2020, δηλαδή μία ημέρα μετά τις επόμενες προεδρικές εκλογές στις ΗΠΑ όπου θα είναι υποψήφιος ο Τραμπ διεκδικώντας μια δεύτερη θητεία.</p>
      <figure>
        <iframe data-src="https://twitter.com/SecPompeo/status/1191455541052289024?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Επί Μπαράκ Ομπάμα η συμφωνία</h3>
      <p>Οι ΗΠΑ υπέγραψαν αυτήν τη Συμφωνία το 2015, επί προεδρίας Μπαράκ Ομπάμα. Τότε, είχαν υποσχεθεί ότι μέχρι το 2025 θα μείωναν τις εκπομπές αερίων που προκαλούν το φαινόμενο του θερμοκηπίου κατά 26-28% σε σύγκριση με τα επίπεδα του 2005.</p>
      <p>Ο Τραμπ ωστόσο υποστηρίζει ότι κάτι τέτοιο θα πλήξει την αμερικανική οικονομία, επιτρέποντας σε άλλες χώρες, όπως η Κίνα, να αυξήσουν τις εκπομπές τους. Οι κανόνες του ΟΗΕ ωστόσο τον δέσμευσαν να περιμένει μέχρι τις 4 Νοεμβρίου 2019 για να υποβάλει τα έγγραφα αποχώρησης.</p>
      <p>Το Στέιτ Ντιπάρτμεντ αναμένεται ότι θα στείλει επιστολή στον γενικό γραμματέα των Ηνωμένων Εθνών Αντόνιο Γκουτέρες, ξεκινώντας την αντίστροφη μέτρηση για μια διαδικασία που θα ολοκηρωθεί μία μόλις ημέρα μετά τις προεδρικές εκλογές του 2020, στις 4 Νοεμβρίου 2020.</p>
      <p>Μέχρι το απόγευμα πάντως, δεν είχε σταλεί απολύτως τίποτα. Αξιωματούχοι του Λευκού Οίκου και του υπουργείου Εξωτερικών απέφυγαν να σχολιάσουν το πότε θα υποβληθούν τα έγγραφα.</p>
      <p>Όλοι οι Δημοκρατικοί που διεκδικούν το χρίσμα του κόμματος για να βρεθούν απέναντι στον Τραμπ στις προεδρικές εκλογές του 2020 έχουν πει ότι αν κερδίσουν θα επανεντάξουν τις ΗΠΑ στη Συμφωνία του Παρισιού.</p>
      <p>
        <a href="https://www.tovima.gr/2019/11/04/finance/ypoik-veltioseis-tou-plaisiou-prostasias-tis-kyrias-katoikias/">ΥΠΟΙΚ: Βελτιώσεις του πλαισίου προστασίας της κύριας κατοικίας</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/04/world/symfonia-parisiou-gia-to-klima-oi-ipa-etoimazoun-tin-apoxorisi-tous/"/>
        <a href="https://www.tovima.gr/2019/10/24/opinions/i-krisimi-dekaetia-gia-ti-viosimi-anaptyksi/"/>
        <a href="https://www.tovima.gr/2019/10/04/opinions/to-klima-den-einai-moda/"/>
        <a href="https://www.tovima.gr/2019/09/25/world/oie-yiothetithike-i-ekthesi-gia-to-klima-para-tis-saoudaravikes-antirriseis/"/>
      </related>
    </article>
  </body>
</html>