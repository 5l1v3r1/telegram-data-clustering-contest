<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/sports/story/196247/oi-odigies-tis-astynomias-toy-monaxoy-pros-toys-opadoys-toy-olympiakoy"/>
    <meta property="og:site_name" content="CNN.gr"/>
    <meta property="article:published_time" content="2019-11-04T21:14:34+00:00"/>
    <meta property="og:title" content="Οι οδηγίες της αστυνομίας του Μονάχου προς τους οπαδούς του Ολυμπιακού"/>
    <meta property="og:description" content="Η αστυνομία του Μονάχου ενημέρωσε τον κόσμο του Ολυμπιακού που θα παρακολουθήσει από κοντά το ματς με την Μπάγερν ."/>
  </head>
  <body>
    <article>
      <h1>Οι οδηγίες της αστυνομίας του Μονάχου προς τους οπαδούς του Ολυμπιακού</h1>
      <h2>Η αστυνομία του Μονάχου ενημέρωσε τον κόσμο του Ολυμπιακού που θα παρακολουθήσει από κοντά το ματς με την Μπάγερν.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 23:14 , 04 November 2019</p>
      <p>Αναλυτικά η ανακοίνωση:</p>
      <p>«Αγαπητοί φίλαθλοι του Ολυμπιακού!</p>
      <p>Καλώς ορίσατε στο Μόναχο για την αναμέτρηση του Champions League της 6ης Νοεμβρίου 2019.</p>
      <p>Με το παρόν ενημερωτικό δελτίο, η Αστυνομία του Μονάχου θα ήθελε να σας παράσχει πληροφορίες σχετικά με την επίσκεψή σας.</p>
      <h3>Επικαιρότητα</h3>
      <p>Η εμπειρία από προηγούμενες αναμετρήσεις έχει καταδείξει πόσο σημαντικό είναι για όλους, στην παρούσα συγκυρία, να είμαστε προσεκτικοί.</p>
      <p>Η Αστυνομία του Μονάχου παραμένει ιδιαιτέρως ευαίσθητη απέναντι σε πιθανούς κινδύνους για την ασφάλειά σας.</p>
      <p>Λόγω του υψηλού βαθμού ευαισθησίας<b>, η κακή χρήση ειδών πυροτεχνίας μπορεί να οδηγήσει σε καταστάσεις πανικού</b> με ενδεχόμενα μοιραίες συνέπειες!</p>
      <p>Συνεπώς, καλούμε όλους τους φιλάθλους να μην χρησιμοποιήσουν είδη πυροτεχνίας και ιδίως κροτίδες.</p>
      <p>Παραμείνετε ήρεμοι και συμπεριφερθείτε με τρόπο υπεύθυνο, με έμφαση στα σημεία εισόδου του σταδίου.</p>
      <p>Ακολουθήστε τις οδηγίες των αστυνομικών οργάνων, του προσωπικού ασφαλείας και του εκφωνητή στο στάδιο.</p>
      <h3>Πρόσβαση στο στάδιο</h3>
      <p>Το σύστημα διαχείρισης κυκλοφορίας στους αυτοκινητοδρόμους θα σας κατευθύνει στο στάδιο. Το λεωφορεία μπορούν να κάνουν χρήση του καθορισμένου χώρου στάθμευσης "Ρarkplatz Gast", τα οχήματα θα κατευθυνθούν στους χώρους στάθμευσης “Parkhauser P1 – P3” της Allianz Arena ως χώρο για τους επισκέπτες. Από εκεί καλύπτετε μια μικρή απόσταση με τα πόδια για την είσοδο "Gast", και από εκεί για τη θέση/κερκίδα σας.</p>
      <p>Για όσους χρησιμοποιούν τα Μέσα Μαζικής Μεταφοράς, επιλέξτε τη γραμμή μετρό “U6” και αποβιβαστείτε στη στάση “Frottmaning”. Σημειώστε ότι το εισιτήριο εισόδου σας στην <b>Allianz Arena δεν σας καλύπτει για τη χρήση των ΜΜΜ στο Μόναχο</b>. Για περισσότερες πληροφορίες σχετικά με εισιτήρια και τιμές, επισκεφτείτε την ιστοσελίδα www.mvv-muenchen.de.</p>
      <h3>Οδηγίες από την Αστυνομία του Μονάχου</h3>
      <p>Στο Μόναχο <b>είναι πάντα ευπρόσδεκτοι οι φιλειρηνικοί φίλαθλοι</b> που λατρεύουν το ποδόσφαιρο και υποστηρίζουν την ομάδα τους. Η Arena προσφέρει όλα όσα χρειάζεστε για να απολαύσετε την επιβλητική ατμόσφαιρα στο στάδιο. Ωστόσο, δρούμε αποφασιστικά και δραστικά απέναντι σε άτομα βίαια ή επιρρεπή σε βίαιες συμπεριφορές. Συγκεκριμένα, <b>μπορεί να τεθούν υπό κράτηση ακόμα και σε πρώιμο στάδιο!</b></p>
      <p>Δίνουμε έμφαση στη συνεργασία και την προετοιμασία σας για την αντιμετώπιση τυχόν προβλημάτων επιλέγοντας τον διάλογο και την ανάληψη ατομικής ευθύνης, πριν καταστεί αναγκαία η παρέμβαση της αστυνομίας. Θα χαρούμε να σας προσφέρουμε κάθε βοήθεια και είμαστε πρόθυμοι να συζητήσουμε μαζί σας ακόμα και πριν την επίσκεψή σας.</p>
      <h3>Διαχωρισμός και συνοδεία φιλάθλων ομάδων</h3>
      <p>Το επιχειρησιακό σκεπτικό της Αστυνομίας του Μονάχου είναι ο επακόλουθος διαχωρισμός και παρακολούθηση των οργανωμένων οπαδών κάθε ομάδας από ένστολους, τόσο στο κέντρο της πόλης όσο και καθοδόν προς την Arena.</p>
      <h3>Έλεγχος πρόσβασης, απαγορευμένα αντικείμενα</h3>
      <p>Όπως συνηθίζεται, οι φιλοξενούμενοι φίλαθλοι <b>θα δεχθούν σωματική έρευνα στις θύρες του σταδίου.</b> Λάβετε υπόψη σας ότι στο κρατίδιο της Βαυαρίας <b>διώκεται</b> η <b>κατοχή μικροποσοτήτων ναρκωτικών</b>, έστω και για προσωπική χρήση. Στο πλαίσιο των κανονισμών που ισχύουν στο στάδιο, <b>απαγορεύονται οι τηλεβόες/ντουντούκες.</b></p>
      <p>Ο γενικός κατάλογος με τα επιτρεπόμενα ή απαγορευμένα αντικείμενα είναι διαθέσιμος στο διαδίκτυο στη διεύθυνση www.allianz-arena.de. Οι συνοδοί φιλάθλων (fan coach) της FC Bayern θα χαρούν να σας παράσχουν εγκαίρως τον πλήρη κατάλογο με τα επιτρεπόμενα αντικείμενα κατόπιν αιτήματος του ΟΣΦΠ.</p>
      <h3>Μέτρα ασφαλείας στο σημείο συγκέντρωσης</h3>
      <p>Η πρόσβαση στο σημείο συγκέντρωσης των φιλοξενούμενων φιλάθλων (away section) ελέγχεται από υπηρεσία ασφαλείας. Επιπλέον δυνάμεις της αστυνομίας θα παρακολουθούν τη διαδικασία εισόδου.</p>
      <p>Στο σημείο συγκέντρωσης αυτό, θα υπάρχει παρουσία ένστολων αστυνομικών δυνάμεων σε όλη τη διάρκεια της αναμέτρησης. Σε περίπτωση και μόνο αν απαιτηθεί κάποια επικοινωνία, όχι μόνο το προσωπικό του σταδίου αλλά και η αστυνομία θα σας προσεγγίσει απευθείας.</p>
      <p>Μετά το τέλος της αναμέτρησης, και ιδίως σε διεθνείς διοργανώσεις, συνηθίζεται η αποκοπή για μικρό χρονικό διάστημα της περιοχής πίσω από τον όγκο των φιλοξενούμενων φιλάθλων. Εάν απαιτηθεί αυτό μετά τη λήξη του αγώνα, θα σας ενημερώσουμε εγκαίρως για αυτό. Τα περίπτερα και οι τουαλέτες θα είναι σαφώς στη διάθεσή σας κατά το χρονικό αυτό διάστημα.</p>
      <h3>Κίνδυνος από τη χρήση ειδών πυροτεχνίας</h3>
      <p>Στο Μόναχο, η<b> χρήση βεγγαλικών κάθε είδους απαγορεύεται αυστηρά από το νόμο</b> και προβλέπεται κατηγορηματικά η <b>δίωξη ων παραβατών.</b></p>
      <p>Οι κίνδυνοι και οι συνέπειες της χρήσης ειδών πυροτεχνίας είναι γνωστοί. Στο πλαίσιο αυτό, σημειώνουμε ότι λειτουργεί κλειστό κύκλωμα τηλεόρασης (CCTV) εντός του σταδίου συνολικά, όσο και στον περιβάλλοντα χώρο.</p>
      <p>Ευχόμαστε στους επισκέπτες μας να έχουν απροβλημάτιστη άφιξη και επιστροφή στο ταξίδι τους, να παρακολουθήσουν μια ευχάριστη και δίκαιη αναμέτρηση και να απολαύσουν την παραμονή τους στο Μόναχο.</p>
      <p>Η Αστυνομία του Μονάχου».</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/sports/story/196291/dyskoli-apostoli-sto-monaxo-gia-ton-olympiako">Δύσκολη αποστολή στο Μόναχο για τον Ολυμπιακό</a>
        </li>
        <li>
          <a href="https://www.cnn.gr/news/sports/story/196245/paok-olympiakos-aneto-diplo-se-epeisodiaki-premiera">ΠΑΟΚ – Ολυμπιακός: Άνετο διπλό σε… επεισοδιακή πρεμιέρα</a>
        </li>
        <li>
          <a href="https://www.cnn.gr/news/sports/story/196034/xanthi-olympiakos-0-0-astoxos-sta-pigadia">Ξάνθη - Ολυμπιακός 0-0: Άστοχος στα Πηγάδια</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/90/olympiakos">ΟΛΥΜΠΙΑΚΟΣ</a>
        </li>
        <li>
          <a href="https://www.cnn.gr/eidhseis/tag/14518/mpagern">ΜΠΑΓΕΡΝ</a>
        </li>
        <li>
          <a href="https://www.cnn.gr/eidhseis/tag/13477/monaxo">ΜΟΝΑΧΟ</a>
        </li>
      </ul>
      <h4>
        <a href="https://www.cnn.gr/eidhseis">Top επικαιρότητα</a>
      </h4>
      <figure>
        <img src="https://cdn.cnngreece.gr/media/com_news/story/2019/11/05/196307/snapshot/2742549.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/04/196259/snapshot/2732587.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/05/196263/snapshot/2463934.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/05/196293/snapshot/2360755.jpg"/>
      </figure>
    </article>
  </body>
</html>