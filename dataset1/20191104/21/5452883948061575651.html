<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.avellinotoday.it/cronaca/rosario-lamberti-domiciliari-stalking.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-04T21:13:00+00:00"/>
    <meta property="og:title" content="Rosario Lamberti ai domiciliari, l'ex compagna lo accusa di stalking"/>
    <meta property="og:description" content="Starà ai legali di Lamberti, adesso, respingere le accuse"/>
  </head>
  <body>
    <article>
      <h1>Rosario Lamberti ai domiciliari, l'ex compagna lo accusa di stalking</h1>
      <h2>Starà ai legali di Lamberti, adesso, respingere le accuse</h2>
      <address><time datetime="2019-11-04T21:13:00+00:00">04 Nov 2019, 21:13</time> by <a rel="author" href="https://www.avellinotoday.it/author/profile/vinicio-marchetti/19852318015826/" target="_blank">Vinicio Marchetti</a></address>
      <figure>
        <video src="https://citynews-avellinotoday.video.stgy.ovh/~media/mp4-hd/12455135570318/movie_20191104_114756-2.mp4"/>
      </figure>
      <p><b>Rosario Lamberti finisce ai domiciliari.</b> I nuovi problemi per il volto di "Dentro la notizia" arrivano dall'ex compagna di quest'ultimo; che lo accusa di stalking.</p>
      <p>Nel pomeriggio del 4 novembre 2019, la Squadra Mobile di Avellino, coadiuvata da personale della Divisione Anticrimine, ha dato esecuzione ad un’Ordinanza applicativa della misura cautelare degli arresti domiciliari, emessa dal G.I.P. del tribunale di Avellino, nei confronti di Lamberti, ritenuto responsabile dei reati di atti persecutori e diffusione illecita di immagini o video sessualmente espliciti (cd “revenge porn“).</p>
      <p>Le indagini coordinate dalla Procura della repubblica hanno avuto ad oggetto le condotte dell’uomo che, a seguito della fine del rapporto sentimentale la donna nello scorso mese di luglio, aveva iniziato ad intraprendere una serie di comportamenti vessatori nei suoi confronti, in particolare utilizzando la piattaforma YOUTUBE e il digitale terrestre, arrivando a minacciare la stessa di diffondere sue foto in atteggiamenti intimi.</p>
      <p>Nei primi giorni di ottobre u.s., all’indagato veniva anche notificato l’Ammonimento emesso dal Questore di Avellino su richiesta della donna, nonostante ciò, però, Rosario Lamberti ha continuato nella propria condotta, mettendo altresì in atto quanto da lei paventato, mostrando nei giorni scorsi, in alcune trasmissioni in diretta, delle foto intime di donna, nella quale la denunciante si era riconosciuta.</p>
      <p>Gli approfondimenti investigativi e l’attività delegata svolta dalla Polizia Giudiziaria, anche attraverso l’analisi dei video incriminati, hanno permesso di delineare compiutamente, il quadro delle vicenda , nella quale sono emersi i gravi indizi di colpevolezza nei confronti di Lamberti.</p>
      <p>Contestualmente al provvedimento restrittivo è stato dato esecuzione ad un decreto di perquisizione emesso dall’Autorità Giudiziaria nei confronti dell’indagato, che ha permesso di rinvenire e sottoporre a sequestro diversi dispositivi elettronici e supporti informatici.</p>
    </article>
  </body>
</html>