<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/utenriks/i/lAaezk/tyskland-vil-forby-terapi-for-aa-omvende-homofile"/>
    <meta property="og:site_name" content="Bergens Tidende"/>
    <meta property="article:published_time" content="2019-11-04T21:25:37+00:00"/>
    <meta property="og:title" content="Tyskland vil forby terapi for å «omvende» homofile"/>
    <meta property="og:description" content="Den tyske regjeringen vil forby såkalt omvendelsesterapi for homofile under 16 år, men ikke for voksne og heller ikke for ungdom over 16 år."/>
  </head>
  <body>
    <article>
      <h1>Tyskland vil forby terapi for å «omvende» homofile</h1>
      <h2>Den tyske regjeringen vil forby såkalt omvendelsesterapi for homofile under 16 år, men ikke for voksne og heller ikke for ungdom over 16 år.</h2>
      <address><time datetime="2019-11-04T21:25:37+00:00">04 Nov 2019, 21:25</time> by <a rel="author">NTB</a></address>
      <p>Helsedepartementet i Berlin opplyste mandag at det jobbes med et forslag som skal presenteres for regjeringen innen året er omme.</p>
      <p>Opposisjonspartiene er glade for initiativet, men er ikke fornøyd med at regjeringen ikke vil forby all bruk av omvendelsesterapi for personer mellom 16 og 18 år. Her ønsker regjeringen å åpne for at metoden kan bli brukt når terapeuten bekrefter at personen som skal behandles, er blitt informert om behandlingen og hvilken risiko den innebærer.</p>
      <p>Brudd på loven skal straffes med opptil ett års fengsel eller store bøter.</p>
      <p>Terapien er et forsøk på å endre en persons seksuelle orientering fra homofil eller bifil til heterofil. Det kan innebære både terapi i familien, bønn eller såkalt djevleutdrivelse.</p>
      <related>
        <h4>Les også</h4>
        <a href="https://www.bt.no/btmeninger/leder/i/GG8b8J/homofile-treng-ikkje-hjelp-til-omvending"/>
        <a href="https://www.bt.no/btmeninger/debatt/i/LAdQpP/forby-omvending-av-homofile"/>
        <a href="https://www.bt.no/btmeninger/debatt/i/WbXjKr/foer-jeg-kom-ut-av-skapet-var-jeg-livredd"/>
        <a href="https://www.bt.no/nyheter/lokalt/i/wP5mX4/som-klinisk-psykolog-vet-jeg-at-homofili-ikke-er-en-sykdom-men-en-pe"/>
        <a href="https://www.bt.no/innenriks/i/4qlWO6/krik-sier-ja-til-at-homofile-og-samboere-kan-vaere-ledere"/>
      </related>
      <ol>
        <li>
          <a href="https://www.bt.no/tag/Tyskland">Tyskland</a>
        </li>
      </ol>
    </article>
  </body>
</html>