<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/2-witnesses-changed-their-statement-sister-abhaya-case"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-04T21:14:00+00:00"/>
    <meta property="og:title" content="സിസ്റ്റര്‍ അഭയ കേസ്‌: രണ്ടുസാക്ഷികള്‍ കൂടി കൂറുമാറി"/>
    <meta property="og:description" content="തിരുവനന്തപുരം: സിസ്റ്റര്‍ അഭയക്കേസില്‍ രണ്ടുസാക്ഷികള്‍ കൂടി കൂറുമാറി. സിസ്റ്റര്‍ എലീറ്റ, പാചകക്കാരി ത്രേസ്യാമ്മ എന്നിവരാണ് കൂറുമാറിയത്. ചെരുപ്പും ശിരോവസ്ത്രവും ഫ്രിഡ്ജിന് സമീപം കണ്ടെന്നായിരുന്നു ഇവര്‍ നല്‍കിയ മൊഴി. ഇതാണ് ഇവര്‍ തിരുവനന്തപുപരം സി.ബി.ഐ കോടതിയില്‍..."/>
  </head>
  <body>
    <article>
      <h1>സിസ്റ്റര്‍ അഭയ കേസ്‌: രണ്ടുസാക്ഷികള്‍ കൂടി കൂറുമാറി</h1>
      <address><time datetime="2019-11-04T21:14:00+00:00">04 Nov 2019, 21:14</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>തിരുവനന്തപുരം: സിസ്റ്റര്‍ അഭയക്കേസില്‍ രണ്ടുസാക്ഷികള്‍ കൂടി കൂറുമാറി. സിസ്റ്റര്‍ എലീറ്റ, പാചകക്കാരി ത്രേസ്യാമ്മ എന്നിവരാണ് കൂറുമാറിയത്. ചെരുപ്പും ശിരോവസ്ത്രവും ഫ്രിഡ്ജിന് സമീപം കണ്ടെന്നായിരുന്നു ഇവര്‍ നല്‍കിയ മൊഴി. ഇതാണ് ഇവര്‍ തിരുവനന്തപുപരം സി.ബി.ഐ കോടതിയില്‍ നിഷേധിച്ചത്.</p>
      <p>നേരത്തെ കേസിലെ അമ്ബതാം സാക്ഷിയായ സിസ്റ്റര്‍ അനുപമ കൂറുമാറിയിരുന്നു. അടുക്കളയില്‍ ചെരുപ്പും ശിരോവസ്ത്രവും കണ്ടെന്നായിരുന്നു ഇവരുടെയും മൊഴി.</p>
      <p>ഇതിന് പിന്നാലെ നാല്‍പ്പതാം സാക്ഷി സിസ്റ്റര്‍ സുദീപയും അന്‍പത്തി മൂന്നാം സാക്ഷി ആനി ജോണും കൂറുമാറി. സംഭവം നടന്ന രാത്രി കിണറ്റില്‍ ഭാരമേറിയ എന്തോ വീഴുന്നതിന്റെ ശബ്ദം കേട്ടു എന്നായിരുന്നു സുദീപ മൊഴി നല്‍കിയിരുന്നത്.</p>
      <p>1982 മാര്‍ച്ച്‌ 27നാണ് സിസ്റ്റര്‍ അഭയയെ കോട്ടയം പയസ് ടെന്‍ത് കോണ്‍വെന്റിലെ കിണറ്റില്‍ മരിച്ച നിലയില്‍ കണ്ടെത്തിയത്. കേസില്‍ ഫാ. തോമസ് കോട്ടൂരും സിസ്റ്റര്‍ സെഫിയുമാണ് പ്രധാനപ്രതികള്‍.</p>
    </article>
  </body>
</html>