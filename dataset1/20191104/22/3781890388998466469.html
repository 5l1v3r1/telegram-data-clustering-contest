<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740016"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T22:00:00+00:00"/>
    <meta property="og:title" content="ผู้แทนมะกันเผย&quot;ทรัมป์&quot;รอเจอ&quot;10ผู้นำ&quot;สมาชิกอาเซียน"/>
    <meta property="og:description" content="ผู้แทนปธน.สหรัฐฯ อวยอาเซียน เผย“ทรัมป์”รอเจอ 10 ผู้นำชาติสมาชิกอาเซียน ต้นปี 63 ที่สหรัฐฯ แย้มรู้สึกถึงแต่ความมีน้ำใจ ความเอื้อเฟื้อ และการให้การต้อนรับอย่างดียิ่ง"/>
  </head>
  <body>
    <article>
      <h1>ผู้แทนมะกันเผย"ทรัมป์"รอเจอ"10ผู้นำ"สมาชิกอาเซียน</h1>
      <address>
        <time datetime="2019-11-04T22:00:00+00:00">04 Nov 2019, 22:00</time>
      </address>
      <p>
        <b>ผู้แทนปธน.สหรัฐฯ อวยอาเซียน เผย“ทรัมป์”รอเจอ 10 ผู้นำชาติสมาชิกอาเซียน ต้นปี 63 ที่สหรัฐฯ แย้มรู้สึกถึงแต่ความมีน้ำใจ ความเอื้อเฟื้อ และการให้การต้อนรับอย่างดียิ่ง</b>
      </p>
      <p>เมื่อวันที่ 4 พ.ย. ที่ศูนย์แสดงสินค้าและการประชุ​มอิมแพ็ค เมืองทองธานี  นายโรเบิร์ต ซี โอไบรอัน ผู้ช่วยประธานาธิบดีสหรัฐอเมริ​กา ด้านความมั่นคงแห่งชาติสหรั​ฐอเมริกา ในฐานะผู้แทนพิเศษของประธานาธิ​บดีสหรัฐอเมริกา กล่าวถึงกรณีที่การประชุมสุ​ดยอดอาเซียน-สหรัฐฯ ครั้งที่ 7 มีผู้นำประเทศสมาชิกอาเซียนเข้​าร่วมเพียง 3 ประเทศ คือไทย ลาว เวียดนาม ขณะที่อีก 7 ประเทศ เป็นรมว.ต่างประเทศ เพราะนายโดนัลด์ ทรัมป์ ประธานาธิบดีสหรัฐฯ ไม่ได้มาร่วมการประชุมเอง  ว่า  ตนรู้สึกถึงแต่ความมีน้ำใจ ความเอื้อเฟื้อ และการให้การต้อนรับอย่างดียิ่​งในระหว่างการพบปะผู้นำอาเซียน รวมถึงผู้นำอื่นๆในอินโด-แปซิฟิ​ก  ตนคิดว่าการประชุมสุดยอดอาเซี​ยน-สหรัฐฯครั้งนี้ ตนได้พบกับนายกรัฐมนตรีอย่างน้​อย 4 คน แม้ผู้นำในชาติสมาชิกอาเซียนทุ​กคนมีตารางงานที่แน่นมาก แต่ตนได้มีโอกาสพบกับผู้นำอาเซี​ยน 7-8 คนระหว่างที่อยู่ที่ประเทศไทย มีการพูดคุยกันเป็นอย่างดี และยังได้ถ่ายทอดข้อความที่​ประธานาธิบดีสหรัฐฯมีถึงผู้​นำประเทศสมาชิกอาเซียนทุกคน รวมถึงคำเชิญให้ไปเยือนสหรั​ฐฯในช่วงต้นปี 2563 นอกจากนี้ ผู้นำหลายท่านได้พูดคุยกั​บประธานาธิบดีสหรัฐฯทางโทรศัพท์​ด้วยเช่นกัน <br/><br/>นายโอไบรอัน กล่าวอีกว่า  อย่างไรก็ตามประธานาธิบดีสหรัฐฯ เคยเดินทางมาเยือนภูมิภาคเอเชี​ยตะวันออกเฉียงใต้แล้วหลายครั้ง และท่านยินดีอย่างยิ่งที่จะได้​พบกับผู้นำชาติสมาชิกอาเซียนอี​กครั้ง แต่สำหรับในครั้งนี้ ตนมาเป็นผู้แทนสหรัฐฯ และเป็นผู้แทนประธานาธิบดีสหรั​ฐฯ คิดว่าสหรัฐฯได้รับการปฏิบัติ​อย่างดีจากชาติพันธมิตรอาเซี​ยนในการประชุมครั้งนี้ มีแต่ความรู้สึกอบอุ่น และรู้สึกถึงน้ำใจ ขณะที่การหารือก็เป็นไปด้วยดี จึงพูดได้ว่าตนไม่ได้รู้สึ​กอะไรเลย<br/> </p>
    </article>
  </body>
</html>