<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545010.html/%D9%81%D8%B9%D8%A7%D9%84%DB%8C%D8%AA-%D9%82%D8%B1%D8%A7%D8%B1%DA%AF%D8%A7%D9%87-%D9%BE%DB%8C%D8%B4%D8%B1%D9%81%D8%AA-%D9%88-%D8%A2%D8%A8%D8%A7%D8%AF%D8%A7%D9%86%DB%8C-%D8%B3%D9%BE%D8%A7%D9%87-%D8%A8%D8%A7-%D8%A7%D8%B9%D8%AA%D8%A8%D8%A7%D8%B1-%D9%82%D8%B1%DB%8C%D8%A8-%D8%B3%D9%87-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%AF%D8%B1-%D8%AF%D9%87%D8%B3%D8%AA%D8%A7%D9%86-%D8%A2%D8%B3%D9%81%DB%8C%D8%AC-%DB%8C%D8%B2%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-04T22:18:00+00:00"/>
    <meta property="og:title" content="فعالیت قرارگاه پیشرفت و آبادانی سپاه با اعتبار قریب سه میلیارد تومان در دهستان آسفیج یزد"/>
    <meta property="og:description" content="فرمانده سپاه الغدیر استان یزد از ده ها طرح قرارگاه پیشرفت و ابادانی سپاه پاسداران انقلاب اسلامی در دهستان آسفیج شهرستان بهاباد بازدید کرد."/>
  </head>
  <body>
    <article>
      <h1>فعالیت قرارگاه پیشرفت و آبادانی سپاه با اعتبار قریب سه میلیارد تومان در دهستان آسفیج یزد</h1>
      <h2>فرمانده سپاه الغدیر یزد خبر داد</h2>
      <address>
        <time datetime="2019-11-04T22:18:00+00:00">04 Nov 2019, 22:18</time>
      </address>
      <p>فرمانده سپاه الغدیر استان یزد از ده ها طرح قرارگاه پیشرفت و ابادانی سپاه پاسداران انقلاب اسلامی در دهستان آسفیج شهرستان بهاباد بازدید کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به به نقل از <a href="http://yazdrasa.ir/home">یزدرسا</a>،‌ پورشمسی فرمانده سپاه الغدیر استان یزد در جریان بازدید از ده ها طرح قرارگاه پیشرفت و ابادانی سپاه پاسداران انقلاب اسلامی در دهستان آسفیج شهرستان بهاباد اظهار کرد: اعتبار هزینه شده قرارگاه در خصوص محرومیت زدایی در دهستان اسفیج مبلغ یک میلیارد و صد میلیون تومان بوده است.</p>
      <p>  وی ضمن ابراز خرسندی از مشارکت های مردمی در این زمینه گفت: در طرح های روستاهای کمکوییه، ده جمال .آسفیج، ده عسکر و آریج خوشبختانه مشارکت مردم و دستگاهها در این پروژه ها به یک میلیارد و هشتصد میلیون تومان در قالب پنجاه پروژه رسیده است.   افزایش راندمان و بهروری روستاها؛ اولویت قرارگاه پیشرفت و آبادانی   دهقان جانشین قرارگاه پیشرفت و آبادانی نیز در حاشیه این بازدید عنوان کرد: پروژه های قرارگاه پیشرفت و آبادانی در این منطقه شامل زیر ساخت های اشتغال، بهره وری آب و عمرانی روستا از جمله احداث بیش از ۱۵ کیلومتر کانال آب کشاورزی بین مزارع، بهسازی ۵۰ واحد دام روستایی،‌ احداث استخر ذخیره آب، خط انتقال برق و غیره بوده است.   وی با بیان اینکه این قرارگاه طرح هایی درزمینها ی فرهنگی، تعلیم وتربیت، سلامت و ایجاد اشتغال و بهبود معیشت روستاهای هدف در دست اقدام دارد اذعان کرد: بهسازی جایگاه های دام روستایی به عنوان یکی از گام های ایجاد بهره وری و افزایش راندمان روستا، تحت نظارت راهبر دام قرارگاه اجرایی شده است.   انتهای پیام/م*</p>
    </article>
  </body>
</html>