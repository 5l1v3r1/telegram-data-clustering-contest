<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638197/%D8%A7%D9%BE%D9%84%DB%8C%DA%A9%DB%8C%D8%B4%D9%86-%D9%81%D8%B1%D8%B3%DA%A9%D9%88-%D8%A7%D8%AF%D9%88%D8%A8%DB%8C-%D8%A8%D8%B1%D8%A7%DB%8C-%D9%88%DB%8C%D9%86%D8%AF%D9%88%D8%B2-%D9%85%D9%86%D8%AA%D8%B4%D8%B1-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T22:13:00+00:00"/>
    <meta property="og:title" content="اپلیکیشن فرسکو ادوبی برای ویندوز منتشر شد"/>
    <meta property="og:description" content="فرسکو اپلیکیشنی مخصوص نقاشی و طراحی به‌شمار می‌آید که ادوبی از انتشار رسمی آن روی سیستم‌عامل ویندوز مایکروسافت خبر داده است."/>
  </head>
  <body>
    <article>
      <h1>
        <a href="https://www.bultannews.com/fa/news/638197/%D8%A7%D9%BE%D9%84%DB%8C%DA%A9%DB%8C%D8%B4%D9%86-%D9%81%D8%B1%D8%B3%DA%A9%D9%88-%D8%A7%D8%AF%D9%88%D8%A8%DB%8C-%D8%A8%D8%B1%D8%A7%DB%8C-%D9%88%DB%8C%D9%86%D8%AF%D9%88%D8%B2-%D9%85%D9%86%D8%AA%D8%B4%D8%B1-%D8%B4%D8%AF">اپلیکیشن فرسکو ادوبی برای ویندوز منتشر شد</a>
      </h1>
      <h2>فرسکو اپلیکیشنی مخصوص نقاشی و طراحی به‌شمار می‌آید که ادوبی از انتشار رسمی آن روی سیستم‌عامل ویندوز مایکروسافت خبر داده است.</h2>
      <address><time datetime="2019-11-04T22:13:00+00:00">04 Nov 2019, 22:13</time> by <a rel="author">بولتن نیوز | bultannews.com</a></address>
      <p><b>گروه IT: ادوبی فرسکو</b> (Adobe Fresco)، اپلیکیشن ویژه‌ی ادوبی برای <b>نقاشی </b>و<b> رنگ‌آمیزی</b> است که اوایل سال جاری میلادی برای آیپد منتشر شد. این اپلیکیشن که استقبال به‌نسبت خوبی از آن به‌عمل آمده، قرار است روی <b>ویندوز</b> منتشر شود. براساس اعلام رسمی، نسخه‌ی ویندوز فرسکو همچون نسخه‌ی آیپد برای مشترکان سرویس <b>Adobe Creative Cloud</b> به‌صورت رایگان و برای بقیه در ازای پرداخت ماهانه<b> ۱۰ دلار</b> در دسترس قرار می‌گیرد.   <br/>به گزارش بولتن نیوز به نقل از زومیت، طبق اطلاعات رسمی منتشرشده از سوی ادوبی، اولین نسخه‌ی فرسکو برای ویندوز به‌صورت ویژه برای دستگاه‌هایی که دارای قلم لمسی هستند (نظیر <b>مایکروسافت سرفیس پرو</b> یا <b>Wacom MobileStudio Pro</b>) طراحی شده است.<br/><br/>ادوبی در کنار فرسکو، قابلیت جدیدی را معرفی کرده است که به‌لطف آن می‌توان<b> فایل‌های PSD</b> را بین<b> فتوشاپ</b> و <b>فرسکو</b> منتقل کرد؛ قابلیتی که به کاربران امکان می‌دهد فایل‌های جدید را در فرسکو بسازند و آن‌ها را به‌سادگی به فتوشاپ منتقل کنند (و برعکس). نسخه‌ی ویندوز فرسکو همچون نسخه‌ی <b>آیپد</b> از قابلیت موردبحث به‌طور کامل پشتیبانی می‌کند.<br/><br/>ادوبی اوایل سال ۲۰۱۹ گفته بود که روی نسخه‌ی ویژ‌ه‌ای از فرسکو برای دستگاه‌های مبتنی بر آرم نظیر <b>سرفیس پرو X</b> کار می‌کند. فعلا جزئیات جدیدی از این نسخه منتشر نشده و نمی‌دانیم که قرار است در چه تاریخی به‌صورت رسمی روی دستگاه‌های مبتنی بر آرم در دسترس قرار گیرد.</p>
    </article>
  </body>
</html>