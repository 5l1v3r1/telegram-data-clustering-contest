<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/besen-ekshn-v-novi-iskr-iliyan-podivya-i-smeni-fizionomiyata-na-gadzheto-a-tya_news707402.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T22:45:00+00:00"/>
    <meta property="og:title" content="Бесен екшън в Нови Искър: Илиян подивя и смени физиономията на гаджето, а тя..."/>
    <meta property="og:description" content="Драмата се разиграла през уикенда след пореден битов скандал между 30-годишния Илиян и Йоана, които били заедно от дълго време"/>
  </head>
  <body>
    <article>
      <h1>Бесен екшън в Нови Искър: Илиян подивя и смени физиономията на гаджето, а тя...</h1>
      <h2>Драмата се разиграла през уикенда след пореден битов скандал между 30-годишния Илиян и Йоана, които били заедно от дълго време</h2>
      <address>
        <time datetime="2019-11-04T22:45:00+00:00">04 Nov 2019, 22:45</time>
      </address>
      <p>https://blitz.bg/obshtestvo/besen-ekshn-v-novi-iskr-iliyan-podivya-i-smeni-fizionomiyata-na-gadzheto-a-tya_news707402.html Blitz.bg</p>
      <figure>
        <img src="https://static.blitz.bg/documents/thumbnails/730/201611/1479980003-shutterstock-520415887.jpg"/>
        <figcaption>Снимка: Shutterstock</figcaption>
      </figure>
      <p><b>30-годишен жител на столичния квартал Нови Искър смени физиономията на приятелката си след побой, а насинената жена издейства ограничителна заповед срещу насилника, за да се спаси от тормоза. </b><br/><br/>Драмата се разиграла през уикенда след пореден битов скандал между 30-годишния Илиян и Йоана, които били заедно от дълго време, пише <a href="https://trafficnews.bg/obshtestvo/sofiianets-nasini-priiatelkata-si-tia-izvadi-ogranichitelna-159560/">TrafficNews</a>.<br/><br/>Разбеснялият се мъж е бил задържан от полицията вчера за срок от 24 часа.<br/><br/>Екипът ни потърси за коментар пострадалата жена в дома й, където я откри с посинено око, буза и разбити устни. Йоана обясни, че е предприела необходимите мерки, подала е сигнал в полицията и е извадила нужните документи за случилото се. <br/><br/>„Ако някой е решил нещо да ми направи, вашата статия няма да го спре. Това, което се е случило не е системно и никога преди не е ставало. Той просто си изпусна нервите и не е искал да направи подобно нещо”, заяви Йоана. Тя дори отказа да признае, че синините по лицето и са именно от партньора й.<br/><br/>Родителите я обаче потвърдиха, че на дъщеря им е нанесен побой. „Ще го пуснат от ареста и така, животът продължава”, лаконично заяви бащата на Йоана.<br/><br/>Майката също обясни, че вчера дъщеря й се е прибрала насинена и причината за нараняванията по лицето и са именно проблем с приятеля й Илиян.<br/><br/>„Всички двойки имат проблеми. За побой не мога да говоря, но синя не сме я виждали никога преди, само това мога да кажа. Тя не споделя много” допълни притеснената родителка.<br/><br/>На въпрос дали знаят Илиян да е употребявал наркотици или алкохол в големи количества, майката на момичето отговори така:„Познаваме го и е идвал вкъщи много пъти. Ние сме го уважавали заради това, че е с нея. В дома ни е пил най-много по една бира”.<br/><br/>Бащата на Йоана разбрал за случилото се днес чак днес на обяд. Родителите на 24-годишното момиче видимо изглеждаха притеснени и обясниха, че са им минали всякакви мисли през главата, но изчакват дъщеря им да сподели какво точно е станало и как се е стигнало до тази ситуация.  <br/><br/>Най-големите им страхове са какво ще направи Илиян след като излезе от ареста, ако реши, че иска да продължи връзката с Йоана. </p>
    </article>
  </body>
</html>