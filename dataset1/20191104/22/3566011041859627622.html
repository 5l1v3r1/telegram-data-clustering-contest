<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545015.html/%D9%85%D8%AD%D9%88%D8%B7%D9%87-%D8%B3%D8%A7%D8%B2%DB%8C-%D9%88-%D9%86%D9%85%D8%A7%DB%8C-%D8%A8%D8%A7%D8%BA-%D9%85%D9%88%D8%B2%D9%87-%D8%AF%D9%81%D8%A7%D8%B9-%D9%85%D9%82%D8%AF%D8%B3-%D8%A8%D9%87%D9%85%D9%86-%D9%85%D8%A7%D9%87-%D8%A8%D9%87-%D9%BE%D8%A7%DB%8C%D8%A7%D9%86-%D9%85%DB%8C-%D8%B1%D8%B3%D8%AF--%D8%B1%D9%88%D9%86%D8%AF-%D8%AA%DA%A9%D9%85%DB%8C%D9%84%DB%8C-%D8%A8%D8%A7%D8%BA-%D9%85%D9%88%D8%B2%D9%87-%D8%AF%D9%81%D8%A7%D8%B9-%D9%85%D9%82%D8%AF%D8%B3-%D8%A7%D8%B3%D8%AA%D8%A7%D9%86-%D9%85%D8%B1%DA%A9%D8%B2%DB%8C-%D8%A8%D8%A7-%D8%AC%D8%AF%DB%8C%D8%AA-%D8%AF%D9%86%D8%A8%D8%A7%D9%84-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-04T22:52:00+00:00"/>
    <meta property="og:title" content="محوطه سازی و نمای باغ موزه دفاع مقدس بهمن ماه به پایان می رسد/ روند تکمیلی باغ موزه دفاع مقدس استان مرکزی با جدیت دنبال می شود"/>
    <meta property="og:description" content="استاندار مرکزی با بیان اینکه ساخت باغ موزه دفاع مقدس استان بیش از یازده سال متوقف شده بود گفت: به برکت همت ها و اراده های جهادی در استان امروز روند این پروژه شرایط مطلوبی را طی می کند و تلاش می شود تا بهمن ماه امسال محوطه سازی و نمای این طرح به پایان برسد."/>
  </head>
  <body>
    <article>
      <h1>محوطه سازی و نمای باغ موزه دفاع مقدس بهمن ماه به پایان می رسد/ روند تکمیلی باغ موزه دفاع مقدس استان مرکزی با جدیت دنبال می شود</h1>
      <h2>در نشست شورای هماهنگی حفظ آثار و نشر ارزش های دفاع مقدس مطرح شد؛</h2>
      <address>
        <time datetime="2019-11-04T22:52:00+00:00">04 Nov 2019, 22:52</time>
      </address>
      <p>استاندار مرکزی با بیان اینکه ساخت باغ موزه دفاع مقدس استان بیش از یازده سال متوقف شده بود گفت: به برکت همت ها و اراده های جهادی در استان امروز روند این پروژه شرایط مطلوبی را طی می کند و تلاش می شود تا بهمن ماه امسال محوطه سازی و نمای این طرح به پایان برسد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://diyareaftab.ir/">دیار آفتاب</a>؛ سید علی آقازاده استاندار مرکزی عصر امروز در نشست شورای هماهنگی حفظ آثار و نشر ارزش های دفاع مقدس استان مرکزی با اشاره به اینکه از زمان جلسه قبلی تاکنون ما برگزاری موفق کنگره ملی نقش امام خمینی(ره) در دفاع مقدس و ۶۲۰۰ شهید استان را شاهد بودیم گفت: جا دارد برگزاری موفق این کنگره ملی را به تمامی دستگاه هایی که در روند برگزاری این رویداد مهم به خصوص سپاه روح الله و اداره کل حفظ آثار و نشر ارزش های دفاع مقدس تبریک بگوییم.</p>
      <p>وی با توجه به محدودیتهای منابع مالی ملی و استانی در طی این دو سال اخیر بیان داشت: ما با شرایط واقعا حساس کار تکمیل باغ موزه دفاع مقدس را شروع کردیم و امروز هم که شرایط اقتصادی کشور در حال حساسی به سر می برد باید به این شرایط توجه شود.</p>
      <p>استاندار مرکزی با بیان اینکه ساخت باغ موزه دفاع مقدس استان بیش از یازده سال متوقف شده بود افزود: به برکت همت ها و اراده های جهادی در استان امروز روند این پروژه شرایط  مطلوبی را طی می کند و تلاش می شود تا بهمن ماه امسال محوطه سازی و نمای این طرح به پایان برسد.</p>
      <p>وی روند طی شده در باغ موزه دفاع مقدس را نشان از روحیه انقلابی و توجه ویژه مدیران استان به ارزش های ناب انقلاب اسلامی و دفاع مقدس دانست و گفت: اگر امروز کارهای این پروژه مهم به این شکل انجام می شود نشان از اولا اعتقادات قلبی و اعتقادی سایر مدیران و دوما اهمیت مجموعه استان مرکزی به این موضوع است که قابل توجه می باشد.</p>
      <p>آقازاده با اشاره به اینکه باید شرایط وحدت و انسجام بین سایر مدیران استان حفظ شود افزود: امیدواریم در سایه انسجام و وحدنی که بین مسئولین استان که هم اکنون شاهد هستیم باغ موزه دفاع مقدس را به زودی به پایان برسانیم چراکه این پروژه اهمیت زیادی برای مجموعه استان دارد.</p>
      <p>استاندار مرکزی خاطر نشان کرد: به دلیل شرایط بحرانی اقتصاد کشور نیاز است سایر ظرفیت های موجود در استان از جمله خیرین و واحدهای تولیدی که می توانند در  تکیمل باغ موزه نقش داشته باشند، استفاده شود.</p>
      <p>مدیرکل بنیاد حفظ آثار و نشر ارزش های دفاع مقدس استان مرکزی:</p>
      <p>
        <b>روند تکمیلی باغ موزه دفاع مقدس استان مرکزی با جدیت دنبال می شود.</b>
      </p>
      <p> مصطفی مشایخی مدیرکل بنیاد حفظ آثار و نشر ارزش های دفاع مقدس استان مرکزی نیز در این نشست با اشاره به روند پیشرفت باغ موزه دفاع مقدس گفت: عملیات اجرایی باغ موزه دفاع مقدس استان بیش از ۷۵ درصد پیشرفت فیزیکی دارد و روند تکمیلی این طرح فرهنگی با جدیت دنبال می شود.</p>
      <p>وی افزود: دیوار حائل با ۷۵ درصد، اجرای سنگ فرش محوطه ۵۰ درصد، فضای سبز ۵۰ درصد، اجرای بلوک ۹۰ درصد، اسکلت بلوک ۹۵ درصد، المان اصلی طرح ۹۰‌درصد، ساختمان گالری ۵۰ درصد و اجرای مخزن آب فضای سبز باغ موزه دفاع مقدس استان مرکزی ۳۰ درصد پیشرفت فیزیکی دارد.</p>
      <p>مدیرکل بنیاد حفظ آثار و نشر ارزش های دفاع مقدس استان مرکزی ادامه داد: هم اکنون بخش‌های نگارخانه، باغ ایرانی، کانال ارتباطی، یادمان شهدا، فضای سبز، ساختمان اداری، اسنادی و سالن آمفی‌تئاتر مجموعه باغ‌موزه دفاع مقدس استان مرکزی مورد بهره‌برداری قرار گرفته و عملیات محوطه‌سازی این طرح فرهنگی نیز از سوی شهرداری کلانشهر اراک در حال انجام است.</p>
      <p>مشایخی اظهار داشت: بخش دوم باغ موزه استان نیز شامل مجموعه گالری‌ها است که عملیات اجرایی آن کلید خورده و ۳۰ درصد پیشرفت فیزیکی دارد و اعتبار مورد نیاز بیشتر برای این بخش باید تامین شود.</p>
      <p>مدیرکل بنیاد حفظ آثار و نشر ارزش های دفاع مقدس استان مرکزی خاطر نشان کرد: مجموعه گالری باغ‌موزه دفاع مقدس در ۴۲ غرفه طراحی شده که اسناد و عکس‌های نقش استان مرکزی در بخش‌های مختلف صنعتی، خدماتی و پشتیبانی مردمی در هشت سال دفاع مقدس در آن به نمایش گذاشته می‌شود.</p>
      <p>انتهای پیام/ </p>
    </article>
  </body>
</html>