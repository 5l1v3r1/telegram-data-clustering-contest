<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/04/abd-paris-iklim-sozlesmesinden-ciktigini-bm-ye-resmen-bildirdi"/>
    <meta property="og:site_name" content="euronews"/>
    <meta property="article:published_time" content="2019-11-04T22:56:47+00:00"/>
    <meta property="og:title" content="ABD, Paris iklim sözleşmesinden çıktığını BM'ye resmen bildirdi"/>
    <meta property="og:description" content="Amerika Birleşik Devletleri ABD) yönetimi, Paris İklim Sözleşmesi'nden çıktığını resmen Birleşmiş Milletler'e bildirdi."/>
  </head>
  <body>
    <article>
      <h1>ABD, Paris iklim sözleşmesinden çıktığını BM'ye resmen bildirdi</h1>
      <address><time datetime="2019-11-04T22:56:47+00:00">04 Nov 2019, 22:56</time> by <a rel="author">Euronews  </a></address>
      <p>Amerika Birleşik Devletleri ABD) yönetimi, Paris İklim Sözleşmesi'nden çıktığını resmen Birleşmiş Milletler'e (BM) bildirdi.</p>
      <p>ABD Dışişleri Bakanı Mike Pompeo, yaptığı yazılı açıklamada, Washington yönetiminin 2017 yılında imzalanan anlaşmadan çıkma kararının bugün BM'ye sunulduğunu söyledi.</p>
      <p>Pompeo, "ABD, bugün Paris İklim Sözleşmesi'nden çıkışı sürecini resmen başlattı. Anlaşmalara uygun olarak ABD, BM'ye konuyla ilgili resmi tebligatı sundu. Sözleşmeden çıkış, tebligatın resmen sunulmasının ardından bir yıl sonra gerçekleşecek." dedi.</p>
      <figure>
        <iframe data-src="https://twitter.com/euronewses/status/1191455541052289024" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Pompeo, ülkesinin sözleşmeden çıkacak olmasına rağmen uluslararası ortaklarıyla küresel ısınmayla mücadeledeki çalışmalarının süreceğini söyledi.</p>
      <p>Amerikalı Başkan Donald Trump, seçim kampanyası boyunca iklim değişikliğini hurafe olarak tanımlamıştı.</p>
      <p>Trump 1 Haziran’da, istihdamı baltaladığı ve ülke ekonomisine zarar vereceği gerekçesiyle Paris Anlaşması’ndan çekileceklerini duyurmuştu.</p>
      <p>“Anlaşmanın iklim değişikliğiyle mücadeleyi değil, diğer ülkelere ABD’ye karşı ekonomik avantaj kazandırmayı amaçladığını” savunan Trump, anlaşmanın Amerikan ekonomisine 3 trilyon Dolar ve 6,5 milyon istihdam kaybına yol açacağını iddia etmişti.</p>
      <p>ABD'nin sözleşmeden çıkışı gelecek seçimlerin ardından 4 Kasım 2020'den sonra gerçekleşecek.</p>
      <ul>
        <li>
          <a href="https://tr.euronews.com/2017/08/05/abd-paris-iklim-anlasmasindan-resmen-cekiliyor">ABD Paris İklim Anlaşması'ndan resmen çekiliyor</a>
        </li>
        <li>
          <a href="https://tr.euronews.com/2018/04/25/macron-baska-bir-gezegenimiz-yok">Macron: Başka bir gezegenimiz yok</a>
        </li>
      </ul>
    </article>
  </body>
</html>