<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902429/mazzu-steekt-zich-niet-weg-bij-genk-geen-excuus-ik-ging-ermee-akkoord-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-04T22:04:00+00:00"/>
    <meta property="og:title" content="Mazzu steekt zich niet weg bij Genk: 'Geen excuus, ik ging ermee akkoord'"/>
    <meta property="og:description" content="De resultaten bij KRC Genk zijn dit seizoen niet altijd even goed. Felice Mazzu ligt bij heel wat fans niet meer in de bovenste schuif, maar de trainer maakt zich voorlopig weinig zorgen over zijn baanzekerheid."/>
  </head>
  <body>
    <article>
      <h1>Mazzu steekt zich niet weg bij Genk: 'Geen excuus, ik ging ermee akkoord'</h1>
      <address>
        <time datetime="2019-11-04T22:04:00+00:00">04 Nov 2019, 22:04</time>
      </address>
      <p>
        <b>De resultaten bij KRC Genk zijn dit seizoen niet altijd even goed. Felice Mazzu ligt bij heel wat fans niet meer in de bovenste schuif, maar de trainer maakt zich voorlopig weinig zorgen over zijn baanzekerheid.</b>
      </p>
      <p>Genk verloor afgelopen weekend met 2-0 van KAS Eupen. De landskampioen vinden we pas terug op de dertiende plaats. "Ik weet dat de resultaten niet goed zijn en dat het spel niet zo goed is. Maar ik blijf werken zoals in het begin van het seizoen. Ik ben rustig", aldus de trainer van KRC Genk tegenover <a href="https://sporza.be/nl/2019/11/04/mazzu-voor-liverpool/">Sporza</a>.</p>
      <aside>Lees meer<br/><a href="https://www.voetbalprimeur.be/nieuws/902365/-mazzu-straalt-niet-uit-dat-hij-het-gaat-oplossen-bij-krc-genk-.html?itm_source=www.voetbalprimeur.be&amp;itm_medium=highlighted-content">'Mazzu straalt niet uit dat hij het gaat oplossen bij KRC Genk'</a></aside>
      <p>Is de trainer ontgoocheld in zijn spelersgroep? "Nee", stelt hij duidelijk. "Ik kan niet zeggen dat ik ontgoocheld ben. Ik ben niet gelukkig met hoe we spelen, maar dat is ook mijn verantwoordelijkheid. Ik probeer mezelf en mijn spelers te verbeteren."</p>
      <aside>Lees meer<br/><a href="https://www.voetbalprimeur.be/nieuws/902402/klopp-uit-grote-bewondering-voor-krc-genk-ik-wil-de-club-bedanken-.html?itm_source=www.voetbalprimeur.be&amp;itm_medium=highlighted-content">Klopp heeft niets dan lof vor KRC Genk: "Ik wil de club bedanken"</a></aside>
      <p><b>Mazzu zoekt geen excuses</b><br/>Met Leandro Trossard en Ruslan Malinovsky verdween er deze zomer afgelopen mooi volk bij de landskampioen. "Dat is geen excuus voor mij. In het begin van het seizoen ben ik akkoord gegaan met de samenstelling van de kern. Als het moeilijk gaat, moet ik dat ook blijven doen. We moeten gewoon keihard werken."</p>
    </article>
  </body>
</html>