<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18538891-printul-charles-implicat-intr-un-scandal-ce-vizeaza-o-pictura-monet-falsa"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-04T22:00:00+00:00"/>
    <meta property="og:title" content="Prinţul Charles, implicat într-un scandal ce vizează o pictură Monet falsă"/>
    <meta property="og:description" content="The Prince’s Foundation, o organizaţie caritabilă înfiinţată de prinţul Charles, a împrumutat de la omul de afaceri James Stunt o pictură de Claude Monet, în valoare de 64 de milioane de dolari, însă un falsificator de artă, Tony Tetro, susţine că el este autorul lucrării, potrivit Mediafax."/>
  </head>
  <body>
    <article>
      <h1>Prinţul Charles, implicat într-un scandal ce vizează o pictură Monet falsă</h1>
      <address><time datetime="2019-11-04T22:00:00+00:00">04 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18538891/2/d.jpg"/>
      </figure>
      <p>The Prince’s Foundation, o organizaţie caritabilă înfiinţată de prinţul Charles, a împrumutat de la omul de afaceri James Stunt o pictură de Claude Monet, în valoare de 64 de milioane de dolari, însă un falsificator de artă, Tony Tetro, susţine că el este autorul lucrării, potrivit Mediafax.</p>
      <p>Un falsificator de artă american afirmă că el este autorul tabloului expus la Dumfries House, sediul fundaţiei, nu artistul impresionist francez din secolului al XIX-lea.</p>
      <p>Alte două picturi, ce le-ar aparţine lui Pablo Picasso şi Salvador Dali, ar fi fost falsificate, acestea având o valoare de 54 de milioane de dolari, respectiv 27 de milioane de dolari.</p>
      <p>Acestea se numără printre cele 17 tablouri împrumutate fundaţiei de omul de afaceri James Stunt, fostul soţ al fotomodelului Petra Ecclestone.</p>
      <p>"Dumfries House împrumută opere de artă ocazional, de la indivizi şi organizaţii. Este extrem de regretabil că autenticitatea acestor picturi, ce nu mai pot fi văzute acum, este pusă sub semnul întrebării", a declarat un purtător de cuvânt al The Prince's Foundation.</p>
      <p>Artistul american Tony Tetro, care a fost condamnat la şase ani de închisoare pentru falsificarea unor picturi, a declarat că el este autorul operei de artă pe care i-a vândut-o lui James Stunt. Potrivit lui Tetro, Stunt ar fi achiziţionat alte 10 picturi falsificate de la el.</p>
      <p>"Îţi poţi impresiona prietenii cu picturile mele, îţi poţi decora casa cu ele, dar nu ar putea trece niciodată de examinarea atentă a unui expert", a declarat Tetro.</p>
      <p>Pe de altă parte, Stunt a insistat că "niciunul dintre lucrurile lui nu este un fals".</p>
      <p>The Prince's Foundation este o organizaţie caritabilă înfiinţată în 1986 de prinţul moştenitor Charles de Wales. The Prince's Foundation este parte a The Prince's Charities, un grup de ONG-uri pe care le prezidează prinţul Charles.</p>
      <related>
        <a href="https://www.descopera.ro/cultura/17993402-un-tablou-fals-botticelli-s-a-dovedit-a-fi-autentic"/>
      </related>
      <related>
        <a href="https://www.descopera.ro/cultura/17670531-tabloul-tulcea-picasso-declarat-fals"/>
      </related>
      <related>
        <a href="https://www.descopera.ro/dnews/16967302-un-videoclip-fals-cu-superluna-transmis-pe-facebook-a-fost-vizionat-de-peste-16-milioane-de-ori"/>
      </related>
      <related>
        <a href="https://www.descopera.ro/stiinta/16809458-cum-facem-diferenta-dintre-un-zambet-fals-si-unul-real"/>
      </related>
      <related>
        <a href="https://www.descopera.ro/dnews/16153130-cum-deosebesti-adevarul-de-fals-topul-presei-de-calitate"/>
      </related>
      <related>
        <a href="https://www.descopera.ro/dnews/15556698-rasturnare-de-situatie-la-numai-o-saptamana-de-la-lansare-mega-autobuzul-revolutionar-al-chinezilor-ar-putea-fi-un-fals"/>
      </related>
      <related>
        <a href="https://www.descopera.ro/cultura/15501391-un-fragment-de-papirus-in-care-se-sugera-ca-iisus-a-fost-casatorit-s-a-dovedit-a-fi-de-fapt-un-fals-foto"/>
      </related>
      <related>
        <h4>Citeşte şi</h4>
        <a href="https://www.descopera.ro/cultura/18523752-skateboarding-in-cehoslovacia-comunista-si-povestea-unui-fals-chelner"/>
        <a href="https://www.descopera.ro/cultura/18338944-organizatorii-expozitiei-banksy-la-bucuresti-raspund-dupa-listarea-manifestarii-ca-fals-o-exagerare"/>
        <a href="https://www.descopera.ro/cultura/18283952-fals-jurnal-de-supravietuire-de-ruxandra-sararu-o-carte-pe-zi"/>
        <a href="https://www.descopera.ro/cultura/17993402-un-tablou-fals-botticelli-s-a-dovedit-a-fi-autentic"/>
      </related>
    </article>
  </body>
</html>