<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638220/%D9%86%DA%AF%D8%A7%D8%B1%D8%B4-%D9%82%D8%A7%D9%86%D9%88%D9%86-%D8%A7%D8%B3%D8%A7%D8%B3%DB%8C-%D8%AC%D8%AF%DB%8C%D8%AF-%D8%B3%D9%88%D8%B1%DB%8C%D9%87-%DA%A9%D9%84%DB%8C%D8%AF-%D8%AE%D9%88%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T22:58:00+00:00"/>
    <meta property="og:title" content="نگارش قانون اساسی جدید سوریه کلید خورد"/>
    <meta property="og:description" content="کارگروه نگارش قانون اساسی جدید سوریه فعالیت خود را امروز (دوشنبه) در نمایندگی سازمان ملل متحد در ژنو سوئیس آغاز کرد."/>
  </head>
  <body>
    <article>
      <h1>
        <a href="https://www.bultannews.com/fa/news/638220/%D9%86%DA%AF%D8%A7%D8%B1%D8%B4-%D9%82%D8%A7%D9%86%D9%88%D9%86-%D8%A7%D8%B3%D8%A7%D8%B3%DB%8C-%D8%AC%D8%AF%DB%8C%D8%AF-%D8%B3%D9%88%D8%B1%DB%8C%D9%87-%DA%A9%D9%84%DB%8C%D8%AF-%D8%AE%D9%88%D8%B1%D8%AF">نگارش قانون اساسی جدید سوریه کلید خورد</a>
      </h1>
      <h2>کارگروه نگارش قانون اساسی جدید سوریه فعالیت خود را امروز (دوشنبه) در نمایندگی سازمان ملل متحد در ژنو سوئیس آغاز کرد.</h2>
      <address><time datetime="2019-11-04T22:58:00+00:00">04 Nov 2019, 22:58</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، در این کارگروه ۱۵ نماینده دولت <b>سوریه</b>، ۱۵ نفر از مخالفان دولت و ۱۵ تن دیگر از جامعه مدنی و مستقلین این کشور حضور دارند.</p>
      <p>«احمد الکزبری» رئیس هیئت نمایندگی <b>دولت</b> سوریه پیشتر اعلام کرده بود که قرار است فعالیت کارگروه نگارش قانون اساسی در ژنو یک هفته به طول بیانجامد و این جلسات پشت درهای بسته برگزار خواهد شد.</p>
      <p>این مقام سوری همچنین اعلام کرده بود که پیشتر در نشست کمیته ۱۵۰ نفره تدوین قانون اساسی خط مشی و دستور کار این کارگروه مشخص شده است.</p>
      <p>شورای امنیت سازمان ملل متحد ۲۸ آذر ماه ۱۳۹۴ قطعنامه شماره ۲۲۵۴ را با عنوان "نقشه راه عملیات انتقال سیاسی در سوریه" با اجماع اعضا تصویب کرده‌ بود.</p>
      <p>در همین حال «گیر پدرسون» نماینده ویژه سازمان ملل در امور سوریه جمعه گذشته در جمع خبرنگاران از توافق اعضای کمیته قانون اساسی جدید سوریه بر سر دستور کار و همچنین ترکیب کارگروه نگارش این قانون خبر داده بود.</p>
      <p>پیش از این نیز نخستین نشست کمیته قانون اساسی سوریه چهارشنبه گذشته در ژنو، با نظارت سازمان ملل متحد و مشارکت تمامی ۱۵۰ عضو این کمیته و با حضور پدرسون نماینده ویژه این سازمان در امور سوریه برگزار شد.</p>
    </article>
  </body>
</html>