<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638204/%D9%84%D9%88%DA%AF%D9%88%DB%8C-%D8%AC%D8%AF%DB%8C%D8%AF-%D9%81%DB%8C%D8%B3-%D8%A8%D9%88%DA%A9-%D9%85%D8%B9%D8%B1%D9%81%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T22:25:00+00:00"/>
    <meta property="og:title" content="لوگوی جدید فیس بوک معرفی شد"/>
    <meta property="og:description" content="فیس بوک از لوگوی جدید خود رونمایی کرد. بر اساس اعلام فیسبوک، این لوگو به گونه ای طراحی شده که نشان دهنده تفاوت میان اپلیکیشن ها و کمپانی مادر باشد."/>
  </head>
  <body>
    <article>
      <h1>
        <a href="https://www.bultannews.com/fa/news/638204/%D9%84%D9%88%DA%AF%D9%88%DB%8C-%D8%AC%D8%AF%DB%8C%D8%AF-%D9%81%DB%8C%D8%B3-%D8%A8%D9%88%DA%A9-%D9%85%D8%B9%D8%B1%D9%81%DB%8C-%D8%B4%D8%AF">لوگوی جدید فیس بوک معرفی شد</a>
      </h1>
      <h2>فیس بوک از لوگوی جدید خود رونمایی کرد. بر اساس اعلام فیسبوک، این لوگو به گونه ای طراحی شده که نشان دهنده تفاوت میان اپلیکیشن ها و کمپانی مادر باشد.</h2>
      <address><time datetime="2019-11-04T22:25:00+00:00">04 Nov 2019, 22:25</time> by <a rel="author">بولتن نیوز | bultannews.com</a></address>
      <p><b>گروه IT: لوگوی جدید فیسبوک</b> در معرض دید عموم قرار گرفت. این شرکت که در گذشته در برنامه های <b>اینستاگرام</b> و<b> واتساپ</b> از عبارت<b> from Facebook</b> استفاده کرده بود، هم اکنون از لوگوی جدید خود برای این بخش استفاده می کند. این لوگو تنها عبارت <b>فیس بوک</b> را شامل می شود. فایل گیف منتشر شده، این لوگو را در رنگ های مختلف نشان می دهد که با توجه به اپلیکیشن های تحت مالکیت آن تغییر رنگ می دهد.   <br/>به گزارش بولتن نیوز به نقل از کلیک، برای مثال رنگ سبز نشان دهنده واتساپ، رنگ آبی نشان دهنده فیسبوک و رنگ مایل به صورتی نشان دهنده اینستاگرام است. در هفته های آینده این لوگوی جدید در محصولات فیسبوک و همچنین برای بازاریابی این <b>شبکه اجتماعی</b> مورد استفاده قرار می گیرد.  </p>
      <figure>
        <video src="https://www.bultannews.com/files/fa/news/1398/8/13/1192197_567.gif" autoplay="" loop=""/>
      </figure>
      <p>فیس بوک همیشه از لوگوی خود برای <b>نمایش چندین سرویس</b> استفاده کرده است. این شبکه اجتماعی که از 15 سال پیش در بازار حضور دارد، هم اکنون بیش از هر زمان دیگری دارای زیرمجموعه است. این موضوع خود باعث تغییر لوگوی فیسبوک شده است.<br/><br/>فیسبوک به این موضوع اشاره کرده که هدف از استفاده از عبارت<b> from Facebook</b> این بوده که کاربران بدانند تمام این اپلیکیشن ها دارای یک تیم هستند. لوگوی جدید بدین منظور طراحی شده که تفاوت میان اپلیکیشن های تحت مالکیت فیسبوک و کمپانی مادر را به نمایش بگذارد. فیسبوک می‌ خواهد با لوگوی جدید این موضوع را گوشزد کند که تنها یک شبکه اجتماعی نیست.  </p>
      <figure>
        <img src="https://www.bultannews.com/files/fa/news/1398/8/13/1192196_421.jpeg"/>
      </figure>
      <p>فیس بوک قصد دارد در آینده نزدیک وارد بازار <b>ارزهای دیجیتال</b> شود، اقدامی که تا به امروز با مخالفت های شدیدی از سوی دولت های کشورهای مختلف مواجه شده است.</p>
    </article>
  </body>
</html>