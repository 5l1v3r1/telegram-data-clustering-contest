<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638200/%D8%BA%D8%AF%D9%87-%D9%BE%D8%B1%D9%88%D8%A7%D9%86%D9%87%E2%80%8C%D8%A7%DB%8C-%DA%A9%D9%87-%D8%B4%D9%85%D8%A7-%D8%B1%D8%A7-%DA%86%D8%A7%D9%82-%D9%88-%DA%A9%D8%B3%D9%84-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T22:04:00+00:00"/>
    <meta property="og:title" content="غده پروانه‌ای که شما را چاق و کسل می‌کند"/>
    <meta property="og:description" content="یک متخصص تغذیه درباره عملکرد غده تیروئید و موادغذایی مضر برای کمک کاری تیروئید توضیح داد."/>
  </head>
  <body>
    <article>
      <h1>
        <a href="https://www.bultannews.com/fa/news/638200/%D8%BA%D8%AF%D9%87-%D9%BE%D8%B1%D9%88%D8%A7%D9%86%D9%87%E2%80%8C%D8%A7%DB%8C-%DA%A9%D9%87-%D8%B4%D9%85%D8%A7-%D8%B1%D8%A7-%DA%86%D8%A7%D9%82-%D9%88-%DA%A9%D8%B3%D9%84-%D9%85%DB%8C%E2%80%8C%DA%A9%D9%86%D8%AF">غده پروانه‌ای که شما را چاق و کسل می‌کند</a>
      </h1>
      <h2>یک متخصص تغذیه درباره عملکرد غده تیروئید و موادغذایی مضر برای کمک کاری تیروئید توضیح داد.</h2>
      <address><time datetime="2019-11-04T22:04:00+00:00">04 Nov 2019, 22:04</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، پیام فرح بخش، متخصص تغذیه در گفت‌وگو با خبرنگار حوزه بهداشت و درمان گروه علمی پزشكی باشگاه خبرنگاران جوان، در خصوص اینکه کم کاری و پرکاری تیروئید چه میزان در کاهش و یا افزایش وزن افراد می‌تواند تاثیر گذار باشد، گفت: بیماری‌های تیروئید با متابولیسم بدن در ارتباط هستند، به طوری که در افراد مبتلا به کم کاری تیروئید یا پر کاری تیروئید ناخودآگاه سوخت و ساز یا متابولیسم بدن دچار اختلال و فرددچار اضافه وزن می‌شود.</p>
      <p>وی بیان کرد: افزایش وزن که بر اثر اختلال در عملکرد تیروئید برای افراد ایجاد می‌شود، حدودا ۱۰ درصد است و برای رفع چاقی افراد باید مراقبت‌های اولیه از جمله رعایت رژیم غذایی مناسب و مصرف دارو‌های گواتر را انجام دهند، متاسفانه برخی افراد از دریافت رژیم غذایی اجتناب می‌کنند،</p>
      <p>
        <b>علائم کم کاری و پرکاری تیروئید</b>
      </p>
      <p>فرح بخش در ادامه بیان کرد: افرادی که دچار کم کاری تیروئید هستند به نسبت سایر افراد روند کاهش وزن کندتری دارند، در واقع باید برای تنظیم عملکرد این غده پروانه ای شکل واقع در جلوی سیب گلوی افراد که باعث کاهش و یا افزایش وزن بدن افراد می شود، علاوه بر مصرف قرص‌های کنترل تیروئید که عملکرد این غده را بهبود می بخشند، رژیم غذایی مناسب نیز باید رعایت شود.</p>
      <p>فرح بخش تصریح کرد: از عمده ترین مشکلات در غدد تیروئید کم یا زیاد شدن ترشح هورمون های تیروئیدی است که بی قراری، خستگی و کاهش و افزایش وزن را برای افراد در بر دارد، همچنین ترشح بیش از اندازه هورمون های تیروئید باعث پرکاری تیروئید می شود و همچنین اگر هورمون کمتر از حد لازم ترشح شود کم کاری تیروئید را به همراه دارد، علائم این بیماری بسیار پر مخاطره است در حالی که روند صورت تشخیص و درمان به موقع می تواند بیماری های تیروئیدی را به خوبی کنترل کند.</p>
      <p>وی در پایان یاد آور شد: افرادی که مبتلا به کم کاری تیروئید هستند باید از مصرف برخی غذا‌ها و خوراکی‌هایی نظیر شکر ، غذاهای چرب و سرخ کرده و قهوه ، خوراکی‌های حاوی گواتروژن شامل کلم خام، شلغم خام، کرفس خام و آجیل و لوبیا و سویا اجتناب کنند.</p>
    </article>
  </body>
</html>