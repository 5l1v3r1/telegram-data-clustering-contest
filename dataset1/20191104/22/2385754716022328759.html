<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595733/katexomenaxiliades-oi-mi-eggegrammenoi-ergazomenoi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-04T22:44:00+00:00"/>
    <meta property="og:title" content="Κατεχόμενα:Χιλιάδες οι μη εγγεγραμμένοι εργαζόμενοι"/>
    <meta property="og:description" content="Μεταξύ 8 με 10 χιλιάδες υπολογίζεται ο αριθμός των μη εγγεγραμμένων εργαζομένων στα κατεχόμενα.   Όπως μεταδίδεται από τα κατεχόμενα, η λεγόμενη..."/>
  </head>
  <body>
    <article>
      <h1>Κατεχόμενα:Χιλιάδες οι μη εγγεγραμμένοι εργαζόμενοι</h1>
      <address><time datetime="2019-11-04T22:44:00+00:00">04 Nov 2019, 22:44</time> by <a rel="author">sigmalive</a></address>
      <p>Μεταξύ 8 με 10 χιλιάδες υπολογίζεται ο αριθμός των μη εγγεγραμμένων εργαζομένων στα κατεχόμενα.</p>
      <p>Όπως μεταδίδεται από τα κατεχόμενα, η λεγόμενη «βουλή» των κατεχομένωνενέκρινε ομόφωνα τον περί αλλοδαπών και μετανάστευσης (τροποποιητικό) «νόμο» ο οποίος αποσκοπεί στην εγγραφή μη εγγεγραμμένων εργαζομένων. Στη ψηφοφορία δεν συμμετείχαν 20 «βουλευτές».</p>
      <p>Ο λεγόμενος «υπουργός Εργασίας και Κοινωνικής Ασφάλισης» Faiz Sucuoglu δήλωσε ότι το ποσοστό των μη εγγεγραμμένων εργαζομένων το 2019 ήταν 20,44%, που αποτελεί το υψηλότερο ποσοστό που καταγράφηκε στα κατεχόμενα.<br/><br/>Είπε ακόμη ότι μετά τη δημοσίευση του «νόμου» στην λεγόμενη «επίσημη εφημερίδα» των κατεχομένων, οι μη εγγεγραμμένοι εργαζόμενοι πρέπει να υποβάλουν αίτηση για εγγραφή μέσα σε 30 ημέρες, αφού πρώτα πληρώσουν πρόστιμο 475 ευρώ, που αποτελεί τον ελάχιστο μισθό.</p>
      <p>ΠΗΓΗ: ΚΥΠΕ</p>
    </article>
  </body>
</html>