<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/companii/15-ani-de-business-magazin-ce-asteptari-au-oamenii-de-afaceri-de-la-urmatorii-15-ani-de-business-in-romania-azi-dorin-pena-cisco-romania-18540454"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-04T22:04:00+00:00"/>
    <meta property="og:title" content="15 ani de Business MAGAZIN. Ce aşteptări au oamenii de afaceri de la următorii 15 ani de business în România. Azi, Dorin Pena, Cisco România"/>
    <meta property="og:description" content="În octombrie 2004, prima ediţie a Business MAGAZIN ieşea din tipar, iar de atunci, revista a crescut odată cu comunitatea românească de business. Am ales să sărbătorim cu o ediţie specială a revistei, de 100 de pagini şi cu un articol de copertă în care am adresat liderilor afacerilor câte o întrebare despre trecut şi o alta despre viitor."/>
  </head>
  <body>
    <article>
      <h1>15 ani de Business MAGAZIN. Ce aşteptări au oamenii de afaceri de la următorii 15 ani de business în România. Azi, Dorin Pena, Cisco România</h1>
      <address>
        <time datetime="2019-11-04T22:04:00+00:00">04 Nov 2019, 22:04</time>
      </address>
      <p>În octombrie 2004, prima ediţie a Business MAGAZIN ieşea din tipar, iar de atunci, revista a crescut odată cu comunitatea românească de business. Am ales să sărbătorim cu o ediţie specială a revistei, de 100 de pagini şi cu un articol de copertă în care am adresat liderilor afacerilor câte o întrebare despre trecut şi o alta despre viitor.</p>
      <p>Ce spune Dorin Pena, director general al Cisco România:</p>
      <p>
        <b>Cum aţi descrie ultimii 15 ani de business în România (şi pentru dvs.)?</b>
      </p>
      <p>Au fost 15 ani extraordinari, în care am avut foarte multe realizări şi am învăţat multe lucruri – atât din reuşite, cât şi din eşecuri. În ceea ce priveşte compania noastră, am avut un impact pozitiv asupra societăţii, prin dezvoltarea a două direcţii pe care le considerăm esenţiale: educaţia şi transferul de tehnologie. Am construit o echipă entuziastă, profesionistă şi muncitoare, şi o comunitate (clienţi şi parteneri) stabilă şi de încredere.</p>
      <p>
        <b>Cum credeţi că vor fi următorii 15 ani pentru businessul românesc (sau ce îi doriţi acestuia)?</b>
      </p>
      <p>E dificil să fac predicţii pentru următorul an, iar pe următorii 15 ani e aproape imposibil. Mi-aş dori ca businessurile şi oamenii să îmbrăţişeze tehnologia din ce în ce mai mult şi să o folosească în scopuri constructive.</p>
      <p>Businessul românesc are un potenţial extraodinar, atâta vreme cât punem accent pe profesionalism, construcţie sănătoasă şi muncă. Mi-aş dori ca România să devină un centru de servicii de tehnologie cu valoare adăugată mare, în care se inovează şi care, în acelaşi timp, este sprijin şi pentru dezvoltarea ţării. Ioana Matei</p>
      <p>Citiţi mai multe declaraţii ale liderilor afacerilor din România în ediţia curentă a <a href="https://www.businessmagazin.ro/">Business MAGAZIN</a>.</p>
    </article>
  </body>
</html>