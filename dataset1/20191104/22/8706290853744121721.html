<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/mpouz/682313/meta-ton-onasi-tha-ginei-molieros-o-fasoulisme-skinotheti-ton-liv"/>
    <meta property="og:site_name" content="enikos.gr"/>
    <meta property="article:published_time" content="2019-11-04T22:45:00+00:00"/>
    <meta property="og:title" content="Μετά τον Ωνάση θα γίνει... Μολιέρος ο Φασουλής,με σκηνοθέτη τον Λιβαθινό"/>
    <meta property="og:description" content="Ότι ο νέος καλλιτεχνικός διευθυντής του Εθνικού Θεάτρου Δημήτρης Λιγνάδης «έκλεισε» για του χρόνου τον Στάθη Λιβαθινό..."/>
  </head>
  <body>
    <article>
      <h1>Μετά τον Ωνάση θα γίνει... Μολιέρος ο Φασουλής,με σκηνοθέτη τον Λιβαθινό</h1>
      <address>
        <time datetime="2019-11-04T22:45:00+00:00">04 Nov 2019, 22:45</time>
      </address>
      <p>ΑΠΑΓΟΡΕΥΜΕΝΗ ΑΤΖΕΝΤΑ</p>
      <p>ΑΠΟΚΛΕΙΣΤΙΚΟ</p>
      <p>Του ΒΑΣΙΛΗ ΜΠΟΥΖΙΩΤΗ</p>
      <p>Ότι ο νέος καλλιτεχνικός διευθυντής του Εθνικού Θεάτρου Δημήτρης Λιγνάδης «έκλεισε» για του χρόνου τον Στάθη Λιβαθινό που κρατούσε μέχρι πρόσφατα το... τιμόνι της πρώτης κρατικής σκηνής μας το γνωρίζεις ήδη. Αυτό που δεν ξέρεις και έρχομαι να το... προδώσω εγώ, είναι πως ο εξαίρετος Λιβαθινός θα ανεβάσει το δυνατό έργο «Μολιέρος» του Μιχαήλ Μπουλγκάκοφ με τον άξιο Σταμάτη Φασουλή στον ομώνυμο ρόλο! Για φέτος γίνονταν αρχικά τα «μαγειρέματα» και τελικά,όπως μαθαίνω από έγκυρη πηγή μου, η φιλόδοξη δουλειά «κλείστηκε»για τη σεζόν 2020-2021. Ο «Μολιέρος» είναι ένα από τα σημαντικότερα θεατρικά έργα του Ρώσου συγγραφέα Μιχαήλ Μπουλγκάκοφ και “φωτίζει” τα τελευταία χρόνια της ζωής του μεγάλου συγγραφέα, ηθοποιού και θιασάρχη Ζαν-Μπατίστ Ποκλεν, που έμεινε στην ιστορία με το όνομα Μολιέρος, ήταν ίσως τα πιο έντονα αλλά και τα πιο δημιουργικά, γιατί προκάλεσαν το δέος και το θαυμασμό του κοινού, αλλά και τον πιο λυσσαλέο πόλεμο των θρησκόληπτων του βασιλικού περιβάλλοντος και των «διαδρόμων».</p>
      <p>Ο Μπουλγκάκοφ καταγράφει σε αυτό, λεπτό προς λεπτό τη ζωή και τα πάθη του ίδιου του Μολιέρου και του θιάσου του. Αξίζει να σημειώσουμε ότι το έργο αυτό ανέβηκε για πρώτη φορά στη χώρα μας από τον Λιβαθινό στην Πειραματική Σκηνή του Εθνικού Θεάτρου με τους εξαίρετους Δημήτρη Ήμελλο,Βασίλη Ανδρέου,Νίκο Καρδώνη, Νίκο Γιαλελή, Στάθη Γράμψα, Δημήτρη Παπανικολάου,Ελένη Ρουσσινού Ναταλία Στυλιανού, Άρη Τρουπάκη κ.α.</p>
      <p>Για την ώρα πάντως ο Φασουλής σαρώνει τη σκηνή του “Παλλάς” ως Ωνάσης στην υπερπαραγωγή “Ωνάσης: τα θέλω όλα” στην οποία υπέγραψε το έξοχο κείμενο και την άρτια σκηνοθεσία. Ο ίδιος κεντά ερμηνεύοντας τον Έλληνα κροίσο στην γερή παράσταση-που για την καλύτερη εξυπηρέτηση του κοινού η διάρκειά της μειώθηκε κατά είκοσι λεπτά,όπως σήμερα ενημερωθήκαμε με δελτίο τύπου των “Θεατρικών Σκηνών”.Δίπλα του στην εν λόγω δουλειά ο Φασουλής έχει τους Μέμο Μπεγνή,Κατερίνα Παπουτσάκη, Δήμητρα Ματσούκα,Ευγενία Δημητροπούλου, Αγησίλαο Μικελάτο,Δημήτρη Γκοτσόπουλο,Τζένη Σκαρλάτου κ.α.</p>
      <related>
        <h4>σχετικά άρθρα</h4>
        <a href="http://www.enikos.gr/mpouz/682298/oi-protes-photografies-kappa-mesimerli-apo-to-talgko-pou-erchetai%0A%20%20%20%20%0A"/>
        <a href="http://www.enikos.gr/mpouz/682172/proso-olotachos-gia-premiera-gia-to-ommata-dakromena-nees-apoklei%0A%20%20%20%20%0A"/>
        <a href="http://www.enikos.gr/mpouz/681454/bikame-stis-proves-ton-trion-adelfon-pou-etoimazei-sto-kthve-o-gk%0A%20%20%20%20%0A"/>
        <a href="http://www.enikos.gr/mpouz/681431/rantevou-stinkalyva-tou-barmpa-thoma%0A%20%20%20%20%0A"/>
        <a href="http://www.enikos.gr/mpouz/681247/ta-prota-klik-apo-ton-tsaro-me-ti-makria-geneiada-tis-karmen-roun%0A%20%20%20%20%0A"/>
        <a href="http://www.enikos.gr/mpouz/681092/agnoristos-o-kouris-stoukoutrouli-to-gamo-dipla-stin-karydi-apokl%0A%20%20%20%20%0A"/>
        <a href="http://www.enikos.gr/mpouz/681085/me-ta-matia-ton-megalon-koritsion-oi-protes-photografies%0A%20%20%20%20%0A"/>
        <a href="http://www.enikos.gr/mpouz/681052/i-metamorfosi-tis-karampeti-mazi-me-apokleistika-klik-apo-tin-lul%0A%20%20%20%20%0A"/>
        <a href="http://www.enikos.gr/mpouz/680404/o-fasoulis-egine-onasis-o-athlos-se-ena-kontra-rolo%0A%20%20%20%20%0A"/>
      </related>
    </article>
  </body>
</html>