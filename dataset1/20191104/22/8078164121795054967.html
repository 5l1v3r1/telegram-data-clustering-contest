<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/sport/19_novembre_05/supercoppa-nuovo-arabia-saudita-juve-lazio-riad-2212-stadio-sara-aperto-donne-429c6a6a-ffe3-11e9-86c6-d2f1a0d8af2e.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-04T22:00:00+00:00"/>
    <meta property="og:title" content="Supercoppa di nuovo in Arabia Saudita: Juve-Lazio a Riad il 22/12. Lo stadio sarà aperto alle donne"/>
    <meta property="og:description" content="Accettata la richiesta della Lega: tutti i settori saranno aperti anche al pubblico femminile. Squadre in campo alle 17.45 ora italiana"/>
  </head>
  <body>
    <article>
      <h1>Supercoppa di nuovo in Arabia Saudita: Juve-Lazio a Riad il 22/12. Lo stadio sarà aperto alle donne</h1>
      <h2>Accettata la richiesta della Lega: tutti i settori saranno aperti anche al pubblico femminile. Squadre in campo alle 17.45 ora italiana</h2>
      <address><time datetime="2019-11-04T22:00:00+00:00">04 Nov 2019, 22:00</time> by <a rel="author">Redazione Sport</a></address>
      <p>Dopo l’edizione 2018 (<a href="https://www.corriere.it/sport/19_gennaio_16/supercoppa-juventus-milan-1-0-ronaldo-decide-traversa-cutrone-fa141182-19bd-11e9-8af3-37b4f370f434.shtml">disputata il 16 gennaio 2019</a>, nella foto Ap la premiazione dei vincitori), la Supercoppa italiana torna in Arabia Saudita, e questa volta lo stadio sarà aperto alle donne in tutti i settori: la sfida tra la vincitrice dello scudetto e la vincitrice di Coppa Italia, Juventus-Lazio, si giocherà a Riad e non più a Gedda, il 22 dicembre, alle 17.45 ora italiana. Rispetto all’edizione 2018, a Gedda, passo in avanti sul fronte dei diritti: la Lega ha chiesto e ottenuto che il pubblico femminile abbia accesso a tutti i settori, e non solo ad alcuni dedicati.</p>
    </article>
  </body>
</html>