<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/companii/zf-30-de-ani-de-business-3-generatii-de-antreprenori-dorel-goia-teraplast-18540698"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-04T22:07:00+00:00"/>
    <meta property="og:title" content="ZF 30 de ani de business. 3 generaţii de antreprenori: Dorel Goia, TeraPlast"/>
    <meta property="og:description" content="Ziarul financiar la 21 de ani"/>
  </head>
  <body>
    <article>
      <h1>ZF 30 de ani de business. 3 generaţii de antreprenori: Dorel Goia, TeraPlast</h1>
      <address><time datetime="2019-11-04T22:07:00+00:00">04 Nov 2019, 22:07</time> by <a rel="author" href="https://www.zf.ro/autor/alina-elena-vasiliu" target="_blank">Alina-Elena Vasiliu</a></address>
      <p>Ziarul financiar la 21 de ani</p>
      <p>DOREL GOIA, acţionarul grupului producător de mate­ria­le de construcţii TeraPlast, este unul dintre cei mai dis­creţi oameni de afaceri de pe plan local şi, totodată, unul din­tre cei mai importanţi antreprenori clujeni. În afară de TeraPlast, Dorel Goia este partener şi în compania de con­struc­ţii ACI Cluj, controlată de mai mulţi antreprenori lo­cali, printre care Ioan Aşchilean şi Horia Ciorcilă, şi mai deţine, de asemenea, lanţul de 46 de restaurante şi brutării La Casa, pornit în 2014. Ca un pionier al capitalismului ro­mâ­nesc, Dorel Goia a trecut prin toate etapele dezvoltării busi­nessului local în ultimele trei decenii şi are deja în spate ex­pe­rienţa necesară pentru a sfătui noile generaţii de antreprenori.</p>
      <p><b>DOREL GOIA, acţionarul grupului producător de materiale de construcţii TeraPlast</b>: Un antreprenor tânăr ar trebui să citească tot timpul, să-şi aleagă modele, să aibă reguli pe care să le respecte şi să şi le asume. Să citească este extrem de important pentru a fi informat şi pentru a putea conduce la rândul său. Indiscutabil, tineretul de până în 40 de ani este cel care duce România mai departe, atât în plan economic, cât şi în plan politic. Sper să se petreacă cât mai repede schimbul de generaţii, iar într-o societate condusă de ei să vorbim mai mult de economie, educaţie, inovaţie şi mai puţin de politică, pentru că doar aşa o să ne depăşim condiţia de penultima ţară din Europa la nivelul de bunăstare. Trebuie să devenim o ţară din care tinerii emigrează rar.</p>
    </article>
  </body>
</html>