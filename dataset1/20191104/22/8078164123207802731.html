<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/19_novembre_05/morto-omero-antonutti-attore-feticcio-fratelli-taviani-f48eeb50-ffbe-11e9-86c6-d2f1a0d8af2e.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-04T22:00:00+00:00"/>
    <meta property="og:title" content="È morto Omero Antonutti, attore feticcio dei fratelli Taviani"/>
    <meta property="og:description" content="È scomparso a 84 anni : divenne celebre con «Padre Padrone» della coppia di registi nel 1977. E diede la sua voce in «Guerre Stellari»"/>
  </head>
  <body>
    <article>
      <h1>È morto Omero Antonutti, attore feticcio dei fratelli Taviani</h1>
      <h2>È scomparso a 84 anni dopo una lunga malattia: divenne celebre con «Padre Padrone» della coppia di registi nel 1977. ma si distinse anche come doppiatore</h2>
      <address><time datetime="2019-11-04T22:00:00+00:00">04 Nov 2019, 22:00</time> by <a rel="author">Redazione Online</a></address>
      <p>È morto, all’età di 84 anni, a Udine, Omero Antonutti. Attore di cinema e teatro fu celebre soprattutto per i film con i fratelli Taviani, in particolare in Padre Padrone del 1977 e poi come doppiatore, nelle saghe del Signore degli Anelli e Guerre Stellari.</p>
      <h4>Con i Taviani</h4>
      <p>Nato a Basiliano, in Friuli Antonutti esordisce nel cinema nel 1966 con una piccola parte in Le piacevoli notti con Vittorio Gassman, Gina Lollobrigida e Ugo Tognazzi. Nel 1974 fa parte del cast di Processo per direttissima e Fatevi vivi, la polizia non interverrà, ma il suo primo ruolo di spessore è del 1977, quando viene aappunto scritturato per il ruolo del padre di Gavino Ledda in Padre padrone di Paolo e Vittorio Taviani. La collaborazione con i due fratelli registi prosegue nel 1982 con La notte di San Lorenzo e nel 1984 con Kaos. L’attività di Antonutti fin dagli anni settanta prosegue alternando cinema e teatro, oltre al lavoro di doppiaggio.</p>
      <h4>Gli ultimi lavori</h4>
      <p>Tra gli altri film, ricordiamo Farinelli - Voce regina di Ge’rard Corbiau, Un eroe borghese di Michele Placido, I banchieri di Dio - Il caso Calvi di Giuseppe Ferrara e Tu ridi ancora dei fratelli Taviani. Tra le produzioni recenti, la miniserie televisiva Sacco e Vanzetti, N - Io e Napoleone, La ragazza del lago e, nel 2008, Miracolo a Sant’Anna. Infine, è stata la voce narrante nel film La legge degli spazi bianchi, regia di Mauro Caputo, tratto da un racconto di Giorgio Pressburger, presentato alla mostra di Venezia nel 2019.</p>
    </article>
  </body>
</html>