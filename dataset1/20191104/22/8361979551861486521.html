<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/v-2020-roci-kilkist-derzhsluzhbovciv-zmenshitsya-na-10-novini-ukrajini-50051602.html"/>
    <meta property="og:site_name" content="НВ"/>
    <meta property="article:published_time" content="2019-11-04T22:29:00+00:00"/>
    <meta property="og:title" content="Наступного року уряд зменшить кількість держслужбовців на 10% - Гончарук"/>
    <meta property="og:description" content="Побажання президента України Володимира Зеленського зменшити витрати на фінансування державних чиновників на 10% закладено в проекті державного бюджету на наступний рік."/>
  </head>
  <body>
    <article>
      <h1>Наступного року уряд зменшить кількість держслужбовців на 10% - Гончарук</h1>
      <h2>Побажання президента України Володимира Зеленського зменшити витрати на фінансування державних чиновників на 10% закладено в проекті державного бюджету на наступний рік.</h2>
      <address>
        <time datetime="2019-11-04T22:29:00+00:00">04 Nov 2019, 22:29</time>
      </address>
      <p>Про це заявив прем'єр-міністр України Олексій Гончарук в ефірі <a href="https://www.youtube.com/watch?v=IE-jCKgcYfc&amp;list=PLD3A76B6F97CB8430&amp;index=4">Свободи слова</a> на ICTV.</p>
      <p>За словами глави уряду, всі необхідні кроки для цього вже прораховані.</p>
      <p>«Ми передбачаємо, що наступного року ми зменшимо на 10%, а то й більше відсотків кількість державних службовців; кількість функцій зменшаться ще на більший відсоток», — заявив Гончарук.</p>
      <p>За словами прем'єра, головна економія передбачається «за рахунок застосування IT-інструментів, тобто сучасних баз данних, які дозволять нам економити час і мати більш точні дані».</p>
      <p>«Ми зараз як держава оперуємо надзвичайно неточними і надзвичайно неякісними даними. Рівень похибки іноді жахає. У наступному році у нас має з’явитися єдина централізована база даних, в якій ми будемо бачити скільки у нас учнів, скільки у нас студентів… Тобто ми будемо розуміти які соціальні категорії яким чином корелюють між собою, для того, щоб планувати державну соціальну політику, для того, щоб мати можливість робити притомні нормальні розрахунки», — пояснив Гончарук.</p>
      <p>Читайте також:<br/><a href="https://nv.ua/ukr/biz/economics/u-kabmini-pidtverdili-priynyattya-derzhbyudzhetu-2020-do-drugogo-chitannya-novini-ukrajini-50051387.html">&amp;nbspКабмін схвалив держбюджет-2020 до другого читання</a></p>
      <p>Також він зазначив, що наступного року планується зробити перепис населення «максимально з урахуваням онлайн-інструментів».</p>
      <p>«Ми очікуємо, що цей рік — це такий рік інвентаризації і кадрового оновлення, а наступний рік — це рік для України, підготовки до економічного стрибка», — сказав Гончарук.</p>
    </article>
  </body>
</html>