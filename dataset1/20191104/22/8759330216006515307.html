<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902435/ten-hag-ik-blijf-dit-seizoen-sowieso-bij-ajax-en-wil-me-nu-op-chelsea-richten-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-04T22:57:00+00:00"/>
    <meta property="og:title" content="Ten Hag heeft (nog) geen trek in Bayern München= &quot;Wil me nu richten op Chelsea&quot;"/>
    <meta property="og:description" content="Erik ten Hag blijft dit seizoen gewoon bij Ajax. Dat zegt de trainer van de Amsterdammers op de persconferentie voorafgaand aan het Champions League-treffen met Chelsea. Bayern München zou Ten Hag willen aanstellen als opvolger van de ontslagen Niko Kovac."/>
  </head>
  <body>
    <article>
      <h1>Ten Hag heeft (nog) geen trek in Bayern München= "Wil me nu richten op Chelsea"</h1>
      <address>
        <time datetime="2019-11-04T22:57:00+00:00">04 Nov 2019, 22:57</time>
      </address>
      <p>
        <b>Erik ten Hag blijft dit seizoen gewoon bij Ajax. Dat zegt de trainer van de Amsterdammers op de persconferentie voorafgaand aan het Champions League-treffen met Chelsea. Bayern München zou Ten Hag willen aanstellen als opvolger van de ontslagen Niko Kovac.</b>
      </p>
      <p>Ten Hag werd al snel gevraagd naar zijn toekomst tijdens de <a href="https://www.youtube.com/watch?v=hIGQTOuUgBo">persconferentie</a>. "Ik maak het seizoen zeker af bij Ajax en verder richt ik me op Chelsea", is het duidelijke antwoord van de Ajax-trainer. "Dat ze interesse in me zouden hebben streelt me, maar daar wil ik het dan ook bij laten." Verder wilde Ten Hag het niet over de geruchten hebben en verwees hij naar het statement dat hij aan het begin van de persconferentie maakte.</p>
      <aside>Lees meer<br/><a href="https://www.voetbalprimeur.be/nieuws/902376/kritiek-op-qatar-trainingskamp-als-er-club-is-die-verzuipt-in-geld-is-het-ajax-.html?itm_source=www.voetbalprimeur.be&amp;itm_medium=highlighted-content">Kritiek op Qatar-trainingskamp: 'Als er club is die verzuipt in geld is het Ajax'</a></aside>
      <p>De trainer van de Amsterdammers meldde dan ook dat hij veel respect heeft voor Chelsea. "Een goed team, waar we het moeilijk tegen zullen gaan krijgen. Dat lijkt me duidelijk. We moeten nauwkeuriger zijn en betere keuzes maken om te kunnen winnen. Alle spelers zijn fit en zijn inzetbaar, dus we gaan zien wie we opstellen. Dat ga ik natuurlijk nog niet prijsgeven, maar er zijn opties."</p>
      <aside>Lees meer<br/><a href="https://www.voetbalprimeur.be/nieuws/902278/bild-bayern-m-nchen-zet-hoofdtrainer-kovac-per-direct-op-straat.html?itm_source=www.voetbalprimeur.be&amp;itm_medium=highlighted-content">Bayern München grijpt in en zet hoofdtrainer Kovac per direct op straat</a></aside>
    </article>
  </body>
</html>