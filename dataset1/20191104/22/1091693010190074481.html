<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cucina.corriere.it/notizie/cards/guida-michelin-2020-tutti-pronostici-possibile-terza-stella-milano/edizione-2020-numeri-l-attesa_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-04T22:00:00+00:00"/>
    <meta property="og:title" content="Guida Michelin 2020, tutti i pronostici e la possibile terza stella a Milano"/>
    <meta property="og:description" content="La Cucina del Corriere della Sera ti offre migliaia di ricette, una guida per scegliere i migliori vini e consigli per cucinare in modo sano e gustoso."/>
  </head>
  <body>
    <article>
      <h1>Guida Michelin 2020, tutti i pronostici e la possibile terza stella a Milano</h1>
      <address><time datetime="2019-11-04T22:00:00+00:00">04 Nov 2019, 22:00</time> by <a rel="author">Redazione Cook</a></address>
      <p>La conta delle stelle sta per ricominciare: il 6 novembre la guida Michelin, temutissimo (dagli chef) indirizzario con i ristoranti migliori d’Italia e Bibbia di ogni appassionato di cucina, verrà presentata al Teatro municipale di Piacenza. Con tante novità. Intanto la location: per Piacenza si tratta di un debutto, terza città dopo Milano e Parma in cui si svolge la cerimonia. Poi i numeri: l’edizione 2020 è la 65esima, un traguardo importante per la guida Rossa, diretta in Italia da Sergio Lovrinovich e a livello internazionale da Gwendal Poullennec. Tanta attesa, naturalmente, per i nuovi riconoscimenti: a oggi in Italia ci sono 367 ristoranti stellati, di cui 318 con una stella (l’anno scorso le new entry furono 29), 39 con due stelle, 10 con tre (l’ultimo a conquistarla, nella guida 2019, è stato il marchigiano Mauro Uliassi).</p>
      <figure>
        <img src="https://cucina.corriere.it/methode_image/2019/11/05/Cucina/Foto%20Cucina%20-%20Trattate/Teatro-Municipale_Piacenza_01-1440x900-kEuE-U3150553941936ycE-593x443@Corriere-Web-Sezioni.jpg?v=201911051831"/>
      </figure>
      <aside>Scheda 1 di 11<br/><br/>INDIETRO<a href="https://cucina.corriere.it/notizie/cards/guida-michelin-2020-tutti-pronostici-possibile-terza-stella-milano/bartolini-leemann-guida-caso-milano.shtml"> AVANTI</a></aside>
    </article>
  </body>
</html>