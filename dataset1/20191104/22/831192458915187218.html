<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/apokalypsi-vomva-gia-ton-dimitri-alexandroy-kai-tin-maria-kalavria-i-neari-kalloni-to-rantevoy-sto-kolonaki-kai-i-proti-sovari-krisi-meta-apo-3-chronia-schesis/"/>
    <meta property="og:site_name" content="europost.gr"/>
    <meta property="article:published_time" content="2019-11-04T22:30:16+00:00"/>
    <meta property="og:title" content="Αποκάλυψη βόμβα για τον Δημήτρη Αλεξάνδρου και την Μαρία Καλάβρια! Η νεαρή καλλονή, το ραντεβού στο Κολωνάκι και η πρώτη σοβαρή κρίση μετά από 3 χρόνια σχέσης!…"/>
    <meta property="og:description" content="Η πληροφορία, από εγκυρότατη κιόλας πηγή, έσκασε σαν βόμβα, και επιβεβαιώθηκε κι από δεύτερο αυτόπτη μάρτυρα! Ο Δημήτρης Αλεξάνδρου εθεάθη στο Κολωνάκι με μια πανέμορφη νεαρή με την οποία, όπως μας μετέφεραν, ήταν πολύ διαχυτικός. Οι"/>
  </head>
  <body>
    <article>
      <h1>Αποκάλυψη βόμβα για τον Δημήτρη Αλεξάνδρου και την Μαρία Καλάβρια! Η νεαρή καλλονή, το ραντεβού στο Κολωνάκι και η πρώτη σοβαρή κρίση μετά από 3 χρόνια σχέσης!…</h1>
      <address>
        <time datetime="2019-11-04T22:30:16+00:00">04 Nov 2019, 22:30</time>
      </address>
      <p>Η πληροφορία, από εγκυρότατη κιόλας πηγή, έσκασε σαν βόμβα, και επιβεβαιώθηκε κι από δεύτερο αυτόπτη μάρτυρα!<br/>Ο Δημήτρης Αλεξάνδρου εθεάθη στο Κολωνάκι με μια πανέμορφη νεαρή με την οποία, όπως μας μετέφεραν, ήταν πολύ διαχυτικός. Οι δυο τους, αφού ήπιαν καφέ, επισκέφτηκαν το κατάστημα καλλυντικών Sephora και στη συνέχεια ένα κέντρο αισθητικής όπου, σύμφωνα με πληροφορίες, ο Αλεξάνδρου έχει ποσοστά και βρίσκεται εκεί συχνά.<br/>Βέβαια, παρά τα τρυφερά ενσταντανέ του μοντέλου και επιχειρηματία με την πιτσιρίκα, κανείς δεν γνωρίζει την ακριβή τους σχέση. Μπορεί να είναι απλώς καλοί φίλοι και συνεργάτες. Άλλωστε, παρά την πρώτη σοβαρή κρίση που περνά η σχέση του Αλεξάνδρου με την Μαρία Καλάβρια, σίγουρα ο ίδιος δεν θα εμφανιζόταν στο Κολωνάκι με άλλη γυναίκα εάν ήταν κάτι πονηρό. Να τα λέμε κι αυτά!<br/>Ωστόσο, τα προβλήματα στο ζευγάρι είναι υπαρκτά. Όπως μάθαμε, μετά από τρία χρόνια σχέσης και με μια διαφορά ηλικίας που ξεπερνά τα 16 χρόνια, δεν διανύουν και την καλύτερή τους φάση. Η Μαρία είναι 48 ετών (και ο Δημήτρης 32), είναι πρώην μοντέλο ενώ έχει ασχοληθεί και με τον χώρο της ομορφιάς. Το 1997 παντρεύτηκε πρώτα με πολιτικό γάμο και έπειτα με θρησκευτικό, τον επιχειρηματία Σάμι Φάις με τον οποίο απέκτησαν δύο παιδιά, ένα αγόρι και ένα κορίτσι.<br/>Η τελευταία κοινή εμφάνιση που έκανε το ζευγάρι ήταν στις 11 Οκτωβρίου στο θέατρο Παλλάς όπου παρακολούθησαν την πρεμιέρα του έργου «Ωνάσης-Τα θέλω όλα».</p>
      <figure>
        <img src="https://europost.gr/wp-content/uploads/2019/11/%CE%BA%CE%B1%CE%BB%CE%B1%CE%B2%CF%81%CE%B9%CE%B1-300x169.jpg"/>
      </figure>
      <p>Όσοι τους είδαν εκείνο το βράδυ παρατήρησαν μια σοβαρότητα και μια ελαφρώς παγωμένη ατμόσφαιρα μεταξύ τους την οποία προσπαθούσαν να κρύψουν αλλά όχι και με πολύ μεγάλη επιτυχία. Σε ό,τι αφορά τα προβλήματα στη σχέση τους, όπως μας είπε άνθρωπος του περιβάλλοντός τους, τα προκαλούν κάποιες… επιπολαιότητες του Αλεξάνδρου, αλλά και η διαφορά ηλικίας που φαίνεται πως άρχισε να δείχνει τα πρώτα σημάδια της.</p>
      <p>Ο Δημήτρης θέλει οικογένεια, η Μαρία έχει ήδη δυο μεγάλα παιδιά και βρίσκεται και σε μια ηλικία που απέχει αρκετά από τη δική του. Δεν θέλει να ξαναπαντρευτεί – όπως τουλάχιστον λέει στους φίλους της – και ίσως όλα αυτά μαζί να έχουν οδηγήσει το ζευγάρι στην πρώτη σοβαρή κρίση…</p>
      <h3>Σχετικά</h3>
    </article>
  </body>
</html>