<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88687"/>
    <meta property="og:site_name" content="Denník politika"/>
    <meta property="article:published_time" content="2019-11-04T22:35:07+00:00"/>
    <meta property="og:title" content="Tatran Prešov v SEHA League tesne zdolal Našice, najlepším strelcom bol Rábek"/>
    <meta property="og:description" content="4.11.2019 (Webnoviny.sk) – Hádzanári Tatrana Prešov si v rámci 9. ročníka nadnárodnej „SEHA /South East Handball Association/ Gazprom League“ aj druhýkrát poradili s RK Nexe Našice. Po septembrovej výhre na palubovke chorvátskeho tímu 25:24 zvíťazili aj pondelkovom súboji 7. kola A-skupiny v Tatran handball aréne 24:22 (14:13)."/>
  </head>
  <body>
    <article>
      <h1>Tatran Prešov v SEHA League tesne zdolal Našice, najlepším strelcom bol Rábek</h1>
      <address><time datetime="2019-11-04T22:35:07+00:00">04 Nov 2019, 22:35</time> by <a rel="author">Webnoviny</a></address>
      <p>4.11.2019 (Webnoviny.sk) – Hádzanári Tatrana Prešov si v rámci 9. ročníka nadnárodnej „SEHA /South East Handball Association/ Gazprom League“ aj druhýkrát poradili s RK Nexe Našice. Po septembrovej výhre na palubovke chorvátskeho tímu 25:24 zvíťazili aj pondelkovom súboji 7. kola A-skupiny v Tatran handball aréne 24:22 (14:13).</p>
      <p>Zverenci trénera Slavka Golužu majú po siedmich vystúpeniach bilanciu 4 výhry – 3 prehry a v tabuľke <i>„áčka“</i> si držia 3. miesto so ziskom 12 bodov. Úradujúci slovenský šampión v SEHA League najbližšie nastúpi až o mesiac, v utorok 3. decembra, keď v predohrávke 10. kola od 18.00 h bude hostiť tím Peking Sport University.</p>
      <h3>SEHA Gazprom League 2019/2020 – 7. kolo</h3>
      <h4>A-skupina</h4>
      <p><b>Tatran Prešov (SR) – RK Nexe Našice (Chor.) 24:22 (14:13)<br/>Najviac gólov: </b>Rábek 6, Afanou Gatine 5 – Vida 7</p>
      <p>Šarišania po necelej štvrťhodine mali už päťgólový náskok (9:4). V 21. min Carapkin zvýšil na 13:8, ale hostia trojgólovou šnúrou skorigovali rozdiel a pred prestávkou dokonca znížili na rozdiel jediného gólu.</p>
      <p>Hráčom Našíc sa nepodarilo vyrovnať ani po zmene strán. Naopak, neustále museli doťahovať mierny odstup. Zo 17:22 v 49. min znížili na 20:22 v 52. min, ale Tatran väčšiu drámu nepripustil.</p>
      <p>Oliver Rábek svojím šiestym gólom spečatil triumf domácich, zároveň bol najlepším strelcom svojho družstva.</p>
      <p>Viac k témam: <a href="https://www.webnoviny.sk/tag/seha-gazprom-league/"><u>SEHA Gazprom League</u></a><br/>Zdroj: Webnoviny.sk – <a href="https://www.webnoviny.sk/uradujuci-slovensky-sampion-v-seha-league-skoncil-opat-vitazne-hoci-chorvati-tvrdo-bojovali/"><u>Tatran Prešov v SEHA League tesne zdolal Našice, najlepším strelcom bol Rábek</u></a> © SITA Všetky práva vyhradené.</p>
    </article>
  </body>
</html>