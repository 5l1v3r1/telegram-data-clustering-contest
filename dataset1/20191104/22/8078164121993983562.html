<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/politica/19_novembre_05/soldi-lega-pd-tesorieri-bonifazi-centemero-il-processo-finanziamenti-parnasi-91bab828-ffbf-11e9-86c6-d2f1a0d8af2e.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-04T22:00:00+00:00"/>
    <meta property="og:title" content="Soldi a Lega e Pd, i tesorieri Bonifazi e Centemero verso il processo per i finanziamenti da Parnasi"/>
    <meta property="og:description" content="La Procura di Roma ha chiuso l’indagine sul presunto finanziamento illecito contro il tesoriere della Lega Centemero e l’ex tesoriere dei democratici Bonifazi: avrebbero accettato soldi in modo illegale dal costruttore Luca Parnasi"/>
  </head>
  <body>
    <article>
      <h1>Soldi a Lega e Pd, i tesorieri Bonifazi e Centemero verso il processo per i finanziamenti da Parnasi</h1>
      <h2>La Procura di Roma ha chiuso l’indagine sul presunto finanziamento illecito contro il tesoriere della Lega Centemero e l’ex tesoriere dei democratici Bonifazi: avrebbero accettato soldi in modo illegale dal costruttore Luca Parnasi</h2>
      <address><time datetime="2019-11-04T22:00:00+00:00">04 Nov 2019, 22:00</time> by <a rel="author">Fiorenza Sarzanini</a></address>
      <p>La Procura di Roma chiude l’inchiesta per finanziamento illecito contro il tesoriere della Lega <a href="https://www.corriere.it/politica/18_settembre_22/soldi-parnasi-indagato-tesoriere-lega-giulio-centemero-63dca2f0-bdf7-11e8-92b2-6ab34b2db80e.shtml">Giulio Centemero</a> e dell’ex tesoriere del Pd <a href="https://www.corriere.it/politica/18_settembre_20/i-fondi-parnasi-arrivati-pd-indagato-bonifazi-4e990d6e-bd18-11e8-a3f5-5f1737050272.shtml">Francesco Bonifazi</a>. Entrambi sono accusati di aver accettato soldi dal costruttore <a href="https://roma.corriere.it/foto-gallery/cronaca/18_giugno_13/stadio-roma-arrestati-corruzione-luca-parnasi-luca-lanzalone-6c8f874e-6efd-11e8-a02e-ff9bef420dad.shtml">Luca Parnasi </a>e il procuratore aggiunto Paolo Ielo si appresta a chiedere per entrambi il rinvio a giudizio. Bonifazi deve rispondere anche di false fatturazioni.</p>
      <p>L’indagine era stata avviata dopo<a href="https://roma.corriere.it/notizie/cronaca/18_giugno_13/nuovo-stadio-roma-nove-arresti-corruzione-36a117c4-6ec6-11e8-a02e-ff9bef420dad.shtml"> l’arresto del costruttore romano</a>. Analizzando i bilanci della sua azienda i pm avevano notato movimentazioni sospette e avevano chiesto conto al responsabile amministrativo delle aziende che però non aveva fornito alcuna spiegazione convincente. Anzi. I soldi della Lega erano stati versati all’associazione Più Voci mentre quelli del Pd sono transitati per Eyu. E in entrambi i casi la «causale» del versamento è stata ritenuta «fittizia».</p>
    </article>
  </body>
</html>