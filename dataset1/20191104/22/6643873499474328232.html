<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/kultur/i/opxenR/fant-nyfoedt-baby-i-konteiner-i-1990-naa-er-moren-funnet"/>
    <meta property="og:site_name" content="Bergens Tidende"/>
    <meta property="article:published_time" content="2019-11-04T22:17:20+00:00"/>
    <meta property="og:title" content="Fant nyfødt baby i konteiner i 1990 – nå er moren funnet"/>
    <meta property="og:description" content="Med DNA-analyse og slektsforskning har TV 2-programmet Åsted Norge funnet den biologiske moren til en nyfødt jente som ble funnet i en konteiner i Oslo i 1990."/>
  </head>
  <body>
    <article>
      <h1>Fant nyfødt baby i konteiner i 1990 – nå er moren funnet</h1>
      <h2>Med DNA-analyse og slektsforskning har TV 2-programmet Åsted Norge funnet den biologiske moren til en nyfødt jente som ble funnet i en konteiner i Oslo i 1990.</h2>
      <address><time datetime="2019-11-04T22:17:20+00:00">04 Nov 2019, 22:17</time> by <a rel="author">NTB</a></address>
      <p>Lørdag 11. august for 29 år siden ble en nyfødt jentebaby funnet ved en tilfeldighet på Bjølsen i Oslo. Jenten ble etter hvert adoptert bort og fikk nytt navn.</p>
      <p>I vinter ble TV 2-programmet Åsted Norge kontaktet av en bekjent av den nå 29 år gamle kvinnen, som ønsket å finne ut hvem som hadde lagt henne i konteineren.</p>
      <p>Eksperter har jobbet med å finne 29-åringens biologiske mor, blant annet gjennom å finlese politiets etterforskningsdokumenter fra 1990, samt ved hjelp av DNA-analyse og slektsforskning.</p>
      <p>Forrige uke ble mysteriet løst da en DNA-prøve kunne slå fast at en kvinne bosatt i nordlandsregionen hadde født «konteinerbabyen» for 29 år siden.</p>
      <p>– Gjennom mine år som drapsetterforsker i Kripos har jeg aldri vært borte i en sak som har blitt løst på denne måten, sier «Åsted Norge»-ekspert og tidligere drapsetterforsker i Kripos, Asbjørn Hansen.</p>
      <related>
        <h4>Les også</h4>
        <a href="https://www.bt.no/nyheter/lokalt/i/2G4n0R/i-1954-blei-ei-foreldrelaus-jente-henta-paa-barneheimen-waisenhuset-ho"/>
        <a href="https://www.bt.no/amagasinet/i/qLE0EO/frode-thuen-hvilken-foreldretype-er-du"/>
        <a href="https://www.bt.no/btmagasinet/i/kJywGX/to-dager-gammel-ble-hun-etterlatt-paa-en-trapp-i-kina-naa-er-anna-lan-l"/>
      </related>
    </article>
  </body>
</html>