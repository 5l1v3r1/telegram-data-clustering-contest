<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902432/joos-als-ze-de-gele-kaart-niet-intrekken-zou-ik-als-club-niet-opdagen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-04T22:46:00+00:00"/>
    <meta property="og:title" content="Joos: “Als ze de gele kaart niet intrekken, zou ik als club niet opdagen”"/>
    <meta property="og:description" content="Afgelopen weekend ging het bij KV Mechelen – Sporting Charleroi mis. Marco Ilaimaharitra kreeg toen heel wat naar zijn hoofd geslingerd. Bij Extra Time liet Filip Joos zich uit over de zaak."/>
  </head>
  <body>
    <article>
      <h1>Joos: “Als ze de gele kaart niet intrekken, zou ik als club niet opdagen”</h1>
      <address>
        <time datetime="2019-11-04T22:46:00+00:00">04 Nov 2019, 22:46</time>
      </address>
      <p>
        <b>Afgelopen weekend ging het bij KV Mechelen – Sporting Charleroi mis. Marco Ilaimaharitra kreeg toen heel wat naar zijn hoofd geslingerd. Bij Extra Time liet Filip Joos zich uit over de zaak.</b>
      </p>
      <p>Een vrouwelijke fan ging over de schreef richting Ilaimaharitra. Toen de speler van Charleroi daarover ging praten bij de ref, kreeg hij geen gehoor, maar wel geel. Bij Extra Time maakt Joos brandhout van het het optreden van Jonathan Lardot. "Toen ik dit zag dacht ik, dit is deerniswekkend van de scheidsrechter."</p>
      <aside>Lees meer<br/><a href="https://www.voetbalprimeur.be/nieuws/902354/kv-mechelen-reageert-na-racistisch-incident-met-charleroi-speler.html?itm_source=www.voetbalprimeur.be&amp;itm_medium=highlighted-content">KV Mechelen reageert na racistisch incident met Charleroi-speler</a></aside>
      <p>"Ik heb Lardot verdedigd toen hij 2 weken geschorst werd omdat hij gepraat had met de pers. Maar je zag toch dat Ilaimaharitra ongelofelijk was aangedaan. Ik zou Lardot nu 10 weken schorsen, of 8, of 12. Je bent een mens, ook als ref."</p>
      <aside>Lees meer<br/><a href="https://www.voetbalprimeur.be/nieuws/902378/de-pro-league-keurt-racisme-af-maar-wacht-op-de-nodige-rapporten.html?itm_source=www.voetbalprimeur.be&amp;itm_medium=highlighted-content">De Pro League wacht rapporten af om in te grijpen na Ilaimaharitra-zaak</a></aside>
      <p>Joos neemt het op voor Ilaimaharitra. "Zijn gesprek met de scheidsrechter was nog redelijk rustig, maar krijgt dan geel. Met alle respect. Als jij als witte man met een fluitje denkt te weten hoe je als zwarte man mag reageren dan … tja."</p>
      <p>Ilaimaharitra ging voor zijn klaagzang het boekje in. Joos is duidelijk over wat er nu moet gebeuren. "Als de bond die kaart niet wegtrekt, dan moet je als club de volgende match niet opdagen. Bayat zat het niet kunnen als bondsvoorzitter, maar deze kaart moet gewoon kwijtgescholden worden."</p>
    </article>
  </body>
</html>