<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/04/sled-modata-riana-se-nasochi-i-kym-bijutata.428545"/>
    <meta property="og:site_name" content="Dnes.bg"/>
    <meta property="article:published_time" content="2019-11-04T22:46:00+00:00"/>
    <meta property="og:title" content="След модата: Риана се насочи и към бижутата"/>
    <meta property="og:description" content="Изпълнителката разширява бизнеса си извън музиката | Dnes.bg"/>
  </head>
  <body>
    <article>
      <h1>След модата: Риана се насочи и към бижутата</h1>
      <h2>Изпълнителката разширява бизнеса си извън музиката</h2>
      <address><time datetime="2019-11-04T22:46:00+00:00">04 Nov 2019, 22:46</time> by <a rel="author" href="https://www.dnes.bg/author/297" target="_blank">Дарена Найденова</a></address>
      <p>Риана успя да влезе с пълна сила в модния бизнес след като влезе в партньорство с марката Fenty. Тя направи невероятно шоу по време на Модната седмица в Ню Йорк и впечатли критиците със своите нови модели.</p>
      <p>Сега барбадоската изпълнителка иска да разшири бизнеса си и се насочва към пускането на бижутерийна линия. За тази цел Риана отново ще си сътрудничи с Fenty, а линията ще носи името Cameo. Тя ще се състои от три неща – пръстен, обеци и брошка. Всички те ще бъдат на цени между 340 и 530 долара.<br/> <br/>Освен че ще имат отпечатък от Риана, бижутата ще бъдат покрити с кристали Сваровски и ще бъдат достъпни в бял и черен цвят. Cameo има и скрито послание, което беше обявено от самата компания Fenty.<br/> <br/>"Марката беше създадена, за да запечата красотата на афроамериканската жена. Въпреки това обаче, колекцията не се ограничава само до това, а иска да покаже красотата на различието. Тя е емблема на креативност и радост", се казва в официално съобщение на компанията.<br/> <br/>Бижутата са достъпни онлайн, а от Fenty пуснаха няколко снимки, за да отпразнуват излизането на новата линия. Пред обектива на фотографа Рут Осай застават само модели от афроамерикански произход. <br/> <br/>Засега не е ясно дали това е последната колаборация между Fenty и Риана, тъй като очевидно изпълнителката жъне огромни успехи на модния подиум. <br/> <br/>Още новини за мода четете в <a href="https://www.tialoto.bg/c/5-moda"><b>Tialoto.bg</b></a></p>
    </article>
  </body>
</html>