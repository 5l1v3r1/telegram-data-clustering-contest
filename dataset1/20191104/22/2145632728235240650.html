<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18538651-radar-experimental-de-ultima-ora-testat-in-incendiile-din-california"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-04T22:00:00+00:00"/>
    <meta property="og:title" content="Radar experimental de ultimă oră testat în incendiile din California"/>
    <meta property="og:description" content="Acest radar permite obţinerea unor imagini de mare precizie din interiorul zonelor afectate de flăcări."/>
  </head>
  <body>
    <article>
      <h1>Radar experimental de ultimă oră testat în incendiile din California</h1>
      <address><time datetime="2019-11-04T22:00:00+00:00">04 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <slideshow>
        <figure>
          <img src="https://storage0.dms.mpinteractiv.ro/media/401/321/5387/18538651/1/incendiu-123rf-descopera.jpg"/>
          <figcaption>Credit foto: 123RF</figcaption>
        </figure>
        <figure>
          <img src="https://storage0.dms.mpinteractiv.ro/media/401/321/5387/18538651/2/radar-fire-weather-research-laboratory-san-jose-state-university.jpg"/>
          <figcaption>Credit foto: Fire Weather Research Laboratory/San Jose State University</figcaption>
        </figure>
        <figcaption>Credit foto: 123RF</figcaption>
      </slideshow>
      <p>Acest radar permite obţinerea unor imagini de mare precizie din interiorul zonelor afectate de flăcări.</p>
      <p>Incendiile din California ating cote dramatice, afectând suprafeţe extinse şi punând în pericol oamenii şi ecosistemele din zonă. Pentru a nu fi expuşi pericolului reprezentat de către aceste <a href="https://www.descopera.ro/dnews/12645065-cercetatorii-au-aflat-cum-pot-opri-incendiile-fara-apa-folosind-un-tip-special-de-explozii-video">incendii</a>, mii de locuitori sunt nevoiţi să îşi părăsească casele şi să se refugieze spre zone mai sigure.</p>
      <p>Pentru unii cercetători, aceste incendii oferă posibilitatea de a testa cum funcţionează în condiţii reale un radar experimental care poate fi folosit pentru a scana zone afectate de flăcări, producând imagini cu o rezoluţie mare, notează <a href="http://www.sciencealert.com/this-new-radar-could-help-scientists-predict-the-spread-of-deadly-wildfires?fbclid=IwAR1_NhDG3gjpRNv96guU9pDM9FYVkpNon1OjCojIbgdS6usr_3Q1QS06Rvg">Science Alert</a>. Un astfel de radar ar putea fi folosit pentru a urmări mai bine modul în care evoluează un focar de incendiu.</p>
      <p>„Acest sistem este unic”, explică Craig Clements, cercetător al Universităţii San Jose, coordonatorul echipei care a proiectat şi construit acest radar.</p>
      <p>Oamenii de ştiinţă au creat o versiune specializată de radar Dopple care poate detecta particulele de cenuşă produse în timpul incendiilor. Acest radar poate să ofere imagini mai detaliate ale norilor de fum şi ale direcţiei de deplasare a incendiilor chiar şi în comparaţie cu LiDAR, un sistem de scanare folosit şi în cazul<a href="https://www.descopera.ro/dnews/5166528-o-echipa-de-copii-a-inventat-un-sistem-inedit-de-detectare-a-incendiilor"> incendiilor de vegetaţie</a>.</p>
      <figure>
        <img src="https://storage0.dms.mpinteractiv.ro/media/401/321/5387/18538651/2/radar-fire-weather-research-laboratory-san-jose-state-university.jpg"/>
      </figure>
      <p>
        <i>Credit foto: Fire Weather Research Laboratory/San Jose State University</i>
      </p>
      <p>Pentru a creşte eficienţa în studierea incendiilor, cercetătorii au decis ca radarul experimental să fie amplasat pe o maşină în mişcare, permiţând astfel o mobilitate mai mare în zonele afectate de incendii. Până în prezent, radarul a fost trimis de trei ori pe teren pentru a studia incendiile apărute în apropierea Parcului Naţional Yosemite şi de două ori în districtul Sonoma.</p>
      <p>Cercetătorii din echipa coordonată de către dr. Clemenes explică faptul că au surprins „detalii uimitoare” cu ajutorul noului radar, inclusiv informaţii legate de mişcarea maselor de aer în zonele afectate.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/dnews/18418357-autoritatile-din-indonezia-au-folosit-ploaia-artificiala-pentru-a-stinge-incendiile-de-vegetatie">Cercetătorii au aflat cum pot opri incendiile fără apă, folosind un tip special de explozii (VIDEO)</a>
        </b>
      </p>
      <p>
        <b>
          <a href="https://www.descopera.ro/dnews/18418357-autoritatile-din-indonezia-au-folosit-ploaia-artificiala-pentru-a-stinge-incendiile-de-vegetatie">Autorităţile din Indonezia au folosit ploaia artificială pentru a stinge incendiile de vegetaţie</a>
        </b>
      </p>
      <p>
        <b>
          <a href="https://www.descopera.ro/istorie/18273062-smokey-bear-personajul-nascut-din-imaginatie-si-frica-unei-invazii-japoneze">Smokey Bear, personajul născut din imaginaţie şi frica unei invazii japoneze</a>
        </b>
      </p>
      <p>
        <b>
          <a href="https://www.descopera.ro/dnews/5166528-o-echipa-de-copii-a-inventat-un-sistem-inedit-de-detectare-a-incendiilor">O echipa de copii a inventat un sistem inedit de detectare a incendiilor</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/dnews/17798726-recorduri-temperatura-australia"/>
        <a href="https://www.descopera.ro/dnews/5324181-cum-poate-apa-sa-provoace-incendii-uriase"/>
        <a href="https://www.descopera.ro/dnews/2767324-specie-rara-de-condori-amenintata-de-incendii"/>
        <a href="https://www.descopera.ro/natura/18354229-vidrele-din-california-sunt-in-pericol-din-cauza-unor-infectii-raspandite-de-catre-pisici"/>
      </related>
    </article>
  </body>
</html>