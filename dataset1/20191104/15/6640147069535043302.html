<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/nvidia-driver-red-dead-redemption-2/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T15:30:00+00:00"/>
    <meta property="og:title" content="Nvidia, ecco i driver per Red Dead Redemption 2 e Need For Speed Heat"/>
    <meta property="og:description" content="I driver GeForce Game Ready 441.12 WHQL supportano i nuovi Red Dead Redemption 2 e Need For Speed Heat. "/>
  </head>
  <body>
    <article>
      <h1>Nvidia, ecco i driver per Red Dead Redemption 2 e Need For Speed Heat</h1>
      <address><time datetime="2019-11-04T15:30:00+00:00">04 Nov 2019, 15:30</time> by <a rel="author">Jacopo Ferrante</a></address>
      <p>Nvidia ha reso disponibili i driver<b> GeForce Game Ready 441.12 WHQL</b> con supporto a <b>Red Dead Redemption 2</b> e <b>Need For Speed Heat. </b>Potete scaricarli da GeForce Experience o dal sito di Nvidia a <a href="https://www.nvidia.it/Download/index.aspx?lang=it">questo indirizzo</a>. Red Dead Redemption 2 ha ricevuto <a href="https://www.tomshw.it/videogioco/red-dead-redemption-2-recensione-lepopea-western-di-rockstar-e-un-capolavoro-assoluto/">ottime recensioni</a> e il <b>5 novembre</b> (domani) sarà disponibile finalmente anche su PC.</p>
      <figure>
        <img src="https://www.tomshw.it/images/images/2019/11/red-dead-redemption-2-60582.768x432.jpg"/>
      </figure>
      <p>Red Dead Redemption 2 è stato uno dei <b>bestseller del 2018</b> e l’edizione PC si presenta con una grafica migliorata, framerate illimitato, nuovi contenuti e una serie di ottimizzazioni e miglioramenti. <a href="https://www.tomshw.it/videogioco/red-dead-redemption-2-niente-ray-tracing/">Niente ray tracing</a>, se ve lo stavate chiedendo, ma ci sarà <a href="https://www.tomshw.it/videogioco/red-dead-redemption-2-pc-esclusiva/">una funzione non presente</a> sulla versione per console.</p>
      <p>Per giocare in <b>Full HD con dettagli High</b>, Nvidia suggerisce una <b>GeForce RTX 2060</b> per un gameplay a oltre 60 FPS. A<b> 1440 pixel a dettagli High</b>, la scheda grafica consigliata è la <b>RTX 2070 SUPER</b>, mentre in <b>4K con dettagli medio-alti </b>solo la <b>RTX 2080 Ti</b> è in grado di offrire un’esperienza a 60 FPS.</p>
      <p><b>Need For Speed Heat</b> di Ghost Game “correrà” su strada dall’8 novembre. Ambientato in un’immaginaria città open world che ricorda Miami, Heat combina il gameplay di titoli recenti per offrire corse tradizionali durante il giorno e gare su strada illegali di notte, con la polizia alle vostre calcagna.</p>
    </article>
  </body>
</html>