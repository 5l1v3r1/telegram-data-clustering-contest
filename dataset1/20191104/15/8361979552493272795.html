<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/protesti-v-iraku-policiya-zastrelila-p-yatoh-protestuvalnikiv-50051537.html"/>
    <meta property="og:site_name" content="НВ"/>
    <meta property="article:published_time" content="2019-11-04T15:15:00+00:00"/>
    <meta property="og:title" content="В Іраку відкрили вогонь по демонстрантах: п’ятеро загиблих — ЗМІ"/>
    <meta property="og:description" content="У понеділок, 4 листопада, іракські сили безпеки почали стріляти по протестувальниках в Багдаді бойовими патронами."/>
  </head>
  <body>
    <article>
      <h1>В Іраку відкрили вогонь по демонстрантах: п’ятеро загиблих — ЗМІ</h1>
      <h2>У понеділок, 4 листопада, іракські сили безпеки почали стріляти по протестувальниках в Багдаді бойовими патронами.</h2>
      <address>
        <time datetime="2019-11-04T15:15:00+00:00">04 Nov 2019, 15:15</time>
      </address>
      <p>Силовики застосували вогнепальну зброю проти демонстрантів в районі моста через Аль-Ахрар в Багдаді.</p>
      <p>За даними <a href="https://www.reuters.com/article/us-iraq-protests/three-killed-as-iraqi-protesters-try-to-break-into-iran-consulate-in-kerbala-idUSKBN1XE0R7?il=0">Reuters</a>, під час заворушень було вбито щонайменше п'ятьох осіб. За словами очевидця, одну людину застрелили біля моста, тіло відтягнули інші учасники протесту.</p>
      <p>Оператор агентства Reuters став свідком того, як застрелили щонайменше чотирьох протестувальників.</p>
      <p>У той же час джерела в службі безпеки і лікарнях зазначили, що під час заворушень загинула одна людина і 22 отримали поранення. Джерела стверджують, що використовувалися гумові кулі і сльозогінний газ, а не бойові патрони.</p>
      <p>Читайте також:<br/><a href="https://nv.ua/ukr/world/countries/protestuyuchi-v-bagdadi-perekrili-osnovni-magistrali-novini-svitu-50051398.html">&amp;nbspПротестувальники в Багдаді перекрили основні магістралі</a></p>
      <p>Про те, що сили безпеки стріляють з вогнепальної зброї, повідомили також очевидці агентства <a href="https://twitter.com/AFP/status/1191342354537562113">AFP.</a></p>
      <p>Масові вуличні протести в Багдаді та інших містах Іраку почалися на початку жовтня і поновилися 25 жовтня після двотижневої паузи.</p>
      <p>Більше 250 іракців загинули під час масових протестів з початку жовтня.</p>
      <p>Стихійні протести викликані безробіттям, поганими комунальними послугами та корупцією.</p>
    </article>
  </body>
</html>