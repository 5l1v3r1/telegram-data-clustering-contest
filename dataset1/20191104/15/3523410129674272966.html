<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638125/%D8%AE%D9%88%D8%AF%D8%AF%D8%A7%D8%B1%DB%8C-%D8%B3%D8%B1%D8%A7%D9%86-%D8%A2%D8%B3%D9%87%E2%80%8C%D8%A2%D9%86-%D8%A7%D8%B2-%D8%AF%DB%8C%D8%AF%D8%A7%D8%B1-%D8%A8%D8%A7-%D9%87%DB%8C%D8%A6%D8%AA-%D8%A2%D9%85%D8%B1%DB%8C%DA%A9%D8%A7%DB%8C%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T15:54:00+00:00"/>
    <meta property="og:title" content="خودداری سران آسه‌آن از دیدار با هیئت آمریکایی"/>
    <meta property="og:description" content="سران اتحادیه کشور‌های جنوب شرقی آسیا در نشست تایلند، با بی‌اعتنایی به آمریکا از دیدار با هیئت آمریکایی خودداری کردند."/>
  </head>
  <body>
    <article>
      <h1>
        <a href="https://www.bultannews.com/fa/news/638125/%D8%AE%D9%88%D8%AF%D8%AF%D8%A7%D8%B1%DB%8C-%D8%B3%D8%B1%D8%A7%D9%86-%D8%A2%D8%B3%D9%87%E2%80%8C%D8%A2%D9%86-%D8%A7%D8%B2-%D8%AF%DB%8C%D8%AF%D8%A7%D8%B1-%D8%A8%D8%A7-%D9%87%DB%8C%D8%A6%D8%AA-%D8%A2%D9%85%D8%B1%DB%8C%DA%A9%D8%A7%DB%8C%DB%8C">خودداری سران آسه‌آن از دیدار با هیئت آمریکایی</a>
      </h1>
      <h2>سران اتحادیه کشور‌های جنوب شرقی آسیا در نشست تایلند، با بی‌اعتنایی به آمریکا از دیدار با هیئت آمریکایی خودداری کردند.</h2>
      <address><time datetime="2019-11-04T15:54:00+00:00">04 Nov 2019, 15:54</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری فرانسه، سران اتحادیه کشور‌های جنوب شرقی آسیا که در نشستی در بانکوک -پایتخت تایلند- گرد هم آمده‌اند، به آمریکا بی‌اعتنایی کردند و سران چند کشور عضو این سازمان روز دوشنبه از دیدار با هیئت آمریکایی خودداری کردند.</p>
      <p>دونالد ترامپ، رئیس جمهور آمریکا، از شرکت در نشست مهم منطقه‌ای آ.سه.آن در بانکوک خودداری کرده است؛ اتفاقی که به گفته تحلیلگران می‌تواند میدان را برای تقویت حضور و نفوذ چین در منطقه بازتر کند.</p>
      <p>سران ده کشور عضو آ.سه.آن از روز شنبه برای شرکت در نشست سالانه این سازمان منطقه‌ای در پایتخت تایلند گرد هم آمده‌اند.</p>
      <p>با این حال تنها سران سه کشور تایلند لائوس و ویتنام در نشستی با هیئت آمریکایی شرکت کردند و هفت کشور دیگر (اندونزی سنگاپور، مالزی، فیلیپین، میانمار، کامبوج و برونئی) زحمت رفتن به این نشست را به خود ندادند.</p>
      <p>نخست وزیران چین روسیه هند و رئیس جمهور کره جنوبی برای شرکت در نشست آ.سه.آن به تایلند سفر کرده‌اند. اما بر خلاف سال‌های قبل، ترامپ یا مایک پنس، معاون رئیس جمهور آمریکا، در این نشست حضور ندارند. رئیس جمهور آمریکا ویلبر راس، وزیر بازرگانی، و همچنین رابرت اوبراین، مشاور امنیت ملی خود، را به این نشست فرستاده است.</p>
      <p>اما برخی تحلیلگران و کارشناسان معتقدند کاهش سطح حضور رسمی آمریکا در نشست آ.سه.آن نشان دهنده کاهش تمایل و علاقه آمریکا به آسیا است.</p>
    </article>
  </body>
</html>