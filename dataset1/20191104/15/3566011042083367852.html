<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544863.html/%D9%85%D9%84%D8%AA-%D8%A7%DB%8C%D8%B1%D8%A7%D9%86-%D8%A7%D8%AC%D8%A7%D8%B2%D9%87-%D9%86%D8%AE%D9%88%D8%A7%D9%87%D8%AF-%D8%AF%D8%A7%D8%AF-%D8%AA%D9%88%D8%B7%D8%A6%D9%87-%D9%87%D8%A7%DB%8C-%D8%A7%D8%B3%D8%AA%DA%A9%D8%A8%D8%A7%D8%B1-%D8%AC%D9%87%D8%A7%D9%86%DB%8C-%D8%B9%D9%85%D9%84%DB%8C%D8%A7%D8%AA%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-04T15:32:00+00:00"/>
    <meta property="og:title" content="ملت ایران اجازه نخواهد داد توطئه‌های استکبار جهانی عملیاتی شود"/>
    <meta property="og:description" content="مدیرکل آموزش‌وپرورش قم با اشاره به اهمیت استکبارستیزی و مبارزه با دشمنان نظام، گفت: ملت ایران اجازه نخواهد داد توطئه‌ها و نقشه‌های استکبار جهانی در کشور عملیاتی شود."/>
  </head>
  <body>
    <article>
      <h1>ملت ایران اجازه نخواهد داد توطئه‌های استکبار جهانی عملیاتی شود</h1>
      <h2>مدیرکل آموزش‌وپرورش قم:</h2>
      <address>
        <time datetime="2019-11-04T15:32:00+00:00">04 Nov 2019, 15:32</time>
      </address>
      <p>مدیرکل آموزش‌وپرورش قم با اشاره به اهمیت استکبارستیزی و مبارزه با دشمنان نظام، گفت: ملت ایران اجازه نخواهد داد توطئه‌ها و نقشه‌های استکبار جهانی در کشور عملیاتی شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حمیدرضا شیخ‌الاسلام در حاشیه برگزاری راهپیمایی یوم‌الله 13 آبان در گفتگو با خبرنگار <a href="http://www.qomefarda.ir/"> <b>قم فردا</b></a>، اظهار داشت: اولاً این روز را به همه ملت ایران که با پایداری و مقاومت خودشان در این 4 دهه برای نظام مایه افتخار بودند تبریک عرض می‌نمایم.<br/><br/>وی ادامه داد: بحمدالله دانش آموزان و همکاران فرهنگی بنده امروز حضور بسیار باشکوه و خوبی در این راهپیمایی داشتند که جا دارد از همه این عزیزان تشکر کنم.<br/><br/>شیخ‌الاسلام تصریح کرد: همه اقشار مردم به‌خصوص دانش آموزان امروز با حضور خودشان در راهپیمایی 13 آبان نشان دادند که شناخت درستی از وقایع، اتفاقات و شرایط کشور دارند و حمایت خودشان را حرکتی که در ابتدای انقلاب علیه لانه جاسوسی صورت گرفت بار دیگر اعلام می‌کنند.<br/><br/>وی افزود: امروز همه با شعار مرگ بر آمریکا استکبارستیزی و مبارزه با آمریکای جنایتکار را با مشت‌های گره‌کرده خودشان نشان دادند.<br/><br/>مدیرکل آموزش‌وپرورش قم راهپیمایی امروز را حامل پیام‌های زیادی دانست و گفت: امروز دشمنان نظام مقدس جمهوری اسلامی ایران باید بدانند که مردم کشورمان با بینش و بصیرت بالا به‌خوبی در برابر این کشورها خواهند ایستاد و اجازه نخواهند داد که توطئه‌ها و نقشه‌های آن‌ها در کشور عملیاتی شود.<br/><br/>انتهای پیام/</p>
    </article>
  </body>
</html>