<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/video-smert-gandzyuk-posolstvo-ssha-vidreaguvalo-50051544.html"/>
    <meta property="og:site_name" content="НВ"/>
    <meta property="article:published_time" content="2019-11-04T15:32:00+00:00"/>
    <meta property="og:title" content="Річниця смерті Гандзюк: у посольстві США вимагають справедливості в розслідуванні - відео"/>
    <meta property="og:description" content="Тимчасово повірений США в Україні Вільям Тейлор у річницю смерті активістки Катерини Гандзюк заявив, що винні мають понести відповідальність."/>
  </head>
  <body>
    <article>
      <h1>Річниця смерті Гандзюк: у посольстві США вимагають справедливості в розслідуванні - відео</h1>
      <h2>Тимчасово повірений США в Україні Вільям Тейлор у річницю смерті активістки Катерини Гандзюк заявив, що винні мають понести відповідальність.</h2>
      <address>
        <time datetime="2019-11-04T15:32:00+00:00">04 Nov 2019, 15:32</time>
      </address>
      <p>Про це повідомляє посольство США в Україні.</p>
      <p>"Сьогодні ми з сумом згадуємо роковини смерті Катерини Гандзюк, яка померла рік тому в цей день. Вона була справжньою жінкою великої відваги. Вона присвятила своє життя Україні, пожертвувала собою заради Україн", - сказав він.</p>
      <p>Тейлор вимагає "справедливості для Катерини та її сім'ї".</p>
      <p>"Ми пам’ятаємо її і ми будемо продовжувати зусилля, щоб Україна стала такою країною, за яку вона віддала життя", - сказав він.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fusdos.ukraine%2Fvideos%2F2482205308722985%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Нагадаємо, що 4 листопада, річниця смерті активістки та співробітниці мерії Херсона Катерини Гандзюк.</p>
      <p>У понеділок, 4 листопада в річницю смерті активістки Катерини Гандзюк відбудеться <a href="https://nv.ua/ukr/ukraine/politics/zelenskiy-zaprosheniy-na-akciyu-do-richnici-smerti-gandzyuk-novini-ukrajini-50050694.html">всеукраїнська акція Рік без Каті</a> з вимогою справедливості в розслідуванні її вбивства.</p>
      <p><a href="https://nv.ua/ukr/ukraine/events/pomerla-aktivistka-katerina-handzjuk-2504839.html">Катерина Гандзюк померла в лікарні</a> 4 листопада 2018 року. <a href="https://nv.ua/ukr/ukraine/events/stala-vidoma-prichina-smerti-katerini-handzjuk-2505122.html">Офіційна причина смерті:</a> поліорганна недостатність, хімічні опіки із залученням 30-39% тіла; напад з використанням хімічної речовини з метою вбивства чи нанесення ушкоджень.</p>
      <p>31 липня 2018 року в Херсоні на неї було скоєно напад. Її облили сірчаною кислотою, в результаті активістка отримала хімічні опіки тулуба, руки і обличчя (більше 35% тіла).</p>
      <p>У нападі на Гандзюк підозрюються п'ятеро осіб: Володимир Васянович, Микита Грабчук (йому інкримінують безпосередньо виконання), Віктор Горбунов, В'ячеслав Вишневський та Сергій Торбін.</p>
      <p>Всі, крім Торбіна (він - можливий організатор), визнали свою провину і розповіли, що погодилися здійснити напад за грошову винагороду.</p>
      <p>Покровський райсуд Дніпропетровської області затвердив угоду зі слідством п'яти обвинувачених і призначив їм покарання. Підозрювані отримали від трьох до шести років ув'язнення.</p>
    </article>
  </body>
</html>