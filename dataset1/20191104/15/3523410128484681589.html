<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638126/%D9%88%D8%A7%DA%A9%D9%86%D8%B4-%D8%B2%D9%86%D8%A7%D9%86-%D9%85%D8%AD%D8%AC%D8%A8%D9%87-%D8%B3%D8%B9%D9%88%D8%AF%DB%8C-%D8%A8%D9%87-%D9%85%D9%85%D9%86%D9%88%D8%B9%DB%8C%D8%AA-%D9%86%D9%82%D8%A7%D8%A8-%D8%AF%D8%B1-%D9%85%D9%88%D8%B3%D9%85-%D8%B1%DB%8C%D8%A7%D8%B6"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T15:54:00+00:00"/>
    <meta property="og:title" content="واکنش زنان محجبه سعودی به ممنوعیت نقاب در موسم «ریاض»"/>
    <meta property="og:description" content="دیدگاه هیأت عالی امور زنان عربستان متزلزل است و اکنون پس از یک دهه اعمال بی‌قید و بند قانون وجوب نقاب، زنان محجبه از نظر ظاهر در فعالیت‌های..."/>
  </head>
  <body>
    <article>
      <h1>
        <a href="https://www.bultannews.com/fa/news/638126/%D9%88%D8%A7%DA%A9%D9%86%D8%B4-%D8%B2%D9%86%D8%A7%D9%86-%D9%85%D8%AD%D8%AC%D8%A8%D9%87-%D8%B3%D8%B9%D9%88%D8%AF%DB%8C-%D8%A8%D9%87-%D9%85%D9%85%D9%86%D9%88%D8%B9%DB%8C%D8%AA-%D9%86%D9%82%D8%A7%D8%A8-%D8%AF%D8%B1-%D9%85%D9%88%D8%B3%D9%85-%D8%B1%DB%8C%D8%A7%D8%B6">واکنش زنان محجبه سعودی به ممنوعیت نقاب در موسم «ریاض»</a>
      </h1>
      <h2>دیدگاه هیأت عالی امور زنان عربستان متزلزل است و اکنون پس از یک دهه اعمال بی‌قید و بند قانون وجوب نقاب، زنان محجبه از نظر ظاهر در فعالیت‌های...</h2>
      <address><time datetime="2019-11-04T15:54:00+00:00">04 Nov 2019, 15:54</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، دیدگاه هیأت عالی امور زنان <b>عربستان</b> متزلزل است، پس از یک دهه اعمال بی‌قید و بند قانون وجوب نقاب، زنان محجبه از نظر ظاهر در فعالیت‌های گردشگری به ویژه در موسم «<b>ریاض</b>» نامطلوب جلوه شده‌اند.</p>
      <p>«سما الحارثی»، ‌مدیر کل یکی از شرکت‌های سهیم در فعالیت‌های موسم «ریاض» پس از مشاهده رفتار نژادپرستانه اداره فعالیت‌های موسم ریاض با زنان محجبه انصراف شرکت خود را از همکاری با شرکت ورزشی «سلا» که مسئول برگزاری مراسم این موسم است، اعلام کرد.</p>
      <p>سما معتقد است که اداره موسم ریاض به زن سعودی در برابر جهانیان توهین کرده و این اداره قانونمند نیست.</p>
      <p>وی تأکید کرد که شرکت برگزار کننده مراسم این موسم از او خواسته است که مانع ورود زنان محجبه به زمین مراسم شود و دختران جوان برگزار کننده مراسم، پوشش رسمی مدرن به تن خواهند داشت و آنها اجازه نقاب زدن ندارند.</p>
      <p>سما الحارثی با ابراز تأسف نسبت به همه مواضعی که علیه زنان محجبه و نقاب‌زده اتخاذ شده است، تأکید کرد که حق دختران را از این شرکت گرفته و یا تحقیقی را در این باره آغاز می‌کند.</p>
      <p>این موضع گیری سما پس از انتشار فیلمی زنده از داخل محوطه مراسم توسط «مریم الحازمی»، یکی از برگزار کنندگان مراسم موسم ریاض برای تبلیغ به منظور همکاری اتخاذ شده است.</p>
      <p>مریم در این فیلم از موضع مخالف برخی چهره‌ها چون مدیر منطقه رستوران‌ها با پوشش نقاب سخن گفته است.</p>
      <p>وی در ویدئوی دیگری گفت: «متاسفانه امروز ما را از ورود به مراسم منع کردند و نقاب از چهره ما کنار زدند».</p>
      <p>از سوی دیگر، «ترکی آل الشیخ»، رئیس سازمان تفریح و سرگرمی عربستان با انتشار توئیتی نسبت به اعتراض برخی به مراسم موسم ریاض که طی دو هفته پنج میلیون بازدید کننده و ۱۰۰ هزار گردشگر به خود جذب کرده است، واکنش نشان داد.</p>
      <p>به رغم تلاش عربستان برای استقبال از برگزاری چنین فعالیت‌هایی، اداره برگزار کننده این مراسم منشوری را برای حضور مردم و نحوه رفتارهایشان وضع کرده که به ویژه با تلاش برای تقلید از لندن و نیویورک باعث تحریک مردم عربستان شده است.</p>
      <p>«محمد بن سلمان»، ولیعهد سعودی سال گذشته و پیش از تغییر دیدگاه عربستان نسبت به امور زنان در پی اعمال فشارهای اقتصادی «احمد الخطیب»، رئیس شورای اداره کل امور تفریحی را پس از حضور بازیکنان روس سیرک در یک نمایش در ریاض برکنار کرد.</p>
    </article>
  </body>
</html>