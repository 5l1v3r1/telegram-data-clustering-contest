<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/4/7230966/"/>
    <meta property="og:site_name" content="Українська правда"/>
    <meta property="article:published_time" content="2019-11-04T15:35:57+00:00"/>
    <meta property="og:title" content="Орбан став новим прем'єром Румунії"/>
    <meta property="og:description" content="Парламент Румунії у понеділок проголосував за призначення нового уряду на чолі з прем’єр-міністром Людовіком Орбаном."/>
  </head>
  <body>
    <article>
      <h1>Орбан став новим прем'єром Румунії</h1>
      <address>
        <time datetime="2019-11-04T15:35:57+00:00">04 Nov 2019, 15:35</time>
      </address>
      <p>Парламент Румунії у понеділок проголосував за призначення нового уряду на чолі з прем'єр-міністром Людовіком Орбаном.</p>
      <p>Про це повідомляє "<a href="https://www.eurointegration.com.ua/news/2019/11/4/7102608/">Європейська правда</a>" з посиланням на <a href="https://www.mediafax.ro/">Mediafax.ro.</a></p>
      <p>За склад нового кабміну проголосували 240 депутатів. Своїм голосуванням вони схвалили уряд у складі 16 міністрів та його програму.</p>
      <p>Сьогоднішнє голосування у парламенті є важливим не лише для Румунії, але й для ЄС. Нова Європейська комісія повинна була почати роботу 1 листопада, проте через політичні перетурбації в Румунії Бухарест затягнув із висуненням свого єврокомісара.</p>
      <p>Орбан очолює Національно-ліберальну партію (PNL), яка є членом правоцентристського альянсу Європейської народної партії (ЄНП).</p>
      <p>Президент Румунії Клаус Йоганніс попросив Орбана сформувати уряд після краху уряду соціал-демократів.</p>
      <p>Раніше повідомлялося, що в уряду Орбана буде короткий мандат, оскільки він виступає за проведення дострокових виборів.</p>
      <p>Читайте також: "<b><a href="https://www.eurointegration.com.ua/articles/2019/10/16/7101912/">Ще один Орбан: як корупційні скандали скинули румунський уряд</a>".</b></p>
      <related>
        <a href="https://www.eurointegration.com.ua/news/2019/10/10/7101751/"/>
        <a href="https://www.eurointegration.com.ua/news/2019/10/1/7101390/"/>
        <a href="https://www.eurointegration.com.ua/news/2019/09/2/7100311/"/>
      </related>
    </article>
  </body>
</html>