<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/klaus-iohannis-a-semnat-decretul-pentru-numirea-guvernului-orban-cum-arata-noul-guvern-pnl-18539811"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-04T15:48:00+00:00"/>
    <meta property="og:title" content="Klaus Iohannis a semnat decretul pentru numirea Guvernului Orban. Cum arată noul Guvern PNL"/>
    <meta property="og:description" content="Preşedintele Klaus Iohannis a semnat, luni, decretul pentru numirea Guvernului Orban, potrivit unui anunţ al Administraţiei Prezidenţiale. Ceremonia de depunere a jurământului de învestitură a membrilor Guvernului va avea loc la ora 19:00, la Palatul Cotroceni."/>
  </head>
  <body>
    <article>
      <h1>Klaus Iohannis a semnat decretul pentru numirea Guvernului Orban. Cum arată noul Guvern PNL</h1>
      <address><time datetime="2019-11-04T15:48:00+00:00">04 Nov 2019, 15:48</time> by <a rel="author">Diana Grigore, Mediafax</a></address>
      <p>Preşedintele Klaus Iohannis a semnat, luni, decretul pentru numirea Guvernului Orban, potrivit unui anunţ al Administraţiei Prezidenţiale. Ceremonia de depunere a jurământului de învestitură a membrilor Guvernului va avea loc la ora 19:00, la Palatul Cotroceni.</p>
      <p>Astfel, Guvernul Orban urmează să aibă următoarea componenţă, potrivit decretului semnat de Klaus Iohannis:</p>
      <p>„• Prim-ministru- Ludovic Orban<br/>• Viceprim-ministru - Raluca Turcan<br/>• Ministrul finanţelor publice - Vasile-Florin Cîţu<br/>• Ministrul afacerilor interne - Marcel Ion Vela<br/>• Ministrul afacerilor externe – Bogdan-Lucian Aurescu<br/>• Ministrul justiţiei - Marian Cătălin Predoiu<br/>• Ministrul apărării naţionale - Ionel Nicolae Ciucă<br/>• Ministrul economiei, energiei şi mediului de afaceri - Virgil-Daniel Popescu<br/>• Ministrul transporturilor, infrastructurii şi comunicaţiilor - Lucian Nicolae Bode<br/>• Ministrul agriculturii şi dezvoltării rurale - Nechita-Adrian Oros<br/>• Ministrul mediului, apelor şi pădurilor - Costel Alexe<br/>• Ministrul lucrărilor publice, dezvoltării şi administraţiei - Ion Ştefan<br/>• Ministrul fondurilor europene - Ioan Marcel Boloş<br/>• Ministrul sănătăţii - Victor Sebastian Costache<br/>• Ministrul educaţiei şi cercetării - Cristina Monica Anisie<br/>• Ministrul culturii - Bogdan Gheorghiu<br/>• Ministrul tineretului şi sportului - Marian Ionuţ Stroe<br/>• Ministrul muncii şi protecţiei sociale - Victoria Violeta Alexandru”.</p>
      <p>Administraţia Prezidenţială anunţă, de asemenea, că ceremonia de depunere a jurământului de învestitură a membrilor Guvernului va avea loc luni, la ora 19:00, la Palatul Cotroceni.</p>
      <p>Guvernul Orban a fost învestit, luni, în plenul reunit al Parlamentulului, cu 240 de voturi „pentru”. Deputaţii şi senatorii au votat pentru validarea listei celor 16 miniştri, precum şi programul de guvernare al PNL.</p>
      <p>Marţi şi miercuri au avut loc audierile în comisiile de specialitate din Parlament ale miniştrilor desemnaţi pentru a face parte din Guvernul Orban. Din cei 16 miniştri propuşi, trei dintre ei, respectiv Florin Cîţu, propus la Finanţe, Ion Ştefan, propunerea pentru Dezvoltare şi Violeta Alexandru, propusă la Ministerul Muncii au înregistrat avize negative. Ludovic Orban nu a schimbat, însă, propunerile.</p>
    </article>
  </body>
</html>