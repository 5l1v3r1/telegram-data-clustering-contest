<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/death-stranding-offline-sconsigliato/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T15:12:00+00:00"/>
    <meta property="og:title" content="Death Stranding: giocare offline? Kojima in persona lo sconsiglia"/>
    <meta property="og:description" content="Death Stranding può essere giocato sia online che offline, ma Kojima stesso sconsiglia quest'ultima opzione. Ecco perché."/>
  </head>
  <body>
    <article>
      <h1>Death Stranding: giocare offline? Kojima in persona lo sconsiglia</h1>
      <address><time datetime="2019-11-04T15:12:00+00:00">04 Nov 2019, 15:12</time> by <a rel="author">Nicola Armondi</a></address>
      <p><b>Death Stranding</b>, il nuovo gioco di Hideo Kojima, è un titolo fondamentalmente single player. Non sono presenti modalità multigiocatore, almeno non nel senso più classico del termine. Infatti, è possibile sfruttare un <b>multiplayer asincrono</b>, il quale permette di condividere certe risorse e strutture. Si tratta di una funzione perfettamente legata alla narrativa del gioco, che si basa sulla creazione di “connessioni”.</p>
      <p>Ovviamente, <b>è possibile giocare a Death Stranding offline</b>, non vi è alcun obbligo nel farlo online. Kojima in persona, però, lo sconsiglia. Tramite un’intervista rilasciata ai microfoni di Kotaku, il director spiega che giocando offline si perde una parte fondamentale dell’esperienza.</p>
      <figure>
        <img src="https://www.tomshw.it/images/images/2019/08/death-stranding-47765.jpg"/>
      </figure>
      <p>Leggi anche: <a href="https://www.tomshw.it/videogioco/apple-valve-realta-aumentata-report/">Apple e Valve stanno realizzando un casco per la Realtà Aumentata secondo un report</a></p>
      <p>Viene spiegato che Kojima dà per scontato che molte persone abbiano le proprie PlayStation 4 connesse a internet oggigiorno e che quindi molti avrebbero sperimentato Death Stranding online: con questa certezza, la visione del gioco è stata quella di creare un’esperienza single player che al tempo stesso ci collega agli altri giocatori. Il titolo rimane fruibile in ogni caso, ma <b>l’idea originale richiede l’online per essere vissuta appieno</b>.</p>
      <p>Vi ricordiamo che Death Stranding sarà rilasciato l’8 novembre 2019 su PlayStation 4, ma che arriverà anche su PC nel corso dell’estate del 2020 grazie a 505 Games, editore italiano che si è occupato di giochi come Control e Assetto Corsa. Diteci, cosa ne pensate di Death Stranding? Se ancora non l’avete fatto, potete leggere <a href="http://www.tomshw.it/videogioco/death-stranding-recensione/">la nostra recensione</a>, a cura di Yuri Polverino.</p>
      <blockquote>Siete ancora in tempo per prenotare la vostra copia di Death Stranding in formato PlayStation 4 su Amazon, precisamente a <a href="https://toms.it/yjDc2">questo indirizzo</a>.</blockquote>
    </article>
  </body>
</html>