<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42632_Smertelna-DTP-na-Bukovini---netvereziy-vodiy-vrizavsya-u-derevo"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-04T15:47:00+00:00"/>
    <meta property="og:title" content="Смертельна ДТП на Буковині - нетверезий водій врізався у дерево"/>
    <meta property="og:description" content="Водій легковика напідпитку допустив наїзд на дерево, унаслідок автопригоди одна пасажирка загинула ще троє травмувалися. Сьогодні, 4 ли"/>
  </head>
  <body>
    <article>
      <h1>Смертельна ДТП на Буковині - нетверезий водій врізався у дерево</h1>
      <address>
        <time datetime="2019-11-04T15:47:00+00:00">04 Nov 2019, 15:47</time>
      </address>
      <p>
        <b>Водій легковика напідпитку допустив наїзд на дерево, унаслідок автопригоди одна пасажирка загинула ще троє травмувалися.</b>
      </p>
      <p>Сьогодні, 4 листопада, на спецлінію «102» надійшло повідомлення, що в селі Хлівище сталася дорожньо-транспортна пригода.</p>
      <p>На місце події одразу виїхали співробітники Герцаївського відділення поліції. Правоохоронці встановили, що 18-річний водій «ВАЗ» у стані алкогольного сп’яніння не впорався з керуванням та допустив виїзд за межі проїжджої частини дороги з подальшим наїздом на дерево.</p>
      <figure>
        <img src="https://cv.npu.gov.ua/assets/sites/cv/Materialy/2019/11_%20November/04/04_11_2019_dtp.jpg"/>
      </figure>
      <p> </p>
      <p>Внаслідок ДТП 22-річна пасажирка померла на місці події. Ще трьох пасажирів госпіталізовано до лікарні з тілесними ушкодженнями різного ступеня тяжкості.</p>
      <p>За вказаним фактом слідчі внесли відомості до Єдиного реєстру досудових розслідувань за частиною 2 статті 286 (Порушення правил безпеки дорожнього руху або експлуатації транспорту особами, які керують транспортними засобами) Кримінального кодексу України.</p>
      <p>
        <i>Фото Нацполіція</i>
      </p>
    </article>
  </body>
</html>