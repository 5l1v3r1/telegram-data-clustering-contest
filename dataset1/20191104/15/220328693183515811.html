<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/v-shotlandiya-zasnekha-byala-katerichka-405849.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T15:37:05+00:00"/>
    <meta property="og:title" content="В Шотландия заснеха бяла катеричка"/>
    <meta property="og:description" content="Предстои да бъде установено дали става въпрос за катеричка–албинос"/>
  </head>
  <body>
    <article>
      <h1>В Шотландия заснеха бяла катеричка</h1>
      <address><time datetime="2019-11-04T15:37:05+00:00">04 Nov 2019, 15:37</time> by <a rel="author">Стандарт</a></address>
      <p>Рядък вид бяла катеричка откриха зоозащитници в Шотландия. Катеричката е била в горите на Дисайд, където се намира кралската резиденция Балморал. Екоактивисти, които се занимават със защитата на популацията на червената катеричка в Североизточна Шотландия, са заснели рядката катеричка, съобщава Би Би Си, предава БГНЕС.</p>
      <p>Предстои да бъде установено дали става въпрос за катеричка–албинос. За тази цел учените ще се опитат да се сдобият с по-качествени снимки, на които да се вижда цветът на очите на животното.</p>
      <p>При всички случаи откритието било впечатляващо, смятат природозащитниците.</p>
      <p>Частично бели животни като врабчета, гарвани, черен дрозд и таралежи са се появявали от време на време, но те не са истински албиноси, споделя експерт по биоразнообразието в Шотландия.</p>
      <p> </p>
    </article>
  </body>
</html>