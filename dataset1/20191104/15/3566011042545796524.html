<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544874.html/%D8%AD%D9%88%D8%A7%D8%AF%D8%AB-%D8%B1%D8%A7%D9%86%D9%86%D8%AF%DA%AF%DB%8C-%D8%AF%D8%B1-%D8%A7%D8%B3%D8%AA%D8%A7%D9%86-%D9%85%D8%B1%DA%A9%D8%B2%DB%8C---%DA%A9%D8%B4%D8%AA%D9%87-%D9%88-%D9%85%D8%AC%D8%B1%D9%88%D8%AD-%D8%A8%D8%B1-%D8%AC%D8%A7-%DA%AF%D8%B0%D8%A7%D8%B4%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-04T15:46:00+00:00"/>
    <meta property="og:title" content="حوادث رانندگی در استان مرکزی ۶ کشته و مجروح بر جا گذاشت"/>
    <meta property="og:description" content="رئیس پلیس راه فرماندهی انتظامی استان مرکزی گفت: حوادث رانندگی روز گذشته در محورهای مواصلاتی استان مرکزی ۲ کشته و ۴ مجروح در پی داشت."/>
  </head>
  <body>
    <article>
      <h1>حوادث رانندگی در استان مرکزی ۶ کشته و مجروح بر جا گذاشت</h1>
      <h2>در ۲۴ ساعت گذشته؛</h2>
      <address>
        <time datetime="2019-11-04T15:46:00+00:00">04 Nov 2019, 15:46</time>
      </address>
      <p>رئیس پلیس راه فرماندهی انتظامی استان مرکزی گفت: حوادث رانندگی روز گذشته در محورهای مواصلاتی استان مرکزی ۲ کشته و ۴ مجروح در پی داشت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سرهنگ"ایرج کهریزی"رئیس پلیس راه فرماندهی انتظامی استان مرکزی در گفتگو با <a href="http://diyareaftab.ir/">دیار آفتاب</a>؛ گفت: در نخستین سانحه رانندگی که در حدود ساعت ۷:۵۴ روز گذشته بر اثر برخورد یک دستگاه خودروی سواری پراید با تنه پل در کیلومتر ۴۳  محور اراک - توره رخ داد، تنها سرنشین آن بر اثر شدت جراحات وارده در صحنه تصادف فوت و راننده خودرو نیز مجروح  و به وسیله نیروهای امدادی به بیمارستان منتقل شد.</p>
      <p>کهریزی اظهار کرد: علت وقوع این حادثه از سوی کارشناسان تصادفات پلیس راه "عدم توجه به جلوناشی از خستگی و خواب آلودگی راننده خودروی پراید" بیان شده است.</p>
      <p>وی بیان کرد: در سانحه ای دیگر که در حدود ساعت ۱۷:۵۳ همین روز، بر اثر برخورد یک دستگاه خودروی سمند با خودروی پراید در کیلومتر۳۴ محور ازنا - اراک به وقوع پیوست، سرنشین خودروی پراید براثرشدت جراحات وارده جان سپرد و ۲ سرنشین دیگر خودروی سمند و راننده خودروی پراید نیز مجروح و به وسیله نیروهای امدادی به بیمارستان منتقل شدند رئیس پلیس راه فرماندهی انتظامی استان مرکزی اظهار داشت: بر اساس اعلام  کارشناسان" انحراف به چپ راننده خودرو راننده خودروی سمند"علت وقوع  این حادثه بوده است.</p>
      <p>کهریزی در پایان از تمامی رانندگان خواست تا به منظور پیشگیری از وقوع چنین حوادثی همواره در هنگام رانندگی، رعایت قوانین و مقررات راهنمایی و رانندگی را سرلوحه رانندگی خود قرار داده و از هرگونه عجله و شتاب خودداری کنند.</p>
      <p>انتهای پیام/</p>
    </article>
  </body>
</html>