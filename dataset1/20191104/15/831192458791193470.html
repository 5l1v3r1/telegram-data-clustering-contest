<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/epeisodia-vandalismoi-kai-chimika-sto-syllalitirio-foititon-kai-mathiton-petaxan-petres-kai-espasan-staseis-vinteo/"/>
    <meta property="og:site_name" content="europost.gr"/>
    <meta property="article:published_time" content="2019-11-04T15:00:47+00:00"/>
    <meta property="og:title" content="Επεισόδια, βανδαλισμοί και χημικά στο συλλαλητήριο φοιτητών και μαθητών – Πέταξαν πέτρες και έσπασαν στάσεις! (Βίντεο)"/>
    <meta property="og:description" content="Επεισόδια σημειώθηκαν λίγο πριν τη 1 το μεσημέρι στο συλλαλητήριο φοιτητών και μαθητών στο κέντρο της Αθήνας. Ομάδες διαδηλωτών πέταξαν πέτρες προς τη Βουλή με τους αστυνομικούς να τους απωθούν με χρήση χημικών προς τα Προπύλαια. Ορισμένοι"/>
  </head>
  <body>
    <article>
      <h1>Επεισόδια, βανδαλισμοί και χημικά στο συλλαλητήριο φοιτητών και μαθητών – Πέταξαν πέτρες και έσπασαν στάσεις! (Βίντεο)</h1>
      <address>
        <time datetime="2019-11-04T15:00:47+00:00">04 Nov 2019, 15:00</time>
      </address>
      <p>Επεισόδια σημειώθηκαν λίγο πριν τη 1 το μεσημέρι στο συλλαλητήριο φοιτητών και μαθητών στο κέντρο της Αθήνας.</p>
      <p>Ομάδες διαδηλωτών πέταξαν πέτρες προς τη Βουλή με τους αστυνομικούς να τους απωθούν με χρήση χημικών προς τα Προπύλαια.</p>
      <p>Ορισμένοι από τους ταραξίες προκάλεσαν φθορές και σε στάσεις λεωφορείων στην οδό Πανεπιστημίου.</p>
      <p>Δείτε live εικόνα από το κέντρο της Αθήνας:</p>
      <p>
        <a href="https://web.facebook.com/protothemagr/videos/416152892647334/">https://web.facebook.com/protothemagr/videos/416152892647334/</a>
      </p>
      <p>Οι μαθητές διαμαρτύρονται σε μία σειρά αλλαγών που προωθεί το υπουργείο Παιδείας, όπως στη θέσπιση ορίου εισαγωγής στα πανεπιστήμια ενώ ταυτόχρονα ζητούν επιτακτικά την κάλυψη όλων των κενών σε εκπαιδευτικό προσωπικό στα σχολεία.</p>
      <p>Οι μαθητές εκφράζουν την αντίθεσή τους σε αρκετές αλλαγές που προωθεί το υπουργείο Παιδείας, αρχής γενομένης από την ελάχιστη βάση εισαγωγής που θα απαιτείται ως προαπαιτούμενο για την εισαγωγή στα πανεπιστημιακά ιδρύματα της χώρας.</p>
      <p>«Θέλουν να βάλουν μια ελάχιστη βάση εισαγωγής στα Πανεπιστήμια! Μα τελικά γιατί να μας βάζουν τόσα εμπόδια στην προσπάθειά μας να μορφωθούμε, να αποκτήσουμε τη γνώση; Εμείς θέλουμε εφόδια για να γνωρίσουμε τον κόσμο, για να μπορέσουμε να σταθούμε αύριο στην κοινωνία, για να προσφέρουμε, για να δημιουργήσουμε! Και αυτά τα εφόδια δεν εξαρτώνται από το τι επάγγελμα θα επιλέξουμε! Άρα ας αγχωθούν πρώτα για το τι μας διδάσκουν και τι γνώσεις παίρνουμε στο σχολείο, και μετά για το πώς θα μπαίνουμε στο Πανεπιστήμιο» αναφέρει το Συντονιστικό των μαθητών.</p>
      <h3>Σχετικά</h3>
    </article>
  </body>
</html>