<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134216-nkl-jaunuju-krepsininku-reitingas-trejetuke-triju-kartu-talentai.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-04T15:00:00+00:00"/>
    <meta property="og:title" content="NKL jaunųjų krepšininkų reitingas: trejetuke – trijų kartų talentai"/>
    <meta property="og:description" content="Lietuvos talentų kalvėje, Nacionalinėje krepšinio lygoje (VIKINGLOTO-NKL), sužaistas pirmasis mėnuo, kuriame ryškiais pasirodymais išsiskyrė ir jaunieji krepšininkai. Tinklalapis „BasketNews.lt“ antrąjį sezoną iš eilės pateiks NKL geriausių mėnesio jaunųjų krepšininkų reitingą, į kurį bus įtraukti ne vyresni nei 1999 metų gimimo krepšininkai. Spalio mėnesio geriausių jaunųjų krepšininkų reitingas: 5 vieta – Domantas Vilys, Šakių ..."/>
  </head>
  <body>
    <article>
      <h1>NKL jaunųjų krepšininkų reitingas: trejetuke – trijų kartų talentai</h1>
      <address><time datetime="2019-11-04T15:00:00+00:00">04 Nov 2019, 15:00</time> by <a rel="author">https://www.facebook.com/tomas.vanagas.52</a></address>
      <p>Nuotr.: D.Lukšta/BasketNews.lt iliustracija</p>
      <figure>
        <a href="https://www.basketnews.lt/paveikslelis-205837-any1000x1000.jpg">
          <img src="https://www.basketnews.lt/paveikslelis-205837-any630x500.jpg"/>
        </a>
      </figure>
      <p>Nuotr. D.Lukšta/BasketNews.lt iliustracija</p>
      <p>Lietuvos talentų kalvėje, Nacionalinėje krepšinio lygoje (VIKINGLOTO-NKL), sužaistas pirmasis mėnuo, kuriame ryškiais pasirodymais išsiskyrė ir jaunieji krepšininkai.</p>
      <p>Tinklalapis „<a href="https://www.basketnews.lt/">BasketNews.lt</a>“ antrąjį sezoną iš eilės pateiks NKL geriausių mėnesio jaunųjų krepšininkų reitingą, į kurį bus įtraukti ne vyresni nei 1999 metų gimimo krepšininkai.</p>
      <p>Spalio mėnesio geriausių jaunųjų krepšininkų reitingas:</p>
      <hr/>
      <h3>5 vieta – Domantas Vilys, Šakių „Vytis“<br/>Vid. 26 min., 13,2 tšk., 2,6 atk. kam., 3,1 rez. perd., 1,4 per. kam., 13,8 naud. balo</h3>
      <figure>
        <img src="https://www.basketnews.lt/paveikslelis-205070-any630x500.jpg"/>
      </figure>
      <p>Nuotr. Alius Koroliovas Šią vasarą su Vilniaus „Ryto“ sistema atsisveikinęs ir Šakių „Vyčio“ nariu tapęs <a href="https://www.basketnews.lt/zaidejai/17620-domantas-vilys/statistika/lygos/128-vkl-mokyklu-taure/2014.html?filter=by_months&amp;value=4#1">Domantas Vilys</a> spalio mėnesį pasižymėjo itin netradiciniais pataikymo procentais – jis tritaškius metė kur kas taikliau nei dvitaškius.   19-metis 188 cm ūgio gynėjas per mačą atliko po 5,7 tritaškio ir pataikė po 2,6 (45,1 proc.), bet iš dvitaškio zonos vidutiniškai metė po 3,3 karto ir pataikė tik po 1,2 metimo (36,7 proc.).   Pagal baudų metimų taiklumą jis yra vienas geriausių – pataikė 90,3 proc. metimų (9 vieta NKL).   Krepšininkas dvikovoje su „Gargždais“ pelnė 25 taškus ir surinko net 35 naudingumo balus, taip pasiekdamas asmeninį rekordą.</p>
      <hr/>
      <h3>4 vieta – Augustas Marčiulionis, Vilniaus „Perlas“<br/>Vid. 27 min., 13,4 tšk., 3,3 atk. kam., 5 rez. perd., 2 per. kam., 14,8 naud. balo</h3>
      <figure>
        <img src="https://www.basketnews.lt/paveikslelis-202288-any630x500.jpg"/>
      </figure>
      <p>Nuotr. fotodiena.lt</p>
      <p>17 metų 192 cm ūgio Vilniaus „Perlo“ įžaidėjas <a href="https://www.basketnews.lt/zaidejai/22331-augustas-marciulionis.html">Augustas Marčiulionis</a> šį sezoną yra kur kas taiklesnis.</p>
      <p>Lyginant su praėjusiu sezonu, jo dvitaškių taiklumas pirmąjį mėnesį nuo 40,8 proc. pakilo iki 50 proc., tritaškių – nuo 26 proc. iki 38,1 proc., o baudų metimų – nuo 66,4 proc. iki 75 proc.</p>
      <p>Gynėjo minučių skaičius aikštėje šį sezoną pakilo nuo 19 iki 27, rezultatyvumas – nuo 7,1 iki 13,4, rezultatyvių perdavimų – nuo 3,5 iki 5, o naudingumo balų – nuo 8,1 iki 14,8.</p>
      <p>Su 5 rezultatyvių perdavimų vidurkiu spalio mėnesį jis NKL užėmė devintąją vietą, o jo fiksuoti 2 perimti kamuoliai – trečias geriausias rezultatas.</p>
      <hr/>
      <h3>3 vieta – Kerras Kriisa, Kauno „Žalgiris-2“<br/>Vid. 27 min., 15,5 tšk., 3,4 atk. kam. 5,9 rez. perd., 4,9 išpr. praž., 16,6 naud. balo</h3>
      <figure>
        <img src="https://www.basketnews.lt/paveikslelis-201709-any630x500.jpg"/>
      </figure>
      <p>Nuotr. D.Lukšta</p>
      <p>2001 metų gimimo kartos krepšininkas <a href="https://www.basketnews.lt/zaidejai/20585-kerr-kriisa.html">Kerras Kriisa</a> įspūdingai pradėjo sezoną ir per pirmąsias dvejas rungtynes rinko po 19,5 taško bei 26,5 naudingumo balo, o tokie skaičiai leido tapti savaitės MVP.</p>
      <p>Vėliau 189 cm ūgio krepšininko rezultatai kiek suprastėjo, bet jis dar turėjo puikių rungtynių: į Joniškio „Delikateso“ krepšį įmetė 26 taškus ir pasiekė karjeros rekordą, o NKL čempionei „Sūduvai-Mantingai“ atseikėjo 23 taškus.</p>
      <p>Jaunasis žalgirietis per mačą vidutiniškai atlieka po 5,9 rezultatyvaus perdavimo ir NKL užima ketvirtąją vietą.</p>
      <p>Jo rodikliai, lyginant su praėjusiu sezonu, padidėjo kartais. Taškų vidurkis – nuo 6,5 iki 15,5, rezultatyvių perdavimų – nuo 3,2 iki 5,9, o naudingumo balų – nuo 4,5 iki 16,6.</p>
      <p>Estas Kriisa yra vienintelis šio sezono NKL krepšininkas, kuris žaidė ir Eurolygos rungtynėse. „Žalgirio“ pagrindinės komandos aprangą apsivilkęs atakų organizatorius mače su Vilerbano ASVEL pelnė 1 tašką.</p>
      <hr/>
      <h3>2 vieta – Ąžuolas Tubelis, Vilniaus „Perlas“<br/>Vid. 22 min., 15,9 tšk., 6,1 atk. kam., 1,1 rez. perd., 1,1 per. kam., 1,7 bl., 18,1 naud. balo</h3>
      <figure>
        <img src="https://www.basketnews.lt/paveikslelis-201722-any630x500.jpg"/>
      </figure>
      <p>Nuotr. D.Lukšta</p>
      <p>Tarp jaunųjų krepšininkų <a href="https://www.basketnews.lt/zaidejai/20837-azuolas-tubelis.html">Ąžuolas Tubelis</a> buvo pats naudingiausias – rinko po 18,1 efektyvumo balo ir lygoje užėmė 10-ąją vietą.</p>
      <p>2002 metais gimęs 206 cm ūgio išskirtinių fizinių duomenų puolėjas su 15,9 taško vidurkiu lygoje buvo aštuntas, o su 1,7 blokuotų metimų rodikliu – antras.</p>
      <p>Jis labiausiai dominavo susitikus su Joniškio „Delikatesu“, kai pelnė 27 taškus, atkovojo 13 kamuolių ir surinko 40 naudingumo balų. 20 taškų jis pelnė dar du kartus.</p>
      <p>Skirtingai nei praėjusį sezoną, šio sezono pradžioje jis retai atakuoja iš toli – vos po 1,6 karto. Praėjusį sezoną jis atlikdavo po 2,8 tritaškio.</p>
      <p>Tiesa, puolėjas vidutiniškai per vienerias rungtynes išmeta po 10,2 dvitaškio ir pataiko po 6,1 (59,7 proc.).</p>
      <hr/>
      <h3>1 vieta – Klaidas Metrikis, Klaipėdos „Neptūnas-Akvaservis“<br/>Vid. 28 min., 16,8 tšk., 5,3 atk. kam., 0,9 rez. perd., 4,8 išpr. praž. 15,8 naud. balo</h3>
      <figure>
        <img src="https://www.basketnews.lt/paveikslelis-205612-any630x500.jpg"/>
      </figure>
      <p>Nuotr. M.Baranauskas</p>
      <p>Klaipėdos „Neptūnas-Akvaservis“ po pirmojo mėnesio buvo geriausia NKL komanda, o <a href="https://www.basketnews.lt/zaidejai/19112-klaidas-metrikis.html">Klaidas Metrikis</a> – vienas svarbiausių jos krepšininkų.</p>
      <p>2000 metais gimęs sunkusis krašto puolėjas spalio mėnesį vidutiniškai pelnė po 16,8 taško ir Klaipėdos klube buvo rezultatyviausias, o visoje lygoje – šeštas.</p>
      <p>204 cm ūgio atletas puikiai pataikė iš žaidimo (55,1 proc. dvit. ir 46,2 proc. trit.), tačiau įmetė tik 63,4 proc. baudų metimų.</p>
      <p>Vienas geriausių savo rungtynių Metrikis sužaidė prieš lygos čempionę Marijampolės „Sūduvą-Mantingą, į kuriuos krepšį įmetė 24 taškus. Tokie jo taškai nulėmė rungtynių nugalėtoją:</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fghettogames%2Fvideos%2F700320257128777%2F&amp;show_text=0&amp;width=630" width="630" height="353" data-service="Facebook" scrolling="no"/>
      </figure>
      <h3>
        <a href="https://www.basketnews.lt/zaidejai/19112-klaidas-metrikis.html">Klaidas Metrikis</a>
      </h3>
      <figure>
        <img src="https://www.basketnews.lt/paveikslelis-200565-crop90x135.jpg"/>
      </figure>
      <ul>
        <li>Komanda: <a href="https://www.basketnews.lt/komandos/285-klaipedos-neptunas-akvaservis.html">Klaipėdos Neptūnas-Akvaservis</a></li>
        <li>Pozicija: PF</li>
        <li>Amžius: 19</li>
        <li>Ūgis: 204 cm</li>
        <li>Svoris: 104 kg</li>
        <li>Gimimo vieta: Klaipėda, Lietuva</li>
      </ul>
      <h3>
        <a href="https://www.basketnews.lt/zaidejai/19112-klaidas-metrikis.html">Klaidas Metrikis</a>
      </h3>
      <figure>
        <img src="https://www.basketnews.lt/paveikslelis-175939-any150x150.jpg"/>
      </figure>
      <figure>
        <img src="https://www.basketnews.lt/paveikslelis-200565-crop100x150.jpg"/>
      </figure>
      <ul>
        <li>MIN: 28.61</li>
        <li>PTS: 15.78 (53.52%)</li>
        <li>REB: 5</li>
        <li>AS: 0.78</li>
        <li>ST: 0.56</li>
        <li>BS: 0.11</li>
        <li>TO: 2.44</li>
        <li>GM: 9</li>
      </ul>
    </article>
  </body>
</html>