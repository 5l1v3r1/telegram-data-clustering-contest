<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740001"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T15:18:00+00:00"/>
    <meta property="og:title" content="&quot;บาร์ซา&quot;จ๊าก&quot;ซัวเรซ&quot;ข้อเท้าพังพัก3วีก"/>
    <meta property="og:description" content="'บาร์เซโลนา' งานเข้าอีกรอบ เมื่อ 'หลุยส์ ซัวเรซ' หัวหอกตัวเก๋า ข้อเท้าพักต้องนอนพักรักษาตัวนานถึง 3 สัปดาห์"/>
  </head>
  <body>
    <article>
      <h1>"บาร์ซา"จ๊าก"ซัวเรซ"ข้อเท้าพังพัก3วีก</h1>
      <address>
        <time datetime="2019-11-04T15:18:00+00:00">04 Nov 2019, 15:18</time>
      </address>
      <p>
        <b>"บาร์เซโลนา" งานเข้าอีกรอบ เมื่อ "หลุยส์ ซัวเรซ" หัวหอกตัวเก๋า ข้อเท้าพักต้องนอนพักรักษาตัวนานถึง 3 สัปดาห์</b>
      </p>
      <p>บาร์เซโลนา ทีมดังแห่งศึกลา ลีกา สเปน ต้องพบข่าวร้ายอีกครั้ง เมื่อจะหมดสิทธิใช้งาน หลุยส์ ซัวเรซ ดาวยิงตัวเก่ง นานถึง 3 สัปดาห์ หลังเจ้าตัวได้รับบาดเจ็บข้อเท้าจากเกมบุกพ่าย เลบันเต ยับเยิน 1-3 เมื่อวันเสาร์ที่ผ่านมา<br/><br/>ลอนดอน อีฟนิ่ง สแตนดาร์ด สื่อดังของอังกฤษเผยว่า ซัวเรซ ที่โดนถอดออกจากสนามตั้งแต่นาทีที่ 41 ในเกมพ่าย "ค้างคาวน้อย" นั้น จะพลาดลงสนามให้ "เจ้าบุญทุ่ม" ถึง 3 นัดคือในเกม แชมเปี้ยนส์ ลีก นัดเปิดคัมป์ นู ดวลเกือก สลาเวีย ปราก วันอังคารนี้, เกม ลา ลีกา นัดเปิดบ้านรับมือ เซลตา บีโก วันเสาร์ที่ 9 พ.ย.และเกมบุกรัง เลกาเนส ในวันเสาร์ที่ 23 พ.ย.ด้วย.<br/><br/><b>ภาพ gettyimages</b><br/><br/> </p>
    </article>
  </body>
</html>