<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/pr/2019/11/04/a1-startira-izcialo-novoto-mobilno-prilojenie-moiat-a1.428526"/>
    <meta property="og:site_name" content="Dnes.bg"/>
    <meta property="article:published_time" content="2019-11-04T15:01:00+00:00"/>
    <meta property="og:title" content="A1 стартира изцяло новото мобилно приложение Моят А1"/>
    <meta property="og:description" content="При плащане на сметка през приложението клиентите на А1 ще получават бонус от 10 000 MB мобилен интернет | Dnes.bg"/>
  </head>
  <body>
    <article>
      <h1>A1 стартира изцяло новото мобилно приложение Моят А1</h1>
      <h2>При плащане на сметка през приложението клиентите на А1 ще получават бонус от 10 000 MB мобилен интернет</h2>
      <address><time datetime="2019-11-04T15:01:00+00:00">04 Nov 2019, 15:01</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>А1 дава старт на изцяло новото мобилно приложение <a href="https://play.google.com/store/apps/details?id=bg.mobiltel.android.selfcare&amp;hl=bg"><b>Моят А1</b></a> с добавени функционалности и оптимизирано управление. Това е поредна стъпка от политиката на компанията да следва съвременните технологични тенденции, като се фокусира на първо място върху клиентската удовлетвореност.</p>
      <p> Всички клиенти, които платят сметката си към А1 през новото приложение до края на декември, ще получат бонус от 10 000 MB мобилен интернет на максимална скорост. Те ще имат възможност да се възползват от него при плащането, като го активират на своя номер или го предоставят на свои близки – клиенти на мобилна услуга от А1. Срокът за използване на бонуса е 30 дни.</p>
      <p>Приложението включва подробно описание на месечната фактура към А1, а също така дава детайлна разбивка на дължимата сума по услуги. Клиентите вече могат да плащат една или всички фактури наведнъж със запазване на картата и с възможност за автоматично плащане.</p>
      <p>Моят А1 позволява бързо и лесно управление на услугите от мобилното устройство, докато потребителят е в движение. Началният екран на мобилното приложение съдържа подробна информация за услугите от А1, което помага за лесното проследяване на потреблението и текущата сметка. С минимални усилия клиентите вече ще могат да активират допълнителни пакети, да управляват своята роуминг услуга и да заявят получаване на фактура по имейл, отказвайки се от хартиената.</p>
      <p>Моят А1 вече предлага и персонална оферта към потребителите. Тя има за цел да оптимизира разхода на клиентите и да им предложи най-адекватните услуги и планове, съобразени с нуждите им.</p>
    </article>
  </body>
</html>