<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/bukmekery-mourin-yu-favoryt-na-posadu-golovnogo-trenera-bavariyi/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-04T15:35:00+00:00"/>
    <meta property="og:title" content="Букмекери: Моурінью – фаворит на посаду головного тренера «Баварії»"/>
    <meta property="og:description" content="Португальський фахівець Жозе Моурінью, який перебуває в даний момент без роботи, вважається основним претендентом на пост наставника німецького гранда, що відправив напередодні у відставку хорватського тренера Ніко Ковача."/>
  </head>
  <body>
    <article>
      <h1>Букмекери: Моурінью – фаворит на посаду головного тренера «Баварії»</h1>
      <address><time datetime="2019-11-04T15:35:00+00:00">04 Nov 2019, 15:35</time> by <a rel="author">Сергій Гумен</a></address>
      <p>Португальський фахівець Жозе Моурінью, який перебуває в даний момент без роботи, вважається основним претендентом на пост наставника німецького гранда, що відправив напередодні у відставку хорватського тренера Ніко Ковача.</p>
      <figure>
        <img src="https://i0.wp.com/bookmaker-ratings.com.ua/wp-content/uploads/sites/6/2019/11/novyny-1.png?w=800&amp;ssl=1"/>
        <figcaption>Букмекери: Моурінью – фаворит на посаду головного тренера «Баварії»</figcaption>
      </figure>
      <p>У неділю, третього листопада, керівництво мюнхенської «Баварії» прийняло рішення достроково завершити співпрацю з головним тренером команди Ніко Ковачем. Це сталося після розгромної поразки від франкфуртського «Айнтрахта» (1:5) в гостьовому матчі десятого туру німецької Бундесліги.</p>
      <p>У зв’язку з цим букмекерська контора <a href="https://bookmaker-ratings.com.ua/review/obzor-bukmekerskoy-kontory-paddy-power/">Paddy Power</a> запропонувала у своїй лінії котирування на майбутнього головного тренера мюнхенської команди. Фаворитом на тренерське крісло, на думку експертів, вважається португалець Жозе Моурінью, який перебуває в статусі безробітного після розставання з «Манчестер Юнайтед» у грудні 2018 року. Цей варіант можна зіграти з коефіцієнтом 1,8, що відповідає 55 відсоткам ймовірності.</p>
      <p>Головними конкурентами «Особливого» вважаються два спеціалісти: француз Арсен Венгер (безробітний) та нідерландець Эрик Тен Хаг («Аякс»). Призначення кожного з цих тренерів керманичем «Баварії» оцінюється коефіцієнтом 4,0 (25%).</p>
      <p>Також у список претендентів потрапили німецький фахівець Ральф Рангнік (11,0 – 9%) і нинішній виконуючий обов’язки наставника команди Ганс-Дітер Флік (15,0 – 7%). Додамо, що на призначення Юргена Клоппа («Ліверпуль») головним тренером «Баварії» встановлено коефіцієнт 34,0 (3%).</p>
      <p>Ніко Ковач тренував «Баварію» з літа 2018 року. Під його керівництвом мюнхенський клуб став чемпіоном Німеччини, володарем національного Кубка, а також Суперкубка.</p>
      <p>«Баварія», набравши 18 балів, займає четверте місце в турнірній таблиці німецького національного чемпіонату. У Лізі чемпіонів німецький гранд впевнено лідирує в таблиці групи В з дев’ятьма набраними очками.</p>
      <related>
        <a href="https://bookmaker-ratings.com.ua/konkurs-favoryt-tyzhnya-do-matchiv-ligy-chempioniv/#comment-69995"/>
      </related>
      <related>
        <a href="https://bookmaker-ratings.com.ua/kopengagen-dynamo-kyyiv-stavky-prognozy-i-koefitsiyenty-bukmekeriv-na-match-7-lystopada-2019-roku/"/>
      </related>
      <related>
        <h4>Схожі записи</h4>
        <a href="https://bookmaker-ratings.com.ua/oleksandriya-sent-et-yen-stavky-prognozy-i-koefitsiyenty-bukmekeriv-na-match-7-zhovtnya-2019-roku/"/>
        <a href="https://bookmaker-ratings.com.ua/kopengagen-dynamo-kyyiv-stavky-prognozy-i-koefitsiyenty-bukmekeriv-na-match-7-lystopada-2019-roku/"/>
        <a href="https://bookmaker-ratings.com.ua/5-podij-dlya-stavok-na-sport-4-10-lystopada/"/>
      </related>
    </article>
  </body>
</html>