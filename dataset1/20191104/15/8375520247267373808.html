<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/ukrajinska-rekordsmenka-maguchih-pretenduje-na-prestizhnu-mizhnarodnu-nagorodu-637612.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T15:14:09+00:00"/>
    <meta property="og:title" content="Українська рекордсменка Магучих претендує на престижну міжнародну нагороду"/>
    <meta property="og:description" content="Наша легкоатлетка ввійшла в п’ятірку фіналістів номінації «Висхідна зірка»"/>
  </head>
  <body>
    <article>
      <h1>Українська рекордсменка Магучих претендує на престижну міжнародну нагороду</h1>
      <address>
        <time datetime="2019-11-04T15:14:09+00:00">04 Nov 2019, 15:14</time>
      </address>
      <h4>Наша легкоатлетка ввійшла в п’ятірку фіналістів номінації «Висхідна зірка»</h4>
      <p>Українська легкоатлетка Ярослава Магучих ввійшла в п’ятірку фіналістів номінації «Висхідна зірка» 2019 року.</p>
      <p>Суперницями Магучих будуть -рекордсменка світу серед юніорок з бігу на 100 метрів з бар'єрами (12,71 с) Брітані Андерсон з Ямайки; лідер світового юніорського сезону в бігу на 1500 метрів (4.02,97), бронзова медалістка Африканських ігор, півфіналістка чемпіонату світу Лемле Хайле з Ефіопії; володарка найкращого результату світу серед юніорок зі спортивної ходьби на 20 км (1:25.29), лідер юніорського світового сезону і рекордсменка Південної Америки серед юніорок зі спортивної ходьби на 10 км (43.04) Гленда Морейон з Еквадору; рекордсменка світу серед юніорок з бігу на 100 метрів (10,75) і 200 метрів (22,17), чемпіонка NCAA в бігу на 100 метрів Шакаррі Річардсон з США.</p>
      <p>Ярослава Магучих виборола срібну нагороду чемпіонату світу з легкої атлетики в стрибках у висоту (2,04), встановивши юніорський рекорд світу.</p>
      <blockquote>
        <b>Читайте також: <a href="https://glavcom.ua/sport/news/rekordsmenka-svitu-maguchih-pidtrimala-basketbolniy-dnipro-foto-637513.html">Рекордсменка світу Магучих підтримала баскетбольний «Дніпро» (фото)</a></b>
      </blockquote>
      <p>Магучих перемогла в номінації «Висхідна зірка» серед європейських спортсменів та отримала нагороду Петра Нуровськи як найкраща юна спортсменка.</p>
      <p>Переможця світової номінації назвуть 23 листопада на церемонії World Athletics Awards у Монако.</p>
      <related>
        <a href="https://glavcom.ua/sport/news/ukrajinka-maguchih-otrimala-prestizhnu-jevropeysku-nagorodu-foto-635627.html"/>
      </related>
    </article>
  </body>
</html>