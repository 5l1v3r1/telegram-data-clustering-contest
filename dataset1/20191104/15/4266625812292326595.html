<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/zelenskyy_pidpysav_ugodu_z_ssha_po_fatca_1683349"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T15:50:00+00:00"/>
    <meta property="og:title" content="Зеленський підписав угоду з США по FATCA"/>
    <meta property="og:description" content="Президент України Володимир Зеленський підписав проєкт закону №0001 про ратифікацію Угоди між Урядом України та Урядом Сполучених Штатів Америки для поліпшення виконання податкових правил й застосування положень Закону США &quot;Про податкові вимоги до іноземних рахунків&quot; (FATCA)."/>
  </head>
  <body>
    <article>
      <h1>Зеленський підписав угоду з США по FATCA</h1>
      <address>
        <time datetime="2019-11-04T15:50:00+00:00">04 Nov 2019, 15:50</time>
      </address>
      <p>
        <b>Президент України Володимир Зеленський підписав проєкт закону №0001 про ратифікацію Угоди між Урядом України та Урядом Сполучених Штатів Америки для поліпшення виконання податкових правил й застосування положень Закону США "Про податкові вимоги до іноземних рахунків" (FATCA).</b>
      </p>
      <p>Про це йдеться на <a href="http://w1.c1.rada.gov.ua/pls/zweb2/webproc4_1?pf3511=66759">сайті</a> Верховної Ради.</p>
      <p>"4.11.2019 Повернуто з підписом від Президента", - написано у карточці законопроєкту.</p>
      <p>Як зазначається, 1 липня 2014 року набрав чинності Закон Сполучених Штатів Америки “Про податкові вимоги до іноземних рахунків”  (далі - FАТСА), що містить вимоги до іноземних фінансових організацій, зокрема щодо: укладення спеціальної угоди з Податковою службою Сполучених Штатів Америки (IRS); здійснення контролю за наявністю рахунків, які відкриваються платниками податків США в українських фінансових організаціях, та інформування про них Податкової служби США.</p>
      <p>З метою імплементації положень FATCA було вчинено 7 лютого 2017 року в м. Києві Угоду між Урядом України та Урядом Сполучених Штатів Америки для поліпшення виконання податкових правил й застосування положень Закону США “Про податкові вимоги до іноземних рахунків” (FATCA).</p>
      <p>Суб’єктами виконання Угоди є Міністерство фінансів України, Національний банк України та Державна податкова служба України.</p>
      <p>Проєкт закону затверджує завершення внутрішніх державних процедур, необхідних для набрання чинності Угодою між Урядом України та Урядом Сполучених Штатів Америки для поліпшення виконання податкових правил й застосування положень Закону США “Про податкові вимоги до іноземних рахунків” (FATCA).</p>
      <p>Раніше <a href="https://zik.ua/news/2019/10/29/u_ssha_zapidozryly_kolomoyskogo_v_stvorenni_zlochynnoi_merezhi_oligarha_1678945">повідомлялося</a>, що у Канцлерському суді штату Делавер (США) прийняли ряд рішень за позовом проти підприємців Ігоря Коломойського і Геннадія Боголюбова. Їх разом з партнерами запідозрили в створенні «злочинної мережі» і заволодінні активами на суму понад 674 млн доларів.</p>
      <related>
        <h4>читайте також</h4>
        <a href="https://zik.ua/news/2019/11/03/vtruchannya_u_vybory_ssha_manafort_zvynuvachuvav_ukrainu_a_ne_rosiyu_1682583"/>
        <a href="https://zik.ua/news/2019/11/01/razumkov_pidpysav_ugodu_s_ssha_po_fatca_1681813"/>
        <a href="https://zik.ua/news/2019/10/30/ssha_dopomagatymut_ukraini_u_zupyntsi_budivnytstva_pivnichnogo_potoku2__1680151"/>
        <a href="https://zik.ua/news/2019/10/30/senator_zvynuvatyv_trampa_v_sprobi_viddaty_ukrainu_rosii_1679799"/>
      </related>
    </article>
  </body>
</html>