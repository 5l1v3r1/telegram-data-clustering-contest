<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/scuole-chiuse-domani-a-napoli-allerta-meteo-comune-tutto-ok-solo-parchi-chiusi/1944880/"/>
    <meta property="og:site_name" content="IlSussidiario"/>
    <meta property="article:published_time" content="2019-11-04T15:57:57+00:00"/>
    <meta property="og:title" content="NAPOLI, SCUOLE CHIUSE DOMANI?/ Allerta meteo 5 novembre, Benevento chiude tutto"/>
    <meta property="og:description" content="Scuole aperta a Napoli domani 5 novembre? Allerta meteo Campania: Benevento lancia ordinanza, attesa decisione anche del sindaco de Magistris"/>
  </head>
  <body>
    <article>
      <h1>NAPOLI, SCUOLE CHIUSE DOMANI?/ Allerta meteo 5 novembre, Benevento chiude tutto</h1>
      <h2>Scuole aperta a Napoli domani 5 novembre? Rischio chiusura per allerta meteo Campania: Benevento lancia ordinanza, attesa decisione anche del sindaco de Magistris</h2>
      <address><time datetime="2019-11-04T15:57:57+00:00">04 Nov 2019, 15:57</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>Scampato il rischio per oggi, l’allerta meteo diramata poco fa – <b>arancione fino alla mattina di mercoledì</b> – in tutta la Campania rimette in discussione l’apertura/chiusura degli istituti scolastici del capoluogo partenopeo: anticipando Napoli, è <b>Benevento</b> a imporre “<b>scuole chiuse” domani 5 novembre 2019.</b> Con un’ordinanza del sindaco <b>Clemente Mastella</b> si allerta tutta la cittadinanza della chiusura di scuole, parchi e cimiteri per l’intera giornata di domani, con aggiornamento nel pomeriggio per capire se estendere l’ordinanza anche per la giornata di mercoledì. «<i>Domani, per allerta arancione diramata dalla protezione civile, scuole chiuse. Il rischio vento e pioggia forte mi porta a questa decisione. Seguiremo, con l’assessore ed i tecnici, l’evolversi del tempo e, domani, darò altre indicazioni. Se persiste l’arancione, chiuderò anche dopodomani. La sicurezza viene prima di tutto. Agli studenti dico, però, leggete e studiate. Non sciupate la vostra intelligenza. Fatemi questa promessa, dai più piccoli ai più grandi</i>», scrive il sindaco di Benevento su Facebook. Nelle prossime ore invece il <b>sindaco di Napoli de Magistris</b> dovrà decidere se seguire l’esempio di Mastella o se tenere tutto aperto, non appena saranno analizzate nel dettaglio le previsioni meteo per nubifragi e burrasca stilate dall’Arpa Campania.</p>
      <h4>ALLERTA METEO IN CAMPANIA</h4>
      <p>Fino a metà pomeriggio della domenica la <a href="https://www.ilsussidiario.net/news/allerta-meteo-liguria-tromba-daria-a-lavagna-video-maltempo-non-uscite-di-casa/1944763/"><b>previsione del maltempo</b> </a>e le condizioni critiche di diversi quartieri di <b>Napoli</b> avevano portato alla forte possibilità che domani tutte le <a href="https://www.ilsussidiario.net/news/cronaca/2019/3/11/napoli-scuole-chiuse-domani-per-allerta-meteo-maltempo-venti-forti-e-mare-agitato/1858141/"><b>scuole di ogni ordine e grado rimanessero chiuse</b></a> proprio per <a href="https://www.ilsussidiario.net/news/liguria-allerta-meteo-gialla-crolla-ponte-a-serra-ricco-numerosi-allagamenti/1939014/"><b>l’allerta meteo</b></a>: poi – complici anche previsioni aggiornate che davano un lieve miglioramento delle condizioni di precipitazioni nelle prossime 12 ore – il <b>Comune di Napoli</b> ha spiegato che invece per lunedì 4 novembre regolarmente le scuole di tutta la città e provincia rimarranno aperte. Nella nota ufficiale emessa dal sindaco <b>Luigi de Magistris</b> si legge «<i>La Protezione civile regionale ha emesso un bollettino di allerta meteo da mezzanotte e fino alle ore 14 di lunedì 4 novembre. Il livello dell’allerta meteo è giallo per residue precipitazioni, localmente anche a possibile carattere di moderato rovescio o isolato temporale. Venti forti occidentali con possibili raffiche nei temporali. Mare agitato con possibili mareggiate lungo le coste esposte</i>». Secondo Palazzo San Giacomo le <b>scuole rimarranno aperte</b> esattamente come i cimiteri comunali, mentre a rimanere chiusi rimarranno i parchi cittadini.</p>
      <h4>SCUOLE APERTE A NAPOLI, CHIUSI I PARCHI</h4>
      <p>Lungo la notte appena passata le forze dell’ordine e le autorità cittadine hanno dovuto far fronte a diverse segnalazioni di disagi e danni provocati dall’enorme ondata di maltempo sollevata nel weekend: come riporta Napoli Fanpage, allagamenti e cadute di alberi e rami sono state segnalati al <b>Vomero</b>, a <b>Posillipo</b>, a <b>Bagnoli</b>, in<b> via Campegna</b>, <b>via de Giaxa,</b> <b>viale Traiano, via Pigna e Cupa Toscanella.</b> Al netto del lieve miglioramento che le previsioni meteo hanno registrato per domani, il <b>Servizio Tecnico Scuole</b> raccomanda a tutti i dirigenti scolastici di «n<i>on far frequentare in modo stanziale le aree esterne pertinenziali agli edifici scolastici con presenza di alberature e di non utilizzare le attrezzature e le aree destinate ad attività ludiche all’aperto fino all’ orario di validità dell’allerta meteo</i>», ovvero fino alle ore 14. Lo stesso Comune invita l’intera cittadinanza a prestare attenzione massima per il forte <b>rischio idrogeologico</b> – versanti e pendii per possibili frane e smottamenti e idraulico – sottopassi e aree di collettori fognari per possibili allagamenti – segnalati dalla Protezione Civile Campania.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/ultime-notizie-ultimora-oggi-alan-kurdi-migranti-sbarcati-a-taranto-4-novembre/1944931/"/>
        <a href="https://www.ilsussidiario.net/news/abusata-a-10-anni-dal-prete-video-le-iene-bambina-registra-tutto-e-lo-incastra/1945218/"/>
        <a href="https://www.ilsussidiario.net/news/ex-ilva-arcelormittal-si-ritira-dallacquisto-mancato-scudo-penale-caos-governo/1945208/"/>
        <a href="https://www.ilsussidiario.net/news/bronzi-di-riace-statue-erano-5-video-le-iene-larcheologo-una-a-braccia-aperte/1944845/"/>
        <a href="https://www.ilsussidiario.net/news/don-gino-rigoldi-video-le-iene-chiesa-troppo-clericale-gesu-vero-rivoluzionario/1944850/"/>
        <a href="https://www.ilsussidiario.net/news/reddito-di-cittadinanza-rivolta-extracomunitari-senza-sussidio-colpa-della-lega/1945153/"/>
      </related>
    </article>
  </body>
</html>