<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/dzhek-ma-zasnovnik-alibaba-vistupit-na-forumi-v-kiyevi-novini-ukrajini-50051539.html"/>
    <meta property="og:site_name" content="НВ"/>
    <meta property="article:published_time" content="2019-11-04T15:25:00+00:00"/>
    <meta property="og:title" content="В Україну приїде засновник Alibaba Джек Ма"/>
    <meta property="og:description" content="8 листопада Джек Ма, засновник китайського інтернет-гіганта Alibaba, виступить на Київському економічному міжнародному форумі."/>
  </head>
  <body>
    <article>
      <h1>В Україну приїде засновник Alibaba Джек Ма</h1>
      <h2>8 листопада Джек Ма, засновник китайського інтернет-гіганта Alibaba, виступить на Київському економічному міжнародному форумі.</h2>
      <address>
        <time datetime="2019-11-04T15:25:00+00:00">04 Nov 2019, 15:25</time>
      </address>
      <p>Інформація про це <a href="https://forumkyiv.org/uk/forum/2019/program/dialog-z-dzhekom-ma">з’явилася</a> сьогодні на сайті форуму.</p>
      <p>Дискусія за участю Джека Ма розпочнеться о 10:00. Модератором буде британський журналіст Нік Гоуінг.</p>
      <p>Нагадаємо, у вересні Джек Ма <a href="https://nv.ua/ukr/biz/markets/dzhek-ma-zalishaye-posadu-glavi-alibaba-novini-ukrajini-50041906.html">пішов з поста глави Alibaba</a>. Цю компанію він заснував в 1999 році. Вона стала однією з найбільших інтернет-компаній в світі. Зараз її вартість становить $480 млрд. Ма є найбагатшою людиною Китаю. Forbes оцінює його статки у $38,6 млрд. ЗМІ називають Джека Ма одним із найбільш упізнаваних китайських бізнесменів.</p>
      <p>Бізнесмен відомий своїми яскравими висловлюваннями. На Всесвітньому економічному форумі в Давосі в цьому році він заявив, що дурість страшніша від раку, оскільки його можна вилікувати. У квітні Ма <a href="https://nv.ua/ukr/biz/economics/zasnovnik-alibaba-nazvav-velicheznim-blagoslovennyam-mozhlivist-pracyuvatimut-12-godin-6-dniv-v-tizhden-50016639.html">назвав «величезним благословенням»</a> для молодих співробітників можливість працювати в режимі 996 (з 9 ранку до 9 вечора шість днів в тиждень). У серпні в ході дискусії з співзасновником SpaceX Ілоном Маском він заявив, що в майбутньому <a href="https://nv.ua/ukr/biz/tech/ilon-mask-i-dzhek-ma-diskusiya-pro-kolonizaciyu-marsa-osvitu-ta-robotu-maybutnogo-golovne-50039780.html">робочий тиждень триватиме всього 12 годин</a>. На його думку, люди повинні працювати три дні на тиждень по чотири години на день.</p>
    </article>
  </body>
</html>