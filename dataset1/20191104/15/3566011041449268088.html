<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544866.html/%D8%A2%D9%85%D8%B1%DB%8C%DA%A9%D8%A7-%D9%87%DB%8C%DA%86-%D8%AC%D8%A7%DB%8C%DB%8C-%D8%AF%D8%B1-%D9%85%DB%8C%D8%A7%D9%86-%D9%85%D9%84%D8%AA-%D8%A7%DB%8C%D8%B1%D8%A7%D9%86-%D9%86%D8%AF%D8%A7%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-04T15:32:00+00:00"/>
    <meta property="og:title" content="آمریکا هیچ جایی در میان ملت ایران ندارد"/>
    <meta property="og:description" content="جانشین فرمانده سپاه قم به پیام‌های راهپیمایی عظیم  13 آبان اشاره کرد و گفت: این حضور در این برهه‌ای تاریخی پیام خوبی برای توطئه گران داخلی و خارجی است که بدانند آمریکا هیچ جایی در میان ملت ایران ندارد."/>
  </head>
  <body>
    <article>
      <h1>آمریکا هیچ جایی در میان ملت ایران ندارد</h1>
      <h2>جانشین فرمانده سپاه استان قم:</h2>
      <address>
        <time datetime="2019-11-04T15:32:00+00:00">04 Nov 2019, 15:32</time>
      </address>
      <p>جانشین فرمانده سپاه قم به پیام‌های راهپیمایی عظیم 13 آبان اشاره کرد و گفت: این حضور در این برهه‌ای تاریخی پیام خوبی برای توطئه گران داخلی و خارجی است که بدانند آمریکا هیچ جایی در میان ملت ایران ندارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ احمد بیطرفان در حاشیه راهپیمایی یوم‌الله 13 آبان در گفتگو با خبرنگار <b><a href="http://www.qomefarda.ir/">قم فردا</a>، </b>اظهار داشت: حضور گسترده مردم انقلابی قم در راهپیمایی روز ملی مبارزه با استکبار جهانی نشان‌دهنده ضد استکبار بودن ملت ایران است.<br/><br/>وی ادامه داد: ملت ایران همواره نشان داده پشت سر مقام معظم رهبری ایستاده‌اند و در یک روز غیر تعطیل به‌صورت خودجوش در این راهپیمایی حاضر شدند تا بار دیگر نشان بدهند در کنار ولایت‌فقیه برای دفاع از نظام مقدس جمهوری اسلامی ایران آماده هستند.<br/><br/>بیطرفان ابراز داشت: حضور پرشور دانشجویان، طلاب و دانش آموزان را نقطه عطف راهپیمایی امروز است و نشان می‌دهد باگذشت 4 دهه از انقلاب همچنان قشر تحصیل‌کرده و جوان کشور به آرمان‌های انقلاب وفادار مانده‌اند.<br/><br/>وی به پیام‌های این راهپیمایی عظیم اشاره کرد و گفت: این حضور در این برهه‌ای تاریخی پیام خوبی برای توطئه گران داخلی و خارجی است که بدانند آمریکا هیچ جایی در میان ملت ایران ندارد.<br/><br/><br/><b>انتهای پیام/</b></p>
    </article>
  </body>
</html>