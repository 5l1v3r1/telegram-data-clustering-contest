<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/816b4ce9b1f4dacf/ultima-ora-ludovic-orban-este-noul-premier-al-romaniei-guvernul-pnl-a-trecut-de-votul-parlamentului.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-04T15:14:13+00:00"/>
    <meta property="og:title" content="Ultima oră! Ludovic Orban este noul premier al României; Guvernul PNL a trecut de votul Parlamentului"/>
    <meta property="og:description" content="UPDATE 16:55 // Guvernul Orban a trecut de votul Parlamentului. „Pentru” au votat 240 de parlamentari, cu șapte peste numărul necesar de învestire.Miniștrii Cabinetului Orban vor depune jurământul în această seară, la Palatul Cotroceni.Ludovic Orban a mulţumit de la tribuna Parlamentului. „Vă mulţumesc şi aveţi încredere în noi”, a spus Orban. ______Parlamentarii români s-au reunit în ședință comună pentru a vota guvernul premierului desemnat Ludovic Orban. PSD a anunțat că va boicota ședința, pentru a nu asigura cvorumul necesar votului."/>
  </head>
  <body>
    <article>
      <h1>Ultima oră! Ludovic Orban este noul premier al României; Guvernul PNL a trecut de votul Parlamentului</h1>
      <address><time datetime="2019-11-04T15:14:13+00:00">04 Nov 2019, 15:14</time> by <a rel="author">Jurnal.md</a></address>
      <p>
        <b>UPDATE 16:55 // Guvernul Orban a trecut de votul Parlamentului. „Pentru” au votat 240 de parlamentari, cu șapte peste numărul necesar de învestire.</b>
      </p>
      <p>
        <b>Miniștrii Cabinetului Orban vor depune jurământul în această seară, la Palatul Cotroceni.</b>
      </p>
      <p>
        <b>Ludovic Orban a mulţumit de la tribuna Parlamentului. „Vă mulţumesc şi aveţi încredere în noi”, a spus Orban.</b>
      </p>
      <p>
        <b>______</b>
      </p>
      <p>
        <b>Parlamentarii români s-au reunit în ședință comună pentru a vota guvernul premierului desemnat Ludovic Orban. PSD a anunțat că va boicota ședința, pentru a nu asigura cvorumul necesar votului.</b>
      </p>
      <p>Nu sunt fi prezenți nici președinții celor două camere ale Parlamentului, iar ședința este condusă de senatoarea PNL Alina Gorghiu, scrie Digi24.</p>
      <p>„Vă felicit, apreciez acestă prezență. Nu-mi aduc aminte ca în ultimii 30 de ani să se fi întâmplat ca ședința de învestire a unui guvern să fie boicotată de două partide care arată clar lipsa totală de respect față de cetățen”, a spus Orban.</p>
      <p>Orban a vorbit despre guvernarea PSD „care din păcate a făcut rău României. Treebuie să trecem de acest moment și să începem un drum nou, al reconstrucției, al reluării dialogului interinstituțional, care să reașeze România pe traiectoria nord-atlantică.</p>
      <p>El a spus că guvernul pe care îl propune va fi unul cu o durată limitată, care trebuie să ia măsuri urgente.</p>
      <p>„Foarte multe instituții și autorități locale nu au resursele financiare pentru a încheia exercițiul bugetar și riscă să nu poată plăti salariilor. Există întârzieri la plata indemnizațiilor persoanelor cu dizabilități. Această situație nu poate fi tolerată”, a spus Orban.</p>
      <p>„Situația pregătirii pentru iarnă este dezastruoasă. Suntem în poziția în care România a rămas ultima țară cre trebuie să nominalizeze comisarul european. Fostul premier s-a încăpățânat să impună candidați care ne-au făcut de râs. Există necesitatea elaborării bugetului de stat pentru 2020”, a spus Orban.</p>
      <p>El a vorbit și despre necesitatea prorogării termenului de pensionare anticipată pentru magistrați, în lipsa căreia sistemul de justiție ar fi blocat.</p>
      <p>O altă prioritate a guvernului este de a reface capacitatea administrativă a instituțiilor guvernamentale, care a fost distrusă în ultimii 3 ani de aducerea unor oameni fără competențe, dar pe pile sau pe bază de carnet de partid, a spus Orban.</p>
      <p>„În ceea ce privește politica fiscală, ne-am angajat să reparăm acele acte normative care au avut consecințe grave, ca OUG 114. Vom încerca abrogarea acelor prevederi nocive privind energia, pilonul 2 de pensii, telecomunicațiile și vom păstra prevederile pentru domeniul construcțiilor”, a spus Orban. El a vorbit și despre eliminarea supraaccizei la combustibil.</p>
      <p>Premierul desemnat a vorbit și despre MCV, în condițiile în care Bulgaria ar putea ieși de sub supraveghere, în timp ce România a fost criticată aspru în ultimul raport. Orban a spus că România trebuie să respecte recomandările MCV.</p>
      <p>„Trebuie să ne stabilim ca obiectiv ca și România să scape de sub MCV și să ne asumăm răspunderea pentru a face cu adevărat o justiție independentă pentru România”, a spus el.</p>
      <p>„Trebuie să readucem Jandarmeria, poliția, în situația în care le-a pus Constituția, de a fi în slujba cetățeanului. Să terminăm cu utilizarea politică a acestor instituții fundamentale”, a continuat Orban.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fdigifmradio%2Fvideos%2F2355842474543532%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
    </article>
  </body>
</html>