<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/tega-diana-nikoli-ni-povedala-princu-charlesu-245888"/>
    <meta property="og:site_name" content="Slovenske novice"/>
    <meta property="article:published_time" content="2019-11-04T15:08:00+00:00"/>
    <meta property="og:title" content="Tega Diana nikoli ni povedala princu Charlesu"/>
    <meta property="og:description" content="Medtem ko britanski mediji vsakodnevno poročajo o Meghan Markle in njenem žalostnem življenju na britanskem dvoru, mnoge še vedno zanima življenje njene pokojne tašče. Princesa Diana še ni pot..."/>
  </head>
  <body>
    <article>
      <h1>Tega Diana nikoli ni povedala princu Charlesu</h1>
      <h2>Ko se je rodil Harry, je bil Charles menda zelo razočaran.</h2>
      <address><time datetime="2019-11-04T15:08:00+00:00">04 Nov 2019, 15:08</time> by <a rel="author">N. Č.</a></address>
      <p>Medtem ko britanski mediji vsakodnevno poročajo o <b>Meghan Markle</b> in njenem žalostnem življenju na britanskem dvoru, mnoge še vedno zanima življenje njene pokojne tašče. Princesa <b>Diana</b> še ni potonila v pozabo, čeprav je že več kot 20 let pokojna (umrla v prometni nesreči 31. avgusta 1997). <i>The Daily Mirror</i> piše, da je v času druge nosečnosti vedela, da s <b>Charlesom</b> pričakujeta dečka, a ga s tem ni seznanila. Princ si je menda močno želel deklico, zato mu Diana ni povedala, da pričakujeta še drugega sina.<br/><br/>»Na ultrazvoku je videla, da bo dobila dečka. Charles si je želel dva otroka, dečka in deklico, zato mu Diana ni povedala za drugega sina. Zelo je bil razočaran, ko se je rodil <b>Harry</b>, in tega sploh ni skrival,« je povedal kraljevi biograf <b>Andrew Morton</b>. Menda je bil Charles tudi razočaran, ko je videl, da ima otrok oranžne lase. Ko so Harryja krstili, je menda potožil tudi Dianini materi, da si je sicer bolj želel, da bi z Diano povila hčerko.</p>
      <figure>
        <iframe src="https://www.youtube.com/embed/DOGzEbLYtQ0" width="640" height="360" data-service="Youtube" scrolling="no"/>
      </figure>
    </article>
  </body>
</html>