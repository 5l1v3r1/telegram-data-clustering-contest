<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=946220"/>
    <meta property="og:site_name" content="Andhrajyothy"/>
    <meta property="article:published_time" content="2019-11-04T15:39:33+00:00"/>
    <meta property="og:title" content="‘చింతమనేనిపై కేసులు ఉంటే పెట్టమని ఎస్పీ చెప్పడం శోచనీయం’"/>
    <meta property="og:description" content="ADVT"/>
  </head>
  <body>
    <article>
      <h1>‘చింతమనేనిపై కేసులు ఉంటే పెట్టమని ఎస్పీ చెప్పడం శోచనీయం’</h1>
      <address>
        <time datetime="2019-11-04T15:39:33+00:00">04 Nov 2019, 15:39</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>విజయవాడ:</b> టీడీపీ నేత, మాజీ ఎమ్మెల్యే చింతమనేని ప్రభాకర్‌పై కేసులు ఉంటే పెట్టమని ఎస్పీ ప్రెస్ మీట్‌లో చెప్పడం శోచనీయమని మాజీ సీఎం చంద్రబాబు అన్నారు. సోమవారం పార్టీ నేతలతో చంద్రబాబు భేటీ అయ్యారు. ఈ సందర్భంగా ఆయన మాట్లాడుతూ.. నరేగా సెంట్రల్ గవర్నమెంట్ నిధులకు, రాష్ట్ర నిధులు రూ. 600 కోట్లు కలిపి పనులు ప్రారంభించాలని డిమాండ్ చేశారు. ఉచిత ఇసుక తెచ్చిన ఏకైక ప్రభుత్వం టీడీపీయేనని అన్నారు. ఇప్పుడు ఊరికొక వైసీపీ ఇసుకాసురులు తయారయ్యారని, పక్కరాష్ట్రాలకు ఇసుక తరలిస్తూ, ఎక్కువ ధరకు అమ్ముకుంటున్నారని ఆరోపించారు. వరద వచ్చిన రాష్ట్రాలన్నిటిలో ఇసుక దొరుకుతోందన్నారు.</p>
      <p> జనసేన అధ్యక్షుడు పవన్ కళ్యాణ్ తనకు ఫోన్ చేసి.. ఇసుకపై లాంగ్ మార్చ్‌కు సహకరించాలని కోరితే తమ పార్టీ సహకరించిందని చంద్రబాబు స్పష్టం చేశారు. ఏ పార్టీ అయినా ప్రజల సమస్యలపై స్పందించినా టీడీపీ మద్దతు ఇస్తోందని అన్నారు. ఒకప్పుడు ఉప్పు సత్యాగ్రహం చేశామని, ఇపుడు ఇసుక సత్యాగ్రహం చెయ్యాలని ఆయన అన్నారు. ఇసుక లేక భవన నిర్మాణ కార్మికులు చనిపోతున్నారని, భవన నిర్మాణ కార్మికులకు ప్రభుత్వం నెలకు పదివేలు నష్టపరిహారం ఇవ్వాలని చంద్రబాబు డిమాండ్‌ చేశారు. రాష్ట్రంలో కరెంట్ కోతలు ఎక్కువయ్యాయని, ఒక్క పార మట్టి వేయలేదని, ఒక్క బొచ్చె సిమెంట్ వాడలేదని తీవ్రస్థాయిలో విమర్శించారు. ప్రాజెక్టుల పనులను వైసీపీ ప్రభుత్వం పక్కనపెట్టిందని, పోలవరం టెండర్లు మరల పిలవడంతో, రూ. 7,500 కోట్ల నష్టం వస్తుందన్నారు. పట్టిసీమ పనులు చేసిన మెఘా ఇంజనీరింగ్‌కే టెండర్లు ఇచ్చారని, ఇసుక నియంత్రణ చేసి అందుబాటులో లేకుండా చేస్తే, సిమెంట్ కంపెనీల నుంచి డబ్బులు సంపాదించాలనేది వైసీపీ ప్రయత్నమని చంద్రబాబు విమర్శించారు.  వైసీపీ ప్రభుత్వం పత్రికా స్వేచ్ఛను కుడా అడ్డుకుంటుందని, సాయంత్రం 8వరకు ప్రభుత్వ మద్యం షాపులు పెట్టి, ఆ తరువాత వైసీపీ బెల్ట్ షాపులు నడుస్తున్నాయని చంద్రబాబు విమర్శించారు. జగన్ సెలక్టివ్ నిర్ణయాలు ఎందుకు తీసుకుంటున్నారో చెప్పాలన్నారు. జనసేన, బీజేపీలను కూడా వైసీపీ నేతలు బెదిరిస్తున్నారన్నారు. టీడీపీ మిగులు కరెంటు ఇస్తే, వైసీపీ కరెంటు కోత ఇచ్చిందని చంద్రబాబు ఎద్దేవా చేశారు.</p>
    </article>
  </body>
</html>