<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/04/maxi-eu-kata-twn-dasmwn-ston-poe"/>
    <meta property="og:site_name" content="euronews"/>
    <meta property="article:published_time" content="2019-11-04T15:34:01+00:00"/>
    <meta property="og:title" content="ΕΕ: μάχη κατά των δασμών στον ΠΟΕ"/>
    <meta property="og:description" content="Την ίδια στιγμή, οι διαπραγματεύσεις της αμερικανικής κυβέρνησης με μεμονωμένες αυτοκινητοβιομηχανίες σε ΕΕ, μπορεί να απομακρύνουν το ενδεχόμενο επιβολής δασμών στα ευρωπαϊκά αυτοκίνητα."/>
  </head>
  <body>
    <article>
      <h1>ΕΕ: μάχη κατά των δασμών στον ΠΟΕ</h1>
      <address><time datetime="2019-11-04T15:34:01+00:00">04 Nov 2019, 15:34</time> by <a rel="author">Maria Psara</a></address>
      <figure>
        <img src="https://static.euronews.com/articles/stories/04/27/82/38/773x435_cmsv2_81ca8c64-2068-5a0d-a930-78830ca6e3c8-4278238.jpg"/>
      </figure>
      <p>Μάχη <b>κατά των δασμών σε μέταλλο και αλουμίνιο</b> ξεκίνησε η ΕΕ στο πλαίσιο του Παγκόσμιου Οργανισμού Εμπορίου.</p>
      <p>Οι δασμοί επιβλήθηκαν από τον <b>Αμερικανό Πρόεδρο Ντόναλντ Τραμπ,</b> ο οποίος δήλωσε ότι είναι απαραίτητοι για λόγους ασφαλείας.</p>
      <p>Είναι η π<b>ρώτη από μια σειρά υποθέσεων που υποβλήθηκαν στο εμπορικό όργανο με έδρα τη Γενεύη</b> από τις χώρες που επλήγησαν από τα μέτρα αυτά.</p>
      <p>Λόγω της πολυπλοκότητας των θεμάτων, η απόφαση <b>δεν αναμένεται νωρίτερα από το φθινόπωρο του 2020</b>.</p>
      <p>Η έναρξη της υπόθεσης εναντίον της Ουάσινγκτον έρχεται την εποχή της επιβολής <b>πιθανών δασμών από τις ΗΠΑ στα ευρωπαϊκά αυτοκίνητα.</b></p>
      <p>Ο Αμερικανός υπουργός Εμπορίου Γουίμπουρ Ρος δήλωσε ότι η κυβέρνηση μπορεί να μην χρειάζεται να επιβάλλει δασμούς στα εισαγόμενα αυτοκίνητα ύστερα από <b>«καλές συζητήσεις» με τους κατασκευαστές αυτοκινήτων στην ΕΕ, την Ιαπωνία και αλλού.</b></p>
      <p>Οι διαπραγματεύσεις με μεμονωμένες εταιρείες σχετικά με τα επενδυτικά σχέδια κεφαλαίων ενδέχεται να αποδώσουν αρκετούς καρπούς ώστε οι δασμοί να μην είναι απαραίτητοι, ανέφερε ο Ρος σε συνέντευξή του.</p>
      <p>Τον Μάιο, ο Λευκός Οίκος συμφώνησε να καθυστερήσει τους δασμούς για έξι μήνες, καθώς η Ουάσιγκτον <b>ξεκίνησε διαπραγματεύσεις με την ΕΕ και την Ιαπωνία</b>.</p>
      <p>Ενώ οι ΗΠΑ έκαναν συμφωνία με την Ιαπωνία τον περασμένο μήνα που απέτρεψε τους δασμούς, <b>η ΕΕ δεν έχει ακόμη καταλήξει σε συμφωνία με την κυβέρνηση Τραμπ.</b></p>
    </article>
  </body>
</html>