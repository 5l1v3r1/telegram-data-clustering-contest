<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175525/rechter-ontslag-giltay-terecht"/>
    <meta property="og:site_name" content="omroep flevoland"/>
    <meta property="article:published_time" content="2019-11-04T15:01:00+00:00"/>
    <meta property="og:title" content="Rechter: Ontslag Giltay terecht"/>
    <meta property="og:description" content="De voormalige voorzitter van de Centrale Ondernemingsraad van de Nationale Politie, de Almeerder Frank Giltay, is terecht ontslagen. Dat heeft de rechter in Utrecht bepaald."/>
  </head>
  <body>
    <article>
      <h1>Rechter: Ontslag Giltay terecht</h1>
      <address>
        <time datetime="2019-11-04T15:01:00+00:00">04 Nov 2019, 15:01</time>
      </address>
      <p>
        <b>De voormalige voorzitter van de Centrale Ondernemingsraad van de Nationale Politie, de Almeerder Frank Giltay, is terecht ontslagen. Dat heeft de rechter in Utrecht bepaald.</b>
      </p>
      <p>Giltay kwam in opspraak omdat hij tienduizenden euro's van de politie zou hebben uitgegeven aan snoepreisjes en etentjes bij Almeerse horecagelegenheden. Hij trad af en een onderzoek volgde. Volgens de rechter is voldoende aangetoond dat er inderdaad sprake was onrechtmatige uitgaven.</p>
      <p>De voormalig voorzitter heeft bonnen en facturen aangepast, buitensporig dure evenementen georganiseerd, cash opgenomen met de creditcard van de politie en zijn partner tegen de regels in meegenomen op een dienstreis naar Cura√ßao.</p>
      <p>Giltay zelf vindt dat hij de dupe is geworden van een interne machtsstrijd binnen de politie. Daarom vocht hij zijn ontslag aan.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>