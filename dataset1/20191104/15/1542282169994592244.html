<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/04/dimarxos-voudapestis-euronews-sunenteuksi"/>
    <meta property="og:site_name" content="euronews"/>
    <meta property="article:published_time" content="2019-11-04T15:07:13+00:00"/>
    <meta property="og:title" content="Ο δήμαρχος Βουδαπέστης στο euronews"/>
    <meta property="og:description" content="Τι λέει ο πολιτικός που κέρδισε τον υποψήφιο του Φιντές"/>
  </head>
  <body>
    <article>
      <h1>Ο δήμαρχος Βουδαπέστης στο euronews</h1>
      <address><time datetime="2019-11-04T15:07:13+00:00">04 Nov 2019, 15:07</time> by <a rel="author">euronews </a></address>
      <figure>
        <img src="https://static.euronews.com/articles/stories/04/27/84/68/773x435_cmsv2_b308f265-2a4a-58ca-b90d-292e86bc20d0-4278468.jpg"/>
      </figure>
      <p>Μιλώντας στο euronews, ο νέος δήμαρχος της Βουδαπέστης Γκέργκελι Καρατσόνι δηλώνει δήμαρχος των πολιτών και όχι της αντιπολίτευσης.</p>
      <p>Τον ρωτήσαμε πώς θα εκπροσωπεί στην καθημερινότητα την τόσο ευρεία πολιτική βάση που του έδωσε τη νίκη.</p>
      <p>«Ο κοινός υποψήφιος της αντιπολίτευσης βρέθηκε όχι από τα κόμματα αλλά από τους πολίτες, μέσα από δύο προκριματικούς γύρους. Κατά την προεκλογική εκστρατεία τόνισα ότι είμαι υποψήφιος των πολιτών της Βουδαπέστης απέναντι στους ανθρώπους της εξουσίας. Εδώ και 10 χρόνια η πολιτική περιστρεφόταν γύρω από το Φιντές (το κόμμα του Βίκτορ Όρμπαν) που, με πλειοψηφία δύο τρίτων απομάκρυνε κάθε αντίβαρο της εξουσίας, από το Συνταγματικό Δικαστήριο μέχρι τον ελεύθερο Τύπο, περιορίζοντας το πεδίο δράσης των δήμων», είπε.</p>
      <p>Το «πράσινο» πρόγραμμα του Καρατσόνι ευθυγραμμίζεται με τα αναπτυξιακά ιδεώδη της Ευρωπαϊκής Ένωσης.</p>
      <p>Δίνει επίσης προτεραιότητα στη δημιουργία μιας βιώσιμης οικονομίας και κοινωνίας, που με τη σειρά τους θα καταστήσουν δυνατή την οικονομική ανάκαμψη.</p>
      <p>«Η Βουδαπέστη είναι, ή μπορεί να γίνει, ο μεγάλος χαμένος της κλιματικής αλλαγής. Γι' αυτό πρέπει να βάλουμε την πρωτεύουσα σε μια διαδικασία έτσι ώστε να είναι κομμάτι της μάχης ενάντια στην κλιματική αλλαγή. Θέλουμε να επιτύχουμε μια Βουδαπέστη χωρίς εκπομπές διοξειδίου του άνθρακα ως το 2030», τόνισε.</p>
      <p>Ολόκληρη η συνέντευξη του Γκέργκελι Καρατσόνι θα προβάλλεται στο euronews από το βράδυ της Δευτέρας. Θα είναι επίσης διαθέσιμη στο gr.euronews.com</p>
    </article>
  </body>
</html>