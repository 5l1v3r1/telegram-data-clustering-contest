<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76207-O2-ma-nove-Smart-pausaly-Rozdava-10-GB-dat-pre-Instagram-a-predplatne-na-streamovacie-sluzby"/>
    <meta property="og:site_name" content="REFRESHER"/>
    <meta property="article:published_time" content="2019-11-04T15:05:00+00:00"/>
    <meta property="og:title" content="O2 má nové Smart paušály. Rozdáva 10 GB dát pre Instagram a predplatné na streamovacie služby"/>
    <meta property="og:description" content="10 GB dát navyše na jednu alebo viac aplikácií môže, ale aj nemusí byť zaujímavá výhoda."/>
  </head>
  <body>
    <article>
      <h1>O2 má nové Smart paušály. Rozdáva 10 GB dát pre Instagram a predplatné na streamovacie služby</h1>
      <address><time datetime="2019-11-04T15:05:00+00:00">04 Nov 2019, 15:05</time> by <a rel="author">Matej Krajčovič</a></address>
      <p>
        <b>10 GB dát navyše na jednu alebo viac aplikácií môže, ale aj nemusí byť zaujímavá výhoda.</b>
      </p>
      <p><b>O2 </b>predstavilo novú ponuku <b>Smart Paušálov</b>. Teoreticky prinášajú poriadne veľké objemy dát na surfovanie a spájajú sa s <b>predplatným na zaujímavé služby</b>, no budeš si musieť vopred vybrať, na čo chceš svoje gigabajty míňať. </p>
      <p>Základom<b> O2 Smart Paušálu je päť balíkov</b>:<i> Biely, Modrý, Strieborný, Zlatý</i> a <i>Platinový</i> s cenou od 15 do 50 eur. <b>Všetky prinášajú neobmedzené volania a SMS/MMS. </b></p>
      <figure>
        <img src="https://i.refresher.sk/public/matejkrajcovic/o2.jpg"/>
      </figure>
      <p>K najnižšiemu Bielemu sa dá prikúpiť 1 GB dát za 3 eurá, zvyšené potom majú 1 GB, 3 GB, 10 GB alebo 25 GB<b> dát využiteľných na čokoľvek</b>. </p>
      <p>Zaujímavé to začne byť v druhom riadku, v rámci ktorého O2 rozdáva ďalšie <b>10 GB balíky na jednu, dve, tri alebo štyri konkrétne aplikácie</b>. Teoreticky tak budeš môcť mať 1 GB dát za 20 eur v Modrom paušále, no na Instagrame budeš môcť bezplatne presurfovať až ďalších 10 GB.  </p>
      <p>Okrem čoraz populárnejšieho Instagramu bude na výber aj Facebook, WhatsApp, Viber, hudobná služba Tidal (konkurent Spotify), TikTok, Gmail, Waze alebo Google Mapy. </p>
      <p>Od<b> strieborného paušálu</b> za 25 eur bude možné k programu <b>získať zadarmo</b> aj <b>predplatné</b> na správy z denníkov SME. Denníka N,  filmovej služby HBO GO alebo sledovanie televízie O2 TV.</p>
      <p>Práve predplatné služieb "zabudované" do mesačnej platby za paušál je zaujímavým ťahom, O2 s tým prichádza ako prvé na Slovensku a zároveň tak podporuje legálne sledovanie filmov či domácu žurnalistiku. Možno ti však bude prekážať, že namiesto Netflixu a Spotify siahlo po menej populárnych službách HBO GO a Tidal. </p>
      <related>
        <a href="https://refresher.sk/68979-Hladame-najlepsi-pausal-pre-mladych-Chceme-neobmedzene-hovory-aj-data"/>
      </related>
      <p>Nezapočítavanie, respektíve v prípade 02 naozaj štedrý dátový bonus na špeciálne aplikácie tu už bol. V prípade <b>závislákov na Instagrame</b> môže byť 10 GB zaujímavých, no presurfovať takýto objem dát na Google Mapách, Waze alebo aj Viberi a WhatsAppe, pokiaľ ich nebudeš využívať na každodenné videotelefonovanie, je prakticky nemožné. </p>
      <p>V tom prípade by sa zrejme viac hodilo, ak by si<b> 10 GB mohol použiť na čokoľvek</b>. Výhodou opoti ostatným operátorom sú však neobmedzené hovory a SMS. </p>
      <p><b>Telekom</b> má za 20 eur neobmedzené hovory aj SMS a 500 MB dát (Áno M)  alebo rovno 4 GB (ÁNO M Dáta).</p>
      <p><b>Orange</b> ponúkne to isté (neobm. volania a SMS + 500 MB) v balíku Go 20 eur a v balíku Go Data 20 eur dáva rovno 6 GB dát na čokoľvek.</p>
      <p>Vo <b>4ke </b>by si pre neobmedzené volania a SMS potreboval SLOBODU ∞ za 17 eur, pre neobmedzené dáta zas SLOBODA ∞+ za 20 eur.</p>
      <p>Nové paušály O2 sa budú dať aktivovať od 5. novembra 2019.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/29167-Komunita-FunFonistov-spojila-sily-a-vylajkovala-si-Centofku-S-FunFonom-tak-budu-volat-esemeskovat-a-ememeskovat-za-jediny-cent"/>
        <a href="https://refresher.sk/47725-4-veci-ktore-za-dva-roky-zmenila-4ka-darcek-na-konci-clanku-zadarmo"/>
        <a href="https://refresher.sk/58390-Telekom-uz-spustil-predobjednavky-noveho-iPhonu-XS-Kolko-penazi-si-bude-pytat-za-vychytavku-od-Apple"/>
        <a href="https://refresher.sk/40435-Slovenski-operatori-Telekom-a-O2-zlepsuju-svoje-ponuky-mobilnych-dat-Za-30-eur-ziskate-az-20-GB-balicek"/>
        <a href="https://refresher.sk/26979-Kava-pre-frajerku-za-polovicu-ci-solidny-burger-za-dobru-cenu-Vyhody-od-Orangeu-ti-sprijemnia-zivot"/>
        <a href="https://refresher.sk/48727-Slovenski-operatori-a-iPhone-X-Za-ake-peniaze-dostaneme-horucu-novinku-ked-ju-kupime-ako-sucast-pausalu"/>
        <a href="https://refresher.sk/76238-Blizzard-si-nadalej-striela-z-fanusikov-Diablo-Immortal-bude-prerobena-stara-hra-na-mobily-a-Diablo-IV-nema-datum-vydania"/>
        <a href="https://refresher.sk/70585-Cara-Delevingne-sa-vydala-so-Samsungom-do-vesmiru-a-urobila-si-prvu-SpaceSelfie"/>
      </related>
    </article>
  </body>
</html>