<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544892.html/%D8%AA%D8%B5%D9%88%DB%8C%D8%A8-%DA%A9%D9%86%D9%86%D8%AF%DA%AF%D8%A7%D9%86-%D8%B3%D9%86%D8%AF-2030-%D9%86%D9%81%D9%88%D8%B0%DB%8C-%D8%A7%D9%86%D8%AF---%D8%A2%D9%85%D8%B1%DB%8C%DA%A9%D8%A7-%DA%A9%D9%85%D8%B1-%D9%87%D9%85%D8%AA-%D8%A8%D9%87-%D9%86%D8%A7%D8%A8%D9%88%D8%AF%DB%8C-%D9%85%D9%84%D8%AA%D9%87%D8%A7%DB%8C-%D8%A2%D8%B2%D8%A7%D8%AF%D9%87-%D8%A8%D8%B3%D8%AA%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-04T15:44:00+00:00"/>
    <meta property="og:title" content="تصویب کنندگان سند 2030 نفوذی اند / آمریکا کمر همت به نابودی ملتهای آزاده بسته است"/>
    <meta property="og:description" content="دستیار ویژه شورای عالی مجمع جهانی تقریب مذاهب اسلامی گفت : وجود دشمن توهم نیست ، دشمن برای آشامیدن خون ملت ایران و هر ملت آزاده ای که بخواهد در برابر استکبار ایستادگی کند کمر همت بسته است."/>
  </head>
  <body>
    <article>
      <h1>تصویب کنندگان سند 2030 نفوذی اند / آمریکا کمر همت به نابودی ملتهای آزاده بسته است</h1>
      <h2>دستیار ویژه مجمع جهانی اهل بیت(ع):</h2>
      <address>
        <time datetime="2019-11-04T15:44:00+00:00">04 Nov 2019, 15:44</time>
      </address>
      <p>دستیار ویژه شورای عالی مجمع جهانی تقریب مذاهب اسلامی گفت : وجود دشمن توهم نیست ، دشمن برای آشامیدن خون ملت ایران و هر ملت آزاده ای که بخواهد در برابر استکبار ایستادگی کند کمر همت بسته است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://golestanema.com/">گلستان ما؛</a> مراسم راهپیمایی عظیم یوم الله 13 آبان در مرکز استان گلستان با حضور احاد مردم اعم از دانش آموزان ، دانشجویان ، مدیران و مردم صبح امروز از میدان شهردایر گرگان به سمت مصلی برگزار شد.</p>
      <p> </p>
      <p>حجت الاسلام والمسلمین ابراهیم رازینی بازرس ویژه شورای عالی مجمع جهانی تقریب مذاهب اسلامی در جمع راهپیمایان گرگانی در مصلی نمازجمعه این شهر اظهار کرد : آنچه که امروز به عنوان نیاز اصلی جامعه مطرح است ،  بصیرت و آگاهی مردم نسبت به مسائل روز، دشمن شناسی و گم نکردن هدف و فاصله نگرفتن از صراط مستقیم و اهداف انقلاب اسلامی است.</p>
      <p> </p>
      <p>حجت الاسلام رازینی افزود : امروز همه کسانی که در جمهوری اسلامی هستند رسالت دارند ، رسالت روحانیون، اساتید دانشگاه و فرهیختگان این است که نسل جوان را از گذشته پرافتخار و دشمنی استکبار جهانی آگاه کنند .</p>
      <p> </p>
      <p>وی با اشاره به اینکه تصور از دشمن توهم نیست و امروز جمهوری اسلامی در معرض یک کینه توزی و دشمنی عمیق استکبار جهانی قرار دارد ، تصریح کرد : امروز کارگردان اصلی و دست برتر در قدرت دفاعی منطقه ایران اسلامی است و همین امر سبب شده دشمن جرات حمله نظامی به کشور نداشته باشد ، امروز قدرت بازدارنده منطقه هستیم و نه تنها ایران بلکه همسایه های ما در زیر قدرت دفاعی ایران در امنیت قرار دارند.</p>
      <p> </p>
      <p>بازرس ویژه شورای عالی مجمع جهانی تقریب مذاهب اسلامی بیان کرد : 13 آبا سه مناسبت دارد ، نخست دستگیری امام خیمنی (ره) و تبعید ایشان به ترکیه ، دوم روش دانش آموز و تسخیر لانه جاسوسی آمریکا توسط دانش اموزان و دانشجویان و سومین مناسب هم اینب ود که امام در سال 43 به ماموران ساواک گفته بود که سربازان من در گهواره ها هستند.</p>
      <p> </p>
      <p>رازینی با اشاره به اینکه فرهنگ مقاومت در برابر استکبار جواب می دهد تاکید کرد : کشورهای منطقه از انقلاب اسلامی این مهم را به خوبی آموختند که نباید پای میز مذاکره دشمن برود ، چون دشمن حتی حاضر نیست یک قدم به عقب بنشیند و به دنبال نابودی ما است.</p>
      <p> </p>
      <p>وی ادامه داد: از نظر انرژی هسته ای رتبه هشتم دنیا را داریم که افتخار کمی نیست ، اما متاسفانه برخی نفوذی ها با اقداماتی چون پولشویی ، احتکار فرهنگ جامعه را به سخره می گیرند ، سند 2030 را مخفیانه تصویب کردند و باید این ها را عوامل نفوذی دشمن دانست .</p>
      <p> </p>
      <p>بازرس ویژه شورای عالی مجمع جهانی تقریب مذاهب اسلامی خاطرنشان کرد : تهاجم فرهنگی، گرانی ها و مشکلات اقتصادی و تحریم را دشمن به وجود آورده و دشمن توهم نیست دشمن برای آشامیدن خون ملت ایران و هر ملتی که بخواهد در برابر استکبار ایستادگی کند کمر همت بسته است.</p>
      <p> </p>
      <p>حجت الاسلام رازینی یادآور شد :  دشمن در ۴۰ سال از عمر انقلاب بارها ضربه و لطمه خورده است، امروز در دنیا به وسیله قدرت شما ملت تحقیر می شود .</p>
      <p>انتهای پیام /</p>
    </article>
  </body>
</html>