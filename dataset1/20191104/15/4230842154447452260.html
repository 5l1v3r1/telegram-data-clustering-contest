<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/showbiz/20191104-ledi-gaga-v-novomu-filmi-zigraye-vbyvtsyu-guchchi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-04T15:52:17+00:00"/>
    <meta property="og:title" content="Леді Гага в новому фільмі зіграє вбивцю Гуччі"/>
    <meta property="og:description" content="Американська співачка та актриса Леді Гага зіграє головну роль у фільмі про вбивство Мауріціо Гуччі."/>
  </head>
  <body>
    <article>
      <h1>Леді Гага в новому фільмі зіграє вбивцю Гуччі</h1>
      <address>
        <time datetime="2019-11-04T15:52:17+00:00">04 Nov 2019, 15:52</time>
      </address>
      <p>Американська співачка та актриса Леді Гага зіграє головну роль у фільмі про вбивство Мауріціо Гуччі.</p>
      <p>Американську артистку Леді Гагу затвердили на головну роль у новому фільмі британського режисера Рідлі Скотта про знамениту династію Гуччі та вбивстві внука засновника всесвітньо відомого бренду.</p>
      <p>В основу фільму лягла книга Сари Гей Форден <b>Будинок Гуччі: сенсаційна історія вбивства, божевілля, гламуру та жадібності.</b></p>
      <p>Леді Гага зіграє колишню дружину Мауріціо Гуччі Патрицію Реджані, яку він кинув заради молодої коханої.</p>
      <p>
        <b>Читайте: </b>
        <a href="https://fakty.com.ua/ua/showbiz/20191103-tarantino-nazvav-najkrashhyj-film-2019-roku/">Тарантіно назвав найкращий фільм 2019 року</a>
      </p>
      <p>Згодом жінка вирішила помститися за розлучення та найняла кілера, який 26 березня 1995 року розстріляв Мауріціо.</p>
      <p>Патриція отримала тюремний термін – 26 років. Вона достроково вийшла на свободу в жовтні 2016 року за зразкову поведінку.</p>
      <figure>
        <img src="https://pmcdeadline2.files.wordpress.com/2019/10/lady-gaga-patrizia-reggiani-martinelli.jpg?w=681&amp;h=383&amp;crop=1"/>
      </figure>
      <p>Раніше Факти ICTV писали, що HBO опублікував <a href="https://fakty.com.ua/ua/showbiz/20191104-novyj-papa-vyjshov-tyzer-serialu-z-dzhudom-lou/">тизер другого сезону серіалу Новий Папа</a> з актором Джудом Лоу в головній ролі.</p>
    </article>
  </body>
</html>