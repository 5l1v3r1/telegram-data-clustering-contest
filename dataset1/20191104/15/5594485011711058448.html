<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/naprezhenieto-raste-tomislav-donchev-otvrna-na-obvineniyata-na-bsp-i-manolova_news707360.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T15:46:00+00:00"/>
    <meta property="og:title" content="Напрежението расте: Томислав Дончев отвърна на обвиненията на БСП и Манолова"/>
    <meta property="og:description" content="Изборите свършиха и няма нужда от повече агитация и пропаганда. Дойде време за работа"/>
  </head>
  <body>
    <article>
      <h1>Напрежението расте: Томислав Дончев отвърна на обвиненията на БСП и Манолова</h1>
      <h2>Изборите свършиха и няма нужда от повече агитация и пропаганда. Дойде време за работа</h2>
      <address>
        <time datetime="2019-11-04T15:46:00+00:00">04 Nov 2019, 15:46</time>
      </address>
      <p>https://blitz.bg/politika/naprezhenieto-raste-tomislav-donchev-otvrna-na-obvineniyata-na-bsp-i-manolova_news707360.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572875024-sistemen-bufer-2.jpg"/>
      </figure>
      <p><b>Който има подобни намерения, да се обърне към българския съд. Обичайно загубилият не е доволен от организацията на изборите. Който има подобни намерения, да се обърне към българския съд. Това заяви в централата на ГЕРБ вицепремиерът Томислав Дончев. Коментарът му е по повод обвиненията за купен вот и искането от щаба на Мая Манолова за касиране на изборите </b><br/><br/>Ако трябваше да следваме същата логика, трябва да изразим недоволство от начина, по който са организирани изборите в Русе, в Пазарджик, в Разград. Да сте чули нещо подобно от наша страна, попита Дончев.<br/><br/><a href="https://blitz.bg/politika/ninova-obyavi-gerb-otstpi-kreposti-promyanata-zapochna-i-e-neobratima_news707345.html"><b>Нинова обяви: ГЕРБ отстъпи крепости, промяната започна и е необратима</b></a><br/><br/>„Купеният вот е тема. Има достатъчно сигнали до прокуратурата. Ако някой купува гласове, имаме две теми: откъде взима парите и как разчита да си ги върне. Надявам се всеки от адекватните сигнали да бъде разплатен докрай. Ще се радвам да видя повече конкретика”, заяви той.<br/><br/>„Искам да успокоя всички. Изборите свършиха и няма нужда от повече агитация и пропаганда. Дойде време за работа. Сега е момента да се правят анализи.<br/><br/><a href="https://blitz.bg/politika/otryazakha-meratsite-na-manolova-za-kasirane-na-izborite-udarikha-ya-s-neynite-zakoni_news707248.html"><b>Отрязаха мераците на Манолова за касиране на изборите! Удариха я с нейните закони </b></a><br/><br/>Първите данни показват, че въпреки всичко, съхраняваме подкрепата си. Което е постижение. Всички играха срещу нас. Единственото, което ги обединяваше, е, че бяха срещу нас. Никаква политическа хигиена. Враждуващи сили се обединиха, за да бъдат срещу нас. Тезата против не е теза, не е цел. Това е липса на теза. Затова и резултатите са такива”, заяви Дончев.<br/><br/>„Където резултатите не са такива, каквито сме очаквали, ще бъдат взети мерки – и организационни, и персонални. При всички случаи мерки ще има!”, зарече се той.<br/><br/>От своя страна председателят на Националния предизборен щаб на ГЕРБ и областен координатор на партията в София Цветомир Паунов съобщи, че на 7 ноември ГЕРБ ще проведат национална среща на партията. На нея ще присъства и председателят на ПП ГЕРБ и премиер на България Бойко Борисов, членовете на изпълнителната комисия.<br/><br/>Целта на срещата е да бъдат анализирани резултатите от приключилите местни избори и ще бъде направен отчет за политическата дейност на партията.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FPPGERB%2Fvideos%2F409290933099918%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p><b>ОЧАКВАЙТЕ ПОДРОБНОСТИ В БЛИЦ</b><br/> </p>
    </article>
  </body>
</html>