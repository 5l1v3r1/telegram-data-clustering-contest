<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/dvoh-bukovinciv-namagalisya-vlashtuvati-polyuvannya-bilya-kordonu-porushnikiv-zatrimali-379802"/>
    <meta property="og:site_name" content="Погляд"/>
    <meta property="article:published_time" content="2019-11-04T15:37:00+00:00"/>
    <meta property="og:title" content="Двоє буковинців намагалися влаштувати полювання біля кордону. Порушників затримали"/>
    <meta property="og:description" content="Двох буковинців, що намагалися влаштувати полювання неподалік українсько-румунського кордону затримали прикордонники Чернівецького загону"/>
  </head>
  <body>
    <article>
      <h1>Двоє буковинців намагалися влаштувати полювання біля кордону. Порушників затримали</h1>
      <h2>За порушення прикордонного режиму, мисливців притягнуто до відповідальності</h2>
      <address>
        <time datetime="2019-11-04T15:37:00+00:00">04 Nov 2019, 15:37</time>
      </address>
      <p>Двох буковинців, що намагалися влаштувати полювання неподалік українсько-румунського кордону затримали прикордонники Чернівецького загону.</p>
      <p>Чоловіків у камуфляжах та транспортний засіб прикордонники відділу «Порубне» спільно з співробітниками оперативних підрозділів Західного регіонального управління виявили сьогодні, близько четвертої ранку, за кілька сотень метрів від кордону. Під час перевірки документів з’ясувалося, що у водія жодних документів не було, в тому числі й на транспортний засіб.</p>
      <p>Інший мисливиць мав при собі зброю, яка на момент перевірки вже знаходилася в розчохленому вигляді, надав прикордонникам дозвіл на носіння зброї. Скоріш за все, буковинці тільки но мали приступити до полювання та це встановлюватимуть працівники Національної поліції, які прибули на місце події.</p>
      <p>Варто сказати, що за порушення прикордонного режиму, мисливців притягнуто до адміністративної відповідальності. Що правда це не єдиний протокол, який був складений на чоловіків.</p>
      <p>За порушення правил використання об’єктів тваринного світу Головою Глибоцького УТМР складено ще й адмінпротокол за ч.1 ст. 85 КУпАП, а на водія працівниками Глибоцького відділення Національної поліції складено протокол за ст.126-1 КУпАП «Керування транспортним засобом особою яка не має відповідних документів на право керування таким транспортним засобом». Про це йдеться на сторінці Західного регіонального управління Держприкордонслужби України-Західний кордон у Facebook.</p>
      <related>
        <h4>Схожі записи</h4>
        <a href="https://pogliad.ua/news/bukovina/postrili-na-kordoni-na-bukovini-pravoohoronci-zatrimali-dvoh-porushnikiv-379787"/>
        <a href="https://pogliad.ua/news/bukovina/na-bukovini-zatrimali-vismoh-cholovikiv-yaki-namagalisya-perevezti-cigarki-do-rumuniyi-379368"/>
        <a href="https://pogliad.ua/news/bukovina/na-bukovini-kontrabandisti-vtratili-cigarok-na-mayzhe-830-tisyach-griven-377284"/>
        <a href="https://pogliad.ua/news/bukovina/bilya-kordonu-z-rumunieyu-na-bukovini-zatrimali-nelegaliv-z-pakistanu-ta-shri-lanki-375401"/>
      </related>
    </article>
  </body>
</html>