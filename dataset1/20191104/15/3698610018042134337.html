<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/detali-rozmovi-z-zelenskim-vikladeni-nema-chogo-viklikati-svidkiv-u-spravi-schodo-impichmentu-tramp-328427_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T15:13:00+00:00"/>
    <meta property="og:title" content="Деталі розмови з Зеленським викладені, нема чого викликати свідків у справі щодо імпічменту – Трамп"/>
    <meta property="og:description" content="Трамп вважає, що слідству Палати представників не потрібно викликати свідків його розмови з Зеленським."/>
  </head>
  <body>
    <article>
      <h1>Деталі розмови з Зеленським викладені, нема чого викликати свідків у справі щодо імпічменту – Трамп</h1>
      <h2>Трамп вважає, що слідству Палати представників не потрібно викликати свідків його розмови з Зеленським.</h2>
      <address>
        <time datetime="2019-11-04T15:13:00+00:00">04 Nov 2019, 15:13</time>
      </address>
      <p>Президент США Дональд Трамп вважає, що "немає причин" викликати свідків у справі про його імпічмент, оскільки зміст його телефонної розмови з президентом України Володимиром Зеленським "відмінно" викладено.</p>
      <p>"Те, що я сказав по телефону з президентом України, "відмінно" викладено. Немає причин викликати свідків, щоб проаналізувати мої слова і сенс", - твітнув Трамп в понеділок.</p>
      <blockquote>What I said on the phone call with the Ukrainian President is "perfectly" stated. There is no reason to call witnesses to analyze my words and meaning. This is just another Democrat Hoax that I have had to live with from the day I got elected (and before!). Disgraceful! — Donald J. Trump (@realDonaldTrump) <a href="https://twitter.com/realDonaldTrump/status/1191325883774189568?ref_src=twsrc%5Etfw">November 4, 2019</a></blockquote>
      <p>31 жовтня <b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата Представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу. Резолюцію підтримали 232 конгресмени, 196 – голосували проти. Зазначимо, що 234 місця в нижній палаті Конгресу займають демократи, 197 республіканці. Але в Сенаті більшість у республіканців: 53 місця зі 100. І без схвалення верньої палати Конгресу позбавити президента посади неможливо.</p>
      <p>Докладніше читайте у статті Володимира Кравченка "<b><a href="https://dt.ua/internal/yak-v-americi-ogoloshuyut-impichment-324765_.html">Як в Америці оголошують імпічмент</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>