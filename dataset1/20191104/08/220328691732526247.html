<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/dimitrova-kartinkata-v-sofiya-e-mnogo-khibridna-405817.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T08:39:06+00:00"/>
    <meta property="og:title" content="Димитрова: Картинката в София е много хибридна"/>
    <meta property="og:description" content="На дневен ред е въпросът, дали тя ще направи нов проект, както загатна вчера, и ще има ли широка коалиция с десните, както в Будапеща, подчертава тя"/>
  </head>
  <body>
    <article>
      <h1>Димитрова: Картинката в София е много хибридна</h1>
      <address>
        <time datetime="2019-11-04T08:39:06+00:00">04 Nov 2019, 08:39</time>
      </address>
      <p>„По-голямата разлика между Йорданка Фандъкова и Манолова идва от екзитпола. След преброяване на бюлетините тя се стопи до 4,7-5%. Тя и в момента е толкова. На първи тур младите избиратели решиха да си дадат гласа за Мая Манолова индиректно чрез Борис Бонев. Затова не е изненадващо, че тези хора на балотажа подкрепиха Манолова. На дневен ред е въпросът, дали тя ще направи нов проект, както загатна вчера, и ще има ли широка коалиция с десните, както в Будапеща“.</p>
      <p>Това заяви пред БТВ социологът от „Алфа рисърч“ Боряна Димитрова. По думите ѝ „картината в столицата е много хибридна“. Тя припомни, че в София БСП има само един спечелен районен кмет, при прогресивния резултат на Мая Манолова. В същото време кметът е на ГЕРБ, в общинския съвет мнозинството е между партията на Бойко Борисов и ВМРО.</p>
    </article>
  </body>
</html>