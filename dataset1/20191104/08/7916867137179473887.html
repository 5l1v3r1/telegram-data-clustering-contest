<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134293-lakers-vedliai-lebronas-davisas-ir-vel-suzibejes-howardas.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-04T08:13:00+00:00"/>
    <meta property="og:title" content="„Lakers“ vedliai – LeBronas, Davisas ir vėl sužibėjęs Howardas"/>
    <meta property="og:description" content="LeBronas Jamesas surinko trigubą dublį, Anthony Davisas ir Dwightas Howardas karaliavo po krepšiais, o Los Andželo „Lakers“ išvykoje 103:96 (26:25, 30:18, 21:29, 26:24) susitvarkė su San Antonijaus „Spurs“ (4-2). LeBronas per 37 minutes įmetė 21 tašką (8/17 dvit., 0/6 trit., 5/10 baudos), atkovojo 11 ir perėmė 2 kamuolius, atliko 13 rezultatyvių perdavimų ir suklydo penkis sykius. Rezultatyviausiai žaidė Davisas, lygiai per 36 minutes įmetęs 25 taškus ..."/>
  </head>
  <body>
    <article>
      <h1>„Lakers“ vedliai – LeBronas, Davisas ir vėl sužibėjęs Howardas</h1>
      <address>
        <time datetime="2019-11-04T08:13:00+00:00">04 Nov 2019, 08:13</time>
      </address>
      <p>Nuotr.: AP – Scanpix</p>
      <figure>
        <a href="https://www.basketnews.lt/paveikslelis-205831-any1000x1000.jpg">
          <img src="https://www.basketnews.lt/paveikslelis-205831-any630x500.jpg"/>
        </a>
      </figure>
      <p>Nuotr. AP – Scanpix</p>
      <p>LeBronas Jamesas surinko trigubą dublį, Anthony Davisas ir Dwightas Howardas karaliavo po krepšiais, o Los Andželo „Lakers“ išvykoje <a href="https://www.basketnews.lt/rungtynes/ziureti/83278-san-antonio-spurs-los-angeles-lakers.html"><b>103:96</b> (26:25, 30:18, 21:29, 26:24)</a> susitvarkė su San Antonijaus „Spurs“ (4-2).</p>
      <p>LeBronas per 37 minutes įmetė 21 tašką (8/17 dvit., 0/6 trit., 5/10 baudos), atkovojo 11 ir perėmė 2 kamuolius, atliko 13 rezultatyvių perdavimų ir suklydo penkis sykius.</p>
      <p>Rezultatyviausiai žaidė Davisas, lygiai per 36 minutes įmetęs 25 taškus (9/18 dvit., 1/2 trit., 4/4 baudos), atkovojęs 11 kamuolių ir blokavęs keturis metimus.</p>
      <p>Tuo metu idealiai atakavęs (7/7 dvit.) Dwightas Howardas surinko 14 taškų, 13 atkovotų kamuolių, 2 rezultatyvius perdavimus ir du blokus.</p>
      <p>13 sugriebtų kamuolių yra geriausias centro rezultatas šį sezoną.</p>
      <figure>
        <iframe src="https://www.youtube.com/embed/HHGFON8MO-M" width="630" height="354" data-service="Youtube" scrolling="no"/>
      </figure>
      <p>„Turiu duoti energijos. Jamesas ir Davisas daugiausiai rūpinsis taškais, todėl mano darbas yra pašalinti visas klaidas. Turiu priversti varžovus atlikti sunkius metimus, duoti energijos. Mėgaujuosi tuo“, – kalbėjo Howardas, prieš sezoną, iki DeMarcuso Cousinso traumos, net nebuvęs „Lakers“ planuose.</p>
      <p>„Visada, kai jis yra aikštėje, jis dėl mūsų padaro kažką labai svarbaus“, – apie Howardą pasisakė Davisas.</p>
      <p>Howardas šį sezoną vidutiniškai pelno po 6,8 taško, atkovoja po 8,2 kamuolio ir blokuoja po 2,3 metimo.</p>
      <p>
        <i>„Spurs“: Dejounte Murray 18 (11 atk. kam.), Rudy Gay 16 (10 atk. kam.), DeMaras DeRozanas 14 (7 atk. kam., 5 rez. perd.), Brynas Forbesas ir Derrickas White’as po 12.</i>
      </p>
      <p>
        <i>„Lakers“: Anthony Davisas 25 (11 atk. kam., 4 bl.), LeBronas Jamesas 21 (11 atk. kam., 13 rez. perd.), Avery Bradley 16, Kentaviousas Caldwellas-Pope’as ir Dwightas Howardas (7/7 dvit., 13 atk. kam., 2 bl.) po 14.</i>
      </p>
      <p>
        <b>LeBrono ir Daviso pasirodymai:</b>
      </p>
      <figure>
        <iframe src="https://www.youtube.com/embed/n6dq9PG0Awo" width="630" height="354" data-service="Youtube" scrolling="no"/>
      </figure>
      <p>
        <b>Rungtynių epizodai:</b>
      </p>
      <figure>
        <iframe src="https://www.youtube.com/embed/nZny_z9k0pQ" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204325-crop100x150.jpg"/>
      </figure>
      <p><a href="https://www.basketnews.lt/zaidejai/1532-dwight-howard.html">Dwight Howard</a> Taškai: 14 Naudingumas: 26 Atkovoti kamuoliai: 13 Blokuoti metimai: 2</p>
    </article>
  </body>
</html>