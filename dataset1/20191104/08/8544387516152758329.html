<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/04/panelinies-megales-allages-sto-kathestos-isagogis/"/>
    <meta property="og:site_name" content="neolaia.gr"/>
    <meta property="article:published_time" content="2019-11-04T08:30:26+00:00"/>
    <meta property="og:title" content="Πανελλήνιες: Αλλαγές στο καθεστώτος εισαγωγής – Τα Πανεπιστήμια θα ορίζουν τον αριθμό των εισακτέων"/>
    <meta property="og:description" content="Με σαρωτικές αλλαγές αναμένεται να έρθουν αντιμέτωποι οι μαθητές που θα δώσουν Πανελλήνιες, αν τελικά πραγματοποιηθούν τα σχέδια που ετοιμάζει το Υπουργείο Παιδείας, σύμφωνα με τα οποία τα πανεπιστήμια θα ορίζουν τον αριθμό των εισακτέων, αλλά και τη βάση εισαγωγής στα τμήματά τους."/>
  </head>
  <body>
    <article>
      <h1>Πανελλήνιες: Αλλαγές στο καθεστώτος εισαγωγής – Τα Πανεπιστήμια θα ορίζουν τον αριθμό των εισακτέων</h1>
      <h2>Μεγάλες εκπλήξεις έρχονται για τους μαθητές που θα δώσουν Πανελλήνιες, αν τελικά εφαρμοστούν τα σχέδια του Υπουργείου Παιδείας, σύμφωνα με τα οποία, τα Πανεπιστήμια θα ορίζουν τον αριθμό των εισακτέων και τη βάση εισαγωγής στα τμήματά τους</h2>
      <address><time datetime="2019-11-04T08:30:26+00:00">04 Nov 2019, 08:30</time> by <a rel="author">neolaia.gr Team</a></address>
      <p>Με σαρωτικές αλλαγές αναμένεται να έρθουν αντιμέτωποι οι μαθητές που θα δώσουν <a href="https://www.neolaia.gr/tag/%CF%80%CE%B1%CE%BD%CE%B5%CE%BB%CE%BB%CE%AE%CE%BD%CE%B9%CE%B5%CF%82/"><b>Πανελλήνιες,</b></a> αν τελικά πραγματοποιηθούν τα σχέδια που ετοιμάζει το Υπουργείο Παιδείας, σύμφωνα με τα οποία τα πανεπιστήμια θα ορίζουν τον αριθμό των εισακτέων, αλλά και τη βάση εισαγωγής στα τμήματά τους.</p>
      <p>Όπως αναφέρεται στο «Έθνος της Κυριακής», το σχέδιο του Υπουργείου Παιδείας προβλέπει ριζική αλλαγή του καθεστώτος εισαγωγής στα ΑΕΙ, οδηγώντας ακόμη και τους μισούς υποψηφίους εκτός πανεπιστημίων.</p>
      <p>
        <b>Πανελλήνιες: Αλλαγές στο καθεστώς εισαγωγής</b>
      </p>
      <p>Σύμφωνα με το εν λόγω ρεπορτάζ, αν τα πανεπιστήμια όριζαν φέτος τον αριθμό των εισακτέων, από τα 78.000 παιδιά που κέρδισαν μια θέση στην Ανώτατη Εκπαίδευση θα έμπαιναν τα μισά, ενώ σε κάποια ιδρύματα, κυρίως τα μεγάλα, ο αριθμός θα ήταν ακόμα μικρότερος! Για παράδειγμα, το Οικονομικό Πανεπιστήμιο της Αθήνας ζήτησε για φέτος 880 εισακτέους. Το υπουργείο Παιδείας τελικά του «έδωσε»1.687, σχεδόν τους διπλάσιους.</p>
      <p>
        <b>Η υπουργός Παιδείας, Νίκη Κεραμέως, έχει δηλώσει σχετικά με τις αλλαγές στο καθεστώς εισαγωγής μέσα απ’ τις Πανελλήνιες, τα εξής:</b>
      </p>
      <p>
        <i>«στις προθέσεις μας είναι τα πανεπιστήμια να ορίζουν τον αριθμό των εισακτέων και παράλληλα να ορίζουν τη βάση εισαγωγής. Θέλουμε το 10 να είναι η ελάχιστη βάση εισαγωγής και από εκεί και πέρα το κάθε ίδρυμα να μπορεί να ορίζει μια βάση εισαγωγής πάνω από την ελάχιστη. Οποια θέλει: 15, 16, 17, 13… Το θεωρούμε αδιανόητο ο Ελληνας φορολογούμενος να πληρώνει για ιδρύματα στα οποία κάποιος μπαίνει με βαθμό 3. Το λέμε ευθέως. Πρέπει να πάμε σε ένα σύστημα στο οποίο τα σχολεία και τα πανεπιστήμια θα είναι πιο ελεύθερα και πιο αυτόνομα. Αυτός είναι ο στόχος. Σήμερα η κατάσταση έχει ως εξής: δηλώνει το πανεπιστήμιο πως θα πάρει 500 φοιτητές και τελικά παίρνει 1.500. Ποιο είναι το αποτέλεσμα; Η εκπαίδευση που παρέχει επί της ουσίας στους 1.500 είναι μειωμένη, διότι δεν είναι σε θέση να ανταποκριθεί σε αυτόν τον πάρα πολύ μεγάλο όγκο. Τελικά, πλήττονται όλοι».</i>
      </p>
      <p>Μέχρι στιγμής, η κυβέρνηση δεν έχει αποφασίσει εάν θα κάνει πράξη τελικά τις εξαγγελίες της από την ερχόμενη ακαδημαϊκή χρονιά, με αποτέλεσμα οι μαθητές της Γ’ τάξης και οι οικογένειές τους να μη γνωρίζουν τι θα τους περιμένει τον Ιούνιο, όταν θα κληθούν να δώσουν τη μάχη για την εισαγωγή στα ΑΕΙ. Φυσικά, το πρόβλημα δεν είναι ο χρόνος εφαρμογής ενός τέτοιου μέτρου, αφού, ακόμα κι αν εφαρμοστεί από τις επόμενες χρονιές, το κόστος για τα παιδιά του λυκείου θα είναι ίδιο. Χιλιάδες μαθητές θα μένουν εκτός πανεπιστημίου και θα πρέπει να ψάχνουν διεξόδους για τις σπουδές και την επαγγελματική τους αποκατάσταση.</p>
      <p>Από την πλευρά τους, τα Πανεπιστήμια θεωρούν ότι είναι ζήτημα αυτοτέλειας και αυτοδιοίκησης να ορίζουν τον αριθμό των εισακτέων τους και την ελάχιστη βάση βαθμού εισαγωγής. Το ερώτημα, ωστόσο, είναι κατά πόσο είναι εφικτό αυτό, από τη στιγμή που το εξεταστικό σύστημα της χώρας προβλέπει την εισαγωγή στα ΑΕΙ μέσω Πανελλαδικών Εξετάσεων.</p>
      <p>Το Υπουργείο Παιδείας θα κληθεί να απαντήσει αυτή την ερώτηση και παράλληλα να πείσει την κοινωνία για την ορθότητα μιας τέτοιας απόφασης, η οποία μπορεί να οδηγεί <b>40.000-50.000 νέους κάθε χρόνο εκτός Ανώτατης Εκπαίδευσης</b>, και πόσο μάλλον σε νια εποχή που οι γονείς με δυσκολία στηρίζουν οικονομικά τα παιδιά τους στις «δωρεάν» σπουδές τους στα δημόσια πανεπιστήμια της χώρας.</p>
      <p>Τα πανεπιστήμια σχεδόν στο σύνολό τους θέλουν να έχουν συμμετοχή στον καθορισμό του αριθμού των εισακτέων.</p>
      <p>
        <b>Δείτε επίσης: <a href="https://www.neolaia.gr/2019/10/04/allazei-to-plesio-anagnorisis-gia-ta-ptixia-kolegion-ke-ksenon-panepistimion/">Αλλάζει το πλαίσιο αναγνώρισης για τα πτυχία των ξένων πανεπιστημίων και των κολεγίων</a></b>
      </p>
      <p>
        <b>
          <a href="https://www.neolaia.gr/2019/10/18/ola-auta-pou-dikaiousai-an-eheis-foititiko-paso/">Όλα αυτά που δικαιούσαι αν έχεις φοιτητικό πάσο!</a>
        </b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/04/kakokairia-arnaoutoglou-meteo-kai-ektakto-deltio-emi/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/04/ilektronikes-apodeikseis-neo-kathestos/"/>
        <a href="https://neolaia.gr/2019/11/04/koinoniko-merisma-2019-pote-ksekinoun-oi-aitiseis/"/>
        <a href="https://neolaia.gr/neo/stadiodromia-spoudes"/>
        <a href="https://neolaia.gr/2019/11/04/evdomadiaies-problepseis-2019-i-afroditi-ston-toksoti-apo-2-noemvriou/"/>
        <a href="https://neolaia.gr/neo/zwdia-eidiseis"/>
        <a href="https://neolaia.gr/2019/11/04/simera-ksekinoun-ta-erga-stin-athina/"/>
      </related>
    </article>
  </body>
</html>