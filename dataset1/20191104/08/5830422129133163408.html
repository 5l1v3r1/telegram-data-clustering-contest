<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/138400/%D8%AC%D9%84%D8%B3%D8%A7%D8%AA-%D8%A8%D8%B1%D8%AF-%D8%A8%D8%B1%D8%AF-%D9%88-%D9%87%D9%85%DA%A9%D8%A7%D8%B1%DB%8C-%D9%87%D8%A7%DB%8C-%D8%A8%D9%84%D9%86%D8%AF-%D9%85%D8%AF%D8%AA-%D8%B0%D9%88%D8%A8-%D8%A2%D9%87%D9%86-%D8%A8%D8%A7-%D8%AA%D8%A7%D9%85%DB%8C%D9%86-%DA%A9%D9%86%D9%86%D8%AF%DA%AF%D8%A7%D9%86-%D8%B3%D9%86%DA%AF-%D8%A2%D9%87%D9%86"/>
    <meta property="og:site_name" content="boursepress.ir"/>
    <meta property="article:published_time" content="2019-11-04T08:40:00+00:00"/>
    <meta property="og:title" content="جلسات برد - برد و همکاری های بلند مدت ذوب آهن با تامین کنندگان سنگ آهن"/>
    <meta property="og:description" content="مدیرعامل ذوب آهن گفت : شرکت های معدنی که ماده اصلی این شرکت را تامین می کنند، برای افزایش تعامل دارای اراده و اشتیاق لازم هستند ."/>
  </head>
  <body>
    <article>
      <h1>جلسات برد - برد و همکاری های بلند مدت ذوب آهن با تامین کنندگان سنگ آهن</h1>
      <h2>مدیرعامل شرکت اعلام کرد :</h2>
      <address>
        <time datetime="2019-11-04T08:40:00+00:00">04 Nov 2019, 08:40</time>
      </address>
      <p>
        <i>مدیرعامل ذوب آهن گفت : شرکت های معدنی که ماده اصلی این شرکت را تامین می کنند، برای افزایش تعامل دارای اراده و اشتیاق لازم هستند .</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، منصور یزدی زاده با اشاره به برگزاری جلساتی با تامین کنندگان سنگ آهن با هدف دستیابی به راهکارهای رفع موانع تامین این ماده در پانزدهمین نمایشگاه ایران کانمین 2019 و با تاکید بر حفظ و تامین منافع مشترک و متقابل ذوب آهن و تامین کنندگان گفت: منافع شرکت های معدنی از جمله سنگ آهن و زغال سنگ و شرکت های فولادی در هم تنیده شده و از این رو تعامل بیشتر بین این شرکت ها ، منافع مشترک آنها را بصورت برد – برد تامین می کند .</p>
      <p>وی افزود: منافع استراتژیک و درازمدت در گرو حمایت از تولید داخل است و قطعاً شکوفایی اقتصادی نیز از رهگذر تولید محصولات داخلی رقم خواهد خورد . خوشبختانه شرکت های معدنی که سنگ آهن ذوب آهن را تامین می کنند، برای افزایش تعامل با این شرکت اراده و اشتیاق لازم را دارند .</p>
      <p>یزدی زاده ابراز امیدواری کرد برگزاری نشست های مستمر بین ذوب آهن و شرکت های معدنی، منجر به همکاری های بلند مدت و افزایش تعامل شود.</p>
      <p>انتهای پیام</p>
    </article>
  </body>
</html>