<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/goranov-i-khekimyan-v-lyuta-skhvatka-za-vota-koy-pravi-vnusheniyata-i-manipulatsiite_news707259.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T08:38:00+00:00"/>
    <meta property="og:title" content="Горанов и Хекимян в люта схватка за вота, кой прави внушенията и манипулациите"/>
    <meta property="og:description" content="Ако акумулираме енергията на Манолова трябва да спрем АЕЦ Козлодуй, посочи министърът"/>
  </head>
  <body>
    <article>
      <h1>Горанов и Хекимян в люта схватка за вота, кой прави внушенията и манипулациите</h1>
      <h2>Ако акумулираме енергията на Манолова трябва да спрем АЕЦ Козлодуй, посочи министърът</h2>
      <address>
        <time datetime="2019-11-04T08:38:00+00:00">04 Nov 2019, 08:38</time>
      </address>
      <p>https://blitz.bg/politika/goranov-i-khekimyan-v-lyuta-skhvatka-za-vota-koy-pravi-vnusheniyata-i-manipulatsiite_news707259.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572847822-clipboard04.jpg"/>
      </figure>
      <p>
        <b>„Добрата новина е, че София не се подведе по манипулативните внушения на един политик, който излъчва всички спектри от крайно ляво, до крайнодясно с една единствена цел – да промени София. А София се променя доста успешно през последните години“, това заяви финансовият министър Владислав Горанов в ефира на Нова телевизия.</b>
      </p>
      <p>„Година и половина изключително много внушения са направени.“, коментира Горанов. Водещият Хекимян обаче се захвана за думите на министъра, че това се отнася до него. „Ако се припознавате в това“, контрира го Горанов.</p>
      <p>От своя страна обаче Хекимян му опонира, като попита може ли един журналистически материал, който показва нарушения, внушение ли е.</p>
      <p>„Акцентирането на само един аспект от дадена ситуация може да бъде манипулация“, контрира го министърът.</p>
      <p>„Факт обаче е, че в София либералните анархисти, защото така вече ще наричам тези, които до вчера се наричаха десни, а вчера гласуваха за Мая Манолова, която не е ясно какъв политически субект е. Тя една изключително амбициозна жена. София ѝ е тясна, може би е добре, че не спечели, защото тя искаше да превзема държавата. Ако акумулираме нейната енергия, трябва да спрем АЕЦ Козлодуй, и не го казвам с лошо“, заяви Горанов.</p>
      <p>По думите му в начинът на правене на политика става много тънко изкуство, което не става с лозунги, а с много работа.<br/><br/>Горанов коментира и бюджет 2020. "Заложили сме стратегия бюджетът да е балансиран, удвояването на учителските заплати сме го заложили. Ако имаме новина за бюджет 2020, тя е, че едно правителство - коалиционно, което следва последователна политика. Изпуснем ли сега да оправим системата на основното образование, за какво качество на работната ръка може да говорим в бъдеще.<br/><br/>Един образован човек не можеш да му купиш гласа нито с кебапчета, нито с нищо", коментира Горанов и отбеляза, че на 7 ноември бюджетът ще бъде гледан в комисия.</p>
      <p>
        <b>ОЧАКВАЙТЕ ПОДРОБНОСТИ В БЛИЦ!</b>
      </p>
    </article>
  </body>
</html>