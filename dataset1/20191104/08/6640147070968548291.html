<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/xiaomi-vola-in-italia-1-milione-di-smartphone-venduti-nel-2019/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T08:20:00+00:00"/>
    <meta property="og:title" content="Xiaomi vola in Italia: 1 milione di smartphone venduti nel 2019"/>
    <meta property="og:description" content="Xiaomi ha annunciato di aver spedito 1 milione di smartphone in Italia da gennaio a ottobre 2019. Un risultato merito della strategia dell'ottimo rapporto qualità/prezzo e della grande presenza sul mercato."/>
  </head>
  <body>
    <article>
      <h1>Xiaomi vola in Italia: 1 milione di smartphone venduti nel 2019</h1>
      <address><time datetime="2019-11-04T08:20:00+00:00">04 Nov 2019, 08:20</time> by <a rel="author">Lucia Massaro</a></address>
      <p><b>Xiaomi ha spedito 1 milione di smartphone in Italia nel 2019.</b> L’annuncio è stato fatto tramite i profili social della divisione italiana. Un risultato destinato ad aumentare dato che mancano ancora due mesi alla fine dell’anno. Il produttore cinese è diventato ormai uno dei maggiori rappresentanti del mercato smartphone nel Bel Paese. Il merito va senz’altro all’ottimo rapporto qualità/prezzo che distingue i suoi dispositivi ma anche a un catalogo che tende a essere sempre più pieno.</p>
      <p>Un catalogo a cui presto si aggiungeranno altri due smartphone interessanti: <a href="https://www.tomshw.it/smartphone/xiaomi-mi-note-10-con-fotocamera-da-108-mp-arrivera-in-italia/">Mi Note 10</a> e <a href="https://www.tomshw.it/smartphone/redmi-note-8t-si-avvicina-ecco-la-probabile-scheda-tecnica/">Redmi Note 8T.</a> Quest’ultimo è stato definito dalla società stessa come l’erede del fortunato del Redmi Note 7, lo smartphone campione di vendite che ha aiutato Xiaomi a raggiungere la soglia del milione di smartphone spediti.</p>
      <figure>
        <img src="https://www.tomshw.it/images/images/2019/11/xiaomi-italia-60475.768x432.jpg"/>
      </figure>
      <p>Ma non solo. Xiaomi ha rafforzato aggressivamente la propria presenza sul territorio italiano non solo aprendo sempre più negozi fisici – i cosiddetti <b>Mi Store</b> – ma anche stipulando <b>accordi con gli operatori telefonici.</b> Senza dimenticare che la corposa community – che ruota attorno al marchio – gioca un ruolo fondamentale in tutto questo contesto, contribuendo ad aumentare quel sentimento di “affezione”.</p>
      <p>Tutto ciò unitamente alla strategia del <b>rapporto qualità/prezzo</b>, attuata in un momento in cui le maggiori vendite di smartphone vengono registrate nella fascia media e bassa del mercato, ha spinto la crescita di Xiaomi in Italia e in Europa. In questo segmento, Xiaomi fa ormai da padrona offrendo dispositivi validi e performanti senza chiedere grandi rinunce.</p>
      <p>Del resto, come testimoniato dai dati <a href="https://www.canalys.com/newsroom/european-smartphone-market-q2-2019">Canalys</a>, il produttore cinese ha <b>registrato una crescita del 48% nel Vecchio Continente nel secondo trimestre del 2019</b> guadagnando una quota di mercato pari al 9,6%. Insomma, parliamo di risultati davvero importanti che ripagano il grande lavoro svolto di Xiaomi che sembra destinata a spiccare un volo ancor più alto. Staremo a vedere quali saranno, infine, i risultati messi a segno alla fine dell’anno. <b>Ad ogni modo, complimenti Xiaomi!</b></p>
      <blockquote>Xiaomi Mi 9T è disponibile all’acquisto tramite Amazon. Lo trovate a <a href="https://toms.it/ygpT1">questo link. </a></blockquote>
    </article>
  </body>
</html>