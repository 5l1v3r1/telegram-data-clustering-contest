<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/tomislav-donchev-s-goreshch-analiz-na-izborite_news707258.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T08:24:00+00:00"/>
    <meta property="og:title" content="Томислав Дончев с горещ анализ на изборите"/>
    <meta property="og:description" content="В някои от структурите направихме промени в последния момент, това бе рисково, смята той"/>
  </head>
  <body>
    <article>
      <h1>Томислав Дончев с горещ анализ на изборите</h1>
      <h2>В някои от структурите направихме промени в последния момент, това бе рисково, смята той</h2>
      <address>
        <time datetime="2019-11-04T08:24:00+00:00">04 Nov 2019, 08:24</time>
      </address>
      <p>https://blitz.bg/politika/tomislav-donchev-s-goreshch-analiz-na-izborite_news707258.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572848402-donchev.jpg"/>
      </figure>
      <p><b>Няма данни за грубо нарушаване на изборния процес. Това заяви в ефира на Нова тв вицепремиерът Томислав Дончев запитан какво мисли за евентуално касиране на вота в София от Мая Манолова.</b><br/><br/>"Мая Манолова загуби политически вид. Всички бяха срещу нас, нормално е да се консолидират. Когато има една политическа сила, трябва да има приемственост", каза той и добави, че според него дясното губи физиономията си.<br/><br/>"Самото управление предразполага износване и ерозия. Анализ трябва да бъде правен отвъд конюктурата. Социалната и политическата ситуация е динамична. Обществените възприятия се променят", смята той.<br/><br/>"Резултатите от тези избори няма как да бъдат сравнявани с предишните. При избора за местна власт е по-различен. Огромно значение имат конкретните лица", заяви той и добави, че анализ трябва да бъде правен област по област и община по община.<br/><br/>"Властта е много тежък товар и ако нямаш здрави плещи, вместо да станеш по-висок, ставаш по-нисък", каза Дончев.<br/><br/>"В някои от структурите направихме промени в последния момент. Това е много рисково. Това в дебелите учебници е напълно забранено.  И в Русе и  в Ямбол случаят беше такъв", заяви той.<br/><br/><br/><b>ЧЕТЕТЕ В БЛИЦ ГОРЕЩИ НОВИНИ ОТ МЕСТНИТЕ ИЗБОРИ!</b></p>
    </article>
  </body>
</html>