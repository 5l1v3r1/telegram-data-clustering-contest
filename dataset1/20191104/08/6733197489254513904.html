<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/dacia-duster-na-lpg-cena-cr-vybava-technicka-data-spotreba"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-04T08:30:00+00:00"/>
    <meta property="og:title" content="Dacia Duster na LPG je zpátky v Česku. Plyn nově spaluje litrový tříválec"/>
    <meta property="og:description" content="LPG varianta Dusteru se vrací do nabídky českého zastoupení, a to hned s novým motorem."/>
  </head>
  <body>
    <article>
      <h1>Dacia Duster na LPG je zpátky v Česku. Plyn nově spaluje litrový tříválec</h1>
      <h2>LPG varianta Dusteru se vrací do nabídky českého zastoupení, a to hned s novým motorem.</h2>
      <address><time datetime="2019-11-04T08:30:00+00:00">04 Nov 2019, 08:30</time> by <a rel="author">Daniel Fuglevič</a></address>
      <p>Verzi Dusteru schopnou spalovat LPG už Dacia nabízela dříve, atmosférický čtyřválec 1.6 SCe však rovněž s touto možností paliva také nevyhovoval posledním emisním normám, a proto z nabídky zmizel. Teď jej ovšem nahrazuje nová jednotka 1.0 TCe, která spalování zkapalněného ropného plynu již opět umožňuje.</p>
      <p>Přesněji se tedy jedná o zážehový tříválec, který v nabídce dostanete normálně také v čistě benzinové variantě. LPG verze přitom nabízí stejnou hodnotu výkonu 74 kW (100 koní) a navíc 10 N.m točivého momentu pro výsledných 170 N.m. Motorizaci také seženete výhradně s manuální pětistupňovou převodovkou a pohonem předních kol.</p>
      <related>
        <a href="https://www.autorevue.cz/cinska-dacia-duster-dorazi-uz-pristi-rok-luxus-za-pakatel-si-budete-moct-i-jen-pujcit"/>
      </related>
      <p>Duster na LPG je pak dostupný od druhé úrovně výbavy <b>Essential</b>, která v tomto případě začíná na částce <b>321.900 Kč</b>. Ve srovnání s čistě benzinovou variantou ve stejné výbavě je tak LPG dražší o 10.000 Kč.  </p>
      <p>Bohužel u LPG verze s výbavou Essential nejsou dostupná 16palcová „okrasná“ kola, takže se musíte spokojit s klasickými „plecháči“. Zase ovšem nechybí asistent pro rozjezd do kopce, boční i hlavové airbagy vpředu, palubní počítač s LCD displejem, výškově a podélně nastavitelný volant, výškově nastavitelné sedadlo řidiče, LED denní svícení, elektricky ovládaná okna vpředu, rádio s MP3, USB, Bluetooth handsfree a DAB. Manuální klimatizace je příplatkem 15.000 Kč.</p>
      <related>
        <a href="https://www.autorevue.cz/elektromobil-dacia-je-na-obzoru-nabidku-v-evrope-mozna-rozsiri-cinsky-crossover-od-renaultu"/>
      </related>
      <p>Motorizace na LPG je nicméně dostupná i ve vyšší výbavě <b>Comfort</b> od <b>343.900 Kč</b>, kde už dostanete zmíněná 16palcová „okrasná“ kola, chromovanou koncovku výfuku, tempomat s omezovačem rychlosti, přední mlhovky, vyhřívaná a elektricky nastavitelná zrcátka, manuální klimatizaci, kožený volant a taky elektrické ovládání rovněž zadních oken.  </p>
      <p>Nejdražší je LPG Duster v nejvyšší výbavě <b>Prestige</b> od <b>373.900 Kč</b>, která nakonec přidává i chromované prvky na karoserii, 17palcová litá kola, zatmavená zadní okna, zadní parkovací senzory a kameru, sedadlo řidiče výškově nastavitelné s manuálně nastavitelnou bederní opěrkou a loketní opěrkou či palubní počítač s navigací.</p>
      <table>
        <tr>
          <th colspan="2">Dacia Duster – technické údaje a české ceny nové motorizace na LPG </th>
        </tr>
        <tr>
          <td>
            <b>Motor</b>
          </td>
          <td align="center">
            <b>1.0 TCe LPG</b>
          </td>
        </tr>
        <tr>
          <td>
            <b>Zdvihový objem [cm<sup>3</sup>]</b>
          </td>
          <td align="center">999</td>
        </tr>
        <tr>
          <td>
            <b>Výkon [kW/min]</b>
          </td>
          <td align="center">74/5000</td>
        </tr>
        <tr>
          <td>
            <b>Točivý moment [Nm/min]</b>
          </td>
          <td align="center">170/2000</td>
        </tr>
        <tr>
          <td>
            <b>Převodovka</b>
          </td>
          <td align="center">5M</td>
        </tr>
        <tr>
          <td>
            <b>Provozní hmotnost [kg]</b>
          </td>
          <td align="center">1327</td>
        </tr>
        <tr>
          <td>
            <b>Zrychlení 0-100 km/h [s]</b>
          </td>
          <td align="center">zatím neuvedeno</td>
        </tr>
        <tr>
          <td>
            <b>Maximální rychlost [km/h]</b>
          </td>
          <td align="center">zatím neuvedeno</td>
        </tr>
        <tr>
          <td>
            <b>Spotřeba paliva [l/100 km]</b>
          </td>
          <td align="center">zatím neuvedeno</td>
        </tr>
        <tr>
          <td>
            <b>Cena Essential</b>
            <b> [Kč]</b>
          </td>
          <td align="center">
            <b>321.900</b>
          </td>
        </tr>
        <tr>
          <td>
            <b>Cena Comfort  [Kč]</b>
          </td>
          <td align="center">
            <b>343.900</b>
          </td>
        </tr>
        <tr>
          <td>
            <b>Cena Prestige [Kč]</b>
          </td>
          <td align="center">
            <b>373.900</b>
          </td>
        </tr>
      </table>
      <related>
        <h4>Určitě si přečtěte</h4>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.auto.cz/kawasaki-zamirila-do-italie-a-vysledkem-je-sokujici-bimota-tesi-h2-131936"/>
        <a href="https://www.autorevue.cz/slavny-navrhar-rozzuril-ferrari-stacila-jedna-nevinna-fotografie-se-supersportem"/>
        <a href="https://www.auto.cz/kdy-nepotrebujete-ridicsky-prukaz-i-jako-cyklista-jste-sofer-131966"/>
        <a href="https://www.autorevue.cz/test-mazda-3-skyactiv-d-85-kw-valka-proti-mainstreamu"/>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.autorevue.cz/cesi-se-zblaznili-do-pistaciove-fabie-existuje-ale-neco-mnohem-raritnejsiho"/>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
      </related>
    </article>
  </body>
</html>