<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/04/asean-leaders-agree-to-support-rohingya-refugees"/>
    <meta property="og:site_name" content="euronews"/>
    <meta property="article:published_time" content="2019-11-04T08:51:45+00:00"/>
    <meta property="og:title" content="رهبران کشورهای عضو آسه‌آن توافق کردند از آوارگان روهینگیایی حمایت کنند"/>
    <meta property="og:description" content="رهبران اتحادیه کشورهای جنوب شرقی آسیا (آسه آن) توافق کردند برای حمایت از مسلمانان روهینگیایی که از میانمار به کشور همسایه بنگلادش گریخته‌اند، تیمی تشکیل دهند."/>
  </head>
  <body>
    <article>
      <h1>رهبران کشورهای عضو آسه‌آن توافق کردند از آوارگان روهینگیایی حمایت کنند</h1>
      <address><time datetime="2019-11-04T08:51:45+00:00">04 Nov 2019, 08:51</time> by <a rel="author">یورونیوز فارسی </a></address>
      <p>رهبران اتحادیه کشورهای جنوب شرقی آسیا (آسه‌آن) توافق کردند برای حمایت از مسلمانان روهینگیایی که از میانمار به کشور همسایه بنگلادش گریخته‌اند، تیمی تشکیل دهند.</p>
      <p>بیش از ۷۰۰ هزار نفر از اقلیت روهینگیایی از سال ۲۰۱۷ برای فرار از سرکوب‌های نظامی از ایالت راخین میانمار گریخته‌اند.</p>
      <p>رئیس نشست رهبران اتحادیه کشورهای جنوب شرقی آسیا در بیانیه‌ای که پس از جلسه آخر هفته این گروه منتشر شد از تعهد آسه‌آن برای ایجاد یک تیم پشتیبانی در این زمینه در دبیرخانه آن خبر داد.</p>
      <blockquote>میانمار همچنان مسئول رسیدگی به دلایل اصلی و تضمین بازگردان عزتمندانه و پیوسته پناهندگان طبق هنجارهای بین‌المللی است<cite>آنتونیو گوترش <br/>دبیرکل سازمان ملل متحد</cite></blockquote>
      <p>پس از نشست مشترک، آسه‌آن و سازمان ملل متحد، آنتونیو گوترش، دبیر کل سازمان ملل گفت که این سازمان از ساز و کار فعلی و تعامل بین آسه‌آن و میانمار حمایت می‌کند.</p>
      <p>وی تاکید کرد که میانمار همچنان مسئول رسیدگی به دلایل اصلی و تضمین بازگردان عزتمندانه و پیوسته پناهندگان طبق هنجارهای بین‌المللی است.</p>
      <p>سال گذشته کمیته حقیقت‌یاب سازمان ملل متحد در سالگرد فرار گسترده اقلیت روهینگیا از میانمار با انتشار گزارشی اعلام کرد فرمانده کل ارتش میانمار به همراه پنج ژنرال وی «به قصد نسل کشی» مسلمانان روهینگیا مرتکب قتل و تجاوز گروهی در این کشور شده‌اند. از سوی دیگر <a href="https://papers.ssrn.com/sol3/papers.cfm?abstract_id=3242696">محققان مستقل</a> «آژانس کانادیی توسعه» می‌گویند در زمان اوج گرفتن بحران روهینگیا، ۲۴ هزار نفر در میانمار کشته‌شده‌اند.</p>
      <p>
        <b>بیشتر بخوانید:</b>
      </p>
      <ul>
        <li>
          <a href="https://farsi.euronews.com/2017/09/12/ethniq-crisis-of-myanmar">منافع اقتصادی؛ عامل پشت پرده بحران میانمار</a>
        </li>
        <li>
          <a href="https://farsi.euronews.com/2017/09/11/myanmar-who-are-the-rohingya-muslims">مسلمانان روهینگیای میانمار کیستند؟</a>
        </li>
      </ul>
    </article>
  </body>
</html>