<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/04/goncharuk-prokomentuvav-uhvalennya-byudzhetu-2020/"/>
    <meta property="og:site_name" content="Рубрика"/>
    <meta property="article:published_time" content="2019-11-04T08:20:36+00:00"/>
    <meta property="og:title" content="Гончарук прокоментував ухвалення Бюджету-2020"/>
    <meta property="og:description" content="3 листопада уряд ухвалив проект Бюджету-2020 до другого читання. Про це премєр-міністр Олексій Гончарук написав пост у своєму Facebook. “Уперше це бюджет розвитку країни та безпеки людей. Наша філософія дуже проста. Держава має не заважати, а навпаки створювати чесні та конкурентні умови для розвитку тих, хто цього прагне та надавати підтримку тим, хто справді цього […]"/>
  </head>
  <body>
    <article>
      <h1>Гончарук прокоментував ухвалення Бюджету-2020</h1>
      <address><time datetime="2019-11-04T08:20:36+00:00">04 Nov 2019, 08:20</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/10/5daf0bb724a79768103845_820x360-620x420.jpg"/>
      </figure>
      <p>Фото kmu.gov.ua<br/><b><b>3 листопада уряд ухвалив проект Бюджету-2020 до другого читання.</b></b></p>
      <p>Про це премєр-міністр Олексій Гончарук написав пост у своєму <a href="https://www.facebook.com/PMHoncharuk/photos/a.122337865812800/145294230183830/?type=3&amp;theater">Facebook.</a></p>
      <p>“Уперше це бюджет розвитку країни та безпеки людей.</p>
      <p>Наша філософія дуже проста. Держава має не заважати, а навпаки створювати чесні та конкурентні умови для розвитку тих, хто цього прагне та надавати підтримку тим, хто справді цього потребує.</p>
      <p>Найвища цінність держави — соціальний капітал, люди з усіма їх надбаннями.<br/>Саме тому, ми заклали в Бюджет наступного року розвиток стратегічно важливих напрямків для людей. Один з них — медицина. Зокрема, йдеться про систему екстреної медичної допомоги.</p>
      <p>Наш Уряд відходить від загальних тез про турботу до конкретних вимог та соціальних стандартів, які має гарантувати держава своїм громадянам.</p>
      <p><a href="https://rubryka.com/2019/11/03/uryad-zatverdyv-proekt-derzhbyudzhetu-2020-do-drugogo-chytannya/">Бюджет-2020:</a> вперше без підвищення податків та із скороченням дефіциту, щоб зменшувати борги, які всі мають віддавати. Ми відходимо від такої практики.</p>
      <p>
        <b>Ми будемо більше заробляти всередині країни — за рахунок приватизації, внутрішніх та зовнішніх інвестицій, лібералізації ринків.</b>
      </p>
      <p>У проекті багато інноваційних речей, в яких закладена капіталізація зростання. За рахунок цього у нас будуть кошти, щоб підвищувати соціальні стандарти.</p>
      <p>Справжні зміни ніколи не даються легко. Для того, щоб вони були відчутними вже в наступних роках, ми з колегами працюємо 24/7 вже понад 60 днів.</p>
      <p><b>Завтра (5 листопада) об 11.00 ми всім складом Уряду презентуємо головний фінансовий документ країни в наступному році для всіх українців. Онлайн”</b>, – написав прем’єр.</p>
      <p> </p>
    </article>
  </body>
</html>