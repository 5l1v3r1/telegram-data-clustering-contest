<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/cod-modern-warfare-battle-royale-arriva/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T08:28:00+00:00"/>
    <meta property="og:title" content="COD Modern Warfare: battle royale in arrivo secondo un noto leaker"/>
    <meta property="og:description" content="COD Modern Warfare includerà una nuova modalità Battle Royale? Secondo un noto leaker è proprio così. Ecco i dettagli in merito."/>
  </head>
  <body>
    <article>
      <h1>COD Modern Warfare: battle royale in arrivo secondo un noto leaker</h1>
      <address><time datetime="2019-11-04T08:28:00+00:00">04 Nov 2019, 08:28</time> by <a rel="author">Nicola Armondi</a></address>
      <p><b>COD Modern Warfare</b> è uno dei più grandi successi di sempre per Activision. Il gioco ha guadagnato ben 600 milioni di dollari nell’arco dei primi tre giorni dopo il lancio e il responso di critica e pubblico è estremamente positivo. Infinty Ward, sviluppatori di quest’ultimo Call of Duty, hanno già assicurato che rilasceranno molti nuovi contenuti in modo gratuito su tutte le versioni. Uno di questi potrebbe essere <b>una modalità Battle Royale?</b></p>
      <p>Secondo <i>That1MiningGuy</i> sì, la Battle Royale troverà posto all’interno di COD Modern Warfare. T1MG è un noto leaker che ha rilasciato informazioni interessati in passato. In questo caso, la sua affermazione si basa sul fatto che <b>ha trovato</b> <b>all’interno del codice di gioco dei file che includono la dicitura “BR”</b>. BR, ovviamente, significherebbe Battle Royale. Nei file del gioco, infatti, sono presenti altre abbreviazioni, come “MP” per multiplayer e “UI” per <i>User Interface </i>(interfaccia utente).</p>
      <figure>
        <img src="https://www.tomshw.it/images/images/2019/07/call-of-duty-modern-warfare-gunfight-43479.jpg"/>
      </figure>
      <p>Leggi anche: <a href="https://www.tomshw.it/videogioco/call-of-duty-modern-warfare-patch-notes-1-06/">Call of Duty Modern Warfare, la lista delle modifiche introdotte con la patch 1.06</a></p>
      <p>Secondo quanto riportato, tali file sono legati a <b>porzioni dell’interfaccia utente dedicata alla modalità Battle Royale</b>. Ovviamente queste non sono considerabili informazioni ufficiali, ma è unicamente una speculazione. In ogni caso, l’inserimento di una modalità Battaglia Reale di COD Modern Warfare sarebbe perfettamente sensato.</p>
      <p>Il gioco, come già detto, è un grande successo e oggigiorno le BR sono molto in voga, sopratutto grazie a <a href="http://www.tomshw.it/videogioco/fortnite-epic-games-nuovi-obiettivi/">Fortnite</a>. Anche il precedente capitolo, Call of Duty Black Ops 4 ha proposto una battle royale, chiamata Blackout: abbiamo quindi già un precedente. Per ora non abbiamo conferme o smentite, quindi non possiamo fare altro se non attendere nuove informazioni da parte di Activision o Infinity Ward. <b>Diteci, voi cosa ne pensate?</b> Vi piacerebbe avere accesso a una modalità battle royale all’interno di COD Modern Warfare?</p>
      <blockquote>Battle royale o no, COD Modern Warfare è un gioco di alta qualità: potete acquistare subito la vostra copia su Amazon, a <a href="https://toms.it/gbMsC">questo indirizzo</a>.</blockquote>
    </article>
  </body>
</html>