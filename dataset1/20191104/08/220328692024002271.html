<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/grigor-dimitrov-otnovo-vleze-v-top-20-na-sveta-405816.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T08:35:47+00:00"/>
    <meta property="og:title" content="Григор Димитров отново влезе в Топ 20 на света"/>
    <meta property="og:description" content="Сърбинът Новак Джокович стана шампион във френската столица, но въпреки това губи лидерската си позиция, а на върха се настанява Рафаел Надал"/>
  </head>
  <body>
    <article>
      <h1>Григор Димитров отново влезе в Топ 20 на света</h1>
      <address>
        <time datetime="2019-11-04T08:35:47+00:00">04 Nov 2019, 08:35</time>
      </address>
      <p>Григор Димитров се изкачи със седем позиции нагоре в световната ранглиста и вече е 20-а ракета в света. Прогресът на българина се дължи на чудесното му представяне на Мастърса в Париж, където стигна до полуфиналите.</p>
      <p>Сърбинът Новак Джокович стана шампион във френската столица, но въпреки това губи лидерската си позиция, а на върха се настанява Рафаел Надал. Испанският левичар има 9 585 точки, а Джокович - 8 945.</p>
      <p>Десетката допълват Роджър Федерер, Данийл Медведев, Доминик Тийм, Стефанос Циципас, Александър Зверев, Матео Беретини, Роберто Баутиста Агут и Гаел Монфис. Карен Хачанов пада с девет места и е 17-и. Шаповалов, който стигна до финала в Париж, бележи скок с 13 позиции и е 15-и.</p>
      <p>Надал за последно бе №1 в мъжкия тенис преди близо година, след което неизменно бе втори.</p>
    </article>
  </body>
</html>