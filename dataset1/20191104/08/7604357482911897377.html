<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/schepen-brachten-vorige-week-meer-dan-300-migranten-naar-italie/"/>
    <meta property="og:site_name" content="SCEPTR"/>
    <meta property="article:published_time" content="2019-11-04T08:34:22+00:00"/>
    <meta property="og:title" content="Schepen brachten vorige week meer dan 300 migranten naar Italië"/>
    <meta property="og:description" content="Een Italiaans schip heeft 151 migranten naar Sicilië gebracht. Eerder in de week brachten twee NGO-schepen bijna 200 migranten aan wal."/>
  </head>
  <body>
    <article>
      <h1>Schepen brachten vorige week meer dan 300 migranten naar Italië</h1>
      <address><time datetime="2019-11-04T08:34:22+00:00">04 Nov 2019, 08:34</time> by <a rel="author" href="https://sceptr.net/author/pietervanberkel/" target="_blank">Pieter Van Berkel</a></address>
      <p>
        <b>Een Italiaans offshore-leveringsschip <a href="https://www.aljazeera.com/news/2019/11/italian-ship-151-rescued-migrants-docks-sicily-191104005157244.html">heeft 151 migranten naar Sicilië gebracht</a>. De migranten werden een dag eerder voor de Libische kust opgepikt. Eerder in de week brachten twee NGO-schepen bijna 200 migranten aan wal.</b>
      </p>
      <p>De Asso Trento legde zondag aan in Pozzallo, in Sicilië. Het schip had een dag eerder 151 migranten opgepikt voor de Libische kust. Het is vooralsnog onduidelijk of de migranten in Italië blijven of over andere EU-landen verdeeld zullen worden.</p>
      <figure>
        <iframe data-src="https://twitter.com/seaeyeorg/status/1190389968495161351?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>NGO-schepen brachten deze week bijna 200 migranten aan wal</h3>
      <p>Eerder had de Alan Kurdi van de Duitse NGO Sea-Eye<b> </b>88 migranten aan wal gebracht in Taranto. Het schip had acht dagen op zee doorgebracht alvorens in Italië aan te meren. 67 van die migranten zullen naar andere EU-landen gaan, de rest zou in Italië blijven.<i> “Duitsland en Frankrijk zullen 60 migranten opnemen, Portugal vijf en Ierland twee”</i>, zei het Italiaanse ministerie van Binnenlandse Zaken.</p>
      <p>Eerder deze week meerde het Franse NGO-schip Ocean Viking met 104 migranten aan boord aan in Sicilië. Frankrijk en Duitsland zouden 70 van die migranten opnemen.</p>
      <h3>Salvini: “Regering laat haar broek vallen”</h3>
      <p>De voormalige Italiaanse vicepremier <a href="https://sceptr.net/tag/matteo-salvini/">Matteo Salvini</a> (Lega) spaarde de kritiek niet op de beslissing van de Italiaanse regering om de Ocean Viking toe te laten. <i>“Opnieuw heeft de Italiaanse regering haar broek laten vallen. Het doet opnieuw een NGO een plezier, wat mensensmokkelaars aanmoedigt om hun handel te beoefenen”</i>, zei Salvini.</p>
      <p>Salvini was 14 maanden lang minister van Binnenlandse Zaken en sloot de Italiaanse havens voor de NGO’s. Nadat de Lega deze zomer uit de Italiaanse regering stapte, kwam de centrumlinkse Partito Democratico (PD) in de plaats. Het strengere migratiebeleid ging daarmee op de schop.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/10/lega-van-salvini-verplettert-links-in-umbrie/"/>
        <a href="https://sceptr.net/2019/09/verhofstadt-vijfde-grootste-bijverdiener-van-europees-parlement/"/>
        <a href="https://sceptr.net/2019/09/azg-reddingsschip-met-bootmigranten-weigert-aan-te-meren-in-libie/"/>
      </related>
    </article>
  </body>
</html>