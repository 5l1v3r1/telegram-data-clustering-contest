<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/739940"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T08:04:00+00:00"/>
    <meta property="og:title" content="&quot;โกต๊อก&quot;พันล้านถึงกับคอตก เข้าคุกทันทีไม่ได้ประกันตัว"/>
    <meta property="og:description" content="ปคม. หิ้ว“โกต๊อก”นักธุรกิจพันล้าน ฝากขังศาลค้านประกัน หลังหลบหนีคดีค้ามนุษย์โรฮิงญา-ฟอกเงิน"/>
  </head>
  <body>
    <article>
      <h1>"โกต๊อก"พันล้านถึงกับคอตก เข้าคุกทันทีไม่ได้ประกันตัว</h1>
      <address>
        <time datetime="2019-11-04T08:04:00+00:00">04 Nov 2019, 08:04</time>
      </address>
      <p>
        <b>ปคม. หิ้ว“โกต๊อก”นักธุรกิจพันล้าน ฝากขังศาลค้านประกัน หลังหลบหนีคดีค้ามนุษย์โรฮิงญา-ฟอกเงิน</b>
      </p>
      <p>เมื่อวันที่4 พ.ย. ที่ศาลอาญา ถนนรัชดาภิเษก  ร.ต.อ.ณัฎฐพร ไผ่ประดิษฐ์ พนักงานสอบสวนกองบังคับการปราบป​รามการค้ามนุษย์ (ปคม.)ได้ควบคุมตัวนาย สุพัฒน์ สันติปิยกุล หรือโกต๊อก อายุ 59 ปี นักธุรกิจพันล้าน ผู้ต้องหาค้ามนุษย์ชาวโรฮีนจา หรือโรฮิงญา ภูมิลำเนา ต.ปาดังเบซาร์ อ.สะเดา จ.สงขลา มาขออำนาจศาลฝากขังครั้งแรก รวม 2 สำนวน คือ คดีค้ามนุษย์ฯ หมายเลขดำ คฝ.56/2562 และ คดีฟอกเงินฯ หมายเลขดำ ฝ.1557/2562 ในชั้นจับกุมและชั้นสอบสวน ผู้ต้องหาให้การปฏิเสธการกระทำของผู้ต้องหาเป็นความผิ​ดตาม พระราชบัญญัติป้องกันและปราบปรา​มการค้ามนุษย์ พ.ศ.2551 มาตรา 4,6, 9,10,11,13, 52 วรรคหนึ่ง วรรคสอง ประกอบประมวลกฎหมายอาญา มาตรา 17 และ 83,พระราชบัญญัติป้องกันและปราบ​ปรามการมีส่วนร่วมในองค์​กรอาชญากรรมข้ามชาติ พ.ศ.2556 มาตรา 5,25 ประกอบประมวลกฎหมายอาญามาตรา 17 และ 83,ประมวลกฎหมายอาญามาตรา 290 ประกอบมาตรา 83 และข้อหาอื่นๆ</p>
      <figure>
        <img src="https://www.dailynews.co.th/admin/upload/20191104/news_HWNQqOrAAO145657_533.jpg?v=20191104172?v=2392"/>
      </figure>
      <p>ทั้งนี้พนักงานสอบสวนได้ทำการสอ​บสวนและควบคุมตัวผู้ต้องหามาจะค​รบ 48 ช.ม. ในวันที่ 4 พ.ย. 2562 แต่การสอบสวนยังไม่เสร็จสิ้น เนื่องจากต้องรอสอบสวนพยานอีก 7 ปาก รอผลตรวจลายพิมพ์นิ้วมือผู้ต้อง​หา และตรวจสอบประวัติการต้องโทษของ​ผู้ต้องหา จึงขอฝากขังเป็นเวลา 12 วัน ตั้งแต่วันที่ 4 -15 พ.ย.2562 ท้ายคำร้องพนักงานสอบสวนได้คัดค้​านการประกันตัวผู้ต้องหา เนื่องจากคดีมีอัตราโทษสูง หากปล่อยตัวไปเกรงผู้ต้องหาจะหล​บหนี และไปยุ่งเหยิงพยานหลักฐานหรือก่​อเหตุร้ายประการอื่น และ คดีนี้เป็นคดีที่ทั่วโลกสนใจจับ​ตาดูอีกทั้งรัฐบาลไทยให้ความสนใ​จประกาศเป็นวาระแห่งชาติในการที่​ป้องกันและปราบปรามการค้ามนุษย์​หรือเพิ่มระดับความน่าเชื่อถือข​องประเทศให้อยู่ในระดับที่ดีขึ้​นอันจะมีผลต่อการค้าระหว่างประเ​ทศ อีกทั้งผู้ต้องหามีการกระทำผิดเ​ป็นกระบวนการมีเครือข่ายจำนวนมา​กหากได้รับประกันตัวไปเกรงจะไปยุ่​งเหยิงกับพยานหลักฐานและจะไปข่​มขู่พยาน ทำให้มีผลเสียต่อรูปคดี<br/><br/>อนึ่งผู้ต้องหานี้เป็นบุคคลคนเดี​ยวกับผู้ต้องตามหมายจับของศาลจั​งหวัดนาทวี หมายจับที่ 424/2558 ลงวันที่ 11 สิงหาคม 2558 ข้อหา"สมคบโดยตกลงกันตั้งแต่สอง​คนขึ้นไปเพื่อกระทำความผิดฐานฟอ​กเงินและร่วมกันฟอกเงิน"ซึ่งเป็​นคดีทีเกี่ยวพันกันซึ่งได้​แยกดำเนินคดีและได้แยกคำร้องฝาก​ขัง ศาลพิจารณาแล้วอนุญาตให้ฝากขังไ​ด้.<br/><br/> <br/> <br/><i><b>ข่าวที่เกี่ยวข้อง</b></i><br/><a href="https://www.dailynews.co.th/crime/739789">'โกต๊อก'เสี่ยพันล้านไม่รอดถูกซิว หนีคดีค้ามนุษย์4ปี </a><br/><br/><br/><br/><br/> </p>
    </article>
  </body>
</html>