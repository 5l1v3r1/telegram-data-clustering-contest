<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/it-was-not-the-responsibility-of-the-bjp-to-ensure-the-victory-of-the-17-disqualified-mlas-jagadheesh-shettar-says.html"/>
    <meta property="og:site_name" content="DoolNews"/>
    <meta property="article:published_time" content="2019-11-04T08:34:00+00:00"/>
    <meta property="og:title" content="'വിമത എം.എല്‍.എമാരെ വിജയിപ്പിക്കാന്‍ ഒരു ബാധ്യതയുമില്ല'; അധികാരത്തിലേറാന്‍ സഹായിച്ച എം.എല്‍.എമാരെ തള്ളി കര്‍ണാടക ബി.ജെ.പി നേതാവ്"/>
    <meta property="og:description" content="Bjp BS Yediyurappa Congress Karanataka National News India കോണ്‍ഗ്രസില്‍ നിന്നും ജനതാദള്‍ എസില്‍ നിന്നും ഉള്ള 17 എം.എല്‍.എമാര്‍ പ്രത്യക്ഷമായും പരോക്ഷമായും പിന്തുണച്ചതിനാല"/>
  </head>
  <body>
    <article>
      <h1>'വിമത എം.എല്‍.എമാരെ വിജയിപ്പിക്കാന്‍ ഒരു ബാധ്യതയുമില്ല'; അധികാരത്തിലേറാന്‍ സഹായിച്ച എം.എല്‍.എമാരെ തള്ളി കര്‍ണാടക ബി.ജെ.പി നേതാവ്</h1>
      <address><time datetime="2019-11-04T08:34:00+00:00">04 Nov 2019, 08:34</time> by <a rel="author">ന്യൂസ് ഡെസ്‌ക്</a></address>
      <p>കോണ്‍ഗ്രസില്‍ നിന്നും ജനതാദള്‍ എസില്‍ നിന്നും ഉള്ള 17 എം.എല്‍.എമാര്‍ പ്രത്യക്ഷമായും പരോക്ഷമായും പിന്തുണച്ചതിനാലാണ് കര്‍ണാടകത്തില്‍ ബി.ജെ.പി സര്‍ക്കാര്‍ സാധ്യമായത്. ഇതിനെ തുടര്‍ന്ന് ഈ വിമത എം.എല്‍.എമാരെ അയോഗ്യരാക്കിയിരുന്നു. എന്നാല്‍ ഇപ്പോള്‍ അയോഗ്യരാക്കപ്പെട്ട ഈ എം.എല്‍.എമാരെ വിജയിപ്പിക്കാനുള്ള ഒരു ബാധ്യതയും ബി.ജെ.പിക്കില്ലെന്ന് പറഞ്ഞിരിക്കുകയാണ് സംസ്ഥാന മന്ത്രിയും മുതിര്‍ന്ന നേതാവുമായ ജഗദീഷ് ഷെട്ടാര്‍.</p>
      <p>സംസ്ഥാനത്ത് അധികാരത്തില്‍ തിരിച്ചെത്താന്‍ അവരുടെ നടപടികള്‍ സഹായിച്ചിട്ടുണ്ട്. എന്നാല്‍ അതിനര്‍ത്ഥം അവരെ സംരക്ഷിക്കാന്‍ ബി.ജെ.പിക്ക് ബാധ്യതയുണ്ടെന്നല്ലെന്നും ജഗദീഷ് ഷെട്ടാര്‍ പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/daman-diu-bjp-chief-gopal-tandel-quits-over-video-sex-clip455.html?utm_source=doolnews&amp;utm_medium=related"/>
      </related>
      <p>ഡിസംബര്‍ 15ന് അയോഗ്യരാക്കപ്പെട്ട എം.എല്‍.എമാരുടെ മണ്ഡലങ്ങളില്‍ ഉപതെരഞ്ഞെടുപ്പ് നടക്കുകയാണ്. വിമതര്‍ക്ക് സീറ്റുറപ്പിക്കാന്‍ മുഖ്യമന്ത്രി യെദിയൂരപ്പ ശ്രമിക്കുന്നുണ്ട്. എന്നാല്‍ ആ ശ്രമത്തെ എതിര്‍ക്കുന്ന വാക്കുകളാണ് ഷെട്ടാറിന്റെ ഭാഗത്ത് നിന്നുണ്ടായിരിക്കുന്നത്.</p>
      <p>ഭാവിയില്‍ ഇവര്‍ ബി.ജെ.പിയില്‍ ചേരുകയും ഹൈക്കമാന്‍ഡ് തീരുമാനിക്കുകയും ചെയതാല്‍ സീറ്റ് ലഭിക്കാനും ലഭിക്കാതിരിക്കാനും സാധ്യതയുണ്ടെന്നും ഷെട്ടാര്‍ പറഞ്ഞു.</p>
      <related>
        <a href="https://www.doolnews.com/g-sudhakaran-against-media-at-kozhikkode.html?utm_source=doolnews&amp;utm_medium=related"/>
      </related>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/oQ-tl4cpOmw" width="560" height="315" data-service="Youtube" scrolling="no"/>
      </figure>
    </article>
  </body>
</html>