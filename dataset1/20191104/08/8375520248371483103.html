<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/zmi-rozpovili-hto-lobiyuje-zakon-pro-azartni-igri-637481.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T08:33:15+00:00"/>
    <meta property="og:title" content="ЗМІ розповіли, хто лобіює закон про азартні ігри"/>
    <meta property="og:description" content="Голову фракції «Слуга Народу» та представників російського криміналу у ЗМІ називали лобістами законопроекту про регулювання азартних ігор в нинішньому вигляді"/>
  </head>
  <body>
    <article>
      <h1>ЗМІ розповіли, хто лобіює закон про азартні ігри</h1>
      <address>
        <time datetime="2019-11-04T08:33:15+00:00">04 Nov 2019, 08:33</time>
      </address>
      <h4>Голову фракції «Слуга Народу» та представників російського криміналу у ЗМІ називали лобістами законопроекту про регулювання азартних ігор в нинішньому вигляді</h4>
      <p>Глава фракції «Слуга Народу» Давид Арахамія та представники російського кримінального співтовариства «Лужниковська» є основними лобістами проекту закону про регулювання азартних ігор.</p>
      <p>Про це повідомляється в матеріалі «Букмекерський переворот: хто лобіює законопроект про легалізацію азартних ігор», опублікованому виданням «<a href="https://daily.rbc.ua/ukr/show/bukmekerskiy-perevorot-lobbiruet-zakonoproekt-1572431718.html">РБК-Україна</a>».</p>
      <p>У статті наголошується, що саме Арахамію в ЗМІ називали одним з лобістів законопроекту про регулювання азартних ігор в нинішньому вигляді. Зокрема, з'явилася інформація, що законопроект Арахамії написаний під двох учасників ринку - беттінгові контори «Парі-матч» і «Фаворит».</p>
      <p>«Раніше журналісти програми «Схеми» <a href="https://censor.net.ua/resonance/3155342/s_zakonoproektom_u_nas_jopa_kak_pytayutsya_podelit_igornyyi_biznes_pri_zelenskom">зафіксували регулярні зустрічі</a> глави фракції «Слуга Народу» з міноритарним власником компанії «Парі-Матч» і її гендиректором Сергієм Портновим. ЗМІ писали, що з липня 2019 року Арахамія регулярно відвідує центральний офіс «Парі-Матч». Крім того, у Арахамії є друг Андрій Астапов, власник юридичної компанії Eterna Law, який також працював з «Парі-матч» в якості юриста, а також мав пряме відношення до написання тексту урядового законопроекту. У чому, при спілкуванні з журналістами, Арахамія зізнався сам», - йдеться в статті.</p>
      <p>У матеріалі називається прізвище ще одного ключового лобіста законопроекту про регулювання ринку азартних ігор - Бориса Баума. Саме він, <a href="https://hromadske.ua/posts/ostannij-shans-poboroti-igrove-lobi-abo-yak-uniknuti-legalizaciyi-loterejnih-mutantiv">за даними журналіста Юрія Ніколова</a>, представив основну концепцію проекту закону.</p>
      <p>«Борис Баум – власник «грального» офшору First National Lotteri Ltd. Раніше був відомий як представник угруповання «Лужниковські» росіян Олександра Бабакова, Євгенія Гінера та інших авторитетних бізнесменів, що володіють в Україні низкою обленерго. Неофіційно навколо Баума вже виник ореол головного «рішали», який ім'ям Коломойського нібито відкриває будь-які двері в Офісі Президента», - йдеться в статті.</p>
      <p><a href="https://www.capital.ua/ru/publication/134112-investitsiyam-zdes-ne-mesto#ixzz63i3WXZCQ">Як повідомлялося</a>, раніше експерт Борис Кушнірук висловив думку, що законопроект Кабмін про регулювання азартних ігр створює пріоритетні права місцевим та російською брендам (перш за все «Парі-Матч» і «Фаворит», а також Марафонбет, 1xbet, «Ліга Ставок») для легалізації своєї діяльності.</p>
      <blockquote><b> Читайте також:<br/></b><br/>   •  <b> <a href="https://glavcom.ua/economics/finances/hto-ne-spravlyajetsya-golova-mitnici-nefodov-vidpoviv-bogdanu-636947.html">Увійшли в азарт. Як тягнуть з тіні гральний бізнес<br/></a></b>   •  <b><a href="https://glavcom.ua/interviews/agiya-zagrebelska-antimonopolniy-komitet-nastupiv-na-hvist-duzhe-vplivovim-lyudyam-na-lotereynomu-rinku-482240.html">Агія Загребельська: Антимонопольний комітет наступив на хвіст дуже впливовим людям на лотерейному ринку</a></b></blockquote>
      <related>
        <a href="https://glavcom.ua/economics/finances/uviyshli-v-azart-yak-tyagnut-z-tini-gralniy-biznes-633994.html"/>
        <a href="https://glavcom.ua/news/kabmin-vnis-do-radi-zakon-pro-legalizaciyu-gralnogo-biznesu-633525.html"/>
        <a href="https://glavcom.ua/economics/finances/u-zakonoproekti-shchodo-regulyuvannya-rinku-azartnih-igor-nepropisana-sistema-kontrolyu-za-nelegalnimi-zakladami-eksperti-632925.html"/>
      </related>
    </article>
  </body>
</html>