<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/nicosia_di_maio_mafia_ribrezzo-6482307/news/2019-11-04/"/>
    <meta property="og:site_name" content="Agi"/>
    <meta property="article:published_time" content="2019-11-04T10:48:00+00:00"/>
    <meta property="og:title" content="&quot;Chi insulta Falcone e Borsellino fa ribrezzo&quot;, scrive Di Maio sul caso Nicosia"/>
    <meta property="og:description" content="Post su Facebook del ministro degli Esteri. &quot;La mafia c'è, esiste, fa schifo e va combattuta ogni giorno. Senza nessuna paura&quot;"/>
  </head>
  <body>
    <article>
      <h1>"Chi insulta Falcone e Borsellino fa ribrezzo", scrive Di Maio sul caso Nicosia</h1>
      <h2>Post su Facebook del ministro degli Esteri. "La mafia c'è, esiste, fa schifo e va combattuta ogni giorno. Senza nessuna paura"</h2>
      <address><time datetime="2019-11-04T10:48:00+00:00">04 Nov 2019, 10:48</time> by <a rel="author">AGI - Agenzia Giornalistica Italia</a></address>
      <p>"Da Shanghai, leggo dell'arresto di Antonello Nicosia, membro del Comitato nazionale dei Radicali italiani, accusato di fare da tramite tra i capimafia in carcere e i clan. Non voglio entrare nei dettagli, sarà la magistratura ad occuparsene, ma lasciatemi dire che uno che considera Messina Denaro "il nostro premier" e che insulta la memoria di Falcone e Borsellino definendo le stragi del 1992 "un incidente sul lavoro" fa ribrezzo. Sono parole sconvolgenti, scioccanti, che indipendentemente dalle implicazioni di Nicosia devono farci riflettere".</p>
      <p>Lo scrive il ministro degli Esteri Luigi Di Maio su Facebook. "La mafia c'è, esiste, fa schifo e va combattuta ogni giorno. Senza nessuna paura. Siamo più forti di loro, non dimentichiamocelo mai", aggiunge il capo politico M5s, concludendo con frase di Paolo Borsellino: "Se la gioventù le neghera' il consenso, anche l'onnipotente e misteriosa mafia svanirà come un incubo".</p>
    </article>
  </body>
</html>