<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/hepi-endre-vitak-nelkul-nincs-fejlodes/185795"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-04T10:30:00+00:00"/>
    <meta property="og:title" content="Hepi Endre: viták nélkül nincs fejlődés"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Hepi Endre: viták nélkül nincs fejlődés</mark>
      </h1>
      <address><time datetime="2019-11-04T10:30:00+00:00">04 Nov 2019, 10:30</time> by <a rel="author">Bors</a></address>
      <p>
        <b>Ön mennyire követi a horoszkópokat? Mennyire hisz a csillagjegyekben? A rádiós Hepi Endrét kérdeztük, ő miként viszonyul születési jegyéhez. </b>
        <b>Ön mennyire követi a horoszkópokat? Mennyire hisz a csillagjegyekben? A rádiós Hepi Endrét kérdeztük, ő miként viszonyul születési jegyéhez.</b>
      </p>
      <p>– Jövőbe látó horoszkópot soha nem készíttettem, de asztrológiai vonatkozású elemzést igen – mondta Hepi Endre a Retro Rádió műsorvezetője.</p>
      <p>– Mérleg jegyű vagyok, a munkámból adódóan fontos, hogy kedvelt személyiség legyek. Az emberi butaság nagyon dühít, azzal ki tudnak hozni a sodromból. A harmóniára törekvés az életem minden területére igaz, de ehhez idő kellett, hogy kialakuljon. Az emberi kapcsolatok fontosak, de értékelni tudom a magam választotta egyedüllétet is.</p>
      <figure>
        <img src="http://media.borsonline.hu/cikk/20/191344/big-lead/650x360/2013119_hepi-endre-191-kz.jpg"/>
        <figcaption>Endre mérleg © Knap Zoltán</figcaption>
      </figure>
      <p>– Az érdeklődésem a művészetek iránt nagy, de csak középszerűen alkotok. Amikor a gyerekeimet tanítottam rajzolni, igen büszke voltam a saját művemre. Leginkább a jó ízlés jellemző rám. Amióta az eszemet tudom, szeretem a zenét, és ez a rádiós munkámnál természetes is. Tanulgattam gitározni, a tánc pedig ifjúkoromban az egyik legfőbb szórakozás volt. Az életet a napfényes oldaláról közelítem meg. Hogy a külvilág milyennek lát, az az évek előrehaladtával kevésbé fontos. A Mérleg döntéshozatali nehézségét leginkább a feleségem szokta a fejemre olvasni. Amikor viszont eldöntöttem valamit, akkor már nem visszakozom. Alapvetően konfliktuskerülő vagyok, de ha van, azt igyekszem elsimítani, és hiszem, hogy viták nélkül nincs fejlődés. A sürgetést nem szeretem, a magam tempója szerint dolgozom. Életemben sok mindenbe, főleg sportokba belekezdtem, de soha nem volt gondom az elengedéssel. A rádiózást 24 évesen kezdtem, és azóta ez a fő csapásirány. Ebben kitartó voltam, mert érdekelt.</p>
    </article>
  </body>
</html>