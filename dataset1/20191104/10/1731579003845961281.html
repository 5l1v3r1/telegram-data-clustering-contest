<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/04/iliad-supera-le-1000-antenne-proprieta-italia-240175/"/>
    <meta property="og:site_name" content="MobileWorld"/>
    <meta property="article:published_time" content="2019-11-04T10:52:00+00:00"/>
    <meta property="og:title" content="Iliad supera le 1000 antenne di proprietà in Italia"/>
    <meta property="og:description" content="È passato un anno e mezzo dal lancio ufficiale di Iliad in Italia e l'azienda da quel momento non ha mai smesso di mettere in piedi la sua infrastruttura."/>
  </head>
  <body>
    <article>
      <h1>Iliad supera le 1000 antenne di proprietà in Italia</h1>
      <address><time datetime="2019-11-04T10:52:00+00:00">04 Nov 2019, 10:52</time> by <a rel="author" href="https://www.mobileworld.it/author/ciso/" target="_blank">Emanuele Cisotti</a></address>
      <p>È passato un anno e mezzo dal lancio ufficiale di <a href="https://www.mobileworld.it/tag/iliad/">Iliad</a> in Italia e l’azienda da quel momento non ha mai smesso di mettere in piedi la sua infrastruttura. Come si sa l’azienda è partita appoggiandosi alla rete Wind, con la promessa però di creare una sua rete di proprietà installando nuove antenne, sfruttando le nuove possibilità aperte dalla fusione Wind-3 e dalla successiva ottimizzazione dei loro servizi.</p>
      <p>Ad oggi il sito <a href="https://lteitaly.it/it/public/map.php#5/45.276094/14.703826">LTEItaly</a> riporta l’installazione di <b>1.061 antenne Iliad di proprietà</b>, sicuramente ancora “poche” ma un bel traguardo dopo questo lasso di tempo ancora esiguo (per la vita di un operatore medio). La distribuzione di queste antenne non è però omogenea. <b>612 di queste antenne sono al nord</b>, 278 al centro e 170 al sud e nelle isole. In più sono ancora tante le regioni che non hanno all’attivo nessuna antenna Iliad di proprietà: Valle D’Aosta, Trentino Alto-Adige, Molise, Basilicata, Calabria e Sardegna. Non si tratta sicuramente di discriminazione però: è ovviamente un lavoro lungo e complesso e si tratta sicuramente solo di un lavoro scaglionato.</p>
      <p>Le oltre 1.000 antenne di Iliad sono sicuramente un buon risultato e confermano l’intento dell’azienda nel diventare un vero operatore indipendente. La strada è però ancora lunga. Per confronto TIM, WindTre e Vodafone hanno ciascuna all’attivo <b>oltre 18.000 antenne</b>. Ovviamente i dati riportati da LTEItaly potrebbero non essere precisi, ma il margine di errore è sicuramente poco rilevante.</p>
    </article>
  </body>
</html>