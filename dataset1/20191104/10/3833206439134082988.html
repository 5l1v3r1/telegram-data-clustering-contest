<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/mejdunarodni/Gugul-kupi-firma-za-fitnes-grivni-911023"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-04T10:33:00+00:00"/>
    <meta property="og:title" content="&quot;Гугъл&quot; купи фирма за фитнес гривни"/>
    <meta property="og:description" content="Технологичната компания &quot;Гугъл“ придоби фирмата &quot;Фитбит“ за колосалните 2,1 млрд. долара. Сделката н..."/>
  </head>
  <body>
    <article>
      <h1>"Гугъл" купи фирма за фитнес гривни</h1>
      <address>
        <time datetime="2019-11-04T10:33:00+00:00">04 Nov 2019, 10:33</time>
      </address>
      <p>Технологичната компания "Гугъл“ придоби фирмата "Фитбит“ за колосалните 2,1 млрд. долара. Сделката най-накрая отваря врати към пазара за носими устройства, доминиран до момента от "Епъл“ и "Самсунг“.</p>
      <p>"Фитбит“ е компания, която предлага технологични фитнес гривни. Техните устройства са едни от най-използваните в цял свят. В блог публикация шефът в "Гугъл“ Рик Остерлох описва възможността за работа с "Фитбит“ като вълнуваща.</p>
      <p>"Фитбит“ са истински пионер в тази индустрия и са създали невероятни продукти, изживявания и страхотно общество от потребители“, казва Остерлох. "Работейки с експертите на "Фитбит“ ще можем да направим иновации в този бизнес, които да послужат на още повече хора по цял свят“, допълва той.</p>
      <p>Слухове за сделката се появиха за първи път преди няколко дни. Това доведе до моментален скок на акциите на "Фитбит“ с около 27%. Според анализатори големият успех на компанията се дължи именно в здравните данни, които гривните събират.</p>
      <p> "Създадохме марка, която помага на повече от 28 млн. потребителя по цял свят, които разчитат на нашите продукти, за да живеят по-здравословно и по-активно“, казва Джеймс Парк, съосновател на "Фитбит“.</p>
      <p>"Гугъл“ са идеалният партньор за нашата мисия. С техните ресурси и глобална платформа ще се движим по-бързо напред и ще направим здравето още по-достъпно за всички“, допълва той относно сделката.</p>
    </article>
  </body>
</html>