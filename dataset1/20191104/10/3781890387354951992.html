<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/739970"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T10:52:00+00:00"/>
    <meta property="og:title" content="คาใจจ้างเด็กทำ'กระทง' ลิขสิทธิ์แอบตลบหลังจับละเมิด"/>
    <meta property="og:description" content="'พ่อ-แม่' สุดคาใจ หลังเจอ 'เจ้าหน้าที่ตรวจจับลิขสิทธิ์' ล่อซื้อกระทง เน้นย้ำให้เด็กสาววัย 15 ปีทำ 'ลายการ์ตูน' สุดท้ายเข้าจับกุมพร้อมโทรบอกครอบครัวให้เสียค่าปรับ 5 หมื่นบาท!"/>
  </head>
  <body>
    <article>
      <h1>คาใจจ้างเด็กทำ'กระทง' ลิขสิทธิ์แอบตลบหลังจับละเมิด</h1>
      <address>
        <time datetime="2019-11-04T10:52:00+00:00">04 Nov 2019, 10:52</time>
      </address>
      <p>
        <b>"พ่อ-แม่" สุดคาใจ หลังเจอ "เจ้าหน้าที่ตรวจจับลิขสิทธิ์" ล่อซื้อกระทง เน้นย้ำให้เด็กสาววัย 15 ปีทำ "ลายการ์ตูน" สุดท้ายเข้าจับกุมพร้อมโทรบอกครอบครัวให้เสียค่าปรับ 5 หมื่นบาท!</b>
      </p>
      <p>เมื่อวันที่ 4 พ.ย. ผู้สื่อข่าว <b>"เดลินิวส์ออนไลน์"</b> รายงานว่า โลกออนไลน์เกิดกระแสวิจารณ์อย่างหนัก ภายหลังจากที่คุณพ่อรายหนึ่ง ได้โพสต์ข้อความผ่านทางกลุ่มเฟซบุ๊ก@กลุ่มข่าวคนโคราชบ้านเอ็ง ระบุ <b><i>"ขอสอบถาม ขอความช่วยเหลือหน่อยครับ พอดีลูกสาวไปส่งของที่หลังย่าโมแล้วโดนลิขสิทธิ์จับ ผมอยากรู้ว่ามีใครเห็นเหตุการณ์บ้างไหมครับ ถ้ามีคนเห็นช่วยอินบล็อก มาให้ข้อมูลผมด้วยนะครับ เหตุการณ์ก็เป็นตามที่แม่โพสต์ไปนะครับ ผมสงสารลูกผมมากเลยครับ มีการข่มขู่มากมาย ขอความกรุณาด้วยนะครับ เผื่อมีใครเห็น" </i></b><br/><br/>นอกจากนี้ คุณพ่อได้เผยเรื่องราวจากคุณแม่เพิ่มเติมว่า<mark><b><i> "ท่านๆทั้งหลายที่มีหน้าตรวจจับลิขสิทธิ์ตรงนี้รู้ว่าคือหน้าที่แต่เกินไปไหมคะ"</i></b></mark> โดยเจ้าหน้าที่ได้โทรไปสั่งให้ลูกสาวให้ทำสินค้าตัวนี้ เน้นที่ตัวนี้ แล้วโอนเงินมัดจำมา 200 บาทพร้อมนัดรับของ แต่สุดท้ายแล้วมาจับกุมเขาและโทรบอกผู้ปกครองว่าถ้าไม่จ่ายต้องติดคุกพร้อมเรียกเงิน 50,000 บาทมิเช่นนั้นจะต้องติดคุก 2 ปี <mark><b><i>"เด็กเขาอยากทำกระทงขายเพื่อมีรายได้ด้วยความภาคภูมิใจที่ไม่ขอเงินพ่อแม่ ดีกว่าไปทำอย่างอื่นที่ไม่ดีต่อสังคม แต่ผลตอบรับกลับมาเด็กอายุ 15 เจอสิ่งที่ทำให้เขาหวาดกลัวและตกใจมาก...และในอนาคตภายภาคหน้าเด็กเหล่านี้เขาจะไว้ใจอะไรในสังคมนี้บ้าง ....กลุ่มคนพวกนี้กำลังทำวิธีส่องเฟซบุ๊กและล่อซื้อ และจะเจอเหมือนกับเด็กคนนี้และอีกหลายคนที่โดนอยู่.... #เตือนกันนะคะ ...เหมือนกับคนที่บ้านโดน"</i></b></mark> โดยสุดท้ายแล้ว คุณพ่อยังเผยเพิ่มเติมอีกว่า ได้ยอมจ่ายเงินให้เจ้าหน้าที่ไปเป็นเงิน 5,000 บาท เนื่องจากไม่อยากให้ลูกสาวถูกจับกุม และออกจากสถานการณ์ดังกล่าวมาก่อน<br/><br/>อย่างไรก็ตาม ภายหลังจากที่เรื่องดังกล่าวเผยแพร่ออกไป ต่างมีชาวเน็ตเข้ามาแสดงความเห็นวิจารณ์การกระทำของเจ้าหน้าที่เป็นจำนวนมาก ขณะที่บางรายแนะนำให้ฟ้องศาลอีกด้วย...</p>
      <figure>
        <img src="https://www.dailynews.co.th/admin/upload/20191104/news_gkNQaguniW173510_533.jpg?v=20191105019?v=7593"/>
      </figure>
      <figure>
        <img src="https://www.dailynews.co.th/admin/upload/20191104/news_PQoQfdOOyu173554_533.jpg?v=20191105019?v=5030"/>
      </figure>
      <p>ขอบคุณภาพและข้อมูลจาก @กลุ่มข่าวคนโคราชบ้านเอ็ง</p>
      <figure>
        <img src="https://www.dailynews.co.th/admin/upload/20191104/news_ySdurAEvHL173554_533.jpg?v=20191105019?v=3678"/>
      </figure>
    </article>
  </body>
</html>