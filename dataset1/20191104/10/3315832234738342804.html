<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/ebef4f4399a7b8bb/ingheata-in-locuinte-mai-multe-blocuri-din-capitala-raman-in-continuare-fara-caldura.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-04T10:07:25+00:00"/>
    <meta property="og:title" content="Îngheață în locuințe: Mai multe blocuri din capitală rămân, în continuare, fără căldură"/>
    <meta property="og:description" content="Până astăzi au fost conectate la rețeaua de termoficare 2390 de blocuri de locuințe cu încălzire centralizată din capitală, din totalul de 2731 sau 88%, informează Primăria municipiului Chişinău.Dintre acestea, cele mai multe obiective conectate - 1468 (94%) aparțin fondului municipal de locuințe (ÎMGFL); APLP - 618 (86%); CCL - 221 (87%); blocuri departamentale – 83 obiective (43%)."/>
  </head>
  <body>
    <article>
      <h1>Îngheață în locuințe: Mai multe blocuri din capitală rămân, în continuare, fără căldură</h1>
      <address><time datetime="2019-11-04T10:07:25+00:00">04 Nov 2019, 10:07</time> by <a rel="author">Jurnal.md</a></address>
      <p>
        <b>Până astăzi au fost conectate la rețeaua de termoficare 2390 de blocuri de locuințe cu încălzire centralizată din capitală, din totalul de 2731 sau 88%, informează Primăria municipiului Chişinău.</b>
      </p>
      <p>
        <b>Dintre acestea, cele mai multe obiective conectate - 1468 (94%) aparțin fondului municipal de locuințe (ÎMGFL); APLP - 618 (86%); CCL - 221 (87%); blocuri departamentale – 83 obiective (43%).</b>
      </p>
      <p>Referitor la conectarea instituțiilor sociale la rețeaua centralizată de agent termic, e de menționat că grădinițele din capitală sunt asigurate cu încălzire sută la sută.</p>
      <p>De asemenea, pentru instituțiile de învățământ preuniversitar, conectarea la agentul termic este realizată la nivel de 74% sau 104 școli și licee din totalul de 140.</p>
      <p>Totodată, instituțiile medicale din capitală sunt conectate în proporție de 81 la sută sau 51 de obiective din totalul de 63.</p>
      <p>Administrația publică locală Chișinău îndeamnă în continuare subiecții implicați în procesul de livrare a agentului termic la conlucrare, astfel ca locuitorii Chișinăului să beneficieze de căldură în apartamente, în condițiile în care vremea de afară și data din calendar impun acest lucru.</p>
    </article>
  </body>
</html>