<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88621"/>
    <meta property="og:site_name" content="Denník politika"/>
    <meta property="article:published_time" content="2019-11-04T10:35:09+00:00"/>
    <meta property="og:title" content="Lobotka bude mať v Celte Vigo nového trénera, Escribá na lavičke skončil"/>
    <meta property="og:description" content="4.11.2019 (Webnoviny.sk) – Slovenský futbalový reprezentant Stanislav Lobotka bude mať v španielskom klube Celta Vigo nového trénera. Doterajšieho kouča Francisca Escribú vedenie organizácie odvolalo po nevydarenom úvode sezóny. Celta Vigo v dvanástich ligových dueloch získala iba 9 bodov a patrí jej až 18. priečka 20-člennej tabuľky La Ligy. Tím slovenského stredopoliara aktuálne figuruje v pásme zostupu."/>
  </head>
  <body>
    <article>
      <h1>Lobotka bude mať v Celte Vigo nového trénera, Escribá na lavičke skončil</h1>
      <address><time datetime="2019-11-04T10:35:09+00:00">04 Nov 2019, 10:35</time> by <a rel="author">Webnoviny</a></address>
      <p>4.11.2019 (Webnoviny.sk) – Slovenský futbalový reprezentant Stanislav Lobotka bude mať v španielskom klube Celta Vigo nového trénera. Doterajšieho kouča Francisca Escribú vedenie organizácie odvolalo po nevydarenom úvode sezóny. Celta Vigo v dvanástich ligových dueloch získala iba 9 bodov a patrí jej až 18. priečka 20-člennej tabuľky La Ligy. Tím slovenského stredopoliara aktuálne figuruje v pásme zostupu.</p>
      <p>Escribá sa z lavičke Celty porúča po nedeľňajšej domácej prehre s Getafe 0:1. Družstvo z Viga nebodovalo v ostatných štyroch zápasoch. na svojom konte má v tomto ročníku iba dve ligové víťazstvá a tri remízy. „Klub trénerovi Ecribovi ďakuje za jeho prácu a v ďalšej pracovnej kariére mu praje veľa šťastia,“ uvádza sa v stanovisku na oficiálnom webe klubu.</p>
      <p>Päťdesiatštyriročný Francisco Escribá viedol Celtu Vigo od 3. marca 2019, keď nahradil Miguela Cardosa. V minulosti pracoval ako hlavný kouč aj v ďalších španielskych kluboch – Villarreale, Getafe a Elche.</p>
      <p>Viac k témam: <a href="https://www.webnoviny.sk/tag/la-liga/"><u>La Liga</u></a><br/>Zdroj: Webnoviny.sk – <a href="https://www.webnoviny.sk/lobotka-bude-mat-v-celte-vigo-noveho-trenera-escriba-na-lavicke-skoncil/"><u>Lobotka bude mať v Celte Vigo nového trénera, Escribá na lavičke skončil</u></a> © SITA Všetky práva vyhradené.</p>
    </article>
  </body>
</html>