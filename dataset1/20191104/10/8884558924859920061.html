<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/na-ministrstvu-za-delo-prejeli-bel-prah"/>
    <meta property="og:site_name" content="Primorske novice"/>
    <meta property="article:published_time" content="2019-11-04T10:44:26+00:00"/>
    <meta property="og:title" content="Na ministrstvu za delo prejeli bel prah"/>
    <meta property="og:description" content="Na ministrstvu za delo, družino, socialne zadeve in enake možnosti s sedežem za Bežigradom so danes zjutraj prejeli kuverto, iz katere se je vsul bel prah. Ta je po rezultatih prve analize nenevaren, so sporočili s Policijske uprave Ljubljana. Policisti nadaljujejo z zbiranjem obvestil o dogodku."/>
  </head>
  <body>
    <article>
      <h1>Na ministrstvu za delo prejeli bel prah</h1>
      <address><time datetime="2019-11-04T10:44:26+00:00">04 Nov 2019, 10:44</time> by <a rel="author">STA</a></address>
      <p>
        <b>Na ministrstvu za delo, družino, socialne zadeve in enake možnosti s sedežem za Bežigradom so danes zjutraj prejeli kuverto, iz katere se je vsul bel prah. Ta je po rezultatih prve analize nenevaren, so sporočili s Policijske uprave Ljubljana. Policisti nadaljujejo z zbiranjem obvestil o dogodku.</b>
      </p>
      <figure>
        <img src="https://static.primorske.si/foto/highres/gnweb/718277_253-prah.jpg"/>
        <figcaption>Fotografija je simbolična. Foto: STA</figcaption>
      </figure>
      <p><b>LJUBLJANA</b> &gt; Pošiljko, iz katere se je usul bel prah, so odprli okoli 8.30. Osebe, ki so bile v stiku s snovjo, so za nujno potreben čas izolirali od okolice. Kraj dogodka so zavarovali policisti, gasilci in delavci veterinarske fakultete ter izvedli ukrepe, ki so v teh primerih predvideni.</p>
      <p>Rezultati prve analize, ki so jo opravili na inštitutu za mikrobiologio in parazitologijo ljubljanske veterinarske fakultete, so pokazali, da ne gre za nevarno snov, so sporočili s policije.</p>
    </article>
  </body>
</html>