<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544717.html/%D8%B4%DA%A9%D8%B3%D8%AA-%D8%B1%D8%A7%D9%87%D8%A8%D8%B1%D8%AF-%D9%81%D8%B4%D8%A7%D8%B1-%D8%AD%D8%AF%D8%A7%DA%A9%D8%AB%D8%B1%DB%8C-%D8%A2%D9%85%D8%B1%DB%8C%DA%A9%D8%A7--%D8%A7%D9%81%D8%B2%D8%A7%DB%8C%D8%B4----%D8%AF%D8%B1%D8%B5%D8%AF%DB%8C-%D9%82%D8%AF%D8%B1%D8%AA-%D9%BE%D9%88%D9%84-%D9%85%D9%84%DB%8C-%D8%AF%D8%B1-%DB%8C%DA%A9%D8%B3%D8%A7%D9%84-%D8%A7%D8%AE%DB%8C%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-04T10:13:00+00:00"/>
    <meta property="og:title" content="شکست راهبرد فشار حداکثری آمریکا/ افزایش ۲۱ درصدی قدرت پول ملی در یکسال اخیر"/>
    <meta property="og:description" content="رئیس کل بانک مرکزی از افزایش ۲۱ درصدی قدرت پول ملی در یک سال اخیر خبر داد و ۵ هدف اصلی اقتصاد را در ماه‌های آتی تشریح کرد."/>
  </head>
  <body>
    <article>
      <h1>شکست راهبرد فشار حداکثری آمریکا/ افزایش ۲۱ درصدی قدرت پول ملی در یکسال اخیر</h1>
      <h2>همتی اعلام کرد:</h2>
      <address>
        <time datetime="2019-11-04T10:13:00+00:00">04 Nov 2019, 10:13</time>
      </address>
      <p>رئیس کل بانک مرکزی از افزایش ۲۱ درصدی قدرت پول ملی در یک سال اخیر خبر داد و ۵ هدف اصلی اقتصاد را در ماه‌های آتی تشریح کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ عبدالناصر همتی در یک یادداشت اینستاگرامی نوشت:</p>
      <p>امروز ۱۳ آبان نود و هشت است و یک سال از شروع جنگ اقتصادی و تحریم بانکی و صادرات نفت ایران توسط آمریکا می‌گذرد. پیش بینی یک سال بعد مشکل و تا حدی نگران کننده بود اما:</p>
      <p>- آمریکا با تداوم یک سال فشار حداکثری به هدف اصلیش که از هم فروپاشی اقتصاد و درنهایت به زانو درآوردن ایران بودن نرسید.</p>
      <p>- نرخ ارز که خود آمریکایی ها از آن به عنوان شاخص مهم تاثیر فشار یاد می کردند از ۱۴ هزار و ۳۵۰ تومان در ۱۳ آبان ۹۷ به ۱۱ هزار و ۳۰۰ تومان در ۱۳ آبان ۹۸ رسید( ۲۱ درصد افزایش قدرت پول ملی).</p>
      <p>- تورم ناشی از تغییر نرخ ارز و اخلال در بخش خارجی اقتصاد فشار زیادی به اقتصاد ایران خصوصاً اقشار با درآمد پایین و ثابت وارد آورد و رفاه بخش مهمی از مردم از بابت تحریم آسیب دید که نیاز به ترمیم دارد.</p>
      <p>- نهایتاً ثبات نسبی در اقتصاد برگشت و شاخص های مهم اقتصادی نظیر تورم و رشد غیر نفتی به آرامی در مسیر بهبود قرار گرفت.</p>
      <p>- از حالا تلاشها در اقتصاد بایستی متمرکز شود بر رشد تشکیل سرمایه ثابت ناخالص داخلی و رونق تولید ملی کاهش اتکاء بودجه دولت به نفت و ایمن‌سازی اقتصاد نسبت به نوسانات درآمدهای نفتی و سرعت دادن به روند اصلاح نظام بانکی کشور.</p>
      <p> </p>
    </article>
  </body>
</html>