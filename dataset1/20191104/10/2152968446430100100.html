<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mestni-izbori-19/2019/11/04/manolova-bila-udobna-na-gerb-drug-bi-spechelil-sreshtu-fandykova.428471"/>
    <meta property="og:site_name" content="Dnes.bg"/>
    <meta property="article:published_time" content="2019-11-04T10:14:00+00:00"/>
    <meta property="og:title" content="Манолова била удобна на ГЕРБ, друг би спечелил срещу Фандъкова"/>
    <meta property="og:description" content="За десните Борислав Игнатов бил перфектният кандидат, смята Атанасов | Dnes.bg"/>
  </head>
  <body>
    <article>
      <h1>Манолова била удобна на ГЕРБ, друг би спечелил срещу Фандъкова</h1>
      <h2>За десните Борислав Игнатов бил перфектният кандидат, смята Атанасов</h2>
      <address><time datetime="2019-11-04T10:14:00+00:00">04 Nov 2019, 10:14</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Според съпредседателя на "Демократична България" Атанас Атанасов независимият кандидат, подкрепен от БСП и десни политически сили, Мая Манолава е била много удобна на ГЕРБ.</p>
      <p>"Те работиха за това да се състои този балотаж", категоричен беше той пред bTV.</p>
      <p>Атанасов смята, че ако на втория тур се беше изправил друг опонент срещу Йорданка Фандъкова, той би спечелил.</p>
      <p>А иначе кандидатът на "Демократична България" за кмет в София Борислав Игнатов бил перфектен.</p>
      <p>Освен това политическата сила имала добро представяне в София – 8 районни кмета и 12 общински съветници в СОС. Това според Атанасов е много добър резултат.</p>
      <p>"Нашето влияние в София е осезаемо и ние го увеличихме на база изборите за европейски парламент", посочи още той.</p>
      <p>Според него протестният вот в София е бил  разпръснат и това е  довело до спечелването на поредния мандат от Йорданка Фандъкова и от ГЕРБ.</p>
      <p>"Една част от хората са гласували емоционално – по-възрастните с антикомунистически убеждения не са гласували за БСП, но по-младите хора, които са смятали, че трябва да бъде отместен корупционният модел от София, са подкрепили алтернатива", каза ген. Атанасов.</p>
      <p>Той е категоричен, че режимът на Бойко Броисво губи позиции в цялата страна и тази конюнктура се е пропукала в София.</p>
      <p>"Фандъкова е много симпатичен човек, но как да се разпределят парите за София не решава тя, а Борисов и неговите приятели", обвини Атанасов. </p>
      <related>
        <h4>Още по темата</h4>
        <a href="https://www.dnes.bg/mestni-izbori-19/2019/11/04/bitkata-za-sofiia-finalno-fandykova-49-98-manolova-45-13.428451"/>
        <a href="https://www.dnes.bg/mestni-izbori-19/2019/11/03/bez-fyndyk-za-manolova-kmetskiiat-stol-ostava-za-fandykova-razlikata-8.428422"/>
      </related>
    </article>
  </body>
</html>