<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/04/son-1-yilda-fiyati-en-cok-artan-ve-dusen-10-urun-ve-hizmet-hangisi"/>
    <meta property="og:site_name" content="euronews"/>
    <meta property="article:published_time" content="2019-11-04T10:44:09+00:00"/>
    <meta property="og:title" content="Son 1 yılda fiyatı en çok artan ve düşen 10 ürün ve hizmet hangisi?"/>
    <meta property="og:description" content="Ekim ayında yıllık enflasyon yüzde 8,55 olurken son 1 yılda en çok sarımsak ve köprü geçiş ücretleri zamlandı. Fiyatı en çok düşen ise şans oyunları ile kablo özel yayınları oldu."/>
  </head>
  <body>
    <article>
      <h1>Son 1 yılda fiyatı en çok artan ve düşen 10 ürün ve hizmet hangisi?</h1>
      <address><time datetime="2019-11-04T10:44:09+00:00">04 Nov 2019, 10:44</time> by <a rel="author">Euronews </a></address>
      <p>Türkiye’de yıllık enflasyon ekim ayında yüzde 8,55 oldu. Ekim ayında fiyatlar bir önceki yılın aynı ayına göre yüzde 8,55 artmış oldu.</p>
      <h3>Peki, son bir senede fiyatı en çok artan ve düşen 10 ürün ve hizmetler hangisi?</h3>
      <p>Türkiye İstatistik Kurumu’nun (TÜİK) açıkladığı tüketici fiyat endeksi (TÜFE) listesinde yer alan 400’den fazla ürün ve hizmeti inceledik. Ekim 2018 ile Ekim 2019 arasında fiyatı en çok artan ürün yüzde 202 ile sarımsak olurken en çok düşen ise yüzde 64 ile şans oyunları oldu.</p>
      <h3>En çok zamlanan 10 ürün: Sarımsak ve köprü geçişi zirvede</h3>
      <p>TÜİK verilerine göre son bir senedeki fiyat değişimleri incelendiğinde zam şampiyonu açık ara sarımsak oldu. Sarımsağın fiyatı son bir senede yüzde 202 arttı. Hemen ardından yüzde 134 ile köprü geçiş ücreti gelirken bunu yüzde 104 ile özel lise ücreti takip etti.</p>
      <p>Fiyatı en çok artan diğer ürünler ise sırasıyla şöyle oldu: Magazin ve dergiler (yüzde 50), ilaçlar (yüzde 48), yer fıstığı (yüzde 47), sigara (yüzde 44), konserve (yüzde 44), misafir kolonyası (yüzde 42) ve otoban geçiş ücreti (yüzde 41)</p>
      <h3>Fiyatı en çok düşen ürünler: Şans oyunları ve kablo yayınları</h3>
      <p>TÜİK verilerine göre fiyatı en çok düşen ürün ise yüzde 64 ile şans oyunları. Kablo özel yayın hizmetleri yüzde 42 ile ikinci ve domates yüzde 39 ile üçüncü sırada yer aldı.</p>
      <p>Fiyatı en çok düşen diğer ürünler ise sırasıyla şöyle oldu: sağlık sigortası (yüzde 39), yumurta (yüzde 35), bulaşık bezleri (yüzde 32), kuru soğan (yüzde 29), kağıt sofra malzemeleri (yüzde 27), kavun (yüzde 25), yemek odası takımı (yüzde 24) ve genç odası takımı (yüzde 23).</p>
      <ul>
        <li>
          <b>
            <a href="https://tr.euronews.com/2019/10/03/son-1-yilda-fiyati-en-cok-artan-ve-dusen-10-urun-hangisi">Son 1 yılda fiyatı en çok artan ve düşen 10 ürün hangisi?</a>
          </b>
        </li>
        <li>
          <b>
            <a href="https://tr.euronews.com/2019/09/05/issizlik-fonu-patronlara-8-8-milyar-issizsizlere-ise-5-8-milyar-tl-odedi">İşsizlik Fonu patronlara 8,8 milyar; işsizsizlere ise 5,8 milyar TL ödedi</a>
          </b>
        </li>
      </ul>
    </article>
  </body>
</html>