<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/pershiy-match-z-sistemoyu-var-v-upl-proyde-v-lyutomu-nastupnogo-roku-328372_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T10:03:00+00:00"/>
    <meta property="og:title" content="Перший матч з системою VAR в УПЛ пройде в лютому наступного року"/>
    <meta property="og:description" content="Відеоповтори будуть використані в Україні вже у 2020 році.  "/>
  </head>
  <body>
    <article>
      <h1>Перший матч з системою VAR в УПЛ пройде в лютому наступного року</h1>
      <h2>Відеоповтори будуть використані в Україні вже у 2020 році.  </h2>
      <address>
        <time datetime="2019-11-04T10:03:00+00:00">04 Nov 2019, 10:03</time>
      </address>
      <p>Керівник комітету арбітрів УАФ Лучано Лучі розповів про хід тестування системи <b>VAR в Україні</b>.</p>
      <p>"Зараз УАФ фінансує VAR для УПЛ. Наближаємося до кінцевої точки. Почали працювати з живими матчами U-19. Я дуже задоволений першими двома матчами. Балакін призначив пенальті за допомогою VAR в одному з матчів. Це великий результат, особливо на психологічному рівні.</p>
      <p>Нам потрібно провести ще 6 матчів в U-19 та U-21 в режимі онлайн. На стадіоні Баннікова проведемо імітований матч з різними ситуаціями. Потім приїдуть представники ФІФА, щоб провести сертифікацію стадіону Лобановського. Також проведуть оцінку всієї нашої роботи. Після цього УАФ може відправити у ФІФА офіційний запит на дозвіл застосовувати VAR в чемпіонаті, Кубку і Суперкубку. Коли вперше використовуємо в УПЛ? У 19-му турі, 22 лютого 2020-го. Буде два матчі", – сказав Лучі в ефірі програми "Великий футбол".</p>
      <p>Нагадаємо, що в українській Прем'єр-лізі система VAR в першій половині сезону працює в режимі оффлайн.</p>
      <p>Повідомлялося, що другої половини сезону чемпіонату України система VAR буде працювати в режимі онлайн. Це відбудеться після отримання необхідних дозволів від ФІФА і ІФАБ.</p>
      <p>Раніше <b><a href="https://dt.ua/SPORT/v-ukrayinskomu-futboli-vpershe-bula-vikoristana-sistema-var-328139_.html">в українському футболі вперше була використана система VAR</a></b>.</p>
      <footer>За матеріалами: <a href="https://dt.ua/go/aHR0cDovL3VhLnRyaWJ1bmEuY29tLw==">Tribuna.com</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>