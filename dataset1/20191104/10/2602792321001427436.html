<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/ukra%d1%97nski-agrari%d1%97-znajshli-sposib-vidnovlennya-rodyuchosti-%d2%91runtiv/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-04T10:05:00+00:00"/>
    <meta property="og:title" content="Українські аграрії знайшли спосіб відновлення родючості ґрунтів"/>
    <meta property="og:description" content="ТОВ «АГРОФІРМА» Колос, що в Сквирському районі на Київщині, яку очолює відомий аграрій Леонід Центило, розробила власну ефективну систему землеробства, яка"/>
  </head>
  <body>
    <article>
      <h1>Українські аграрії знайшли спосіб відновлення родючості ґрунтів</h1>
      <address>
        <time datetime="2019-11-04T10:05:00+00:00">04 Nov 2019, 10:05</time>
      </address>
      <figure>
        <img src="https://infoindustria.com.ua/wp-content/uploads/2019/11/IMG_09421.jpg"/>
      </figure>
      <p>
        <b>ТОВ «АГРОФІРМА» Колос, що в Сквирському районі на Київщині, яку очолює відомий аграрій Леонід Центило, розробила власну ефективну систему землеробства, яка дає змогу відновлювати потенціал ґрунтів. Про свій досвід господар розповів учасникам тренінгу ФАО на тему: «Управління родючістю ґрунту».</b>
      </p>
      <p>Система включає правильний вибір сівозмін, сортів та гібридів сільгоспкультур, екологічні методи боротьби з фітопатогенними мікроорганізмами, шкідниками і бур’янами. Один із ключових елементів системи – внесення компосту, який виробляється із гною ВРХ, сапропелю, дефектної грязі та торфу. Щороку виробляється близько 40 тис тонн цього унікального добрива. Це дає змогу раз на три роки вносити на кожен гектар по 15 тонн компосту, під цукрові буряки — 30 т/га. Земля в «Колосі» безперервно одержує органіку і різних формах упродовж останніх півстоліття. Завдяки цьому методу рівень гумусу в ґрунтах агрофірми не лише не знижується, а й має тенденцію до зростання. Інститут охорони ґрунтів протягом останніх двох років зафіксував вміст гумусу на рівні 3,53%-4,22%.</p>
      <p>Це позитивно позначається на структурі ґрунту, яка дає змогу краще переносити посуху. Озиму пшеницю тут посіяли пізно – 30 вересня, попередник також не дуже сприятливий – кукурудза, рівень вологи мінімальний, однак сходи одержали рівномірні, а тому посіви мають всі шанси увійти в зиму сильними.</p>
      <p>«Якщо маємо в запасі два тижні сприятливої для росту погоди, то на цьому масиві фаза кущення відбудеться успішно, ми увійдемо в зиму з посівами в оптимальному стані, і враховуючи стан кореневої системи сподіваємося, що буде накопичена достатня кількість цукрів, що стане передумовою не зменшення, а реалізації генетичного потенціалу цієї рослини, бачимо, що цей грунт на полі здатний за своєю структурою прийняти велику кількість вологи, зробити накопичення достатнє для розвитку», – говорить Леонід Центило.</p>
      <p>
        <b>Інфоіндустрія</b>
      </p>
    </article>
  </body>
</html>