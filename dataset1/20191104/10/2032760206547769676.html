<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88618"/>
    <meta property="og:site_name" content="Denník politika"/>
    <meta property="article:published_time" content="2019-11-04T10:35:05+00:00"/>
    <meta property="og:title" content="Polícia zverejnila fotografiu mladíka podozrivého z útoku nožom v Banskej Bystrici"/>
    <meta property="og:description" content="4.11.2019 (Webnoviny.sk) – Polícia stále pátra po 22-ročnom Banskobystričanovi, ktorý je podozrivý, že v nedeľu v centre Banskej Bystrice nožom zaútočil na mladú ženu. V pondelok zverejnili aj jeho aktuálnu fotografiu. Ženu po útoku previezli do nemocnice, kde ju operovali."/>
  </head>
  <body>
    <article>
      <h1>Polícia zverejnila fotografiu mladíka podozrivého z útoku nožom v Banskej Bystrici</h1>
      <address><time datetime="2019-11-04T10:35:05+00:00">04 Nov 2019, 10:35</time> by <a rel="author">Webnoviny</a></address>
      <p>4.11.2019 (Webnoviny.sk) – Polícia stále pátra po 22-ročnom Banskobystričanovi, ktorý je podozrivý, že v nedeľu v centre Banskej Bystrice nožom zaútočil na mladú ženu. V pondelok zverejnili aj jeho aktuálnu fotografiu. Ženu po útoku previezli do nemocnice, kde ju operovali.</p>
      <p><i>„Mnohí kritizujete náš postup, že sme fotografiu neuverejnili ihneď, ale nie vždy je to vhodné. Niekedy môže predčasné uverejnenie totožnosti priniesť presne opačný efekt. Akceptujte preto naše postupy,“</i> uviedla banskobystrická krajská polícia v aktuálnom statuse na sociálnej sieti. Polícia vyhlásila celoštátne pátranie. V meste sú tiež posilnené hliadky.</p>
      <p>Akékoľvek informácie, ktoré by polícii mohli pomôcť pri vypátraní podozrivého mladíka, je možné oznámiť na ktoromkoľvek policajnom oddelení, na linke 158, prípadne prostredníctvom súkromnej správy na facebookovej stránke polície.</p>
      <p>Viac k témam: <a href="https://www.webnoviny.sk/tag/utok-nozom/"><u>útok nožom</u></a><br/>Zdroj: Webnoviny.sk – <a href="https://www.webnoviny.sk/policia-zverejnila-fotografiu-mladika-podozriveho-z-utoku-nozom-v-banskej-bystrici/"><u>Polícia zverejnila fotografiu mladíka podozrivého z útoku nožom v Banskej Bystrici</u></a> © SITA Všetky práva vyhradené.</p>
    </article>
  </body>
</html>