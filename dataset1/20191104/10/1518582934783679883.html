<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/mazziero-research-debito-in-forte-calo-a-2-436-miliardi-pil-2019-a-02/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-04T10:32:53+00:00"/>
    <meta property="og:title" content="Mazziero Research: debito in forte calo a 2.436 miliardi. PIL 2019 a +0,2%"/>
    <meta property="og:description" content="Debito tricolore in calo, con una flessione stimata a 2.436 miliardi nel mese di settembre (-28 miliardi dai precedenti 2.464). La riduzione proseguirà, con lievi rialzi, sino a dicembre e il 2019 terminerà in una forchetta tra 2.408 e 2.420 miliardi. Così le ultime stime della Mazziero Research secondo cui  il calo del debito non è dovuto a particolari misure fiscali, ma rientra nella normale variazione stagionale. Il debito pubblico riprenderà a crescere con vigore a inizio anno e salirà sino a giugno tra 2.496 e 2.460 miliardi di euro. I dati ufficiali indicano un debito pubblico pari a 2.463 miliardi ad agosto, in lieve calo mentre a settembre 2019, secondo le stime della Mazziero Research, sarà pari a 2.436 miliardi (forte calo), con un intervallo confidenza al 95% compreso tra 2.430 e 2.442 miliardi. Il dato ufficiale, si ricorda, verrà pubblicato il 15 novembre 2019. Il grafico sotto presenta con una linea rossa i dati ufficiali pubblicati da Banca d’Italia, e prosegue in grigio con i valori stimati dalla…"/>
  </head>
  <body>
    <article>
      <h1>Mazziero Research: debito in forte calo a 2.436 miliardi. PIL 2019 a +0,2%</h1>
      <address><time datetime="2019-11-04T10:32:53+00:00">04 Nov 2019, 10:32</time> by <a rel="author">Alessandra Caparello</a></address>
      <p><b>Debito tricolore</b> in calo, con una flessione stimata a 2.436 miliardi nel mese di settembre (-28 miliardi dai precedenti 2.464). La riduzione proseguirà, con lievi rialzi, sino a dicembre e il 2019 terminerà in una forchetta tra 2.408 e 2.420 miliardi.<br/>Così le ultime stime della <i>Mazziero Research</i> secondo cui  il calo del debito non è dovuto a particolari misure fiscali, ma rientra nella normale variazione stagionale. Il debito pubblico riprenderà a crescere con vigore a inizio anno e salirà sino a giugno tra 2.496 e 2.460 miliardi di euro.</p>
      <p>I dati ufficiali indicano un<b> debito pubblico</b> pari a 2.463 miliardi ad agosto, in lieve calo mentre a settembre 2019, secondo le stime della Mazziero Research, sarà pari a 2.436 miliardi (forte calo), con un intervallo confidenza al 95% compreso tra 2.430 e 2.442 miliardi.<br/>Il dato ufficiale, si ricorda, verrà pubblicato il 15 novembre 2019.</p>
      <p>Il grafico sotto presenta con una linea rossa i dati ufficiali pubblicati da <a href="https://www.wallstreetitalia.com/trend/bankitalia/">Banca d’Italia,</a> e prosegue in grigio con i valori stimati dalla <b>Mazziero Research.</b></p>
      <figure>
        <img src="https://www.wallstreetitalia.com/app/uploads/2019/11/cattura1.jpg"/>
      </figure>
      <p>La <b>tabella di affidabilità</b> invece indica le differenze tra i valori ufficiali e le stime precedentemente fatte dalla Mazziero Research.</p>
      <figure>
        <img src="https://www.wallstreetitalia.com/app/uploads/2019/11/cattura2.jpg"/>
      </figure>
      <p>Per quanto riguarda il<a href="https://www.wallstreetitalia.com/trend/PIL/"> PIL,</a> l<a href="https://www.wallstreetitalia.com/trend/Istat/">‘Istat</a> ha pubblicato la stima preliminare del prodotto interno lordo al terzo trimestre 2019 pari al +0,1%. La Mazziero Research mantiene invariata la stima per il quarto trimestre a  +0,1%, mentre la stima PIL 2019 è rivista al +0,2% (precedentemente +0,1%).<br/>La <b>stima annuale</b> si presenta abbastanza stabile anche in presenza di una contenuta revisione al ribasso del PIL definitivo al 3° trimestre o un progresso nullo del 4° trimestre.</p>
      <figure>
        <img src="https://www.wallstreetitalia.com/app/uploads/2019/11/cattura3.jpg"/>
      </figure>
    </article>
  </body>
</html>