<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/health/story-milind-soman-fitness-secret-revealed-know-this-54-years-old-celebrity-fitness-tips-2831057.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-04T10:11:44+00:00"/>
    <meta property="og:title" content="मिलिंद सोमन 54 की उम्र में भी इन 5 तरीकों से रखते हैं खुद को फिट, कभी नहीं जाते जिम फिर भी रहते हैं सुपर फिट"/>
    <meta property="og:description" content="मिलिंद सोमन का नाम उन सितारों मे शामिल किया जाता है, जो 50 से ऊपर उम्र में भी अपनी फिटनेस से कई कम उम्र सितारों को मात देते हैं। मिलिंद अपने रिलेशनशिप को लेकर अक्सर चर्चा में दिखते हैं लेकिन उनकी..."/>
  </head>
  <body>
    <article>
      <h1>मिलिंद सोमन 54 की उम्र में भी इन 5 तरीकों से रखते हैं खुद को फिट, कभी नहीं जाते जिम फिर भी रहते हैं सुपर फिट</h1>
      <address><time datetime="2019-11-04T10:11:44+00:00">04 Nov 2019, 10:11</time> by <a rel="author">लाइव हिन्दुस्तान टीम ,नई दिल्ली</a></address>
      <p>मिलिंद सोमन का नाम उन सितारों मे शामिल किया जाता है, जो 50 से ऊपर उम्र में भी अपनी फिटनेस से कई कम उम्र सितारों को मात देते हैं। मिलिंद अपने रिलेशनशिप को लेकर अक्सर चर्चा में दिखते हैं लेकिन उनकी फिटनेट के राज को बहुत कम लोग जानते हैं। मिलिंद अपनी फिटनेस के बारे में कई बार बात कर चुके हैं। आज हम आपको 54 की उम्र में भी मिलिंद की जिंदादिली और फिटनेस का राज बताने जा रहे हैं- </p>
      <figure>
        <embed-post data-src="https://www.instagram.com/p/B26O9gXHoEB" data-service="Instagram"/>
      </figure>
      <p><b>कभी जिम नहीं जानते मिलिंद सोमन </b><br/>आपको जानकर हैरानी होगी कि मिलिंद सोमन कभी जिम नहीं जाते और ना ही हर दिन रनिंग करते हैं। मिलिंद की मानें तो जिम, सिर्फ बॉडी बिल्डिंग के लिए है या फिर रिहैब के लिए लेकिन फिटनेस के लिए नहीं। मिलिंद जब 38 साल के थे तभी उन्होंने जिम जाना छोड़ दिया था और वो मानते हैं कि आज वे ज्यादा फिट हैं, जितने फिट वो 20 की उम्र में भी नहीं होते थे। </p>
      <figure>
        <embed-post data-src="https://www.instagram.com/p/B1tTEiZnk3b" data-service="Instagram"/>
      </figure>
      <p><b>इन वर्कआउट से खुद को मेंटेंन रखते हैं मिलिद सोमन </b><br/>मिलिंद कहते हैं कि वह फिट रहने के लिए सिंपल एक्सर्साइज जैसे- पुशअप्स, पुल-अप्स और रनिंग करते हैं। फिट रहने के लिए जिम जाना बिलकुल जरूरी नहीं है। मेरे लिए ओवरऑल हेल्थ फिटनेस से ज्यादा इम्पॉर्टेंट हैं। मिलिंद, हर दिन नहीं बल्कि हफ्ते में 3-4 बार रनिंग करते हैं। साथ ही मिलिंद कहते हैं कि आपके शरीर का हर वक्त ऐक्टिव रहना जरूरी है।</p>
      <figure>
        <embed-post data-src="https://www.instagram.com/p/B0zuie7nFF6" data-service="Instagram"/>
      </figure>
      <p><b>डायटिंग से दूर रहते हैं मिलिंद </b><br/>अगर आप सोचते हैं मिलिंद जैसी बॉडी पाने के लिए आपको स्ट्रिक्ट डायट फॉलो करने की जरूरत होगी तो ऐसा बिलकुल नहीं है। मिलिंद किसी भी तरह का स्पेसेफिक या कैलरी रिस्ट्रिक्टेड डायट फॉलो नहीं करते हैं। वह सिर्फ हेल्दी फूड खाते हैं, रिफाइंड वाइट शुगर से दूर रहते हैं, मीठे में गुड़ या शहद से बनी चीजें ही खाते हैं। साथ ही पैकेज्ड, ओवर प्रोसेस्ड और केमिकल वाले फूड से भी दूर ही रहते हैं।</p>
      <figure>
        <embed-post data-src="https://www.instagram.com/p/B0fmSscnsda" data-service="Instagram"/>
      </figure>
      <p><b>स्मोकिंग नहीं करते मिलिंद </b><br/>मिलिंद की मानें तो जब उन्होंने टीवी पर अपना करियर शुरू किया था उस वक्त उन्हें स्मोकिंग यानी धूम्रपान की लत लग गई थी और उस दौरान वह 1 दिन में 30 सिगरेट तक फूंक दिया करते थे। लेकिन साल 2004 में यानी 15 साल पहले मिलिंज सोमन ने स्मोकिंग छोड़ दी और उन्हें अपनी इस आदत को पूरी तरह से छोड़ने में 3 साल का वक्त भी लगा।</p>
      <figure>
        <embed-post data-src="https://www.instagram.com/p/Bv_Q_LYHE-F" data-service="Instagram"/>
      </figure>
      <p><b>जल्दी सोना और उठना </b><br/>इसे रियल लाइफ में फॉलो करना बेहद मुश्किल हो जाता है, लेकिन मिलिंद इसे पूरी तरह से फॉलो करते हैं। वह रात 10 बजे तक सो जाते हैं और सुबह 5 बजे उठ जाते हैं। उनकी फिटनेस का एक राज ये भी है। ऐसे में अगर आपके लिए जल्दी उठना या सोना पॉसिबल न हो, तो आप कम से कम 7-8 घंटे की नीद जरूर लें। <br/> </p>
    </article>
  </body>
</html>