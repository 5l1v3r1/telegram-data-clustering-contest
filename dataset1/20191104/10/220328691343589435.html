<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/blgariya-mestni-izbori-2019/prebikha-obshchinar-ot-abv-v-strelcha-405830.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T10:54:12+00:00"/>
    <meta property="og:title" content="Пребиха общинар от АБВ в Стрелча"/>
    <meta property="og:description" content="От партията се похвалиха с близо 50 кмета и над 100 общински съветници"/>
  </head>
  <body>
    <article>
      <h1>Пребиха общинар от АБВ в Стрелча</h1>
      <address>
        <time datetime="2019-11-04T10:54:12+00:00">04 Nov 2019, 10:54</time>
      </address>
      <p>„Имаме избрани повече от 100 общински съветници, близо 40 от тях са от самостоятелни листи и това не може да не ни прави доволни от изборния резултат“.</p>
      <p>Това заяви лидерът на АБВ Румен Петков на пресконференция в централата на партията, цитиран от Агенция „Фокус“. Петков подчерта, че партията има близо 50 избрани кметове на кметства, от които 10 са самостоятелно издигнати, а повече от 30 са в коалиционно участие, но с водеща роля на АБВ.</p>
      <p>„Веднага подчертавам – много тежки и лоши резултати в София, Пловдив, Стара Загора и Бургас“, отчете Петков, но изтъкна, че партията все пак отчита „солидно присъствие“ в някои региони. От АБВ припомниха още, че двама от районите кметове на София получиха тяхната подкрепа и са били избрани още на първи тур. „Това са кметът на „Изгрев“ Делян Георгиев и независимият кандидат на Община Панчарево - Николай Петров“, уточни още Петков.</p>
      <p>Партията отчете и силно представяне във Врачанксия регион, където печели кметско място в община Роман и в няколко от големите села.</p>
      <p>На пресконференцията новибраният кмет на Стрелча Стойно Чачов обяви, че в изборната нощ един от общинските съветници на АБВ в града е бил пребит и призова органите на реда се сезират за случая. От партията поискаха още оставката на директора на ОДМВР - Плевен, заради действия на полицията по време на изборите, както и обвиниха ЦИК в "грубо покаване на закона". </p>
    </article>
  </body>
</html>