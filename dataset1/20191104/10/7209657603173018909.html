<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/ravenna/cronaca/incidente-scuolabus-1.4868767"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-04T10:49:50+00:00"/>
    <meta property="og:title" content="Incidente Lugo, scontro tra auto e scuolabus che si cappotta. Paura per sette bambini"/>
    <meta property="og:description" content="Uno dei piccoli è stato trasportato in ospedale a scopo più che altro precauzionale, gli altri se la sono cavata con escoriazioni"/>
  </head>
  <body>
    <article>
      <h1>Incidente Lugo, scontro tra auto e scuolabus che si cappotta. Paura per sette bambini</h1>
      <h2>Uno dei piccoli è stato trasportato in ospedale a scopo più che altro precauzionale, gli altri se la sono cavata con escoriazioni</h2>
      <address><time datetime="2019-11-04T10:49:50+00:00">04 Nov 2019, 10:49</time> by <a rel="author">il Resto del Carlino</a></address>
      <p>San Lorenzo di Lugo (Ravenna), 4 novembre 2019 - <b>Grandissimo spavento</b> questa mattina intorno alle 8.30 alle porte di <b>San Lorenzo di Lugo</b>, a causa di un <b>pauroso scontro</b>, avvenuto all’intersezione tra via <b>Chiese Catene </b>e via <b>Lunga Inferiore</b>, tra uno <b>scuolabus </b>condotto da un 62enne con a bordo <b>sette scolaretti tra i 7 e i 9 anni </b>e <b>un’auto</b> (una Bmw X3), guidata da un <b>40enne di Bologna</b>. In seguito alla collisione, lo scuolabus <b>ha capottato</b> terminando la sua corsa in un fossato <a href="https://www.ilrestodelcarlino.it/ravenna/cronaca/foto/incidente-scuolabus-1.4868766"><b>(foto</b></a>).</p>
      <p>Immediata la richiesta dei soccorsi: sul posto sono intervenute<b> tre ambulanze</b>, <b>l’elicottero di ‘Ravenna Soccorso’ </b>e, per i rilievi e la viabilità, il nucleo Infortunistica della <b>Polizia Locale della Bassa Romagna</b>. Il bilancio dello scontro si è per fortuna rivelato molto meno grave rispetto a quanto in un primo momento temuto.</p>
      <p>Se si esclude infatti <b>un bimbo</b> (rimasto sempre cosciente) trasportato in elicottero <b>al ‘Bufalini’ di Cesena </b>in condizioni di <b>media gravità</b> ed a scopo più che altro <b>precauzionale</b>, gli altri sei scolaretti se la sono cavata con <b>escoriazioni e lievi traumi</b>: due di essi sono stati trasportati in ambulanza <b>all’ospedale di Lugo </b>mentre quattro, usciti indenni, sono stati accompagnati a scuola dai rispettivi genitori.</p>
      <figure>
        <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4868858.1572866935%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
        <figcaption>Lo scuolabus nel fossato (foto Scardovi)</figcaption>
      </figure>
      <figure>
        <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4868808.1572864591%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=443&amp;fmt=jpg"/>
        <figcaption>Lo scuolabus finito fuori strada</figcaption>
      </figure>
      <figure>
        <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4868846.1572866577%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
        <figcaption>A bordo dello scuolabus c'erano sette bimbi (Scardovi)</figcaption>
      </figure>
      <figure>
        <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4868753.1572866577%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
        <figcaption>L'incidente è avvenuto alle porte di San Lorenzo di Lugo (Scardovi)</figcaption>
      </figure>
      <figure>
        <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4868755.1572866578%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=387&amp;fmt=jpg"/>
        <figcaption>Rilievi da parte della Polizia Locale della Bassa Romagna (Scardovi)</figcaption>
      </figure>
      <figure>
        <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4868756.1572866578%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
        <figcaption>Al volante della Bmw X3 c'era un 40enne bolognese (Scardovi)</figcaption>
      </figure>
      <figure>
        <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4868758.1572866578%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
        <figcaption>Lo scuolabus era condotto da un 62enne (Scardovi)</figcaption>
      </figure>
      <figure>
        <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4868760.1572866578%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
        <figcaption>Uno dei bimbi (cosciente) è stato trasportato a scopo precauzionale al 'Bufalini'</figcaption>
      </figure>
      <figure>
        <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4868762.1572866578%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
        <figcaption>Rilievi da parte della Polizia Locale della Bassa Romagna (Scardovi)</figcaption>
      </figure>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/ravenna/cronaca/foto/incidente-scuolabus-1.4868766"/>
      </related>
    </article>
  </body>
</html>