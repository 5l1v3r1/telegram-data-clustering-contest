<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/ak-partide-20-il-baskani-topun-agzinda/926214"/>
    <meta property="og:site_name" content="medya faresi"/>
    <meta property="article:published_time" content="2019-11-04T10:24:00+00:00"/>
    <meta property="og:title" content="AK Parti'de 20 il başkanı topun ağzında"/>
    <meta property="og:description" content="Cumhurbaşkanı Recep Tayyip Erdoğan, yerel seçim sürecinde başarısız olan, teşkilatla, milletvekilleriyle ters düşen ve özellikle parti içi çekişmelere neden il başkanlarıyla yola devam etmeyecek."/>
  </head>
  <body>
    <article>
      <h1>AK Parti'de 20 il başkanı topun ağzında</h1>
      <h2>Cumhurbaşkanı Recep Tayyip Erdoğan, yerel seçim sürecinde başarısız olan, teşkilatla, milletvekilleriyle ters düşen ve özellikle parti içi çekişmelere neden il başkanlarıyla yola devam etmeyecek.</h2>
      <address>
        <time datetime="2019-11-04T10:24:00+00:00">04 Nov 2019, 10:24</time>
      </address>
      <p>Cumhurbaşkanı ve AK Parti Genel Başkanı Recep Tayyip Erdoğan, 31 Mart seçimlerinin ardından değişimin sinyalini bir kez daha önceki gece, AK Parti Ankara İl Başkanlığının toplantısına telefonla bağlanarak,<b>“Ömerleri bulacağız”</b>diyerek verdi.</p>
      <h3>Performansı düşük olanlar değişecek</h3>
      <p>AK Parti'de değişim, ilçelerde 1 Ocak illerde ise 1 Haziran 2020’den itibaren olağan kongre süreci ile başlayacak. YeniAkit’in AK Parti kaynaklarından aldığı bilgilere göre, seçim sürecinde performansı düşük olan, milletvekilleriyle ve teşkilatla ters düşen, parti içinde dedikodu üreten, parti içi çekişmelere neden olan ve toplumun tepkisini alan teşkilat yöneticileri tek tek tespit edilecek. Değişim sadece seçimlerin kaybedildiği yerlerle ilgili sınırlı kalmayacak. Kulislerde, en az 20 il başkanı ile yola devam edilmeyeceği konuşuluyor.</p>
      <h3>Babacan ve Davutoğlu’na yakın isimler gönderilecek</h3>
      <p>Bu kapsamda il ve ilçe başkanlarındaki değişimde yeni parti kurma çalışmalarını sürdüren eski Başbakan Ahmet Davutoğlu ile eski Başbakan yardımcısı Ali Babacan’a yakın isimlerle de yollar ayrılacak.</p>
      <h3>Her il için 3 aday ismi sunulacak</h3>
      <p>AK Parti Teşkilat İşleri Bölge Koordinatörleri ile İl koordinatörleri illerde teşkilat dahil milletvekillerleriyle de gerekli görüşmeler yaparak en az her il için üç ismi il başkan adayı olarak belirleyecek. Her il için hazırlanan bu çalışma son olarak karar verici makam olan Cumhurbaşkanı Erdoğan’a sunulacak.</p>
      <p>
        <i>
          <b>
            <a href="https://www.yeniakit.com.tr/haber/ak-partide-20-il-baskani-topun-agzinda-950277.html?fbclid=IwAR23E9yYYwd1h7Csir_IjhcBEam0ePD3Tyi6ATqc17itLGWs0Kv_2jGBrgQ">(Akit)</a>
          </b>
        </i>
      </p>
    </article>
  </body>
</html>