<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813049.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T10:01:00+00:00"/>
    <meta property="og:title" content="رئیس بانک مرکزی: قدرت پول ملی ۲۱ درصد افزایش یافت"/>
    <meta property="og:description" content="عبدالناصر همتی در تازه‌ترین یادداشت اینستاگرامی خود نوشت: امروز 13 آبان 98 و یکسال از شروع جنگ اقتصادی و تحریم‌ بانکی و صادرات نفت ایران توسط آمریکا می گذرد. آنروزها پیش بینی یکسال بعد مشکل و تا حدی نگران کننده بود."/>
  </head>
  <body>
    <article>
      <h1>رئیس بانک مرکزی: قدرت پول ملی ۲۱ درصد افزایش یافت</h1>
      <address>
        <time datetime="2019-11-04T10:01:00+00:00">04 Nov 2019, 10:01</time>
      </address>
      <p>همتی رئیس کل بانک مرکزی از افزایش ۲۱ درصدی قدرت پول ملی در یک سال اخیر خبر داد.</p>
      <p>عبدالناصر همتی در تازه‌ترین یادداشت اینستاگرامی خود نوشت: امروز 13 آبان 98 و یکسال از شروع جنگ اقتصادی و تحریم‌ بانکی و صادرات نفت ایران توسط آمریکا می گذرد. آنروزها پیش بینی یکسال بعد مشکل و تا حدی نگران کننده بود.</p>
      <p>وی با اشاره به تحریم‌های آمریکا در یک سال گذشته تأکید کرد: آمریکاباتداوم یکسال فشارحداکثری به هدف اصلی اش که از هم فروپاشی اقتصاد و درنهایت به زانو در آوردن ایران بود، نرسید.</p>
      <p>رئیس کل بانک مرکزی در خصوص نرخ ارز و دلار نیز تصریح کرد: نرخ ارز،که خودآمریکایی ها ازآن به عنوان شاخص مهم تأثیر فشار یاد می کردند،از 14350 تومان در13 آبان97 به 1300  تومان در13آبان 98 رسید ( 21درصد افزایش قدرت پول ملی).</p>
      <p>همتی همچنین تأکید کرد: تورم ناشی از تغییر نرخ ارز و اخلال در بخش خارجی اقتصاد، فشار زیادی به اقتصاد ایران، خصوصاً اقشار بادرآمد پایین و ثابت وارد آورد و رفاه بخش مهمی از مردم از بابت تحریم آسیب دیدکه نیاز به ترمیم دارد.</p>
      <p>به گفته رئیس کل بانک مرکزی، نهایتاً، ثبات نسبی به اقتصاد برگشت و شاخص های مهم اقتصادی نظیر تورم و رشد غیرنفتی به آرامی در مسیر بهبود قرار گرفت.</p>
      <p>وی به اهداف مهم که باید مورد توجه اقتصاد باشد، گفت: ازحالا، تلاش ها دراقتصاد بایستی متمرکز شود بر رشد تشکیل سرمایه ثابت ناخالص داخلی و رونق تولیدملی،کاهش اتکاءبودجه دولت به نفت وایمن سازی اقتصاد نسبت به نوسانات درآمدهای نفتی وسرعت دادن به روند اصلاح نظام بانکی کشور.</p>
      <figure>
        <img src="https://www.alef.ir/files/archive/originals/2019/45/157807.jpg"/>
      </figure>
    </article>
  </body>
</html>