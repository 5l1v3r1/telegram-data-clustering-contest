<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/04/manutentore-aerei-ryanair-pesca-in-istituto-aeronautico-locatelli-pn_20191104_00074/"/>
    <meta property="og:site_name" content="Askanews"/>
    <meta property="article:published_time" content="2019-11-04T10:38:05+00:00"/>
    <meta property="og:title" content="Manutentore aerei Ryanair pesca in Istituto Aeronautico Locatelli"/>
    <meta property="og:description" content="Milano, 4 nov. (askanews) – Seas, società specializzata nella manutenzione di aeromobili e in esclusiva della flotta Ryanair sul territorio italiano, e Aea – Aircraft Engineering Academy, prima accademia italiana di alta formazione per tecnici aeronautici specializzati nella manutenzione degli aeromobili, hanno sottoscritto un accordo di collaborazione con l’Istituto Aeronautico Antonio Locatelli di Bergamo, scuola […]"/>
  </head>
  <body>
    <article>
      <h1>Manutentore aerei Ryanair pesca in Istituto Aeronautico Locatelli</h1>
      <h2>Accordo tra Seas-Aea e la scuola tecnica con sede a Bergamo</h2>
      <address>
        <time datetime="2019-11-04T10:38:05+00:00">04 Nov 2019, 10:38</time>
      </address>
      <figure>
        <img src="http://www.askanews.it/wp-content/uploads/2019/11/20191104_113757_CBBFF0A6.jpg"/>
      </figure>
      <p>Milano, 4 nov. (askanews) – Seas, società specializzata nella manutenzione di aeromobili e in esclusiva della flotta Ryanair sul territorio italiano, e Aea – Aircraft Engineering Academy, prima accademia italiana di alta formazione per tecnici aeronautici specializzati nella manutenzione degli aeromobili, hanno sottoscritto un accordo di collaborazione con l’Istituto Aeronautico Antonio Locatelli di Bergamo, scuola paritaria abilitata al rilascio del diploma di maturità tecnica aeronautica. Seas intende attivare stage retribuiti e la possibilità di accedere corso basico Lma B1 della durata di due anni, per il rilascio della certificazione teorica che introduce l’ulteriore biennio di attività da svolgere nelle sedi operative di Seas per ottenere la licenza di manutentore aeronautico.</p>
      <p>“La collaborazione sottoscritta con l’Istituto Aeronautico Locatelli risponde alla strategia di individuare i contesti in grado di rispondere ai fabbisogni e accompagnare le esigenze di continua espansione delle attività di manutenzione delle flotte aeronautiche – ha sottolineato in una nota Alessandro Cianciaruso, amministratore delegato di Seas -. Va ricordato che con l’obiettivo di accompagnare la crescita del settore, Seas ha creato nell’autunno 2018 la Aircraft Engineering Academy, la prima accademia italiana di alta formazione per tecnici aeronautici specializzati nella manutenzione degli aeromobili”.</p>
      <p>“Questa preziosa collaborazione darà modo agli studenti neo diplomati di completare il percorso di studi intrapreso nel quinquennio con un valore aggiunto – ha aggiunto Giuseppe Di Giminiani, presidente Istituto Aeronautico Locatelli – Ritengo che la formazione specifica sia un ponte indispensabile fra scuola e mondo del lavoro”. L’accordo rientra nel programma di progressiva espansione delle collaborazioni di Seas e Aea con gli istituti scolastici. Seas conta circa 300 dipendenti ed è presente in 14 aeroporti italiani.</p>
    </article>
  </body>
</html>