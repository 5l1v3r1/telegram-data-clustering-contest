<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/04/iraq-attacco-consolato-morti/"/>
    <meta property="og:site_name" content="Il Post"/>
    <meta property="article:published_time" content="2019-11-04T10:08:50+00:00"/>
    <meta property="og:title" content="Tre persone sono morte durante un attacco dei manifestanti antigovernativi al consolato iraniano di Karbala, in Iraq"/>
    <meta property="og:description" content="Tre persone sono morte e diciannove sono state ferite durante un attacco compiuto dai manifestanti antigovernativi al consolato iraniano di Karbala, in Iraq. L'attacco, hanno detto ad Associated Press fonti delle forze di sicurezza, è avvenuto domenica sera durante una nuova giornata di proteste contro il governo del"/>
  </head>
  <body>
    <article>
      <h1>Tre persone sono morte durante un attacco dei manifestanti antigovernativi al consolato iraniano di Karbala, in Iraq</h1>
      <address>
        <time datetime="2019-11-04T10:08:50+00:00">04 Nov 2019, 10:08</time>
      </address>
      <p>Tre persone sono morte e diciannove sono state ferite durante un attacco compiuto dai manifestanti antigovernativi al consolato iraniano di Karbala, in Iraq. L’attacco, <a href="https://apnews.com/3184819620ad41b489aa565a21130cfc?utm_medium=AP&amp;utm_campaign=SocialFlow&amp;utm_source=Twitter">hanno detto ad <i>Associated Press</i></a> fonti delle forze di sicurezza, è avvenuto domenica sera durante una <a href="https://www.ilpost.it/2019/11/03/iraq-proteste-blocco-baghdad/">nuova giornata di proteste</a> contro il governo del primo ministro Abdul Mahdi. Decine di persone si sono radunate davanti al consolato, hanno lanciato bottiglie molotov e poi hanno scavalcato la recinzione e sostituito la bandiera iraniana con quella irachena, come protesta nei confronti delle <a href="https://www.ilpost.it/2019/11/01/qassem-suleimani-iran-iraq-proteste/">interferenze dell’Iran nella politica interna del paese</a>. Le forze di sicurezza irachene hanno risposto all’attacco sparando e utilizzando gas lacrimogeni.</p>
    </article>
  </body>
</html>