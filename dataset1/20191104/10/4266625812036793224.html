<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/bogdan_akumulyuie_na_sobi_gniv_u_komandi_zelenskogo__reshmedilova_1682981"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T10:45:00+00:00"/>
    <meta property="og:title" content="Богдан акумулює на собі гнів у команді Зеленського, - Решмеділова"/>
    <meta property="og:description" content="Голова Офісу президента Андрій Богдан грає роль «громовідводу» в команді президента України Володимира Зеленського."/>
  </head>
  <body>
    <article>
      <h1>Богдан акумулює на собі гнів у команді Зеленського, - Решмеділова</h1>
      <address>
        <time datetime="2019-11-04T10:45:00+00:00">04 Nov 2019, 10:45</time>
      </address>
      <p>
        <b>Голова Офісу президента Андрій Богдан грає роль «громовідводу» в команді президента України Володимира Зеленського.</b>
      </p>
      <p>Таку думку в ефірі інформаційно-аналітичного проєкту <a href="https://zik.ua/tv/project/%D1%81hudova_chetvirka/">«Чудова четвірка»</a> на телеканалі <a href="https://zik.ua/">ZIK</a> висловила політолог, аналітик Фонду громадської дипломатії Олександра Решмеділова.</p>
      <figure>
        <iframe src="https://www.youtube.com/embed/P3jEqVdurf0" width="640" height="360" data-service="Youtube" scrolling="no"/>
      </figure>
      <p>Пані Решмеділова вважає, що новий скандал, у який потрапив Андрій Богдан - це ще одна технологія. Зокрема, на її думку, його частково демонізували задля того, щоб був такий антигерой.</p>
      <p>«Те, що пан Богдан ще частково має роль певного «громовідводу», акумулює на собі негатив у команді Зеленського - це так само присутнє. Це дуже зручна технологія, тому, я думаю, що зі своєю роллю він справляється», – зазначила експерт</p>
      <p>Окрім цього, вона зауважила, що незважаючи на те, що інформація про бійку з паном Богданом не підтверджена, вона обійшла всі ЗМІ і стала топновиною неділі. Натомість, на її думку, топовою новиною мало бути вечірнє засідання Кабміну і подання бюджету до Верховної Ради.</p>
      <p>«Я переконана, що зміщуються акценти з більш значущих тем. Тобто сьогодні повістка має розкручуватися від роботи Ради і безпосередньо бюджету. Але запускання таких гучних новин відволікає суспільство і всі концентруються на чварах, бійках», – прокоментувала Решмеділова.</p>
      <p><a href="https://zik.ua/news/2019/11/03/ozero_v_italii_i_shykarnyy_spa_zmi_diznalysya_kudy_znyk_z_kyieva_andriy_1682797">Нагадаємо</a>, Андрій Богдан потрапив у новий скандал – за деякими даними, у нього стався конфлікт з главою СБУ Іваном Баканова. Як повідомляють журналісти, дійшло навіть до бійки (що в ОП заперечують) – і з четверга Богдан не з’являється на роботі.</p>
      <related>
        <h4>читайте також</h4>
        <a href="https://zik.ua/news/2019/10/29/bogdan_u_nas_z_kolomoyskym_rizni_poglyady_na_podii_u_parlamenti_1678803"/>
        <a href="https://zik.ua/news/2019/10/29/bogdan_ni_ya_ni_zelenskyy_z_dzhuliani_ne_bachylysya_a_zustrich_yermaka__tse_1678751"/>
        <a href="https://zik.ua/news/2019/10/29/zelenskyy_ne_pustyv_bogdana_na_zustrich_iz_trampom_1678721"/>
        <a href="https://zik.ua/news/2019/10/24/u_gpu_ne_mayut_informatsii_pro_nibyto_pidgotovku_pidozry_bogdanu_1675625"/>
      </related>
    </article>
  </body>
</html>