<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/32931/aggiornamento-g-sync-tv-lg-b9-c9-e9"/>
    <meta property="og:site_name" content="DDay.it"/>
    <meta property="article:published_time" content="2019-11-04T10:10:00+00:00"/>
    <meta property="og:title" content="L’aggiornamento a G-Sync per i modelli di TV LG B9, C9 ed E9 inizia questa settimana"/>
    <meta property="og:description" content="LG e Nvidia hanno mantenuto la promessa fatta a settembre. I TV LG OLED del 2019 (serie B9, C9 ed E9) saranno aggiornati da questa settimana a G-Sync con supporto a HDMI 2.1."/>
  </head>
  <body>
    <article>
      <h1>L’aggiornamento a G-Sync per i modelli di TV LG B9, C9 ed E9 inizia questa settimana</h1>
      <h2>LG e Nvidia hanno mantenuto la promessa fatta a settembre. I TV LG OLED del 2019 (serie B9, C9 ed E9) saranno aggiornati da questa settimana a G-Sync con supporto a HDMI 2.1.</h2>
      <address><time datetime="2019-11-04T10:10:00+00:00">04 Nov 2019, 10:10</time> by <a rel="author">Sergio Donato</a></address>
      <p>L’apertura di Nvidia del suo G-Sync ha raggiunto anche i TV LG del 2019, come era stato <a href="https://www.dday.it/redazione/32281/alcuni-tv-oled-lg-del-2019-saranno-aggiornati-a-nvidia-g-sync">anticipato in settembre</a>. <b>La distribuzione dei nuovi firmware dei modelli B9, E9 e C9 inizierà questa settimana</b>.</p>
      <p>G-Sync, la sincronizzazione adattativa della frequenza di aggiornamento di Nvidia, ha perso una parte della sua esclusività quando <a href="https://www.dday.it/redazione/29331/nvidia-sblocca-i-driver-arriva-il-supporto-ai-monitor-freesync-ma-non-per-i-televisori">a gennaio si è resa compatibile</a> con i monitori dotati di Freesync, standard aperto sviluppato da AMD.</p>
      <p>Per limitare l’ascesa del Freesync Nvidia ha quindi pensato di “aprire” il proprio G-Sync e LG è stata scaltra nel vedere un’opportunità per i propri TV. All’inizio, il G-Sync non era disponibile per l’HDMI 2.1, <b>ma Nvidia è riuscita a adattare il VRR (Variable Refresh Rate) anche per questa connessione permettendo a LG di sviluppare i nuovi firmware</b>.</p>
      <p>I firmware inizieranno a raggiungere i TV OLED 2019 già da questa settimana, toccando prima in America e poi in Europa, nelle settimane successive, i modelli B9 (55” e 65”), C9 (55”, 65”, 77”) ed E9 (55”, 65”).</p>
      <p><b>Per godere del G-Sync sarà necessario possedere una scheda Nvidia GeForce della serie RTX 20xx o GTX 16xx</b>. Tuttavia, Nvidia non ha fornito per il momento altre informazioni tecniche sulla risoluzione ottenibile e sulle frequenze di funzionamento del VRR sui TV LG.</p>
      <p>Da par suo, LG per adesso <b>non ha fatto alcun accenno a un possibile supporto anche al FreeSync di AMD</b> da parte degli stessi TV OLED 2019.</p>
    </article>
  </body>
</html>