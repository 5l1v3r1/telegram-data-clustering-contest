<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-gold-and-silver-price-surge-today-know-today-gold-rate-2831144.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-04T10:54:21+00:00"/>
    <meta property="og:title" content="सोने और चांदी के दामों में आई तेजी, जानें आज का रेट "/>
    <meta property="og:description" content="वैश्विक स्तर पर पीली धातु में रही गिरावट के बीच स्थानीय ग्राहकी आने से दिल्ली सरार्फा बाजार में सोना सोमवार को 115 रुपये चमककर 40,085 रुपये प्रति 10 ग्राम पर पहुंच गया। चांदी भी 200 रुपये की बढ़त के..."/>
  </head>
  <body>
    <article>
      <h1>सोने और चांदी के दामों में आई तेजी, जानें आज का रेट </h1>
      <address><time datetime="2019-11-04T10:54:21+00:00">04 Nov 2019, 10:54</time> by <a rel="author">एजेंसी,नई दिल्ली</a></address>
      <p>वैश्विक स्तर पर पीली धातु में रही गिरावट के बीच स्थानीय ग्राहकी आने से दिल्ली सरार्फा बाजार में सोना सोमवार को 115 रुपये चमककर 40,085 रुपये प्रति 10 ग्राम पर पहुंच गया। चांदी भी 200 रुपये की बढ़त के साथ 48,100 रुपये प्रति किलोग्राम पर रही। </p>
      <p>विदेशों में सोने में गिरावट रही। सोना हाजिर 3.30 डॉलर टूटकर 1,510.60 डॉलर प्रति औंस के भाव बिका। बाजार विश्लेषकों ने बताया कि अमेरिका और चीन के बीच पिछले 16 महीने से जारी व्यापार युद्ध के संबंध समझौते की उम्मीद से सुरक्षित निवेश के रूप में सोने का आकर्षण कम हुआ है। दोनों देशों ने शुक्रवार को कहा था कि व्यापार युद्ध को लेकर जारी वातार् में अच्छी प्रगति हुई है। अधिकारियों ने बताया कि एक महीने के भीतर किसी समझौते पर हस्ताक्षर हो सकता है। </p>
      <p>वहीं दिसंबर का अमेरिकी सोना वायदा एक डॉलर चमककर 1,512.40 डॉलर प्रति औंस बोला गया। चांदी हाजिर 0.04 डॉलर की बढ़त में 18.10 डॉलर प्रति औंस पर पहुंच गयी। जसजस</p>
      <p>स्थानीय बाजार में सोना स्टैंडर्ड 115 रुपये चढ़कर 40,085 रुपये प्रति 10 ग्राम पर पहुंच गया। सोना बिटुर भी 95 रुपये की मजबूती के साथ 39,915 रुपये प्रति 10 ग्राम के भाव बिका। आठ ग्राम वाली गिन्नी 30,300 रुपये पर स्थिर रही। </p>
      <p>चांदी हाजिर 200 रुपये चढ़कर 48,100 रुपये प्रति किलोग्राम पर पहुंच गयी। चांदी वायदा 246 रुपये की तेजी के साथ 46,638 रुपये प्रति किलोग्राम बोली गयी। सिक्का लिवाली और बिकवाली गत दिवस के क्रमश: 920 रुपये और 930 रुपये प्रति सैकड़ा पर स्थिर रहे। </p>
      <p><b>आज दोनों कीमती धातुओं के भाव इस प्रकार रहे :-</b><br/>सोना स्टैंडर्ड प्रति 10 ग्राम..... 40,085 रुपये<br/>सोना बिटुर प्रति 10 ग्राम .......39,915 रुपये<br/>चांदी हाजिर प्रति किलोग्राम.....48,100 रुपये<br/>चांदी वायदा प्रति किलोग्राम.....46,638 रुपये<br/>सिक्का लिवाली प्रति इकाई ... 920 रुपये  <br/>सिक्का बिकवाली प्रति इकाई... 930 रुपये<br/>गिन्नी प्रति आठ ग्राम............. 30,300 रुपये</p>
      <p>
        <a href="https://www.livehindustan.com/business/story-sbi-pension-account-life-certificate-online-submission-last-date-is-30th-november-2830858.html">SBI बैंक में है अकाउंट तो 30 नवंबर तक कर लें ये काम, नहीं तो फंस जाएगा पैसा</a>
      </p>
    </article>
  </body>
</html>