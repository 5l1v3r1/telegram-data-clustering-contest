<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/tehnologie-tanara-inventeaza-montantul-invizibil-174008.html"/>
    <meta property="og:site_name" content="Auto Bild"/>
    <meta property="article:published_time" content="2019-11-04T10:00:33+00:00"/>
    <meta property="og:title" content="O tânără din SUA inventează stâlpul „invizibil”. Iată cum funcționează (VIDEO)"/>
    <meta property="og:description" content="Această soluție tehnologică are potențialul de a reduce considerabil numărul de accidente și, implicit, ar salva vieți."/>
  </head>
  <body>
    <article>
      <h6 class="kicker">Tehnologie</h6>
      <h1>O tânără din SUA inventează stâlpul „invizibil”. Iată cum funcționează (VIDEO)</h1>
      <address><time datetime="2019-11-04T10:00:33+00:00">04 Nov 2019, 10:00</time> by <a rel="author">Auto Bild Romania</a></address>
      <p>
        <b>Această soluție tehnologică are potențialul de a reduce considerabil numărul de accidente și, implicit, ar salva vieți.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/tehnologie-identifica-gropile-din-asfalt-155697.html">Cu această tehnologie am putea scăpa de grija gropilor în asfalt</a>
      </p>
      <p>
        <a href="https://www.auto-bild.ro/stiri/invisible-to-visible-noua-tehnologie-nissan-154305.html">Cu Invisible-to-Visible, noua tehnologie Nissan, șofatul devine o experiență virtuală</a>
      </p>
      <p>Aliana Gassler, o tânără de 14 ani din Pennsylvania, a găsit o soluție interesantă pentru a eliminata impedimentul în vizibilitate dat de către montanții din față ai mașinii. Ideea sa a fost desemnată câștigătoare în cadrul ediției de anul acesta a concursului Broadcom MASTERS, susținut de fundația filantropică Samueli; marele premiu a fost de 25.000 de dolari.</p>
      <p>Iată în ce constă ideea Alianei: pe exteriorul montantului A se montează o cameră, a cărei transmisie live merge către un proiector fixat deasupra scaunului șoferului. Astfel, imaginea captată de cameră va fi proiectată pe un material special, care reflectă lumina doar înapoi către sursă. În felul acesta, doar șoferul poate vedea prin montant, nu și pasagerul din dreapta.</p>
      <figure>
        <iframe src="https://www.youtube.com/embed/HxlNkIwqGb4" width="500" height="281" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/P2BQUxIuqG8" width="500" height="281" data-service="Youtube" scrolling="no"/>
      </figure>
      <p>Scopul acestei invenții este acela de a asigura mai multă vizibilitate și, implicit, de a reduce incidentele cauzate de lipsa acesteia. Exemplul cel mai elocvent aici ar fi situația în care șoferul virează la dreapta și întâmpină o trecere de pietoni, însă montantul din dreptul pasagerului îl împiedică să vadă clar dacă cineva are de gând să se înscrie în traversare. Proiectul nu menționează nimic de montantul din dreptul șoferului, a cărui transparență ar putea fi, de asemenea, utilă.</p>
      <p><a href="https://www.auto-bild.ro/stiri/jaguar-land-rover-prezinta-tehnologia-360-virtual-urban-windscreen-48675.html">Ideea a fost enunțată și de Jaguar Land Rover în 2014</a>, al căror Parbriz Urban Virtual 360 funcționează cam după aceleași criterii. O diferență notabilă este că, în cazul Jaguar, montantul devenea transparent doar când era cazul, adică doar atunci când camerele depistau mișcare în dreptul montantului. Așa cum producătorul britanic ne-a arătat, tehnologia aceasta poate avea mai multe aplicații: poate face, spre exemplu, capota mașinii invizibilă, pentru o mai bună vizibilitate în off-road.</p>
      <figure>
        <iframe src="https://www.youtube.com/embed/Cww2PIengvc" width="500" height="281" data-service="Youtube" scrolling="no"/>
      </figure>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/volkswagen-inovatie-tehnica-reduce-170323.html"/>
        <a href="https://www.auto-bild.ro/stiri/lemnul-metalic-lumea-auto-161732.html"/>
        <a href="https://www.auto-bild.ro/stiri/patul-inteligent-ford-157644.html"/>
      </related>
    </article>
  </body>
</html>