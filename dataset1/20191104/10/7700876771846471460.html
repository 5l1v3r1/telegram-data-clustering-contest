<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/11/04/lunione-fa-la-forza-soprattutto-nella-lotta-alla-violenza-sui-bambini/153169/"/>
    <meta property="og:site_name" content="VITA"/>
    <meta property="article:published_time" content="2019-11-04T10:11:00+00:00"/>
    <meta property="og:title" content="L'unione fa la forza, soprattutto nella lotta alla violenza sui bambini"/>
    <meta property="og:description" content="La società di media monitoring Telpress fornirà un servizio di rassegna stampa gratuito alla storica Onlus"/>
  </head>
  <body>
    <article>
      <h1>L'unione fa la forza, soprattutto nella lotta alla violenza sui bambini</h1>
      <address><time datetime="2019-11-04T10:11:00+00:00">04 Nov 2019, 10:11</time> by <a rel="author">Redazione</a></address>
      <p>
        <b>La società di media monitoring Telpress fornirà un servizio di rassegna stampa gratuito alla storica Onlus</b>
      </p>
      <p>Siglata la partnership tra <b>Telefono Azzurro</b> e <b>Telpress</b>. La<b> </b>società italiana di media monitoring,<b> </b>infatti,<b> diventerà sponsor tecnico di Telefono Azzurro</b>.</p>
      <p>Telpress contribuirà, nell’ambito del suo lavoro di monitoraggio e di analisi media, all’attività della Onlus, la cui comunicazione è seguita dall’agenzia <b>epr</b>comunicazione, garantendole una copertura gratuita <i>totale</i> – dalla stampa nazionale e locale, dall’audiovisivo al web.</p>
      <p>La scelta di affiancare un soggetto così importante è determinata dalla condivisione dei valori di Telefono Azzurro, che <b>da oltre trent</b>'<b>anni è un punto di riferimento per bambini e adolescenti</b> in <b>difficoltà</b>, contribuendo alla formazione di una cultura dei diritti.</p>
      <p>Telefono Azzurro ha fatto conoscere i bisogni dei più piccoli, raccogliendo le loro voci attraverso il telefono prima, e in seguito attraverso tutti gli strumenti e i canali che in questi tre decenni la tecnologia ci ha messo a disposizione.</p>
      <p>Sempre attenta a parlare il linguaggio di bambini e adolescenti, la Onlus è oggi un punto di riferimento grazie alle sue linee gratuite come 1.96.96 e quelle di Emergenza infanzia come il 114 e 116.000, attive tutto il giorno 24 ore su 24 e presenti su iattaforme online, chat, numeri di telefono, WhatsApp, Facebook, Twitter, app, visibili sul sito <a href="http://www.azzurro.it/">www.azzurro.it</a> e <a href="http://www.114.it/">www.114.it</a>.</p>
      <related>
        <h4>Contenuti correlati</h4>
        <a href="http://www.vita.it/it/article/2019/10/04/leredita-di-garzanti-90-milioni-per-gli-anziani/152864/"/>
        <a href="http://www.vita.it/it/article/2019/10/09/didacta-italia-2019-va-in-scena-leducazione-civica-digitale/152905/"/>
        <a href="http://www.vita.it/it/article/2019/09/25/notfoundday-un-aiuto-concreto-per-ritrovare-i-bimbi-scomparsi/152756/"/>
        <a href="http://www.vita.it/it/article/2019/09/17/telefono-azzurro-cerca-volontari/152692/"/>
        <a href="http://www.vita.it/it/article/2019/09/13/ritorno-a-scuola-ecco-le-sfide-per-genitori-e-insegnanti/152654/"/>
        <a href="http://www.vita.it/it/article/2019/09/12/28-milioni-ditaliani-pensano-di-fare-un-testamento-solidale/152640/"/>
        <a href="http://www.vita.it/it/article/2019/07/30/bambini-e-carcere-rinnovato-laccordo-con-il-dap/152365/"/>
      </related>
    </article>
  </body>
</html>