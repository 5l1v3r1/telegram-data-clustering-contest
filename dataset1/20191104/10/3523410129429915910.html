<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637984/%D8%AD%D8%B1%D8%A7%D8%B1%D8%AA-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%DB%B1%DB%B3-%D8%A2%D8%A8%D8%A7%D9%86-%D9%82%D8%AF%D8%B1%D8%AA-%D8%A2%D9%85%D8%B1%DB%8C%DA%A9%D8%A7-%D8%B1%D8%A7-%D8%B0%D9%88%D8%A8-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T10:23:00+00:00"/>
    <meta property="og:title" content="حرارت راهپیمایی ۱۳ آبان، قدرت آمریکا را ذوب کرد"/>
    <meta property="og:description" content="مردم و دانشجویان و دانش‌آموزان با حضور گسترده خود در روز ملی مبارزه با استکبار،بار دیگر انزجار و نفرت خود از مستکبران عالم را به رخ شیطان بزرگ کشیدند."/>
  </head>
  <body>
    <article>
      <h1>
        <a href="https://www.bultannews.com/fa/news/637984/%D8%AD%D8%B1%D8%A7%D8%B1%D8%AA-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%DB%B1%DB%B3-%D8%A2%D8%A8%D8%A7%D9%86-%D9%82%D8%AF%D8%B1%D8%AA-%D8%A2%D9%85%D8%B1%DB%8C%DA%A9%D8%A7-%D8%B1%D8%A7-%D8%B0%D9%88%D8%A8-%DA%A9%D8%B1%D8%AF">حرارت راهپیمایی ۱۳ آبان، قدرت آمریکا را ذوب کرد</a>
      </h1>
      <h2>مردم و دانشجویان و دانش‌آموزان با حضور گسترده خود در روز ملی مبارزه با استکبار،بار دیگر انزجار و نفرت خود از مستکبران عالم را به رخ شیطان بزرگ کشیدند.</h2>
      <address><time datetime="2019-11-04T10:23:00+00:00">04 Nov 2019, 10:23</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، اقشار مختلف مردم،<b> دانشجویان و دانش آموزان</b> ایران اسلامی صبح امروز ( یکشنبه ۱۳ آبان ۹۸) با حضور گسترده در<b> راهپیمایی روز ملـی مبـارزه با اسـتکبار</b> یک بار دیگر انزجار و نفرت خود را از مستکبران جهان و شیطان بزرگ آمریکای جنایتکار نشان خواهند داد.</p>
      <p>گزارش کامل از راهپیمایی ۱۳ آبان ۱۳۹۸ روز ملی مبارزه با استکبار به شرح زیر است:</p>
      <p>آغاز راهپیمایی در تهران و سراسر کشور</p>
      <p>با وجود آنکه آغاز رسمی مراسم از ساعت ۹:۳۰ صبح اعلام شده بود، اما انبوه جمعیت ساعتی قبل تر از ساعت اعلامی در مقابل لانه سابق جاسوسی آمریکا در تهران حضور یافتند.</p>
      <p>همزمان با تهران در سراسر کشور نیز این راهپیمایی از ساعت ۹:۳۰ دقیقه صبح آغاز شد.</p>
      <p>شرکت کنندگان در راهپیمایی روز ۱۳ آبان از همان ابتدا با سردادن شعارهای مرگ بر آمریکا، مرگ بر اسرائیل خشم و انزجار خود را به مستکبران نشان دادند.</p>
      <p>حضور گسترده دانشجویان و دانش‌ آموزان در این راهپیمایی، عروسک‌های سران استکبار و تصاویری که در دستان راهپیمایان قرار دارد، جلوه های ویژه‌ای را به این راهپیمایی بخشیده است.</p>
      <p>حضور گسترده دانشجویان در راهپیمایی ۱۳ آبان</p>
      <p>همزمان با آغاز راهپیمایی ۱۳ آبان اعضای اتحادیه و تشکل‌های مختلف دانشجویی در کنار اقشار مختلف مردم و دانش آموزان با حضور در مقابل لانه جاسوسی آمریکا و با سردادن شعارهای ضداستکباری انزجار خود را به سیاست‌های خصمانه آمریکا و مستکبران عالم نشان دادند.</p>
      <p>برخی از تشکل‌ها و اتحادیه‌های دانشجویی نیز با برگزاری برنامه‌های مختلف در مسیر راهپیمایی این روز را گرامی داشتند.</p>
      <p>به آتش کشیدن پرچم آمریکا و اسرائیل</p>
      <p>دانشجویان، دانش آموزان و اقشار مختلف مردم با آتش زدن پرچم آمریکا و اسرائیل انزجار خود را به سیاست های خصمانه مستکبران نشان دادند. دانشجویان، دانش آموزان و اقشار مختلف مردم با آتش زدن پرچم آمریکا و اسرائیل انزجار خود را به سیاست های خصمانه مستکبران نشان دادند.</p>
      <p>نمایش افول قدرت آمریکا و هم‌پیمانان</p>
      <p>جمعی از شرکت کنندگان در این مراسم با اجرای نمایش‌های میدانی افول قدرت آمریکا و اسارت هم پیمانانش را به تصویر کشیدند.</p>
      <p>همچنین در بخش دیگری از این نمایش میدانی، شرکت کنندگان با نمایش یخ‌هایی با پرچم آمریکا، ذوب شدن قدرت آمریکا در قرن بیست و یکم را به تصویر کشیدند.</p>
      <p>اسارت ترامپ در تهران!</p>
      <p>در بخش دیگری نیز، راهپیمایی کنندگان با خلق تصویری از دونالد ترامپ رئیس جمهور ایالات متحده، اسارت وی را به جهانیان نشان دادند.</p>
    </article>
  </body>
</html>