<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/vladyslav_krykliy_rozpodil_ukrzaliznytsi_mozhe_zaynyaty_do_dvoh_rokiv_1683023"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T10:58:00+00:00"/>
    <meta property="og:title" content="Владислав Криклій: Розподіл «Укрзалізниці» може зайняти до двох років"/>
    <meta property="og:description" content="Міністр інфраструктури Владислав Криклій повідомив, що розподіл «Укразалізниці» на три компанії може тривати від одного до двох років."/>
  </head>
  <body>
    <article>
      <h1>Владислав Криклій: Розподіл «Укрзалізниці» може зайняти до двох років</h1>
      <address>
        <time datetime="2019-11-04T10:58:00+00:00">04 Nov 2019, 10:58</time>
      </address>
      <p>
        <b>Міністр інфраструктури Владислав Криклій повідомив, що розподіл «Укразалізниці» на три компанії може тривати від одного до двох років.</b>
      </p>
      <p>Про це Владислав Криклій сказав в інтерв’ю <a href="https://www.rbc.ua/ukr/news/vladislav-krikliy-storony-avakova-vliyaniya-1572778912.html">РБК-Україна</a>.</p>
      <p>Він зазначив, що буде потрібен перехідний період, тому що крім самого розподілу, який з’явиться у законодавстві, треба готуватися до зміни організаційної структури.</p>
      <p>«Пасажирські перевезення в усьому світі збиткові, лише за окремими напрямками в Великобританії є умовний прибуток, але там квитки у рази дорожчі, ніж у нас. Двадцять хвилин поїздки можуть обійтися, як з’їздити з Києва до Львова і назад. У нас це все компенсується за рахунок держави. Має працювати модель, коли компенсація відбувається у більшій мірі за рахунок публічних договорів-зобов’язань, які укладаються з органами місцевого самоврядування і вони підтримують «Укрзалізницю». Тобто вони субсидіюють її в своїй частині», – сказав Криклій.</p>
      <p>«Перехідний період мінімум рік, але будемо намагатися укластися в строк не більше ніж два роки. Ми спілкувалися з колегами з Польщі, у них анбандлінг залізниці тривав два з половиною роки. Вони це досить зручно і правильно зробили, і, думаю, ми можемо враховувати й їхній досвід. А є й інші, наприклад, Німеччина. Там процес триває два десятки років», – зазначив міністр.</p>
      <p><a href="https://zik.ua/news/2019/10/30/platni_dorogy_ta_prodazh_chastyny_ukrzaliznytsi_golovne_iz_intervyu_ministra_1679989">Нагадаємо,</a> міністр інфраструктури Владислав Криклій вважає вихід "Укрзалізниці" з переліку підприємств, що не підлягають приватизації, її порятунком та запевняє, що об'єднає всю Україну різними транспортними сполученнями.</p>
      <related>
        <h4>читайте також</h4>
        <a href="https://zik.ua/news/2019/11/01/ukrzaliznytsya_planuie_zbuduvaty_novu_gilku_na_donbasi_1681649"/>
        <a href="https://zik.ua/news/2019/10/18/ukrzaliznytsya_domovlyaietsya_z_kytayskoyu_crrc_pro_kupivlyu_lokomotyviv_1671315"/>
        <a href="https://zik.ua/news/2019/10/18/povernennya_bludnogo_syna_ukrzaliznytsyu_znovu_viddaly_mininfrastrukturi_1670841"/>
        <a href="https://zik.ua/news/2019/09/12/mininfrastruktury_hoche_povernuty_sobi_ukrzaliznytsyu_1645421"/>
      </related>
    </article>
  </body>
</html>