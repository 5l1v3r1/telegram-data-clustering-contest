<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544727.html/%D8%B1%D8%B4%D8%AF-%DA%A9%D8%B4%D9%88%D8%B1-%D8%A8%D8%A7-%D8%A7%D9%86%D9%82%D9%84%D8%A7%D8%A8%DB%8C-%DA%AF%D8%B1%DB%8C-%D9%85%D8%AD%D9%82%D9%82-%D9%85%DB%8C-%D8%B4%D9%88%D8%AF-%D8%A7%D8%B3%D9%82%D8%A7%D8%B7-%D9%BE%D9%87%D9%BE%D8%A7%D8%AF-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D9%88-%D8%AA%D9%88%D9%82%D9%81-%DA%A9%D8%B4%D8%AA%DB%8C-%D8%A7%D9%86%DA%AF%D9%84%DB%8C%D8%B3%DB%8C-%D9%86%D8%B4%D8%A7%D9%86-%D8%A7%D8%B2-%D8%A7%D9%86%D9%82%D9%84%D8%A7%D8%A8%DB%8C-%DA%AF%D8%B1%DB%8C-%D9%85%D8%A7-%D8%AF%D8%A7%D8%B4%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-04T10:42:00+00:00"/>
    <meta property="og:title" content="رشد کشور با انقلابی‌گری محقق می‌شود/اسقاط پهپاد آمریکایی و توقف کشتی انگلیسی نشان از انقلابی‌گری ما داشت"/>
    <meta property="og:description" content="وزیر سابق آموزش‌وپرورش با بیان اینکه رشد کشور و جلوی دشمن ایستادن تنها با انقلابی گری محقق می‌شود گفت: پایین آوردن پهباد آمریکایی و توقف کشتی انگلیسی نشان از انقلابی گری ما بود."/>
  </head>
  <body>
    <article>
      <h1>رشد کشور با انقلابی‌گری محقق می‌شود/اسقاط پهپاد آمریکایی و توقف کشتی انگلیسی نشان از انقلابی‌گری ما داشت</h1>
      <h2>حاجی بابایی در لرستان:</h2>
      <address>
        <time datetime="2019-11-04T10:42:00+00:00">04 Nov 2019, 10:42</time>
      </address>
      <p>وزیر سابق آموزش‌وپرورش با بیان اینکه رشد کشور و جلوی دشمن ایستادن تنها با انقلابی گری محقق می‌شود گفت: پایین آوردن پهباد آمریکایی و توقف کشتی انگلیسی نشان از انقلابی گری ما بود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <u><a href="http://safireaflak.ir/">سفیر افلاک</a></u>، حمیدرضا حاجی بابایی وزیر سابق آموزش و پرورش و نماینده مجلس صبح امروز در حاشیه مراسم راهپیمایی در جمع خبرنگاران اظهار داشت: موفقیت‌هایی که در طول ۴۰ سال گذشته به دست آورده‌ایم به دلیل انقلابی گری بوده است یعنی دانش آموزان و دانشجویان انقلابی  ما اگر در پی کسب موفقیت‌هایی در آینده برای کشور خود هستند تنها با انقلابی گری میسر می‌شود.</p>
      <p>وی افزود: هر آنچه در طول ۴۰سال گذشته کشور ما با مشکلاتی مواجه بوده است ناشی از بی‌توجهی به انقلابی گری است به‌طوری‌که پایین آوردن پهباد آمریکایی و متوقف کردن کشتی انگلیسی نشان از انقلابی گری ما بوده است.</p>
      <p>وزیر سابق آموزش‌وپرورش عنوان کرد: اگر در کشور مسائل گوناگونی چون مشکلات اقتصادی و اشتغال وجود دارد ناشی از عدم توجه ما به انقلابی گری و نداشتن روحیه انقلابی است، رشد کشور و جلوی دشمن ایستادن تنها با انقلابی گری محقق می‌شود چراکه سر و گردنی بالاتر از اصول‌گرایی و اصلاح‌طلبی است.</p>
      <p>وی بیان کرد: انقلابی گری در مقابل غیرانقلابی بودن است و انقلابی کسی است که برای انقلاب ارزش قائل است و کم‌مصرف کرده و زیاد کار می‌کند و روحیه اشرافی گری ندارد و اهل رانت، اختلاس و کم‌کاری نیست.</p>
      <p>حاجی بابایی تصریح کرد: امیدواریم دانشجویان و دانش آموزان به تبعیت از رهبر عزیز انقلاب روحیه انقلابی را جلوی چشم داشته باشند و بدانند که همه موفقیت‌ها و آینده سرفراز ایران اسلامی ما در سایه انقلابی گری است.</p>
      <p>وی خاطرنشان کرد: پیام ما به دانش آموزان این است که راز موفقیت پیروی از رهبری، روحیه انقلابی گری و ایستادگی در برابر استکبار جهانی است.</p>
      <p>انتهای پیام/</p>
    </article>
  </body>
</html>