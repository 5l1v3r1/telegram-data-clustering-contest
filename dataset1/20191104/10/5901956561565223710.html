<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/to-je-novo-v-locitvi-monike-in-zmaga-jelincica-245577"/>
    <meta property="og:site_name" content="Slovenske novice"/>
    <meta property="article:published_time" content="2019-11-04T10:22:00+00:00"/>
    <meta property="og:title" content="To je novo v ločitvi Monike in Zmaga Jelinčiča"/>
    <meta property="og:description" content="Prvak SNS in poslanec Zmago Jelinčič Plemeniti in Monika Zupanc Jelinčič bosta eno od svojih težav, odkar sta v postopku ločitve, v četrtek začela reševati na sodišču. Opozicijski poslanec,..."/>
  </head>
  <body>
    <article>
      <h1>To je novo v ločitvi Monike in Zmaga Jelinčiča</h1>
      <h2>Kar je napovedal, je tudi storil.</h2>
      <address><time datetime="2019-11-04T10:22:00+00:00">04 Nov 2019, 10:22</time> by <a rel="author">A. L.</a></address>
      <p>Prvak SNS in poslanec <b>Zmago Jelinčič Plemeniti </b>in <b>Monika Zupanc Jelinčič </b>bosta eno od svojih težav, <a href="https://www.slovenskenovice.si/iskalnik?q=%2BZmago+%2BJelin%C4%8Di%C4%8D+%2Blo%C4%8Ditev&amp;time_range=2019">odkar sta v postopku ločitve</a>, v četrtek začela reševati na sodišču. Opozicijski poslanec, ki občasno podpre vlado, se je namreč odločil, da bo v pravdi na Okrožnem sodišču v Ljubljani zahteval vračilo darila, kar je tudi javno pred časom že napovedal. Gre za znamenito parcelo na Primorskem, vredno 667.649,45 evra, zaradi katere se je nekoč še kako prašilo.<br/><br/>Zanimivo je, da je pred leti dejal, da mu do parcele ni pomagal takratni koprski župan <b>Boris Popovič</b>, <b><a href="https://www.slovenskenovice.si/novice/slovenija/jelincic-priznal-nateg-z-murkom">temveč je bil denar ženin, od družine</a></b>. »Ko si poročen, je vse družinska last,« je takrat izpostavil Jelinčič. Dodal je še, da je <b><a href="https://www.slovenskenovice.si/novice/slovenija/damjan-murko-posodil-denar-jelincicu-za-nakup-parcele">dodatno služila tudi njegova žena</a> </b>(<b><a href="https://www.slovenskenovice.si/bulvar/domaci-traci/clanek/ekskluzivno-prvi-odziv-roka-miklica-novega-partnerja-jelinciceve-monike-228820">kdo je njen novi partner, poglejte v članku VIDEO: Prvi odziv novega partnerja Jelinčičeve Monike</a></b>). Zdaj ko se ločujeta, je dejstva o njunem (ali njegovem) premoženju slišati takole: v medijih zatrjuje, da je Monika k njemu prišla brez premoženja in da tudi ni vlagala v hiši v slovenski prestolnici ali na Obali.<br/><br/>Do razpravljanja v javnosti o premoženju zakoncev Jelinčič je prišlo, ko je Monika na dražbi leta 2011 kupila zemljišče tik ob hitri cesti med Koprom in Izolo. Njeno premoženje in neto prihodek se nista skladala, zaradi česar se je znašla pod lupo takratne davčne uprave. <i>Delo </i>je poročalo, da je Monika takrat priznala, da ji je 667.000 evrov podaril mož, on pa da je do denarja prišel s prodajo starin in numizmatične zbirke (<b><a href="https://www.slovenskenovice.si/novice/slovenija/damjan-murko-posodil-denar-jelincicu-za-nakup-parcele">še prej je za medije povedal zgodbo, ki ni bila resnična – da mu je denar posodil štajerski slavček Damjan Murko</a></b>). Ne glede na vse ji je danes finančna uprava odmerila četrt milijona evrov davka, na kar pa se je pritožila in na koncu bila uspešna.</p>
    </article>
  </body>
</html>