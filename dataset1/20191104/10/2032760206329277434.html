<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88622"/>
    <meta property="og:site_name" content="Denník politika"/>
    <meta property="article:published_time" content="2019-11-04T10:35:09+00:00"/>
    <meta property="og:title" content="O koľko porastú dôchodky v roku 2020? Starobné najmenej o deväť eur"/>
    <meta property="og:description" content="4.11.2019 (Webnoviny.sk) – Starobné dôchodky sa od začiatku budúceho roka zvýšia najmenej o deväť eur a predčasné starobné dôchodky o minimálne 8,70 eura. Informoval o tom hovorca Sociálnej poisťovne Peter Višváder. Starobné penzie vyššie ako 310,30 eura a predčasné starobné dôchodky nad 300 eur však stúpnu percentuálne, a to o 2,9 %."/>
  </head>
  <body>
    <article>
      <h1>O koľko porastú dôchodky v roku 2020? Starobné najmenej o deväť eur</h1>
      <address><time datetime="2019-11-04T10:35:09+00:00">04 Nov 2019, 10:35</time> by <a rel="author">Webnoviny</a></address>
      <p>4.11.2019 (Webnoviny.sk) – Starobné dôchodky sa od začiatku budúceho roka zvýšia najmenej o deväť eur a predčasné starobné dôchodky o minimálne 8,70 eura. Informoval o tom hovorca Sociálnej poisťovne Peter Višváder. Starobné penzie vyššie ako 310,30 eura a predčasné starobné dôchodky nad 300 eur však stúpnu percentuálne, a to o 2,9 %.</p>
      <h3>Porastú aj ďalšie dôchodky</h3>
      <p>Invalidné penzie s mierou poklesu schopnosti vykonávať zárobkovú činnosť o viac ako 70 % pôjdu nahor najmenej o 7,60 eura. Ak tento druh dôchodku bude vyšší ako 262 eur, zvýši sa o 2,9 %. Invalidné dôchodky pri miere poklesu schopnosti vykonávať zárobkovú činnosť pod 70 % vzrastú aspoň o 4,30 eura, o 2,9 % sa zvýšia v prípade, ak presiahnu 148,20 eura.</p>
      <p>Vdovské a vdovecké dôchodky sa od začiatku budúceho roka zvýšia najmenej o 5,80 eura. Ak tieto penzie budú vyššie ako 200 eur, stúpnu o 2,9 %. Sirotské dôchodky majú garantované zvýšenie aspoň o 2,70 eura. O 2,9 % pôjdu nahor vtedy, ak presiahnu 93,10 eura.</p>
      <h3>O zvýšenie nebude potrebné žiadať</h3>
      <p>O zvýšenie dôchodku nebude potrebné žiadať, poberatelia dôchodkov dostanú zo Sociálnej poisťovne písomné rozhodnutie.</p>
      <p>„<i>Dôchodky vo vyššej sume budú prvý raz vyplatené vo výplatnom termíne za január 2020 aj s doplatkom zvýšenia od 1. januára 2020 do dňa predchádzajúceho výplatnému termínu v januári 2020</i>,“ dodal Višváder.</p>
      <p>Garantované pevné sumy zvýšenia dôchodkov od 1. januára 2020</p>
      <p>Dôchodok vyplácaný v plnej sume<br/>Zvýšenie najmenej o<br/>Dôchodok vyplácaný v sume jednej polovice<br/>Zvýšenie najmenej o</p>
      <p>starobný<br/>9,00 eura<br/>starobný<br/>2,70 eura</p>
      <p>predčasný starobný<br/>8,70 eura<br/>predčasný starobný<br/>3,20 eura</p>
      <p>invalidný s mierou poklesu nad 70 %<br/>7,60 eura<br/>invalidný s mierou poklesu nad 70 %<br/>2,90 eura</p>
      <p>invalidný s mierou poklesu do 70 %<br/>4,30 eura<br/>invalidný s mierou poklesu do 70 %<br/>1,80 eura</p>
      <p>vdovský a vdovecký<br/>5,80 eura<br/>vdovský a vdovecký<br/>2,50 eura</p>
      <p>sirotský<br/>2,70 eura<br/>sirotský<br/>1,40 eura</p>
      <footer>Zdroj: Sociálna poisťovňa</footer>
      <p>Viac k témam: <a href="https://www.webnoviny.sk/tag/invalidny-dochodok/"><u>invalidný dôchodok</u></a>, <a href="https://www.webnoviny.sk/tag/predcasny-starobny-dochodok/"><u>predčasný starobný dôchodok</u></a>, <a href="https://www.webnoviny.sk/tag/sirotsky-dochodok/"><u>sirotský dôchodok</u></a>, <a href="https://www.webnoviny.sk/tag/starobny-dochodok/"><u>starobný dôchodok</u></a>, <a href="https://www.webnoviny.sk/tag/vdovsky-dochodok/"><u>vdovský dôchodok</u></a><br/>Zdroj: Webnoviny.sk – <a href="https://www.webnoviny.sk/o-kolko-porastu-dochodky-v-roku-2020-starobne-najmenej-o-devat-eur/"><u>O koľko porastú dôchodky v roku 2020? Starobné najmenej o deväť eur</u></a> © SITA Všetky práva vyhradené.</p>
    </article>
  </body>
</html>