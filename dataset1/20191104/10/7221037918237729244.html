<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/akit-bu-kez-o-kitabi-hedef-aldi-bakanlik-onayli-sapkinlik/926216"/>
    <meta property="og:site_name" content="medya faresi"/>
    <meta property="article:published_time" content="2019-11-04T10:40:00+00:00"/>
    <meta property="og:title" content="Akit bu kez o kitabı hedef aldı: Bakanlık onaylı sapkınlık"/>
    <meta property="og:description" content="Yeni Akit gazetesi bu kez de 2013 yılından beri piyasada olan Bakanlık onaylı “Öteki Erkekler” isimli kitabı hedef aldı. Yeni Akit'in haberi tepki çekti."/>
  </head>
  <body>
    <article>
      <h1>Akit bu kez o kitabı hedef aldı: Bakanlık onaylı sapkınlık</h1>
      <h2>Yeni Akit gazetesi bu kez de 2013 yılından beri piyasada olan Bakanlık onaylı “Öteki Erkekler” isimli kitabı hedef aldı. Yeni Akit'in haberi tepki çekti.</h2>
      <address>
        <time datetime="2019-11-04T10:40:00+00:00">04 Nov 2019, 10:40</time>
      </address>
      <p>
        <i>
          <b><a href="https://www.yeniakit.com.tr/haber/sapkinligin-kitabini-yazmislar-950406.html">İşte Akit'in</a> "Sapkınlığın kitabını yazmışlar!" başlıklı </b>
        </i>
        <i>
          <b>
            <a href="https://www.yeniakit.com.tr/haber/sapkinligin-kitabini-yazmislar-950406.html">o haberi:</a>
          </b>
        </i>
      </p>
      <p>Geleceğimizi etki altına almaya çalışan karanlık güçler, medya ve kitaplar yoluyla gençlerin bilinçaltına etki etme çabasına girerek, geleceğimizi yok etmeye çalışıyor. 2013 yılından beri piyasada olan Bakanlık onaylı “Öteki Erkekler” isimli kitap 3’üncü baskısını yaptı...</p>
      <p>Ahlaki değerleri hiçe sayarak, gençleri batılaştırmaya ve yozlaştırmaya çalışan karanlık güçler, sosyal medya, medya ve kitaplar aracılığıyla gençlerin bilinçaltına etki etme çabasına devam ediyorlar.</p>
      <h3>Öteki Erkekler</h3>
      <p>2013 yılından beri piyasada olan, Aras Güngör’ün yazdığı ve Sel Yayıncılığın piyasaya sürdüğü “Öteki Erkekler” isimli kitabın geçtiğimiz gün 3’üncü baskısı yapıldı. Genç beyinleri zehirlemeye çalışan LGBTİ’li sapkınlar örümcek ağı gibi sardıkları sosyal medya platformlarının yanı sıra, yazdıkları kitaplarla da karanlık düşüncelerini gençlere empoze etmeye çalışıyorlar. 2013 yılında ilk baskısı yapılan kitap, geçtiğimiz gün üçüncü baskısıyla tekrar piyasaya sürüldü.</p>
      <h3>İlkokul çocukları bile okuyabiliyor</h3>
      <p>Herkesin alabilmesi için çok cüzi bir bedelle satılan “Öteki Erkekler” isimli kitabın tanıtımında, cinsiyet değiştirmek isteyenler için yol gösterici bir rehber olduğu anlatılıyor. Hormon kullanımı, trans geçiş ameliyatları gibi konularında yer aldığı tanıtım küçük yaşta çocukların dahi ulaşılabileceği ortamlarda yer alıyor.</p>
      <h3>Bakanlık onaylı sapkınlık</h3>
      <p>Eşcinsellik ve benzeri akımlar, yaradılışa aykırı sapkın eğilimlerin her fırsatta gündeme getirilmeye çalışılması aşikar bir şekilde ortadayken, sapkın kitapların halen satışta olmasının yanı sıra Kültür ve Turizm Bakanlığı tarafından onaylanmış olması da dikkat çekiyor.</p>
    </article>
  </body>
</html>