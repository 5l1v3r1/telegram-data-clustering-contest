<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/04/world/epimenei-i-tourkia-me-nees-apeiles-kai-pyra-kata-tis-eyropis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-04T10:45:27+00:00"/>
    <meta property="og:title" content="Επιμένει η Τουρκία : Νέες απειλές και πυρά κατά της Ευρώπης"/>
    <meta property="og:description" content="Ο υπουργός Εσωτερικών της Τουρκίας Σουλεϊμάν Σοϊλού επανέλαβε σήμερα την απειλή του ότι η Άγκυρα θα στείλει πίσω στις χώρες καταγωγής τους τα μέλη του Ισλαμικού Κράτους που αιχμαλωτίζει"/>
  </head>
  <body>
    <article>
      <h1>Επιμένει η Τουρκία : Νέες απειλές και πυρά κατά της Ευρώπης</h1>
      <h2>Ο υπουργός Εσωτερικών της Τουρκίας Σουλεϊμάν Σοϊλού επανέλαβε σήμερα την απειλή του ότι η Άγκυρα θα στείλει πίσω στις χώρες καταγωγής τους τα μέλη του Ισλαμικού Κράτους που αιχμαλωτίζει</h2>
      <address><time datetime="2019-11-04T10:45:27+00:00">04 Nov 2019, 10:45</time> by <a rel="author">ΤοΒΗΜΑ Team</a></address>
      <p>Ο υπουργός Εσωτερικών της <a href="https://www.tovima.gr/tag/%CF%84%CE%BF%CF%85%CF%81%CE%BA%CE%AF%CE%B1/">Τουρκίας</a> Σουλεϊμάν Σοϊλού<a href="https://www.tovima.gr/2019/11/02/world/nea-apeili-apo-agkyra-tha-steiloume-tous-tzixantistes-piso-stin-eyropi/"> επανέλαβε σήμερα την απειλή του ότι η Άγκυρα</a> θα στείλει πίσω στις χώρες καταγωγής τους τα μέλη του Ισλαμικού Κράτους που αιχμαλωτίζει, ακόμη κι αν τους έχουν αφαιρέσει την υπηκοότητά τους, επικρίνοντας τη στάση των Ευρωπαίων στο θέμα.</p>
      <p>Η Τουρκία συνέλαβε μερικά από τα μέλη του ΙΚ που δραπέτευσαν από τις φυλακές όπου κρατούνταν στη βορειοανατολική Συρία τον περασμένο μήνα, μετά την έναρξη της στρατιωτικής επίθεσης της Άγκυρας στην περιοχή αυτή.</p>
      <p>
        <a href="https://www.in.gr/2019/11/04/politics/nees-symfonies-se-5-tomeis-metaksy-elladas-kai-kina-ti-apofasisan-mitsotakis-kai-si-tzinpingk/">Διαβάστε ακόμη : Νέες συμφωνίες μεταξύ Ελλάδας και Κίνας σε 5 τομείς - Τι αποφάσισαν Μητσοτάκης – Σι Τζινπίνγκ</a>
      </p>
      <p>Μιλώντας σε δημοσιογράφους σήμερα ο Σοϊλού επανέλαβε ότι η Τουρκία θα στείλει τυχόν μαχητές του ΙΚ που συλλαμβάνει πίσω στις χώρες τους, ακόμη κι αν έχει ανακληθεί η υπηκοότητά τους.</p>
      <h3>«Θα στείλουμε πίσω όσους έχουμε στα χέρια μας»</h3>
      <p>«Θα στείλουμε πίσω όσους έχουμε στα χέρια μας, όμως ο κόσμος έχει βρει μια καινούργια μέθοδο τώρα: ανακαλεί τις υπηκοότητές τους», κατήγγειλε ο Τούρκος υπουργός.</p>
      <p>«Λένε ότι θα πρέπει να δικαστούν εκεί όπου συνελήφθησαν. Υποθέτω αυτή είναι ένα νέο είδος διεθνούς δικαίου», πρόσθεσε.</p>
      <p>«Δεν μπορούμε να το δεχθούμε. Θα στείλουμε τα μέλη του Νταές που έχουμε στα χέρια μας πίσω στις χώρες τους, ακόμη κι αν ανακαλέσουν την υπηκοότητά τους», υπογράμμισε ο Σοϊλού.</p>
      <p>Ήδη από το Σάββατο ο Τούρκος υπουργός είχε κάνει την προειδοποίηση αυτή και κατήγγειλε την αδράνεια της ΕΕ αναφορικά με το θέμα.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>