<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191104_04699440"/>
    <meta property="og:site_name" content="De Standaard"/>
    <meta property="article:published_time" content="2019-11-04T10:57:00+00:00"/>
    <meta property="og:title" content="Piloten ‘tekenen’ Boeing 747 in de lucht tijdens laatste vlucht"/>
    <meta property="og:description" content="Als eerbetoon aan de Boeing 747 hebben piloten van de Israëlische luchtvaartmaatschappij El Al zondag, tijdens de laatste lijnvlucht met het toestel, de co..."/>
  </head>
  <body>
    <article>
      <h1>Piloten ‘tekenen’ Boeing 747 in de lucht tijdens laatste vlucht</h1>
      <address>
        <time datetime="2019-11-04T10:57:00+00:00">04 Nov 2019, 10:57</time>
      </address>
      <p>
        <b>Als eerbetoon aan de Boeing 747 hebben piloten van de Israëlische luchtvaartmaatschappij El Al zondag, tijdens de laatste lijnvlucht met het toestel, de contouren ervan op de radar ‘getekend’.</b>
      </p>
      <p>Het duurde uiteindelijk 1 uur en 45 minuten om de tekening, ter grootte van 30.000 vierkante kilometer, in volle vlucht af te werken. Het kunst- en vliegwerk was live te volgen op Flightradar, een Zweedse website die alle commerciële vluchten in kaart brengt.</p>
      <figure>
        <iframe data-src="https://twitter.com/flightradar24/status/1191022223844421632?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Het toestel, een Boeing 747-400 met vluchtnummer LY1747, was zondag opgestegen in Rome en had Tel Aviv als eindbestemming. Ten zuidwesten van Cyprus begonnen de piloten aan hun manoeuvre.</p>
      <p>De Israëlische luchtvaartmaatschappij El Al gebruikte 48 jaar lang Boeings 747 op onder meer die lijn. De toestellen worden nu echter vervangen door Boeings 787-9 Dreamliner.</p>
    </article>
  </body>
</html>