<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/lewis-hamilton-mercedes-castigat-al-saselea-titlu-de-campion-mondial-de-formula-1-174018.html"/>
    <meta property="og:site_name" content="Auto Bild"/>
    <meta property="article:published_time" content="2019-11-04T09:50:34+00:00"/>
    <meta property="og:title" content="Lewis Hamilton (Mercedes) a câştigat al şaselea titlu de campion mondial de Formula 1"/>
    <meta property="og:description" content="Pilotul britanic Lewis Hamilton (Mercedes) a câştigat, duminică, al şaselea său titlu de campion mondial de Formula 1."/>
  </head>
  <body>
    <article>
      <h6 class="kicker">Victorie</h6>
      <h1>Lewis Hamilton (Mercedes) a câştigat al şaselea titlu de campion mondial de Formula 1</h1>
      <address><time datetime="2019-11-04T09:50:34+00:00">04 Nov 2019, 09:50</time> by <a rel="author">Bogdan Barliga</a></address>
      <p>
        <b>Pilotul britanic Lewis Hamilton (Mercedes) a câştigat, duminică, al şaselea său titlu de campion mondial de Formula 1, după ce a terminat pe locul secund în Marele Premiu al Statelor Unite, de la Austin (Texas).</b>
      </p>
      <p>Cursa de la Austin a fost câștigată de Valtteri Bottas, colegul său de la Mercedes.</p>
      <p>Cu un avans de 74 de puncte față de Bottas în clasamentul piloților, Hamilton a început cursa de pe locul 5, iar o clasare în preajma podiumului i-ar fi garantat oricum titlul. Britanicul nu s-a mulțumit însă cu puțin și a forțat o strategie cu o singură trecere pe la boxe, în speranța că va reuși să câștige cursa.</p>
      <p>Campionul en-titre a plecat perfect, a ajuns pe locul 3, iar în următoarele momente din cursă a fost chiar lider, profitând de intrările la boxe ale lui Bottas și Verstappen, se arată într-un material gsp.ro.</p>
      <p>Strategia lui Hamilton nu i-a adus victoria, acesta fiind depășit cu câteva tururi înainte de final de Bottas. Rămâne însă o cursă fantastică făcută de Hamilton pe circuitul de la Austin, un alt moment de referință de impresionanta sa carieră.</p>
      <p>Hamilton a câştigat în acest sezon 10 curse, iar coechipierul său finlandez Valtteri Bottas a punctat în 4 curse.</p>
      <p>Hamilton se află la doar un titlu de recordul deţinut de germanul Michael Scumacher – 7 titluri, dar are cu unul mai mult decât argentinianul Juan Manuel Fangio câştigător în 5 sezoane.</p>
    </article>
  </body>
</html>