<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/gugal-kupi-fitbit-za-2-1-mlrd-dolara.html"/>
    <meta property="og:site_name" content="bTV Новините"/>
    <meta property="article:published_time" content="2019-11-04T09:47:00+00:00"/>
    <meta property="og:title" content="„Гугъл“ купи „Фитбит“ за 2,1 млрд. долара"/>
    <meta property="og:description" content="Сделката най-накрая отваря врати към пазара за носими устройства, доминиран до момента от „Епъл“ и „Самсунг“"/>
  </head>
  <body>
    <article>
      <h1>„Гугъл“ купи „Фитбит“ за 2,1 млрд. долара</h1>
      <h2>Сделката най-накрая отваря врати към пазара за носими устройства, доминиран до момента от „Епъл“ и „Самсунг“</h2>
      <address><time datetime="2019-11-04T09:47:00+00:00">04 Nov 2019, 09:47</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Технологичната компания „Гугъл“ придоби фирмата „Фитбит“ за колосалните 2,1 млрд. долара. Сделката най-накрая отваря врати към пазара за носими устройства, доминиран до момента от „Епъл“ и „Самсунг“.</p>
      <p>„Фитбит“ е компания, която предлага технологични фитнес гривни. Техните устройства са едни от най-използваните в цял свят.</p>
      <p>В блог публикация шефът в „Гугъл“ Рик Остерлох описва възможността за работа с „Фитбит“ като вълнуваща.</p>
      <p>„Фитбит“ са истински пионер в тази индустрия и са създали невероятни продукти, изживявания и страхотно общество от потребители“, казва Остерлох. „Работейки с експертите на „Фитбит“ ще можем да направим иновации в този бизнес, които да послужат на още повече хора по цял свят“, допълва той.</p>
      <p>Слухове за сделката се появиха за първи път преди няколко дни. Това доведе до моментален скок на акциите на „Фитбит“ с около 27%. Според анализатори големият успех на компанията се дължи именно в здравните данни, които гривните събират.</p>
      <p>„Създадохме марка, която помага на повече от 28 млн. потребителя по цял свят, които разчитат на нашите продукти, за да живеят по-здравословно и по-активно“, казва Джеймс Парк, съосновател на „Фитбит“.</p>
      <p>„Гугъл“ са идеалният партньор за нашата мисия. С техните ресурси и глобална платформа ще се движим по-бързо напред и ще направим здравето още по-достъпно за всички“, допълва той относно сделката.</p>
    </article>
  </body>
</html>