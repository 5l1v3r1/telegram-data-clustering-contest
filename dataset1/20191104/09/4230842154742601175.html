<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191104-rozvedennya-syl-v-petrivskomu-poky-ne-bude-shtab/"/>
    <meta property="og:site_name" content="ФАКТИ"/>
    <meta property="article:published_time" content="2019-11-04T09:06:22+00:00"/>
    <meta property="og:title" content="Розведення сил в Петрівському поки не буде – штаб"/>
    <meta property="og:description" content="У Петрівському не починатимуть розведення сил і засобів, попри заяви бойовиків про нібито готовність до цього."/>
  </head>
  <body>
    <article>
      <h1>Розведення сил в Петрівському поки не буде – штаб</h1>
      <address>
        <time datetime="2019-11-04T09:06:22+00:00">04 Nov 2019, 09:06</time>
      </address>
      <p>У Петрівському не починатимуть розведення сил і засобів, попри заяви бойовиків про нібито готовність до цього.</p>
      <p>У штабі ООС заявили, що не проводитимуть розведення сил біля Петрівського 4 листопада, оскільки режим тиші було порушено 30 жовтня.</p>
      <p>Заяви бойовиків про готовність почати відведення військ 4 листопада є нічим іншим як черговою провокацією.</p>
      <blockquote>– У такий спосіб, видаючи уявне за бажане, ватажки самопроголошених квазіутворень не дотримуються Мінських домовленостей та взятих на себе зобов’язань у форматі ТКГ щодо встановлення стійкого режиму припинення вогню на всій лінії розмежування сторін, – повідомляє штаб ООС.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191101-datu-rozvedennya-syl-u-petrovskomu-pereglyanut-zagorodnyuk/">Дату розведення сил у Петрівському переглянуть – Загороднюк</a>
      </p>
      <p>Штаб нагадав, що для початку розведення сил має бути зафіксовано повне припинення вогню протягом семи діб.</p>
      <p>До слова, етап <a href="https://fakty.com.ua/ua/ukraine/20191101-u-zolotomu-zavershylosya-rozvedennya-syl/">розведення сил у Золотому</a> завершився 1 листопада.</p>
    </article>
  </body>
</html>