<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619786/%D8%A7%D8%AD%D8%AA%D9%85%D8%A7%D9%84-%DA%A9%D8%A7%D9%87%D8%B4-%D8%B4%D8%AF%DB%8C%D8%AF-%D8%A7%D8%B1%D8%B2%D8%B4-%D8%AF%D9%84%D8%A7%D8%B1"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-04T09:27:00+00:00"/>
    <meta property="og:title" content="احتمال کاهش شدید ارزش دلار"/>
    <meta property="og:description" content="مدیر بخش اسیا و اقیانوسیه بانک &quot; سیتی&quot; پیش‌بینی کرد تداوم کاهش نرخ بهره توسط فدرال رزرو باعث کاهش شدید ارزش دلار شود."/>
  </head>
  <body>
    <article>
      <h1>احتمال کاهش شدید ارزش دلار</h1>
      <address>
        <time datetime="2019-11-04T09:27:00+00:00">04 Nov 2019, 09:27</time>
      </address>
      <p>
        <i>مدیر بخش اسیا و اقیانوسیه بانک " سیتی" پیش‌بینی کرد تداوم کاهش نرخ بهره توسط فدرال رزرو باعث کاهش شدید ارزش دلار شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> در حالی که فدرال‌رزرو به دنبال افزایش میزان خرید اوراق قرضه خود است، شاخص دلار که نرخ برابری آن در مقابل سبدی از ارزهای جهانی را اندازه می‌گیرد و اکنون در سطح ۱۰۸ تا ۱۰۹ واحدی در نوسان است می‌تواند حتی تا ۸۵ واحد هم سقوط کند.</p>
      <p>به گزارش سی ان بی سی، محمد آپابهای- مدیر بخش آسیا اقیانوسیه بانک سیتی‌گروپگفت: جدیدترین برآورد ما این است که دلار می‌تواند به سطوح پایینی سقوط کند و حتی تا ۸۵ واحد پایین بیاید.</p>
      <p>در حال حاضر فدرال‌رزرو برای تزریق نقدینگی به سیستم مالی آمریکا، در حال خرید اوراق قرضه است. این اقدام در صورت تداوم روند فعلی به مدت طولانی می تواند باعث بالا رفتن قیمت اوراق قرضه و در نتیجه سقوط سود این اوراق شود. معمولا ارزش دلار در زمان‌هایی که سود اوراق قرضه کاهش یابد در برابر سایر همتایان مهم خود تضعیف می‌شود.</p>
      <p>آپابهای افزود: احتمالا بانک مرکزی آمریکا پس از سه مرتبه کاهش نرخ بهره این اقدام را متوقف خواهد کرد در حالی که هنوز به خرید اوراق قرضه در حجم گسترده ادامه می‌دهد. ترازنامه مالی فدرال‌رزو از آغاز سپتامبر تا کنون ۲۰۵ میلیارد دلار رشد کرده است. بدین معنی که بانک مرکزی آمریکا در ۹ ماه ترازنامه مالی خود را به اندازه یک سال بانک مرکزی اروپا افزایش داده است.</p>
      <p>این که فدرال رزرو دست از کاهش نرخ بهره بکشد به اندازه تداوم خرید گسترده اوراق قرضه توسط این بانک موثر نخواهد بود و این مساله می تواند ارزش یورو به ۱.۲۱ دلار یا بالاتر برساند و یا شاخص کاهش شاخص دلار به ۸۵ واحد باشیم. توصیه ما در حال حاضر به مشتریانمان خرید اوراق مبتنی بر یورو است.</p>
      <p>وی در بخش دیگری از سخنان خود با اشاره به تداوم اعتراضات داخلی در هنگ کنگ نیز گفت: هر چند در کوتاه مدت اعتراضاتی وجود دارد اما چشم انداز بلندمدت مثبت باقی مانده است. اگر دلار تضعیف شود شاهد ورود موج جدید سرمایه ها به هنگ کنگ خواهیم بود.</p>
    </article>
  </body>
</html>