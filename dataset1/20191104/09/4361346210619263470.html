<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/minden-utesert-taps-jar-a-veres-novemberen/185811"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-04T09:30:00+00:00"/>
    <meta property="og:title" content="Minden ütésért taps jár a Véres Novemberen"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Minden ütésért taps jár a Véres Novemberen</mark>
      </h1>
      <address><time datetime="2019-11-04T09:30:00+00:00">04 Nov 2019, 09:30</time> by <a rel="author">G. Sz.</a></address>
      <p>
        <b>A hazai profi birkózás csúcseseményén, a Véres Novemberen a közönség megkapta, amire vágyott: drámát, örömöt és kemény küzdelmet a ringben. </b>
        <b>A hazai profi birkózás csúcseseményén, a Véres Novemberen a közönség megkapta, amire vágyott: drámát, örömöt és kemény küzdelmet a ringben.</b>
      </p>
      <p>Talán az első számú magyar pankrációszervezet, a HCW alapítói sem gondolták, hogy erőben és egészségben megélik a tizedik születésnapjukat, ám a több mint ezer fős közönséget látva könnyen lehet, hogy akár még az ötvenéves jubileum is meglesz.</p>
      <figure>
        <img src="http://media.borsonline.hu/cikk/20/191360/gallery-picture/645w/2013245_191102-18-kz.jpg"/>
        <figcaption>A Team Invictus két pankrátora Németországból érkezett a magyar gálára © Knap Zoltán</figcaption>
      </figure>
      <p>Ugyanis azok az egészen fiatal gyerkőcök, akik 2010-ben még talán járni sem tudtak, most ujjongva szaladtak, ha sikerült egy pacsit kapniuk kedvenceiktől, és a sportcsarnok szinte egész este hangosabb volt, mint a legtöbb NB I-es focimeccs.</p>
      <figure>
        <img src="http://media.borsonline.hu/cikk/20/191360/gallery-picture/645w/2013253_191102-635-kz.jpg"/>
        <figcaption>Balra Szalay Bence, vagyis Dover, jobbra pedig Turger Dávid, azaz Renegade a szögesdrótos kötelek között vívott csapatbajnoki mérkőzésen © Knap Zoltán</figcaption>
      </figure>
      <p>Ha már Véres November, fontos megemlíteni, hogy bár a hazai pankrációt sokan a vérrel azonosítják, valójában a sportszínház műfaja már a XIX. század óta létezik Európában, és nem is elsősorban a mozdulatokról, hanem azokról a történetekről szól, amiket a pankrátorok a ringen belül, illetve azon kívül mesélnek el.</p>
      <figure>
        <img src="http://media.borsonline.hu/cikk/20/191360/gallery-picture/645w/2013251_191102-655-kz.jpg"/>
        <figcaption>Az erőszak és a vér csak az eszköze a történetmesélésnek © Knap Zoltán</figcaption>
      </figure>
      <p>A HCW az elmúlt tíz évben megismertette az emberekkel ennek a meg nem értett művészetnek a lényegét, miközben szórakoztattak. Ahogy a 2010-es megalakulásukkor, úgy most is csak a lelkesedés és a szenvedély hajtja őket, hiszen komoly szponzoraik azóta sincsenek.</p>
      <figure>
        <img src="http://media.borsonline.hu/cikk/20/191360/gallery-picture/645w/2013249_191102-174-kz.jpg"/>
        <figcaption>A horvát Mario Bokara (balra) és ellenfele, Boldo Brown © Knap Zoltán</figcaption>
      </figure>
      <p>– Megvetettek és kinéztek minket, mert a megszokottól eltérően viselkedünk. De itt vagyunk és itt is leszünk – mondta Szalay Bence, a Magyar Pro-wrestling Egyesület elnöke.</p>
      <figure>
        <img src="http://media.borsonline.hu/cikk/20/191360/gallery-picture/645w/2013247_191102-179-kz.jpg"/>
        <figcaption>Látványos mozdulatokban nem volt hiány © Knap Zoltán</figcaption>
      </figure>
    </article>
  </body>
</html>