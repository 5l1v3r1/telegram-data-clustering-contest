<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/irina-lucenko-yde-z-verhovnoji-radi--637496.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T09:33:49+00:00"/>
    <meta property="og:title" content="У Ірини Луценко підтвердили, що вона таки йде з Верховної Ради"/>
    <meta property="og:description" content="Стало відомо, хто замінить Луценко у парламенті"/>
  </head>
  <body>
    <article>
      <h1>У Ірини Луценко підтвердили, що вона таки йде з Верховної Ради</h1>
      <address>
        <time datetime="2019-11-04T09:33:49+00:00">04 Nov 2019, 09:33</time>
      </address>
      <h4>Стало відомо, хто замінить Луценко у парламенті</h4>
      <p>Народна депутатка від «Європейської солідарності» та дружина колишнього генпрокурора Ірина Луценко написала заяву про дострокове складання повноважень народного депутата.</p>
      <p>Про це <a href="https://glavcom.ua/">«Главкому»</a> повідомили джерела з її оточення.</p>
      <p>Раніше цю інформацію <a href="https://glavcom.ua/news/irina-lucenko-virishila-sklasti-deputatski-povnovazhennya-zmi-637388.html">повідомили джерела</a> й в політсилі. За інформацією джерел, Луценко вже написала відповідну заяву і подала її в апарат парламенту. Причина, зазначена в документі – стан здоров'я.</p>
      <p>Очікується, що у понеділок вона офіційно про це оголосить.</p>
      <p>В разі, якщо заяву Луценко схвалить парламент, її місце в Раді має зайняти 30-річна Наталія Бойко, 24-й номер у списку «ЄС». </p>
      <figure>
        <img src="https://glavcom.ua/img/forall/users/49/4975/160635.jpeg"/>
      </figure>
      <p>
        <b>Наталія Бойко </b>
      </p>
      <blockquote><i>Бойко було призначено заступником міністра енергетики в лютому 2017 року.</i> <br/><i>З 2015 року Бойко була менеджером реформи енергетики та енергоефективності в проектному офісі Національної ради реформ і радником в Адміністрації президента.<br/></i><br/><i>У травні 2016 року її було призначено радником ексміністра енергетики Ігоря Насалика.<br/></i><br/><i>До 2015 року працювала у франкфуртському офісі компанії ERM на посаді консультанта і координатора проектів.</i></blockquote>
      <p>Також нагадаємо, що Кабінет Міністрів <a href="https://glavcom.ua/news/kabmin-zvilniv-zastupnika-ministra-energetiki-z-jevrointegraciji-boyko-628858.html">звільнив заступника міністра енергетики</a> та вугільної промисловості з питань європейської інтеграції Наталію Бойко.</p>
      <p>У Раду Луценко пройшла за партійними списками «ЄС» під 15 номером. Вона є членом комітету з питань екологічної політики та природокористування.</p>
      <p>У парламенті минулого скликання <a href="https://glavcom.ua/news/lucenko-yde-z-posadi-predstavnika-prezidenta-v-radi-594441.html">була представницею п'ятого президента Петра Порошенка.</a></p>
      <p>До слова, 1 листопада нардеп Богдан Яременко після сексскандалу <a href="https://glavcom.ua/news/nardep-yaremenko-napisav-zayavu-pro-vidstavku-z-vidkritoyu-datoyu-637129.html">написав заяву про складення повноважень голови комітету Верховної Ради з питань зовнішньої політики та міжпарламентського співробітництва з відкритою датою. </a></p>
      <related>
        <a href="https://glavcom.ua/news/stalo-vidomo-yaku-zarplatu-v-novomu-uryadi-otrimav-avakov--637457.html"/>
      </related>
    </article>
  </body>
</html>