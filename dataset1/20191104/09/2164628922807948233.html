<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42617_U-tsentri-Chernivtsiv-bilshe-dobi-lovili-dikoho-vepra-VIDEO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-04T09:08:00+00:00"/>
    <meta property="og:title" content="У центрі Чернівців більше доби ловили дикого вепра (ВІДЕО)"/>
    <meta property="og:description" content="Через півтора доби тварину загнали на територію церкви небайдужі чернівчани. Більше доби центром Чернівців бігав дикий кабан. Тварина п"/>
  </head>
  <body>
    <article>
      <h1>У центрі Чернівців більше доби ловили дикого вепра (ВІДЕО)</h1>
      <address>
        <time datetime="2019-11-04T09:08:00+00:00">04 Nov 2019, 09:08</time>
      </address>
      <p>
        <b>Через півтора доби тварину загнали на територію церкви небайдужі чернівчани.</b>
      </p>
      <p>Більше доби центром Чернівців бігав дикий кабан. Тварина потрапила у стрічки всіх соціальних мереж. Однак з боку відповідних служб не було жодної реакції.</p>
      <figure>
        <iframe src="https://www.youtube.com/embed/ifnRyBQZFtI" width="560" height="315" data-service="Youtube" scrolling="no"/>
      </figure>
      <p>Тільки після того, як мешканці міста самостійно загнали тварину на територію церкви на вулиці Університетській та повідомили про це Патрульну поліцію та Державну службу з надзвичайних ситуацій - відповідні органи відреагували.<br/><br/>Як повідомляє "<a href="https://promin.cv.ua/2019/11/02/kabana-shcho-bilshe-doby-rozhuliuvav-tsentrom-mista-zlovyly.html">Чернівецький промінь</a>", у вепра влучили подвійною дозою транквілізатора, оскільки тварина надто збуджена.</p>
      <figure>
        <iframe src="https://www.youtube.com/embed/oR0oTyfSrng" width="560" height="315" data-service="Youtube" scrolling="no"/>
      </figure>
      <p>Знешкоджену тварину відвезуть до єгерського господарства, де вона перебуватиме 10 днів. Ветеринари перевірять кабана на сказ та африканську чуму. Після цього вепра відпустять на свободу. <br/><br/>У ніч на 2 листопада камери вуличного відеоспостереження зафіксували дикого кабана на вулиці Богдана Хмельницького. Згодом з`явилось відео, на якому видно, як спантеличений таксит дав задній хід та намагався наздогнати дику тварину на вулиці Головній.<br/><br/><i>Фото та відео <a href="https://promin.cv.ua/2019/11/02/kabana-shcho-bilshe-doby-rozhuliuvav-tsentrom-mista-zlovyly.html">"Чернівецький промінь"</a></i></p>
    </article>
  </body>
</html>