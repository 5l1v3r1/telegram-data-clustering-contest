<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/regionalni/GERB-katastrofira-tezhko-v-mnogo-ot-naselenite-mesta-okolo-Plovdiv-910976"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-04T09:07:00+00:00"/>
    <meta property="og:title" content="ГЕРБ катастрофира тежко в много от населените места около Пловдив"/>
    <meta property="og:description" content="ГЕРБ претърпя много загуби в населените места около Пловдив, предава репортер на Plovdiv24.bg. Подоб..."/>
  </head>
  <body>
    <article>
      <h1>ГЕРБ катастрофира тежко в много от населените места около Пловдив</h1>
      <address>
        <time datetime="2019-11-04T09:07:00+00:00">04 Nov 2019, 09:07</time>
      </address>
      <p>ГЕРБ претърпя много загуби в населените места около Пловдив, предава репортер на <b>Plovdiv24.bg</b>. Подобно развитие на изборите за кметове бе очаквано, заради водената на моменти скандална и позорна политика от страна на областния координатор на партията <a href="https://www.plovdiv24.bg/novini/persons/5224.html">Георги Мараджиев</a>.</p>
      <p>ГЕРБ загуби община Родопи, където преди изборите не се очакваше да има проблеми. Там младият юрист Павел Михайлов успя да победи кандидатът на ГЕРБ с повече от 1000 гласа.</p>
      <p>В село Труд Красимир Минков от БСП победи Николай Тошев от ГЕРБ.</p>
      <p>В село Градина Йордан Стоев от БСП победи Петър Апостолов от ГЕРБ.</p>
      <p>В Белозем Виолета Петрова от АБВ победи Иван Тачев от ГЕРБ.</p>
      <p>В Белащица Костадин Николов от Местна коалиция Движение ЗАЕДНО за промяна победи Цветанка Читакова от ГЕРБ.</p>
      <p>В Златитрап Анелия Уланова от Местна коалиция Обединени земеделци победи Цветелина Черешарова от ГЕРБ.</p>
      <p>В Марково Десислава Терзиева от Земеделски съюз "Ал. Стамболийски“ победи Веселин Кузмов от ГЕРБ.</p>
      <p>В Първенец, както вече ви информирахме, едно от селата-бастиони на ГЕРБ до скоро, спечели Ренета Плевнелиева от Местна коалиция Обединени земеделци (СДС, ВМРО–БНД) срещу Георги Стаменов от ГЕРБ.</p>
      <p>В Цалапица Ивайло Данаилов от БСП победи Стойко Дичев от ГЕРБ.</p>
      <p>В Сопот ГЕРБ също загуби, като там кандидатът им Георги Григоров бе победен в балотажа от Деян Филчев Дойнов от Местна коалиция ВОЛЯ (ЗЕМЕДЕЛСКИ СЪЮЗ АЛЕКСАНДЪР СТАМБОЛИЙСКИ).</p>
    </article>
  </body>
</html>