<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/fuss-csalad-fuss-palik-musora-miatt-fogyott-17-kilot-gabor/185803"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-04T09:00:00+00:00"/>
    <meta property="og:title" content="Fuss, család, fuss! Palik műsora miatt fogyott 17 kilót Gábor"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Fuss, család, fuss! Palik műsora miatt fogyott 17 kilót Gábor</mark>
      </h1>
      <address><time datetime="2019-11-04T09:00:00+00:00">04 Nov 2019, 09:00</time> by <a rel="author">Bors</a></address>
      <p>A Fuss, család, Fuss!-nak köszönheti a fogyását Szabó Gábor. Az édesapa nem tervezte, hogy tizenhét kilótól fog megszabadulni, de megacélozta az akaraterejét, hogy beválogatták a TV2 műsorába.</p>
      <p>– Nem így terveztem, hogy a műsor miatt lefogyok, de amikor elkezdtük, jöttek a sikerek. Aztán közbejött, hogy neveztünk a mű­sorba, és emiatt úgy döntöttem, hogy tartani fogom a formám, már nem adom fel a diétát. Most mínusz tizenhét kilónál tartok – mesélte a Borsnak a műszerész apuka, aki másodállásban sminkesként dolgozik. Lánya, Gréta a lovaglásban, fia, Marci pedig a fociban találta meg a kikapcsolódását, így nem volt nehéz a felkészülés a sportvetélkedőre. Ennek ellenére nem úszták meg sérülés nélkül.</p>
      <figure>
        <img src="http://media.borsonline.hu/cikk/20/191352/big-lead/650x360/2013188_szabo-tv2.jpg"/>
        <figcaption>Szabó Gábor és családja embert próbáló feladatokat teljesít a műsorban © TV2</figcaption>
      </figure>
      <p>– A vádlimban elszakadt egy szalag, így nem tudtam tovább erősíteni a családom csapatát. Egyáltalán nem csüggedtem miatta, mert a cserejátékos, Lajos nagyon szimpatikus volt nekünk, és bízom benne, hogy maximálisan küzd majd velünk a következő párbajban – mondta Szabó Gábor.</p>
    </article>
  </body>
</html>