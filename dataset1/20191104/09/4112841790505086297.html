<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76192-Lewis-Hamilton-ma-uz-siesty-titul-z-F1-Smeruje-k-prekonaniu-Michaela-Schumachera"/>
    <meta property="og:site_name" content="REFRESHER"/>
    <meta property="article:published_time" content="2019-11-04T09:54:00+00:00"/>
    <meta property="og:title" content="Lewis Hamilton má už šiesty titul z F1. Smeruje k prekonaniu Michaela Schumachera"/>
    <meta property="og:description" content="Spojenie s Mercedesom naďalej prináša jeden úspech za druhým."/>
  </head>
  <body>
    <article>
      <h1>Lewis Hamilton má už šiesty titul z F1. Smeruje k prekonaniu Michaela Schumachera</h1>
      <address><time datetime="2019-11-04T09:54:00+00:00">04 Nov 2019, 09:54</time> by <a rel="author">Matej Krajčovič</a></address>
      <p>
        <b>Spojenie s Mercedesom naďalej prináša jeden úspech za druhým.</b>
      </p>
      <p><b>Lewis Hamilton </b>si vďaka druhému miestu z Veľkej ceny USA s istotou zaistil už šiesty titul <b>Majstra sveta Formuly 1</b>. Tentokrát sa to 34-ročnému Britovi podarilo už na treťom podujatí od konca sezóny. Zostávajúce podujatia v Brazílii a Abu Dabí mu teda oslavy nemôžu v žiadnom prípade pokaziť. </p>
      <p>Istý je tiež <b>pohár konštruktérov</b> pre <b>Mercedes</b>. Práve prakticky neporaziteľné spojenie Hamiltona s nemeckou automobilkou definuje súčasnú Formulu 1. Vďaka strieborným šípom totiž tento jazdec získal aj tituly v rokoch <i>2014, 2015, 2017</i> a <i>2018</i>. Zbierku začal v roku <i>2008 </i>v McLarene<i>.</i></p>
      <figure>
        <embed-post data-src="https://www.instagram.com/p/B4awCKxpFZ0" data-service="Instagram"/>
      </figure>
      <p>Mercedes pritom tento rok nemal tak výrazne lepšie auto, ako tomu bolo zvykom v minulosti. Ťažil však zo<b> spoľahlivosti, bezchybnej stratégie a zaváhaní súperov</b> z Ferrari a Red Bullu. Hamiltonovi tiež k titulu otvoril cestu tímový kolega Valtteri Bottas, ktorý Brita nedokázal dostať pod taký tlak,ako Nico Rosberg v roku 2016.</p>
      <p>Lewis Hamilton sa vďaka 6. titulu posunul už na druhé miesto historického rebríčka, ktorému so 7 triumfmi kraľuje legendárny <b>Michael Schumacher</b>. </p>
      <figure>
        <embed-post data-src="https://www.instagram.com/p/B4ayGI_pwwF" data-service="Instagram"/>
      </figure>
      <p>Očakáva sa, že Hamilton by v Mercedese a s Bottasom po boku nemal mať problém Schumacherov rekord vyrovnať už v budúcej sezóne. </p>
      <p>Jeho prekonanie už bude náročnejšie, v roku 2021 totiž <b>Formulu 1 čakajú veľké zmeny </b>a nie je vylúčené, že sa sily jednotlivých tímov môžu dramaticky preskupiť.</p>
      <related>
        <a href="https://refresher.sk/76093-Formula-1-predstavila-nove-pravidla-Auta-sa-od-roku-2021-vyrazne-zmenia"/>
      </related>
      <p>Čoraz častejšie sa spochybňuje aj <b>Hamiltonova motivácia v F1 naďalej súťažiť</b>. Pilot sa totiž venuje aj móde, hudbe a čoraz častejšie apeluje na ekológiu a šetrenie životného prostredia. Siedmy, či ôsmy titul by tak mohol znamenať úplné naplnenie jeho ambícií pred odchodom na dôchodok. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76093-Formula-1-predstavila-nove-pravidla-Auta-sa-od-roku-2021-vyrazne-zmenia"/>
        <a href="https://refresher.sk/70630-Po-hrozivej-nehode-vo-formuli-odmietol-amputaciu-Teraz-sa-opat-dokazal-postavit-na-nohy"/>
        <a href="https://refresher.sk/69184-V-Cesku-sa-po-dialnici-prehanal-sofer-vo-formule-Teraz-po-nom-patra-policia"/>
        <a href="https://refresher.sk/38529-Ked-statocnost-a-urputna-snaha-zachranit-krajana-nestacila-Britsky-pretekar-sa-rozhodol-pomoct-vtedy-ked-sa-ini-k-veci-nemali"/>
        <a href="https://refresher.sk/33426-18rocny-mladik-Verstappen-sa-stal-najmladsim-jazdcom-ktory-kedy-vyhral-zavod-F1-Prepisal-tak-dlhorocnu-historiu"/>
        <a href="https://refresher.sk/36439-Necakana-navsteva-na-treningu-F1-Na-trati-v-Singapure-sa-medzi-formulami-pokojne-prechadzala-jasterica"/>
        <a href="https://refresher.sk/32232-Hrozivo-vyzerajuca-nehoda-na-uvodnej-Velkej-Cene-v-Australii"/>
        <a href="https://refresher.sk/32068-Uz-tento-tyzden-vypukne-sviatok-pre-vsetkych-priaznivcov-motosportu-Pozrite-sa-s-nami-na-okruhy-ktore-preslavili-F1"/>
      </related>
    </article>
  </body>
</html>