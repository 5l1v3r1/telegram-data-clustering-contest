<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/zarplati-ta-vidryadzhennya-dlya-dezhrsluzhbovciv-teper-viplachuvatimut-lishe-v-bezgotivkoviy-formi-328370_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T09:38:00+00:00"/>
    <meta property="og:title" content="Зарплати та відрядження для держслужбовців тепер виплачуватимуть лише в безготівковій формі"/>
    <meta property="og:description" content="Так в уряді Гончарука вирішили оптимізувати бюджет.  "/>
  </head>
  <body>
    <article>
      <h1>Зарплати та відрядження для держслужбовців тепер виплачуватимуть лише в безготівковій формі</h1>
      <h2>Так в уряді Гончарука вирішили оптимізувати бюджет.  </h2>
      <address>
        <time datetime="2019-11-04T09:38:00+00:00">04 Nov 2019, 09:38</time>
      </address>
      <p>Кабінет міністрів України зобов'язав усі державні установи виплачувати заробітну плату а також кошти на відрядження працівників у безготівковій формі. Як заявив міністр Кабінету міністрів Дмитро Дубілет, це дозволить скоротити кількість паперових документів та заощадити мінімум 60 млн гривень на рік.</p>
      <p>"Тільки уявіть собі. 60 млн грн на рік витрачають центральні органи влади та обладміністрації на банківські комісії через те, що платять зарплату готівкою. І ще якусь сума, яку ми вже не рахували, на виплати за відрядження. Виявилось, що близько 7% співробітників отримують зарплату готівкою, а не на банківський рахунок", - написав він вранці в понеділок за підсумками позачергового засідання уряду в неділю, 3 листопада.</p>
      <p>За його словами, рішення не лише заощадить державні кошти, але й є кроком до елементарної фінансової культури. При цьому Дубілет додав, що для банків воно не принесе суттєвих збитків, бо для них робота з готівкою теж є певним чином збитковою</p>
      <p>"60 млн грн — це не така велика сума у масштабі всього бюджету. Але це — один з багатьох заходів, який ми робимо, щоб виконати сурові KPI по оптимізації бюджету", - додав міністр.</p>
      <p>Нагадаємо, що напередодні <a href="https://dt.ua/UKRAINE/kabmin-pogodiv-proekt-derzhbyudzhetu-ta-rekomenduvav-yogo-do-drugogo-chitannya-328356_.html"><b>уряд погодив проект держбюджету на 2020 рік</b></a>, в якому мінімальна заробітна плата закладена на рівні  4723 гривень на місяць.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>