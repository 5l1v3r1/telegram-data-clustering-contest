<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425043/sto-5o-dhmotiko-sxoleio-rodoy-to-oikonomiko-epimelhthrio"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-04T09:45:02+00:00"/>
    <meta property="og:title" content="Στο 5ο Δημοτικό Σχολείο Ρόδου το Οικονομικό Επιμελητήριο"/>
    <meta property="og:description" content="Το Οικονομικό Επιμελητήριο Ελλάδας, τμήμα Δωδεκανήσου σε συνεργασία με την Αναπτυξιακή Δωδεκάνησου Α.Ε. με αφορμή την παγκόσμια ημέρα αποταμίευσης πραγματοποίησαν την 1η Νοεμβρίου επίσκεψη στο 5ο Δημοτικό Σχολείο πόλεως Ρόδου."/>
  </head>
  <body>
    <article>
      <h1>Στο 5ο Δημοτικό Σχολείο Ρόδου το Οικονομικό Επιμελητήριο</h1>
      <address>
        <time datetime="2019-11-04T09:45:02+00:00">04 Nov 2019, 09:45</time>
      </address>
      <p>
        <b>Το Οικονομικό Επιμελητήριο Ελλάδας, τμήμα Δωδεκανήσου σε συνεργασία με την Αναπτυξιακή Δωδεκάνησου Α.Ε. με αφορμή την παγκόσμια ημέρα αποταμίευσης πραγματοποίησαν την 1η Νοεμβρίου επίσκεψη στο 5ο Δημοτικό Σχολείο πόλεως Ρόδου.</b>
      </p>
      <p>Ο Οικονομικός Επόπτης του Οικονομικού Επιμελητηρίου κ. Κασέκας Φώτης και η υπεύθυνη του κέντρου Ευρωπαϊκής Πληροφόρησης κα Παπασάββα Φιλία κατόπιν πρόσκλησης των εκπαιδευτικών κ.κ. Κυρίτση Ελισάβετ και Παπαζαχαρίου Ειρήνης συζήτησαν με τους μαθητές της τρίτης δημοτικού θέματα οικονομίας με έμφαση στις έννοιες της ανάπτυξης, της αποταμίευσης και της φορολογικής συνείδησης.</p>
      <figure>
        <img src="https://www.rodiaki.gr/medias/2019/11/02/2b0892b2377beacd88b6007b55f948a6.jpg"/>
      </figure>
      <p>Η ενημέρωση περιελάμβανε την προβολή εκπαιδευτικής ταινίας και την επίδειξη των νομισμάτων της Ευρωπαϊκής Ένωσης. Οι μαθητές αφού κλήθηκαν να λύσουν γρίφους συνδεδεμένους με το θέμα της ημέρας, χάρισαν μοναδικές δημιουργίες στους εισηγητές. Η εκδήλωση ολοκληρώθηκε με την παράδοση αναμνηστικών κουμπαράδων και ενημερωτικών βιβλίων στους μικρούς μας φίλους.</p>
      <p>Το Οικονομικό Επιμελητήριο Ελλάδας, τμήμα Δωδεκανήσου ευχαριστεί το 5ο Δημοτικό Σχολείο Ρόδου για την πρόσκληση και δεσμεύεται ότι θα παραμείνει δίπλα στους μαθητές της Δωδεκανησου ανταποκρινόμενο στο κάλεσμα όλων των βαθμίδων της εκπαιδευτικής κοινότητας.</p>
      <figure>
        <img src="https://www.rodiaki.gr/medias/2019/11/02/e61908f3a8603d79cb25ca2773780f02.jpg"/>
      </figure>
    </article>
  </body>
</html>