<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/criminal/na-zakarpatti-12-vjetnamciv-namagalisya-pereyti-kordon-vikoristovuyuchi-slidi-dikih-tvarin-637493.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T09:17:09+00:00"/>
    <meta property="og:title" content="На Закарпатті 12 в'єтнамців намагалися перейти кордон, використовуючи «сліди диких тварин»"/>
    <meta property="og:description" content="В’єтнамці із собою мали маскувальні накидки, які б дозволяли їм залишатися непоміченими від тепловізорів"/>
  </head>
  <body>
    <article>
      <h1>На Закарпатті 12 в'єтнамців намагалися перейти кордон, використовуючи «сліди диких тварин»</h1>
      <address>
        <time datetime="2019-11-04T09:17:09+00:00">04 Nov 2019, 09:17</time>
      </address>
      <h4>В’єтнамці із собою мали маскувальні накидки, які б дозволяли їм залишатися непоміченими від тепловізорів</h4>
      <p>Прикордонники затримали 12 мігрантів, які назвалися громадянами В’єтнаму та намагались потрапити до Угорщини. Про це пресслужба Державної прикордонної служби України.</p>
      <p>«Учора на Закарпатті військовослужбовці Мукачівського прикордонного загону завадили групі з 12 мігрантів потрапити в Угорщину. Порушники пробиралися до кордону та були затримані за 300 метрів від нього. До групи іноземців входило 12 осіб, серед яких 7 чоловіків та 5 жінок. Документів із собою вони не мали, однак назвалися громадянами В’єтнаму. Крім того, на цьому напрямку прикордонники викрили громадянина України, який можливо причетний до спроби переправлення іноземців. Під час затримання 26-річний чоловік перебував у досить збудженому стані та намагався чинити фізичний опір», - йдеться у повідомленні.</p>
      <slideshow>
        <figure>
          <img src="https://glavcom.ua/img/gallery/6374/93/667196_big.jpg"/>
          <figcaption>На Закарпатті 12 в'єтнамців намагалися перейти кордон, використовуючи «сліди диких тварин»</figcaption>
        </figure>
        <figure>
          <img src="https://glavcom.ua/img/gallery/6374/93/667197_big.jpg"/>
          <figcaption>На Закарпатті 12 в'єтнамців намагалися перейти кордон, використовуючи «сліди диких тварин»</figcaption>
        </figure>
        <figure>
          <img src="https://glavcom.ua/img/gallery/6374/93/667198_big.jpg"/>
          <figcaption>На Закарпатті 12 в'єтнамців намагалися перейти кордон, використовуючи «сліди диких тварин»</figcaption>
        </figure>
        <figure>
          <img src="https://glavcom.ua/img/gallery/6374/93/667199_big.jpg"/>
          <figcaption>На Закарпатті 12 в'єтнамців намагалися перейти кордон, використовуючи «сліди диких тварин»</figcaption>
        </figure>
        <figure>
          <img src="https://glavcom.ua/img/gallery/6374/93/667200_big.jpg"/>
          <figcaption>На Закарпатті 12 в'єтнамців намагалися перейти кордон, використовуючи «сліди диких тварин»</figcaption>
        </figure>
      </slideshow>
      <p>Зазначається, що організатори добре готували нелегалів для подорожі. В’єтнамці із собою мали маскувальні накидки, які б дозволяли їм залишатися непоміченими від тепловізорів, спальний мішок, а також у одного з затриманих прикордонники виявили імітатор сліду дикої тварини.</p>
      <figure>
        <iframe src="https://www.youtube.com/embed/DpCKX47-fnc" width="580" height="390" data-service="Youtube" scrolling="no"/>
      </figure>
      <p>«Наразі незаконні мігранти знаходяться в прикордонному підрозділі. На них складено протоколи за ч.2 ст.204-1 Кодексу України про адміністративні провопорушення за спробу порушення кордону та будуть проведені фільтраційно-перевірочні заходи для встановлення всіх обставин їх мандрівки. А на нашого співвітчизника складено протокол за ст.185-10 КУпАП, до Нацполіції направлено повідомлення про виявлення ознак кримінального правопорушення за ст. 345 ККУ "Погроза або насильство щодо працівника правоохоронного органу», - додали у пресслужбі.</p>
      <p>Також повідомляється, що до поліції направили повідомлення про виявлення кримінального правопорушення відповідальність за яке передбачене ч. 2 ст. 332 КК України за незаконне переправлення осіб через державний кордон України.</p>
      <p>У ДПСУ додали, що за 9 місяців цього року, співробітники Держприкордонслужби затримали більше 60 громадян В’єтнаму, які намагалися незаконно перетнути державний кордон України.</p>
      <related>
        <a href="https://glavcom.ua/news/zhitel-mikolajeva-namagavsya-provezti-v-rosiyu-detali-do-viyskovih-korabliv-637104.html"/>
        <a href="https://glavcom.ua/news/sud-krimu-zaareshtuvav-meshkancya-zakarpattya-zatrimanogo-na-kordoni--636902.html"/>
        <a href="https://glavcom.ua/world/observe/vantazhivka-z-39-trupami-vjetnam-vidpravlyaje-u-britaniyu-robochi-grupi-637442.html"/>
      </related>
    </article>
  </body>
</html>