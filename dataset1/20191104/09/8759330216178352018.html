<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902323/-club-brugge-met-zorgen-in-aanloop-naar-psg-deli-n-dennis-onzeker-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-04T09:01:00+00:00"/>
    <meta property="og:title" content="'Club Brugge moet vrezen voor twee extra afwezigen tegen PSG'"/>
    <meta property="og:description" content="Club Brugge dreigt woensdag niet met de sterkste elf voor de dag te kunnen komen tegen PSG. Clinton Mata en Ruud Vormer zijn er al zeker niet bij tegen de Franse topploeg, maar ook Simon Deli en Emmanuel Dennis zijn onzeker."/>
  </head>
  <body>
    <article>
      <h1>'Club Brugge moet vrezen voor twee extra afwezigen tegen PSG'</h1>
      <address>
        <time datetime="2019-11-04T09:01:00+00:00">04 Nov 2019, 09:01</time>
      </address>
      <p>
        <b>Club Brugge dreigt woensdag niet met de sterkste elf voor de dag te kunnen komen tegen PSG. Clinton Mata en Ruud Vormer zijn er al zeker niet bij tegen de Franse topploeg, maar ook Simon Deli en Emmanuel Dennis zijn onzeker.</b>
      </p>
      <p>Deli moest zaterdag vroegtijdig naar de kant in de partij tegen KV Kortrijk. De Ivoriaan had zichtbaar last aan de hamstrings en kon niet langer verder. De blessure lijkt niet z√≥ erg te zijn, maar volgens <i>Het Laatste Nieuws</i> is het nog onzeker of hij woensdag aan de aftrap kan verschijnen.</p>
      <p>Hij is niet de enige met blessurezorgen. Ook Emmanuel Dennis raakt mogelijk niet fit voor de CL-topper. De Nigeriaan leek zaterdag nog rust te krijgen en bleef aan de kant bij KV Kortrijk. Hij kampt echter met ongemak, waardoor het nog onduidelijk is of hij fit raakt voor de partij tegen PSG.</p>
      <p>Clinton Mata en Ruud Vormer zullen er al zeker niet bijzijn. Mata is nog geblesseerd tot na de interlandperiode. Zijn mogelijke vervanger is Odilon Kossounou. Ruud Vormer is er door een schorsing niet bij.</p>
    </article>
  </body>
</html>