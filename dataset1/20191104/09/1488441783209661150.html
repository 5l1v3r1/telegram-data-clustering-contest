<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/04/galaxy-s10-lite-vorrebbe-sentirsi-un-po-s10-un-po-s9-le-prove-arrivano-un-brevetto-foto-677953/"/>
    <meta property="og:site_name" content="AndroidWorld"/>
    <meta property="article:published_time" content="2019-11-04T09:56:05+00:00"/>
    <meta property="og:title" content="Galaxy S10 Lite vorrebbe sentirsi un po’ S10+, un po’ S9+. Le prove arrivano da un brevetto (foto)"/>
    <meta property="og:description" content="Se ne parla da un po’, ma al momento non ci sono grandi certezze. Molti degli indizi vanno però a..."/>
  </head>
  <body>
    <article>
      <h1>Galaxy S10 Lite vorrebbe sentirsi un po’ S10+, un po’ S9+. Le prove arrivano da un brevetto (foto)</h1>
      <address><time datetime="2019-11-04T09:56:05+00:00">04 Nov 2019, 09:56</time> by <a rel="author" href="https://www.androidworld.it/author/erripcc/" target="_blank">Enrico Paccusse</a></address>
      <p>Se ne parla da un po’, ma al momento non ci sono grandi certezze. Molti degli indizi vanno però a delineare uno smartphone decisamente interessante, con <a href="https://www.androidworld.it/2019/10/30/galaxy-s10-lite-spunta-geekbench-un-dettaglio-ci-suggerisce-periodo-uscita-676885/">specifiche da top di gamma</a> e <a href="https://www.androidworld.it/2019/11/03/galaxy-s10-lite-batteria-certificazione-677696/">batteria entusiasmante</a>.</p>
      <p>Si tratta di <b>Galaxy S10 Lite</b>, la versione economica del top di gamma di casa Samsung che finora non abbiamo mai visto in nessun <b>leak</b> o render. Ciò che vi offriamo oggi arriva direttamente da un <a href="https://pdfpiw.uspto.gov/.piw?PageNum=0&amp;docid=D0864934&amp;IDKey=42D3BDA90795%0D%0A&amp;HomeUrl=http%3A%2F%2Fpatft.uspto.gov%2Fnetacgi%2Fnph-Parser%3FSect1%3DPTO2%2526Sect2%3DHITOFF%2526p%3D1%2526u%3D%25252Fnetahtml%25252FPTO%25252Fsearch-bool.html%2526r%3D18%2526f%3DG%2526l%3D50%2526co1%3DAND%2526d%3DPTXT%2526s1%3DSamsung%2526s2%3DSamsung%2526OS%3DSamsung%252BAND%252BSamsung%2526RS%3DSamsung%252BAND%252BSamsung">brevetto rilasciato da USPTO</a>.</p>
      <p>Non sono immagini reali, sono <b>bozze</b> di un <b>prototipo,</b> ma non possiamo fare a meno di speculare già da ora sulle reali fattezze dello smartphone. Come potete vedere voi stessi dal disegno qui sotto, possiamo dire che il dispositivo <b>eredita</b> qualcosa da entrambi gli ultimi top di gamma della serie <b>Galaxy S</b>.</p>
      <p>La parte <b>anteriore</b> dello smartphone è infatti molto simile a quella di <b>Galaxy S10+</b>, con un modulo fotografico di 2 sensori posto nell’angolo in alto a destra. Il <b>retro</b> sembra invece ripreso da <b>Galaxy S9+,</b> con un’altra coppia di sensori piazzati al <b>centro</b> della cover posteriore, con flash LED annesso a destra. La domanda che ancora ci assilla è: viste le premesse, quali saranno le caratteristiche su cui la società coreana scenderà a compromessi?</p>
      <p>Via: <a href="https://www.sammobile.com/news/galaxy-s10-lite-design-may-be-a-cross-between-galaxy-s10-plus-and-galaxy-s9-plus">SamMobile</a></p>
    </article>
  </body>
</html>