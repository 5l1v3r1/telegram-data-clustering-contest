<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/ladispoli-caravaggio-sbarchera-a-bracciano-grazie-ai-nostri-pittori-convegno-il-9-novembre-nella-sala-dellarchivio-storico.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-04T09:50:03+00:00"/>
    <meta property="og:title" content="Ladispoli: Caravaggio sbarcherà a Bracciano grazie ai nostri pittori, convegno il 9 novembre nella sala dell’Archivio storico"/>
    <meta property="og:description" content="“L’amministrazione comunale di Ladispoli è lieta di annunciare ai cittadini che il progetto sulla rivendicazione della morte di Caravaggio a Palo Laziale inizia a catturare l’attenzione di altre realtà del nostro territorio”. Con queste parole il delegato all’arte, Andrea Cerqua, ha illustrato il convegno “E se Caravaggio non fosse morto a Porto Ercole?”, in programma […]"/>
  </head>
  <body>
    <article>
      <h1>Ladispoli: Caravaggio sbarcherà a Bracciano grazie ai nostri pittori, convegno il 9 novembre nella sala dell’Archivio storico</h1>
      <address><time datetime="2019-11-04T09:50:03+00:00">04 Nov 2019, 09:50</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>“L’amministrazione comunale di Ladispoli è lieta di annunciare ai cittadini che il progetto sulla rivendicazione della morte di Caravaggio a Palo Laziale inizia a catturare l’attenzione di altre realtà del nostro territorio”.</p>
      <p>Con queste parole il delegato all’arte, Andrea Cerqua, ha illustrato il convegno “E se Caravaggio non fosse morto a Porto Ercole?”, in programma sabato 9 novembre alle ore 16,30 presso l’Archivio storico in piazza Mazzini a Bracciano. Evento che ha il sostegno gratuito dell’amministrazione comunale di Ladispoli e che prevede anche tre giorni di mostra delle copie museali di Caravaggio realizzate dai pittori Felicia Caggianelli, Sergio Bonafaccia e Stefano Martini.</p>
      <p>“Grazie alla collaborazione dei mass media Tracciati d’Arte, Centro Mare Radio ed Orticasocial.it – prosegue Cerqua – il convegno proporrà l’intervento di autorevoli relatori che ribadiranno la tesi che la morte del grande pittore possa essere avvenuta a Palo Laziale e non in Toscana come si ipotizza. Il rapporto tra Ladispoli e Michelangelo Merisi è sempre stato molto stretto, in più occasioni l’amministrazione comunale ha sollevato dubbi sulla ricostruzione storica degli eventi che portarono alla presunta morte del grande pittore a Porto Ercole. A Bracciano, grazie alla preziosa collaborazione dell’amministrazione del sindaco Armando Tondinelli, che patrocina gratuitamente l’evento, sarà aggiunto un nuovo ed importante tassello per rafforzare la tesi sostenuta a Ladispoli”.</p>
      <p>Il programma completo della manifestazione prevede l’apertura della mostra delle copie museali di Caravaggio alle ore 16,30 del 7 novembre, la rassegna sarà visitabile gratuitamente fino a sabato 9 novembre dalle ore 10,30 alle 19 nella sala dell’Archivio storico di Bracciano.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/ostia-dopo-aver-bevuto-litiga-col-cugino-e-lo-accoltella-arrestato-36enne.html"/>
        <a href="https://www.ilcorrieredellacitta.com/news/casamonica-le-mani-su-roma-ecco-come-il-clan-si-era-impadronito-della-citta.html"/>
        <a href="https://www.ilcorrieredellacitta.com/ultime-notizie/pomezia-giornata-sulla-sicurezza-stradale-ecco-dove-e-quando.html"/>
        <a href="https://www.ilcorrieredellacitta.com/ostia-cronaca/il-m5s-prova-a-trovare-un-accordo-con-il-partito-democratico-sul-x-municipio-i-democratici-bocciano-subito-lipotesi.html"/>
        <a href="https://www.ilcorrieredellacitta.com/news/roma-picchia-per-un-anno-la-compagna-e-fa-passare-le-botte-per-incidenti-arrestato-31enne.html"/>
        <a href="https://www.ilcorrieredellacitta.com/news/la-commemorazione-dei-defunti-di-anzio-e-nettuno-diventa-una-caso-nazionale.html"/>
      </related>
    </article>
  </body>
</html>