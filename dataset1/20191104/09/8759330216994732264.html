<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902325/everton-komt-met-update-over-horrorblessure-gomes-maandag-operatie.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-04T09:13:00+00:00"/>
    <meta property="og:title" content="Engeland in de ban van horrorblessure Gomes: Everton komt met update"/>
    <meta property="og:description" content="André Gomes wordt maandag geopereerd. Dat bevestigt zijn club Everton. De Portugese middenvelder heeft een dubbele enkelblessure opgelopen, zo blijkt."/>
  </head>
  <body>
    <article>
      <h1>Engeland in de ban van horrorblessure Gomes: Everton komt met update</h1>
      <address>
        <time datetime="2019-11-04T09:13:00+00:00">04 Nov 2019, 09:13</time>
      </address>
      <p>
        <b>André Gomes wordt maandag geopereerd. Dat bevestigt zijn club Everton. De Portugese middenvelder heeft een dubbele enkelblessure opgelopen, zo blijkt.</b>
      </p>
      <p>Gomes duelleerde in de slotfase van Everton - Tottenham Hotspur met Heung-Min Son en Serge Aurier en liep daarbij een horrorblessure op. Onderzoek in het ziekenhuis heeft uitgewezen dat zijn enkel uit de kom én gebroken is. Maandag gaat Gomes onder het mes.</p>
      <aside>Lees meer<br/><a href="https://www.voetbalprimeur.be/videos/902267/horror-in-everton-tottenham-gomes-breekt-been-dader-son-totaal-van-slag.html?itm_source=www.voetbalprimeur.be&amp;itm_medium=highlighted-content">Horror in Everton-Tottenham: Gomes breekt been, 'dader' Son totaal van slag</a></aside>
      <p>Het is de vraag welke gevolgen de kwetsuur heeft voor de carrière van de middenvelder. Everton doet geen mededelingen over de herstelduur. <i>The Toffees</i> wensen hun middenvelder wel alle sterkte en beloven hem bij te staan in de revalidatie die voor hem ligt.</p>
      <p>Heel Engeland was zondag in de ban van de horrorblessure, waarvoor Son de rode kaart kreeg. De Koreaanse vedette van Tottenham Hotspur was totaal overstuur en verliet het veld in tranen. Aurier liet zich vijf minuten na het incident wisselen.</p>
      <figure>
        <iframe data-src="https://twitter.com/Everton/status/1191125969345662984?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Update:</b> André Gomes is succesvol geopereerd aan zijn enkel, meldt Everton maandagmiddag via de officiële kanalen. Naar verwachting kan de Portugese middenvelder volledig herstellen, al duurt het nog een tijdje voor hij weer op het veld staat. 'André zal voorlopig herstellen in het ziekenhuis voor hij begint met zijn revalidatie. Waarschijnlijk gaat hij volledig herstellen.'</p>
      <figure>
        <iframe data-src="https://twitter.com/Everton/status/1191369510051123200?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>