<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/pretresljiva-smrt-italijanske-18-letnice-obvisela"/>
    <meta property="og:site_name" content="Primorske novice"/>
    <meta property="article:published_time" content="2019-11-04T09:40:19+00:00"/>
    <meta property="og:title" content="Pretresljiva smrt italijanske 18-letnice: obvisela je z majico zataknjena na hišni ograji"/>
    <meta property="og:description" content="Italijanski mediji poročajo o pretresljivi smrti 18-letnega dekleta iz naselja Loranzé v bližini Torina. Ko se je vračala domov iz diskoteke, je želela preplezati dvoriščno ograjo, da ne bi zbudila domačih, kar se je nato izrodilo v nesmiselno tragedijo."/>
  </head>
  <body>
    <article>
      <h1>Pretresljiva smrt italijanske 18-letnice: obvisela je z majico zataknjena na hišni ograji</h1>
      <address><time datetime="2019-11-04T09:40:19+00:00">04 Nov 2019, 09:40</time> by <a rel="author">Spletno uredništvo</a></address>
      <p>
        <b>Italijanski mediji poročajo o pretresljivi smrti 18-letnega dekleta iz naselja Loranzé v bližini Torina. Ko se je vračala domov iz diskoteke, je želela preplezati dvoriščno ograjo, da ne bi zbudila domačih, kar se je nato izrodilo v nesmiselno tragedijo.</b>
      </p>
      <figure>
        <img src="https://static.primorske.si/foto/highres/gnweb/718260_253-carabinieri.jpg"/>
        <figcaption>Fotografija je simbolična. Foto: Bumbaca</figcaption>
      </figure>
      <p><b>TORINO</b> &gt; Truplo dekleta, ki je obviselo z majico zataknjeno za ograjo, je včeraj zjutraj našla njena sestra. Kot poročajo italijanski mediji, se je dekle v noči na nedeljo vračalo iz diskoteke. Odločila se je, da bo preplezala kovinsko ograjo, ki obdaja hišo, po nekaterih poročanjih, da ne bi zbudila domačih, po drugih, ker naj bi bila brez ključev.</p>
      <p>Njen nedolžen podvig se je žal končal tragično, saj se je z ovratnikom majice očitno zataknila za ograjo in zadušena obvisela na njej.</p>
    </article>
  </body>
</html>