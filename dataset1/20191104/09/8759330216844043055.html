<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902327/berge-neemt-het-op-voor-mazzu-en-spaart-ploegmaats-bij-genk-niet.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-04T09:31:00+00:00"/>
    <meta property="og:title" content="Berge neemt het op voor Mazzu en spaart ploegmaats bij Genk niet"/>
    <meta property="og:description" content="KRC Genk blijft maar in een sukkelstraatje zitten. De Limburgers verloren ook van KAS Eupen en blijven uit de top zes bengelen. Felice Mazzu moet inmiddels al vrezen voor zijn ontslag. Sander Berge neemt het echter nog op voor zijn coach."/>
  </head>
  <body>
    <article>
      <h1>Berge neemt het op voor Mazzu en spaart ploegmaats bij Genk niet</h1>
      <address>
        <time datetime="2019-11-04T09:31:00+00:00">04 Nov 2019, 09:31</time>
      </address>
      <p>
        <b>KRC Genk blijft maar in een sukkelstraatje zitten. De Limburgers verloren ook van KAS Eupen en blijven uit de top zes bengelen. Felice Mazzu moet inmiddels al vrezen voor zijn ontslag. Sander Berge neemt het echter nog op voor zijn coach.</b>
      </p>
      <p>Volgens Berge is er dan ook zeker geen probleem tussen de spelers en de trainer. "We zitten al geregeld samen met de trainer", zegt Berge bij <i>Het Laatste Nieuws</i>. "Hij is heel open in zijn communicatie en gaat altijd de dialoog aan met zijn spelers", klinkt het.</p>
      <p>Een tactisch probleem dan? "Dit probleem kun je niet herleiden tot het systeem", voegt Berge er nog aan toe. "Tegen Standard speelden we op die manier wél een goede wedstrijd. Wijzen naar de trainer is voor iedereen de gemakkelijkste oplossing. Maar denk jij dat hij ons het veld instuurt met de boodschap om 45 keer balverlies te lijden?"</p>
      <p>Volgens Berge ligt de schuld dan ook grotendeels bij de spelers. "Wij moeten hier het veld opstappen om Eupen van de mat te spelen, niet omgekeerd. Dit is ronduit pijnlijk voor iedereen binnen de club. Ik zie bij te weinig spelers de trots om voor Genk te mógen spelen", besluit hij.</p>
      <aside>Lees meer<br/><a href="https://www.voetbalprimeur.be/nieuws/902189/berge-spaart-genk-niet-na-verlies-tegen-eupen-het-is-beschamend-.html?itm_source=www.voetbalprimeur.be&amp;itm_medium=highlighted-content">Berge spaart Genk niet na verlies tegen Eupen: "Het is beschamend"</a></aside>
    </article>
  </body>
</html>