<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/739961"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T09:25:00+00:00"/>
    <meta property="og:title" content="รมว.พณ.สั่งหารือสางปม'จีเอสพี' ย้ำไทยเป็นมิตรทุกปท."/>
    <meta property="og:description" content="'รมว.พาณิชย์'ยันเดินหน้าเจรจาสหรัฐฯ ปมจีเอสพี พร้อมตั้งวอร์รูมติดตามปัญหา เชื่อไม่กระทบบางหมวดสินค้า ปัดวิจารณ์ท่าทีอเมริกา ไทยเป็นมิตรทุกประเทศ"/>
  </head>
  <body>
    <article>
      <h1>รมว.พณ.สั่งหารือสางปม'จีเอสพี' ย้ำไทยเป็นมิตรทุกปท.</h1>
      <address>
        <time datetime="2019-11-04T09:25:00+00:00">04 Nov 2019, 09:25</time>
      </address>
      <p>
        <b>"รมว.พาณิชย์"ยันเดินหน้าเจรจาสหรัฐฯ ปมจีเอสพี พร้อมตั้งวอร์รูมติดตามปัญหา เชื่อไม่กระทบบางหมวดสินค้า ปัดวิจารณ์ท่าทีอเมริกา ไทยเป็นมิตรทุกประเทศ</b>
      </p>
      <p>เมื่อวันที่ 4 พ.ย. ที่อิมแพค เมืองทองธานี นายจุรินทร์ ลักษณะวิศิษฎ์ รองนายกรัฐมนตรีและรมว.พาณิชย์ กล่าวถึงความคืบหน้ากรณีสหรัฐฯ ระงับสิทธิจีเอสพสินค้าไทยบ ว่า เป็นเรื่องที่ต้องมีการเจรจากันต่อไปซึ่งจะมีการหารือกันในระดับฝ่ายปฏิบัติ ระดับทูตพาณิชย์ไทยในวอชิงตันและทูตแรงงาน ที่จะคุยกับสำนักงานผู้แทนการค้าสหรัฐหรือยูเอสทีอาร์ต่อไป สำหรับประเทศไทยในส่วนของกระทรวงพาณิชย์ได้ขอให้วอร์รูมหารือกันทั้งในส่วนของภาคเอกชนที่ถูกตัดจีเอสพีและในส่วนของกระทรวงพาณิชย์ได้หาข้อสรุปว่าในบรรดาสินค้ากว่า 300 รายการที่ถูกตัด อาจจะต้องแบ่งเป็นหมวดเขียวเหลือง แดง ซึ่งบางหมวดอาจจะกระทบน้อยมากหรือไม่กระทบเลยเช่นจากภาษี 0 ขึ้นเป็น 0.01 เรียกว่าเกือบจะไม่กระทบในแง่ของภาษี ดังนั้นจึงให้มีการสรุปมาว่าอะไรอยู่ในหมวดไหน เพื่อที่จะช่วยคลี่คลายปัญหาได้อย่างไรบ้างรวมถึงสินค้าอื่นๆที่เรายังใช้สิทธิจีเอสพีอยู่ก็ให้ทำพร้อมกันไปทีเดียว โดยมอบให้ปลัดกระทรวงพาณิชย์ ทำหน้าที่เป็นประธานเชิญภาคเอกชนมาหารือเพื่อเตรียมการตั้งแต่เบื้องต้น ซึ่งผลเป็นอย่างไรจะมีการแจ้งให้ทราบอีกครั้ง ซึ่งในการประชุมครั้งสุดท้ายหลังตนกลับจากสหรัฐฯ ก็จะเข้าร่วมประชุมด้วย เพื่อตัดสินให้ว่าเราควรจะแก้ปัญหาอย่างไรหรือภาคเอกชนต้องการให้เราเข้าไปช่วยทำอะไร จะได้ทำงานร่วมกันต่อไป อย่างไรก็ตามขณะนี้ปลัดกระทรวงพาณิชย์ได้เริ่มดำเนินการเพื่อเชิญทุกฝ่ายมาร่วมหารือกันแล้ว เชื่อว่าคงใช้เวลาไม่นาน <br/><br/>เมื่อถามว่า มีความเห็นอย่างไรที่ดูเหมือนขณะนี้สหรัฐฯมีท่าทีสนใจเอเชียน้อย นายจุรินทร์ กล่าวว่า ตนไม่ขอวิจารณ์ประเด็นนี้ ย้ำว่าไทยเป็นพันธมิตรกับทุกประเทศโดยเฉพาะในส่วนของการค้าการลงทุนที่ต้องร่วมมือกันเพื่อประโยชน์ของประเทศ และในคืนวันเดียวกันนี้ตนจะเดินทางไปประเทศจีนในงานมหกรรมนำเข้าของจีนซึ่งประเทศไทยจะเข้าไปร่วมและจะทำให้เกิดลู่ทางในการในการส่งสินค้าไปยังจีนมากขึ้น โดยได้นำภาคเอกชนเข้าร่วมด้วยประมาณ 50 - 60 ราย คาดว่าการเดินทางไปครั้งนี้จะสามารถเพิ่มยอดขายในส่วนของการนำเข้าประเทศ 2,000 ล้านบาท และหลังจากนี้ ตนจะเดินทางไปยังแอลเอ ประเทศสหรัฐ ฯ เพื่อร่วมงานไทยไนท์ ซึ่งภายในงานจะมีเวทีให้กลุ่มผู้ส่งออกด้านภาพยนตร์สามารถพบกับผู้นำเข้าสหรัฐฯและทั่วโลก จึงเป็นอีกรูปทางหนึ่งที่จะช่วยเพิ่มยอดส่งออกในภาพรวมของ.<br/> </p>
    </article>
  </body>
</html>