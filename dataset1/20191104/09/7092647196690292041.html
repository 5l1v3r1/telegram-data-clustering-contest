<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39595/%D9%BE%D8%B3%D8%AA-%DB%B6%DB%B3-%DA%A9%DB%8C%D9%84%D9%88%D9%88%D9%84%D8%AA-%D8%B3%DB%8C%D8%A7%D8%B1-%D8%A7%D8%B3%D8%A7%D9%84%D9%85-%D8%AF%D8%B1-%DA%AF%DB%8C%D9%84%D8%A7%D9%86-%D8%A8%D8%B1%D9%82%D8%AF%D8%A7%D8%B1-%D8%B4%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-04T09:01:00+00:00"/>
    <meta property="og:title" content="پست ۶۳ کیلوولت سیار اسالم در گیلان برقدار شد"/>
    <meta property="og:description" content="پست سیار اسالم با سطح ولتاژ ۶۳.۲۰ کیلوولت با ظرفیت ۳۰ مگاولت آمپر به‌منظور تقویت ولتاژ منطقه اسالم و حومه با حضور معاون انرژی سازمان پدافند غیرعامل کشور، به بهره‌برداری رسید."/>
  </head>
  <body>
    <article>
      <h1>پست ۶۳ کیلوولت سیار اسالم در گیلان برقدار شد</h1>
      <address><time datetime="2019-11-04T09:01:00+00:00">04 Nov 2019, 09:01</time> by <a rel="author">پایگاه خبری صنعت برق - برق نیوز BarghNews</a></address>
      <p><i>پست سیار اسالم با سطح ولتاژ ۶۳.۲۰ کیلوولت با ظرفیت ۳۰ مگاولت آمپر به‌منظور تقویت ولتاژ منطقه اسالم و حومه با حضور معاون انرژی سازمان پدافند غیرعامل کشور، به بهره‌برداری رسید. </i>به‌گزارش <a href="http://www.barghnews.com/">برق نیوز</a>، پروژه پست ۶۳.۲۰ کیلوولت سیار جدید اسالم در راستای شناسایی، امکان‌سنجی و ارائه الگو به منظور جابجایی تجهیزات در جهت بهره‌وری اقتصادی و با هدف افزایش ظرفیت، بالابردن ضریب اطمینان و پایداری شبکه و اصلاح افت ولتاژ به بهره‌برداری رسید. عملیات اجرایی این پروژه از اردیبهشت ماه سال جاری در زمینی به مساحت ۱۰۰۰ متر مربع، در روستای قندی سرای شهرستان اسالم توسط پیمانکاران بومی استان گیلان آغاز شد و در مدت چهار ماه احداث و به بهره‌برداری رسید. این پست دارای یک فیدر ورودی، ۳ فیدر خروجی ۲۰ کیلوولت با سیستم کنترل سنتی است. گفتنی است این طرح با استفاده صد درصدی از تجهیزات ساخت داخل اجرا شده است و با بهره‌برداری از این پست، ۱۵ مگاولت آمپر به ظرفیت شبکه فوق توزیع استان گیلان افزوده شد. با برق‌دار شدن این پست، مشکل افت ولتاژ برق منطقه در زمان پیک مصرف، حداقل تا دو سال آینده حل خواهد شد.</p>
    </article>
  </body>
</html>