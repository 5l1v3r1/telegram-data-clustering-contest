<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/04/razom-iz-politsiyeyu-myrnyh-zhyteliv-u-rajoni-rozvedennya-syl-poblyzu-zolotogo-4-ohoronyayut-bijtsi-natsgvardiyi/"/>
    <meta property="og:site_name" content="Рубрика"/>
    <meta property="article:published_time" content="2019-11-04T09:35:27+00:00"/>
    <meta property="og:title" content="Разом із поліцією мирних жителів у районі розведення сил поблизу Золотого-4 охороняють бійці Нацгвардії"/>
    <meta property="og:description" content="Для забезпечення правопорядку та спокою мирних жителів поблизу Золотого-4 Луганської області (ділянка №2), де триває дзеркальне розведення військ, бійці Національної гвардії України разом зі співробітниками Нацполіції зі складу об’єднаних сил несуть службу в посиленому режимі. Зазначають у прес-центрі штабу ООС на сторінці в Facebook у понеділок. “Кілька спільних піших нарядів гвардійців та поліцейських патрулюють вулиці […]"/>
  </head>
  <body>
    <article>
      <h1>Разом із поліцією мирних жителів у районі розведення сил поблизу Золотого-4 охороняють бійці Нацгвардії</h1>
      <address><time datetime="2019-11-04T09:35:27+00:00">04 Nov 2019, 09:35</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/07/1011906435-620x420-c-1.jpg"/>
      </figure>
      <p>
        <b>
          <b>Для забезпечення правопорядку та спокою мирних жителів поблизу Золотого-4 Луганської області (ділянка №2), де триває дзеркальне розведення військ, бійці Національної гвардії України разом зі співробітниками Нацполіції зі складу об’єднаних сил несуть службу в посиленому режимі.</b>
        </b>
      </p>
      <p>Зазначають у прес-центрі штабу <a href="https://www.facebook.com/pressjfo.news/">ООС</a> на сторінці в Facebook у понеділок.</p>
      <p>“Кілька спільних піших нарядів гвардійців та поліцейських патрулюють вулиці Золотого-4. Також у населеному пункті задіяні цілодобові мобільні блокпости, дії яких спрямовані на забезпечення правопорядку”.</p>
      <p>У прес-центрі ООС також додають, що місцеві жителі “з осторогою, щоб не зурочити, все ж констатують відсутність стрілянини”.</p>
      <p>Раніше:<a href="https://rubryka.com/2019/11/04/stskk-zayava-bojovykiv-pro-rozvedennya-syl-u-petrivskomu-tse-chergova-provokatsiya/"> Заява бойовиків про розведення сил у Петрівському – це чергова провокація.</a></p>
    </article>
  </body>
</html>