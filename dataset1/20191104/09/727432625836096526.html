<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinside.no/okonomi/de-ligger-for-tett/71779708"/>
    <meta property="og:site_name" content="Dinside"/>
    <meta property="article:published_time" content="2019-11-04T09:13:08+00:00"/>
    <meta property="og:title" content="- De ligger for tett"/>
    <meta property="og:description" content="Forbrukerrådet vil gjøre plass til flere supermarkeder og rette opp i maktdominansen i markedet."/>
  </head>
  <body>
    <article>
      <h1>- De ligger for tett</h1>
      <h2>Forbrukerrådet vil gjøre plass til flere supermarkeder og rette opp i maktdominansen i markedet.</h2>
      <address><time datetime="2019-11-04T09:13:08+00:00">04 Nov 2019, 09:13</time> by <a rel="author">NTB NTB</a></address>
      <p>– Vi er bekymret for den store butikktettheten i de store byene, sier Forbrukerrådet-direktør Inger Lise Blyverket til <a href="https://www.e-pages.dk/dn/4126/1/">Dagens Næringsliv</a>.</p>
      <p>Blyverket viser til at Oslo har tre ganger så mange dagligvarebutikker som Stockholm. Hun mener det er grenser for hvor mange butikker innen gangavstand folk trenger.</p>
      <related>
        <a href="https://www.dinside.no/okonomi/pristest-enormt-mye-a-spare/71772978"/>
      </related>
      <h3>Vil ha større spredning</h3>
      <p>I Danmark blir de konkurransemessige gevinstene vektlagt før det blir etablert nye handelsområder. Forbrukerrådet ønsker seg lignende verktøy for regulering. For noen aktører i Norge har hegemoni i bestemte områder, mener Blyverket.</p>
      <p>– En ny regulering kan gjøre det mulig å begrense dominansen og si at her blir det ikke akseptert en ny butikk fra Norgesgruppen, sier hun.</p>
      <h3>Konkurransehensyn</h3>
      <p>Mandag møtes aktørene i dagligvarebransjen, myndigheter og interesseorganisasjoner til innspillsmøte hos næringsminister Torbjørn Røe Isaksen (H).</p>
      <p>Forbrukerrådet vil da komme med forslag om at planmyndighetene også skal se på konkurransemessige hensyn når det lages planer for nye handelsområder.</p>
      <related>
        <a href="https://www.dinside.no/fritid/smart-nar-du-handler/67424346"/>
      </related>
    </article>
  </body>
</html>