<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/overwatch-2-leak-demoralizzato/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T09:55:00+00:00"/>
    <meta property="og:title" content="Overwatch 2: Jeff Kaplan “i leak ci hanno demoralizzato”"/>
    <meta property="og:description" content="In una recente intervista Jeff Kaplan ha parlato dello stato del team di sviluppo durante l'uscita dei leak su Overwatch 2 prima della BlizzCon 2019."/>
  </head>
  <body>
    <article>
      <h1>Overwatch 2: Jeff Kaplan “i leak ci hanno demoralizzato”</h1>
      <address><time datetime="2019-11-04T09:55:00+00:00">04 Nov 2019, 09:55</time> by <a rel="author">Gianluca Saitto</a></address>
      <p>Mentre annunciava ufficialmente <b>Overwatch 2</b>, il direttore del gioco Jeff Kaplan ha ironizzato riguardo alle voci di corridoio che sono emerse nei giorni precedenti della cerimonia d’apertura della BlizzCon 2019. All’interno di un’intervista rilasciata a Kotaku Australia, Kaplan è entrato nei dettagli di quanto fossero stati <b>demoralizzanti i leak per coloro che stavamo lavorando al gioco</b>.</p>
      <p>Kaplan ha descritto la situazione come se fosse stata rovinata una festa a sorpresa a qualcuno. Il direttore di Overatch ha inoltre spiegato che molti membri del team erano <b>relativamente nuovi anche in Blizzard</b> e che non avevano vissuto l’esperienza simile a quella capitata con The Burning Crusade, l’espansione di World of Warcraft trapelata una settimana prima dell’annuncio ufficiale.</p>
      <figure>
        <img src="https://www.tomshw.it/images/images/2019/11/overwatch-2-60147.768x432.jpg"/>
      </figure>
      <p>Leggi anche: <a href="https://www.tomshw.it/videogioco/cyberounk-2077-keanu-reeves-maggiore-presenza/">Cyberpunk 2077: Keanu Reeves avrà una maggiore presenza nel gioco</a></p>
      <p>Kaplan ha poi rivelato tutto lo<b> sconforto dei suoi sviluppatori alla vista dei leak</b> e delle immagini di Overwatch 2 trapelate in rete prima della BlizzCon 2019:<i> “I nostri artisti si preoccupano così tanto della bellezza dei propri lavori, ma poi ammiriamo questi leak orrendi e siamo costretti ad assistere alla reazione incredula della community. Sono solo degli orribili scatti offscreen fatti da qualcuno, per questo la cosa può essere un po’ demoralizzante”.</i></p>
      <p>Il più grande fastidio per lo studio su sviluppo, secondo Kaplan e il direttore tecnico di Overwatch 2 John Lafleur, è che il gioco così facendo diventa di dominio pubblico <b>con una grave mancanza di contesto</b>. Ciò è stato particolarmente problematico quando i fan di Overwatch hanno iniziato a sollevare preoccupazioni sul come e se si sarebbe potuto portare avanti la loro progressione, o se Overwatch 2 avrebbe diviso i videogiocatori.</p>
      <p>Entrambe le cose sono state smentite dall’annuncio, dato che Overwatch 2 condividerà i progressi dei giocatori fatti nel gioco precedente, e nelle modalità PvP entrambi i titoli permetteranno di far giocare insieme sia i giocatori in possesso del sequel che quelli rimasti sul gioco precedente. <b>Cosa pensate delle parole di Jeff Kaplan riguardo i leak?</b> Diteci la vostra nella sezione dedicata ai commenti.</p>
      <blockquote>Nell’attesa del seguito, vi ricordiamo che Overwatch è disponibile nella sua versione GOTY, acquistalo su Amazon a <a href="https://toms.it/ZdUrP">questo indirizzo</a>.</blockquote>
    </article>
  </body>
</html>