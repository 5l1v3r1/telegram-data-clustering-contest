<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/alonizoyn-oi-toyrkoi-stin-an-mesogeio-total-kai-eni-kanoyn-piso-meta-toys-tsampoykades-toy-erntogan-sto-oikopedo-7/"/>
    <meta property="og:site_name" content="europost.gr"/>
    <meta property="article:published_time" content="2019-11-04T09:00:24+00:00"/>
    <meta property="og:title" content="Αλωνίζουν οι Τουρκοι στην Αν. Μεσόγειο! TOTAL και ENI κάνουν πίσω μετά τους «τσαμπουκάδες» του Ερντογάν στο οικόπεδο 7!"/>
    <meta property="og:description" content="Ο τσαμπουκάς των Τούρκων στο οικοπέδο «7» της Κυπριακής ΑΟΖ φαίνεται ότι φέρνει αποτελέσματα, καθώς σύμφωνα με πληροφορίες η γαλλοϊταλική κοινοπραξία TOTAL- ENI φέρεται να μετακινείται σε άλλο εκτός τουρκικής ακτίνας δράσης σημείο του οικοπέδου. Σύμφωνα"/>
  </head>
  <body>
    <article>
      <h1>Αλωνίζουν οι Τουρκοι στην Αν. Μεσόγειο! TOTAL και ENI κάνουν πίσω μετά τους «τσαμπουκάδες» του Ερντογάν στο οικόπεδο 7!</h1>
      <address>
        <time datetime="2019-11-04T09:00:24+00:00">04 Nov 2019, 09:00</time>
      </address>
      <p>Ο τσαμπουκάς των Τούρκων στο οικοπέδο «7» της Κυπριακής ΑΟΖ φαίνεται ότι φέρνει αποτελέσματα, καθώς σύμφωνα με πληροφορίες η γαλλοϊταλική κοινοπραξία TOTAL- ENI φέρεται να μετακινείται σε άλλο εκτός τουρκικής ακτίνας δράσης σημείο του οικοπέδου.</p>
      <p>Σύμφωνα με τις ίδιες πληροφορίες, η αρνητική αυτή εξέλιξη για τα συμφέροντα της Κύπρου, αν και επισήμως αποδίδεται σε λόγους που έχουν να κάνουν με συμβατικές υποχρεώσεις, σαφέστατα σχετίζεται και με τα ζητήματα ασφάλειας που προκαλεί η έντονη τουρκική στρατιωτική παρουσία στη περιοχή.</p>
      <p>Δύο μήνες πριν από την επανέναρξη των γεωτρητικών δραστηριοτήτων εντός της Κυπριακής ΑΟΖ, οι ανησυχίες που είχε εκφράσει ο CEO της ιταλικής ENI Κλάουντιο Ντεσκάλτσι, (ο ποίος είχε δξλώσει ότι “αν κάποιος εμφανίζεται με πολεμικά πλοία, δεν κάνω γεωτρήσεις”), για το κλίμα έντασης που έχει προκαλέσει η Τουρκία στο τεμάχιο 7, φαίνεται να επιδρούν στους αρχικούς προγραμματισμούς.</p>
      <p>Την ανησυχία αυτή φαίνεται να συμμερίζεται και η γαλλική TOTAL.</p>
      <p>Την ίδια ώρα, ενημερωμένες πηγές υποστηρίζουν πως μια τέτοια εξέλιξη δεν συνιστά υποχώρηση της κοινοπραξίας, αλλά μια κίνηση τακτικής.</p>
      <p>Οι δύο εταιρείες προσανατολίζονται τώρα, σύμφωνα με πληροφορίες, να κάνουν αρχή από γειτονικά τεμάχια.</p>
      <p>ΠΗΓΗ: kathimerini.com.cy</p>
      <h3>Σχετικά</h3>
    </article>
  </body>
</html>