<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10620--podvadel-jsem-abych-porazil-federera-priznava-medvedev"/>
    <meta property="og:site_name" content="Tenisový svět"/>
    <meta property="article:published_time" content="2019-11-04T09:40:00+00:00"/>
    <meta property="og:title" content="Podváděl jsem, abych porazil Federera, přiznává Medveděv"/>
    <meta property="og:description" content="Portál The Tennis Podcast si před pár dny vzpomněl na bývalou světovou čtyřku Andreje Medveděva a požádal ho o rozhovor, ve kterém padla řeč i na největší úspěchy Ukrajince, mezi které bezesporu patří i výhra nad Rogerem Federerem."/>
  </head>
  <body>
    <article>
      <h1>Podváděl jsem, abych porazil Federera, přiznává Medveděv</h1>
      <address>
        <time datetime="2019-11-04T09:40:00+00:00">04 Nov 2019, 09:40</time>
      </address>
      <p>
        <b>Portál The Tennis Podcast si před pár dny vzpomněl na bývalou světovou čtyřku Andreje Medveděva a požádal ho o rozhovor, ve kterém padla řeč i na největší úspěchy Ukrajince, mezi které bezesporu patří i výhra nad Rogerem Federerem.</b>
      </p>
      <p>Psal se rok 2000 a tehdy třiadvacetiletý Andrej Medveděv měl namířeno do Říma na turnaj s dotací tří milionů amerických dolarů. Jednoduchý úkol ho nečekal, hned v prvním kole narazil na mladičkého Rogera Federera, pro kterého to byla první sezona v kariéře, kdy si zahrál finále na okruhu ATP. </p>
      <p>Ukrajinský tenista Federera zdolal ve třech setech 3:6, 6:3 a 7:5. „Měl ten zápas vyhrát," nechává se po letech slyšet Medveděv v rozhovoru pro The Tennis Podcast.</p>
      <p>„Pořád jsem se hádal s rozhodčím, což ho asi rozhodilo. Byl to podvod, ale v rámci pravidel," vysvětluje dnes pětačtyřicetiletý Ukrajinec. „Dostal jsem i napomenutí," dodává. </p>
      <p>„Měl jsem štěstí. Ten kluk byl totálně nečitelný, nikdy jste nevěděli, kam míček pošle," uvedl Ukrajinec s tím, že slova chvály sdělil i tehdejšímu trenérovi švýcarské vycházející hvězdy Peteru Lundgrenovi. </p>
      <p>Jak své počínání hodnotí bývalá světová čtyřka zpětně? „Pravidla takovéto chování umozňují, nicméně nikomu to nedoporučuji," uzavírá Medveděv toto téma.  </p>
      <p>Ani vítězství nad Federerem Medveděvovi k uhrání dobrého výsledku na turnaji nepomohlo, Ukrajinec byl zastaven ve třetím kole Margusem Normanem. </p>
      <p>Profesionální kariéra bývalé světové čtyřky byla sice krátka, ale velmi úspěšná. Během deseti let na okruhu ATP dosáhl na 11 titulů včetně čtyř z turnajů Masters. V roce 1999 se probojoval do finále French Open, kde v pěti setech podlehl Andre Agassimu.</p>
      <footer>Michal Hladký, foto: Twitter: TennisBest</footer>
    </article>
  </body>
</html>