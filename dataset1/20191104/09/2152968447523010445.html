<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/04/sadist-mychi-malko-kuche-shte-se-sezirat-li-organite.428469"/>
    <meta property="og:site_name" content="Dnes.bg"/>
    <meta property="article:published_time" content="2019-11-04T09:43:00+00:00"/>
    <meta property="og:title" content="Садист мъчи малко куче, ще се сезират ли органите?"/>
    <meta property="og:description" content="Angel Yliqanovf си пусна и видео от &quot;забавлението&quot; | Dnes.bg"/>
  </head>
  <body>
    <article>
      <h1>Садист мъчи малко куче, ще се сезират ли органите?</h1>
      <h2>Angel Yliqanovf си пусна и видео от "забавлението"</h2>
      <address><time datetime="2019-11-04T09:43:00+00:00">04 Nov 2019, 09:43</time> by <a rel="author" href="https://www.dnes.bg/author/217" target="_blank">Александър Попов</a></address>
      <p>Ром, който се представя като Angel Yliqanovf във Facebook, пусна отвратителен клип, в който се забавлява като мъчи малко куче.</p>
      <p>Срещу садиста тръгна и подписка в социалната мрежа, като вече са запазени клипът, представени са и снимки на "героя"</p>
      <p>"Подобен садизъм не се вижда всеки ден! Ясно се усеща насладата и удоволствието което изрода изпитва от това, чисто и просто да МЪЧИ едно беззащитно пале. Това е просто отвратително! И имаме абсолютно красноречиво доказателство - видеото което той "геройски" е заснел с помощта на негов приятел съучастник (кой е той?)! И ако и това не бъде наказано с ефективна присъда, правителството може би е време или да си подаде оставката или да се вземе в ръце! Не може българското общество да толерира съществуването на подобни садисти и техните отвратителни прояви на абсолютна изродщина! Това надхвърля всякаква граница на обществена търпимост за отношение към животно! Призоваваме властите да подведат този индивид под наказателна отговорност, с цялата строгост на закона, ако има такава. Настояваме за ЕФЕКТИВНА ПРИСЪДА и за голяма парична санкция, която да му "държи влага" до живот и която да е назидателен пример за други подобни изверги, какво ще им се случи ако вършат родобни очевидно напълно УМИШЛЕНИ престъпления над живи чувстващи същества! ОЧАКВАМЕ действия от полицията и прокуратурата. Призоваваме да няма никакво снисхождение към това престъпление и да му се наложи максимална присъда! Освен самото престъпление, този е качил видеото си в най-публичната възможна мрежа, където могат да го гледат буквално милиони хора, сред които и ДЕЦА. Това само по себе си е много сериозно престъпление! Ако всички започнем да си позволяваме да качваме подобни видеа, представете са в какво ще се превърне facebook? И на какво ще се учат децата ни. И това всичкото го върши семеен човек с дете, представете си.</p>
      <p>Властите ще установят всичко много лесно. Видеото което качваме им е напълно достатъчно, за да го призоват за разпит и следствие! Вярваме, че стига и за обвинения и присъда.</p>
      <p>Това което върши този и начинът, по който го върши е изключително опасно за потърпевшото животинче. Опасно е за кучетата по принцип. Може да причини обръщане на стомаха, което е много опасно състояние! Смъртоностно е, а и дори да успеят лекарите да го спасят, след това проблемът става хроничен! И ако това се случи, надали "героят" от видеото ще си направи труда да откара кученцето в клиника след тази гавра, че и пари да плаща? Много малко вероятно...", пише в петицията.</p>
      <p>Предупреждаваме, че <a href="https://www.facebook.com/STOP.na.Nasilieto.nad.Jivotni/videos/547317656052619/?v=547317656052619"><b>видеото е отвратително и не е за хора със слаба психика</b></a><b>!</b></p>
    </article>
  </body>
</html>