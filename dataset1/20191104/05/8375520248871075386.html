<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/incidents/u-dnipri-svyashchennik-z-georgijivskoyu-strichkoyu-namagavsya-vtekti-vid-policiji-foto-637435.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T05:09:02+00:00"/>
    <meta property="og:title" content="У Дніпрі священник з георгіївською стрічкою намагався втекти від поліції (фото)"/>
    <meta property="og:description" content="Служитель Московської церкви ієромонах Олексій носив георгіївську стрічку відкрито, попри офіційну заборону"/>
  </head>
  <body>
    <article>
      <h1>У Дніпрі священник з георгіївською стрічкою намагався втекти від поліції (фото)</h1>
      <address>
        <time datetime="2019-11-04T05:09:02+00:00">04 Nov 2019, 05:09</time>
      </address>
      <h4>Служитель Московської церкви ієромонах Олексій носив георгіївську стрічку відкрито, попри офіційну заборону</h4>
      <p>В місті Дніпро співробітники Національної поліції затримали священника, який носив георгіївську стрічку</p>
      <p>Як повідомляє <a href="http://religionpravda.com.ua/2019/11/03/%d0%a3-%d0%94%d0%bd%d1%96%d0%bf%d1%80%d1%96-%d1%81%d0%b2%d1%8f%d1%89%d0%b5%d0%bd%d0%bd%d0%b8%d0%ba-%d0%b7-%d0%b3%d0%b5%d0%be%d1%80%d0%b3%d1%96%d1%97%d0%b2%d1%81%d1%8c%d0%ba%d0%be%d1%8e-%d1%81%d1%82/">«Релігійна правда»</a>, служитель Дніпропетровської єпархії Московської церкви в України ієромонах Олексій носив її відкрито, попри офіційну заборону.</p>
      <p>Про цей випадок правоохоронцям заявив дніпрянин Дмитро Рак.</p>
      <p>«Зустрів цього чоловіка біля театру Опери та балету, спитав нащо він начепив це, у відповідь почув, що «він православний і в нього дєди воєвалі»… Попросив зняти його, пояснив, що це заборонена символіка і карається законом, але йому було все рівно. Запропонував дочекатися поліції, але той почав тікати. Бігав я за ним 40 хв і на другий виклик через 40 хв приїхав наряд поліції. Людина почала якось неадекватно поводитись. Стояв як під чимось (бо «хворий»), рюкзак (з георгіївською стрічкою - ред.) відклав на землю ніби не його. Він не місцевий виявилось і без документів, викликали СОГ (слідчо-оперативну групу - ред.), а потім, поки писав пояснення, він почав кудись йти від поліцейських…ну, і опинився в кайданках, поїхав у відділок», - зазначив Рак.</p>
      <figure>
        <img src="https://glavcom.ua/img/forall/users/79/7943/43_06.jpg"/>
      </figure>
      <p>За даними видання «<a href="https://glavnoe.dp.ua/">Днепр.Главное</a>», затриманий священнослужитель 2006-го року виїхав на постійне місце проживання до Росії, оскільки тут у нього «виникли проблеми з алкоголем і він був змушений перевестися якомога подалі від можливого скандалу».</p>
      <p>У серпні 2019 ієромонах повернувся у сімейних справах до Дніпра і навіть отримав нове призначення в Свято-Покровському храмі Дніпропетровської єпархії УПЦ МП в селі Кулебівка.</p>
      <p>За носіння забороненої символіки на порушника було складено протокол про адміністративну відповідальність та накладено штраф в розмірі 50 неоподатковуваних мінімумів доходів громадян.</p>
      <p>Нагадаємо, 30 вересня у пункт пропуску поромного сполучення «Цекинівка-Сорока» не пропустили 41-річний громадянин Молдови. <a href="https://glavcom.ua/vinnytsia/news/cherez-georgijivsku-strichku-inozemcyu-zaboronili-vjizd-do-ukrajini-629129.html">Чоловік прикрасив власне авто георгіївською стрічкою</a>, яка є забороненною в Україні.</p>
      <related>
        <a href="https://glavcom.ua/vinnytsia/news/cherez-georgijivsku-strichku-inozemcyu-zaboronili-vjizd-do-ukrajini-629129.html"/>
        <a href="https://glavcom.ua/country/criminal/na-punkti-propusku-kalanchak-zatrimali-cholovika-z-koloradskoyu-strichkoyu-600781.html"/>
        <a href="https://glavcom.ua/news/moldovanin-hotiv-vjihati-v-ukrajinu-na-avto-z-georgijivskoyu-strichkoyu-595477.html"/>
      </related>
    </article>
  </body>
</html>