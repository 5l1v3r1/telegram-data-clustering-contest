<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hmetro.com.my/utama/2019/11/513691/karya-segar-sentuhan-alif"/>
    <meta property="og:site_name" content="HM Online"/>
    <meta property="article:published_time" content="2019-11-04T05:20:21+00:00"/>
    <meta property="og:title" content="Karya segar sentuhan Alif"/>
    <meta property="og:description" content="LAGU baharu berentak R&amp;B hip hop berjudul Berserah kini dilancarkan di YouTube sejak 1 November lalu."/>
  </head>
  <body>
    <article>
      <h1>Karya segar sentuhan Alif</h1>
      <address><time datetime="2019-11-04T05:20:21+00:00">04 Nov 2019, 05:20</time> by <a rel="author">Oleh Syafil Syazwan Jefri</a></address>
      <p>LAGU baharu berentak R&amp;B hip hop berjudul Berserah kini dilancarkan di YouTube sejak 1 November lalu.</p>
      <p>Karya dendangan Zizan Razak sebagai rapper ini menampilkan Ismail Izzani penyanyi untuk bahagian korus.</p>
      <p>Dihasilkan oleh Alif selaku komposer, Berserah tak banyak beza dengan lagu ciptaannya yang lain terutama dari segi melodi.</p>
      <p>Namun, Alif bijak dalam menggarap identiti muziknya, sekali gus menjadikan lagu ini sebagai karya yang segar dan enak didengar.</p>
      <p>Bahagian nyanyian Ismail tidak banyak yang boleh diperkatakan memandangkan dia sendiri memiliki kemampuan nyanyian boleh dipuji.</p>
      <p>Lantunan bait rap daripada Zizan juga tidak asing buat pengikut setia pelakon, pelawak dan pengacara ini yang kerap juga muncul dengan single baharu dalam genre sama.</p>
      <p>Dari segi jalan cerita, Berserah mengisahkan karakter manusia yang melakukan kesilapan berkali-kali dan tidak lagi mendapat peluang membetulkan kesilapannya.</p>
      <figure>
        <img src="https://assets.hmetro.com.my/images/articles/04hmzizangismail_1572816010.jpg"/>
        <figcaption>ISMAIL IZZANI</figcaption>
      </figure>
      <p>Namun, dia menyerahkan segalanya kepada ketentuan takdir dan percaya setiap yang berlaku adalah perancangan daripada Tuhan.</p>
      <p>Satu perkara yang menarik adalah video muzik Berserah yang sangat cantik, menjadikan Austria sebagai lokasi penggambaran untuk bahagian rap Zizan.</p>
      <p>Setakat ini, video muzik Berserah sudah ditonton lebih 164,000 tontonan di YouTube.</p>
      <p><b>Lagu: </b>Berserah</p>
      <p><b>Penyanyi: </b>Zizan Razak feat Ismail Izzani</p>
      <p><b>Komposer:</b> Alif</p>
      <p><b>Lirik: </b>Ariz</p>
      <p><b>Terbitan &amp; edaran: </b>Rocketfuel Entertainment</p>
      <related>
        <h4>Berita Berkaitan</h4>
        <a href="https://www.hmetro.com.my/rap/2019/10/506747/kejar-cinta-penunggang-ojek"/>
        <a href="https://www.hmetro.com.my/utama/2019/02/424008/cakap-melayu-lima-tahun-lalu"/>
        <a href="https://www.hmetro.com.my/utama/2019/03/436419/jalan-terbaik-kukuh-kerjaya"/>
        <a href="https://www.hmetro.com.my/rap/2019/04/445474/sound-baru-untuk-peminat"/>
        <a href="https://www.hmetro.com.my/rap/2019/07/481330/ismail-izzani-jatuh-tangga-tangan-cedera"/>
        <a href="https://www.hmetro.com.my/rap/2019/09/494995/bukan-main-teruja-lagi"/>
        <a href="https://www.hmetro.com.my/ekspresi/2019/04/446970/hidup-beriring-alunan-indah"/>
        <a href="https://www.hmetro.com.my/utama/2019/10/508748/panas-tanda-de-fam-matang"/>
      </related>
    </article>
  </body>
</html>