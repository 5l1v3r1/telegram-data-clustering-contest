<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/739911"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T05:50:00+00:00"/>
    <meta property="og:title" content="จับตา&quot;อนาคตใหม่&quot;แห่ติด#อยู่ไม่เป็น ลั่น16พ.ย.นี้รู้กัน!"/>
    <meta property="og:description" content="'ธนาธร' นำทีมลูกพรรคอนาคตใหม่ ร่วมมือกันติดแฮชแท็ก'#อยู่ไม่เป็น' ลั่น 16 พ.ย. รู้กัน! ทำชาวเน็ตแห่แชร์สุดลุ้น คาดเอี่ยวตัดสินคุณสมบัติ ส.ส.หัวหน้าพรรค"/>
  </head>
  <body>
    <article>
      <h1>จับตา"อนาคตใหม่"แห่ติด#อยู่ไม่เป็น ลั่น16พ.ย.นี้รู้กัน!</h1>
      <address>
        <time datetime="2019-11-04T05:50:00+00:00">04 Nov 2019, 05:50</time>
      </address>
      <p>
        <b>"ธนาธร" นำทีมลูกพรรคอนาคตใหม่ ร่วมมือกันติดแฮชแท็ก"#อยู่ไม่เป็น" ลั่น 16 พ.ย. รู้กัน! ทำชาวเน็ตแห่แชร์สุดลุ้น คาดเอี่ยวตัดสินคุณสมบัติ ส.ส.หัวหน้าพรรค</b>
      </p>
      <p>กลายเป็นประเด็นร้อนทางการเมืองหลังจากที่แฟนเพจเฟซบุ๊กของ "พรรคอนาคตใหม่" ไได้โพสต์ข้อความระบุ <i><b>"16 พฤศจิกายน รอฟังรายละเอียดเพิ่มเติมในเร็ววันนี้ #อยู่ไม่เป็น" </b></i>พร้อมเผยภาพพื้นหลังสีดำ ที่มีข้อความสีขาวว่า<i> <b>"อยู่ไม่เป็น"</b></i> โดยหลังจากนั้น ทางด้าน นายธนาธร จึงรุ่งเรืองกิจ หัวหน้าพรรคอนาคตใหม่ก็ได้ทวิตภาพดังกล่าวเช่นกัน<br/><br/>ด้าน<b> "ช่อ-พรรณิการ์ วานิช"</b> โฆษกพรรคอนาคตใหม่ ก็ได้ติดแฮชแท็กอยู่ไม่เป็นพร้อมทวิตข้อความ<br/>"#อนาคตใหม่ ไม่ถนัดเอาตัวรอด ไม่เชี่ยวชาญหมากล้อมเก็บแต้มการเมือง เรารู้แต่ว่าเราสร้างพรรคเพื่อเปลี่ยนแปลงประเทศไทย ให้คนไทยเท่าเทียมกัน พาประเทศไทยเท่าทันโลก ยุติรัฐประหารซ้ำซาก ถ้าไม่ทำทั้งหมดนี้ก็ไม่จำเป็นต้องมีอนาคตใหม่ #อยู่ไม่เป็น 16 พ.ย.นี้เจอกันค่ะ" </p>
      <figure>
        <img src="https://www.dailynews.co.th/admin/upload/20191104/news_AubcNOUjoe130349_533.jpg?v=20191104139?v=5219"/>
      </figure>
      <p>นอกจากนี้ ขณะที่ นายสุรเชษฐ์ ประวีณวงศ์วุฒิ ส.ส.บัญชีรายชื่อ พรรคอนาคตใหม่ ได้โพสต์ข้อความผ่านเฟซบุ๊ก ระบุว่า<i><b> "#พรรคอนาคตใหม่ #อยู่ไม่เป็น เกิดคำถามขึ้นมากมายเกี่ยวกับพรรคอนาคตใหม่ โดนโจมตี โดนกลั่นแกล้ง มาโดยตลอด ... ถามใจคุณดูว่าจริงมั้ย?"</b></i> พรรคอนาคตใหม่ยังไม่เคยทำอะไรผิดเพราะไม่เคยเป็นรัฐบาล แต่สังคมส่วนมากก็ตั้งคำถาม โดยเชื่อไปในทิศทางว่า "โดนยุบแน่"... ลองถามใจคุณดูครับ ว่าสังคมนี้ยุติธรรมหรือมีอำนาจมืดซ่อนอยู่? <i><b>"พวกเราพรรคอนาคตใหม่แค่อยากมีส่วนร่วมกับการเปลี่ยนแปลงไปในทิศทางที่เราเชื่อว่าดีกับสังคมโดยรวม. แน่นอนครับ เราไม่ได้ถือปืนมาสั่งให้คุณเชื่อตามเรา แต่เราเล่นตามกติกาประชาธิปไตย เราแค่อยากให้ประชาชนมีความหวัง มีที่พึ่ง มีทางเลือก หรือว่าที่พวกเรากำลังโดนกระหน่ำอยู่ เพียงเพราะว่าพวกเรา "อยู่ไม่เป็น" ครับ? รอพบกับพวกเราพรรคอนาคตใหม่ 16 พฤศจิกายนนี้ แล้วท่านจะทราบว่าทำไมพวกเราจึงไม่ยอมอยู่เป็น #พรรคอนาคตใหม่คือความหวังของประชาชน" </b></i>รวมถึง ส.ส.ของพรรคหลายคน ได้พากันแชร์ต่อข้อความผ่านช่องทางโซเชียลของตนเอง จนเกิดเป็นกระแสติดแฮชแท็ก<i><b> "#อยู่ไม่เป็น" </b></i>ขึ้นในสังคมออนไลน์ โดยชาวเน็ตส่วนใหญ่ที่พบเห็นต่างก็พากันสงสัยว่าพรรคอนาคตใหม่กำลังจะอะไรกันแน่ ขณะที่บางคายคาดการณ์ว่า อาจจเกี่ยวเนื่องกับการตัดสินคุณสมบัติของหัวหน้าพรรค หรือการสั่งยุบพรรค วันที่ 16 พ.ย. นี้...</p>
      <figure>
        <img src="https://www.dailynews.co.th/admin/upload/20191104/news_GXrvDTdPrF130350_533.jpg?v=20191104139?v=2087"/>
      </figure>
      <p>ขอบคุณภาพและข้อมูลจาก @พรรคอนาคตใหม่ - Future Forward Party,@Thanathorn_FWP,@Pannika_FWP,@สุรเชษฐ์ ประวีณวงศ์วุฒิ - Surachet Pravinvongvuth</p>
      <figure>
        <img src="https://www.dailynews.co.th/admin/upload/20191104/news_svoklwIMMl130410_533.jpg?v=20191104139?v=7871"/>
      </figure>
      <p> </p>
    </article>
  </body>
</html>