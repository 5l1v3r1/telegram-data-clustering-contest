<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/expozice-v-novem-policke-muzeum-raf-z-80-procent-obmeni-20191104.html"/>
    <meta property="og:site_name" content="Deník.cz"/>
    <meta property="article:published_time" content="2019-11-04T05:12:00+00:00"/>
    <meta property="og:title" content="Expozice v novém. Polické muzeum RAF z 80 procent obmění"/>
    <meta property="og:description" content="Zámek v Polici na Třebíčsku nabídne příští návštěvnickou sezonu, která tam bývá od července do srpna, několik novinek, na kterých se už teď intenzivně pracuje."/>
  </head>
  <body>
    <article>
      <h1>Expozice v novém. Polické muzeum RAF z 80 procent obmění</h1>
      <address><time datetime="2019-11-04T05:12:00+00:00">04 Nov 2019, 05:12</time> by <a rel="author">Hana Jakubcová</a></address>
      <p>Především se značně obmění expozice muzea RAF. „Odešel jeden partner, Zdeněk Sadecký přemístil část expozice do Větrného Jeníkova, kam to má z Jihlavy blíž. Jednalo se o věci Czech Spitfire Clubu. Budou však plnohodnotně nahrazeny upomínkami na činnost parašutistů na našem území za druhé světové války,“ vysvětlil polický starosta Karel Janoušek. Zámek patří obci, na činnosti muzea se Poličtí podílejí s partnery.</p>
      <figure>
        <img src="https://g.denik.cz/9/59/halloween-cerveny-hradek-20191103-13_denik-150-3x2.jpg"/>
      </figure>
      <aside>
        <a href="https://www.denik.cz/regiony/foto-barokni-perla-zamek-cerveny-hradek-se-premenil-v-kulisy-hororu-20191103.html">FOTO: Barokní perla? Zámek Červený Hrádek se přeměnil v kulisy hororu Přečíst článek ›</a>
      </aside>
      <p>Historický objekt už řadu let prochází postupnou rekonstrukcí. "Nyní jsme započali s opravou komínů, žlabů, střešní krytiny na straně z nádvoří, dělaly se úpravy v zámeckém parku, do konce listopadu se ještě budou sázet stromy," přiblížil Janoušek.</p>
      <p>Za letošní sezonu sem zavítalo přes 3,5 tisíce návštěvníků. Jednak se podívali do expozice muzea RAF, dále měli možnost jít na prohlídku zámecké trasy, do expozice historických motorek a na vyhlídku ze zdejší hranolovité věže.</p>
      <figure>
        <img src="https://g.denik.cz/50/5c/mokra-horakov-bunkr-verejny-zabavni-areal-otevreni-prohlidka-byvala-raketova-zakladna-05_denik-150-3x2.jpg"/>
      </figure>
      <aside>
        <a href="https://www.denik.cz/regiony/lide-si-prohledli-byvalou-raketovou-zakladnu-vznikne-tam-zabavni-areal-20191102.html">Lidé si prohlédli bývalou raketovou základnu. Vznikne v ní zábavní areál Přečíst článek ›</a>
      </aside>
    </article>
  </body>
</html>