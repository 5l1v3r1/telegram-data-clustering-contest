<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/d648d4b659f9291d/a-urmat-un-picior-sau-un-pumn-in-spate-dorin-chirtoaca-spune-ca-a-fost-lovit-de-octavian-tacu-dupa-o-emisiune-tv.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-04T05:53:00+00:00"/>
    <meta property="og:title" content="„A urmat un picior sau un pumn în spate”; Dorin Chirtoacă spune că a fost lovit de Octavian Țâcu după o emisiune TV"/>
    <meta property="og:description" content="Fostul primar al capitalei, Dorin Chirtoacă, lider PL, susține că a fost lovit de deputatul Octavian Țâcu. S-ar fi întâmplat aseară, după o emisiune la care au participat cei doi."/>
  </head>
  <body>
    <article>
      <h1>„A urmat un picior sau un pumn în spate”; Dorin Chirtoacă spune că a fost lovit de Octavian Țâcu după o emisiune TV</h1>
      <address><time datetime="2019-11-04T05:53:00+00:00">04 Nov 2019, 05:53</time> by <a rel="author">Jurnal.md</a></address>
      <p>
        <b>Fostul primar al capitalei, Dorin Chirtoacă, lider PL, susține că a fost lovit de deputatul Octavian Țâcu. S-ar fi întâmplat aseară, după o emisiune la care au participat cei doi.</b>
      </p>
      <p>Potrivit lui Dorin Chirtoacă, după emisiune el s-a apropiat să dea mâna cu ceilalți invitați și cu moderatorul, după care a urmat un schimb de insulte între el și Țâcu, iar când s-a întors să plece, a simțit o lovitură în spate.</p>
      <p>„Când l-am salutat pe O. Țicu, deși am dat mâna unul cu altul, am văzut că el a întors capul, demonstrativ, în alta parte, moment în care i-am spus: „<i>Mai uită-te în ochii celui cu care dai mâna, domnule Țâcu!</i>”. Replica dumnealui a fost: <i>„Mergi acolo înainte, bulica”</i> (de fapt cuvântul era cu litera “p”). I-am replicat: „<i>Ești o jigodie”</i>, și m-am indreptat spre ieșire. A urmat un picior sau un pumn în spate. Nu am văzut cu ce anume a lovit, pentru că eram întors cu spatele și mergeam în drumul meu”, spune Dorin Chirtoacă.</p>
      <p>Chiar și în aceste condiții, PUN și Octiavian Țâcu vor primi o invitație pentru „participarea la discuții și negocieri pentru consolidarea curentului unionist”, afirmă Chirtoacă.</p>
      <p>„Deși cu toții puteți trage niște concluzii, legat de cei care după ce pierd alegeri, pierd dezbateri la emisiuni, sar la bataie și lovesc în spate. Așa a făcut și Ivan Ceban, încă în 2015”, a mai adăugat Dorin Chirtoacă, pe <a href="https://www.facebook.com/106244906075994/photos/a.761587153875096/2822383497795441/?type=3&amp;theater">pagina sa de facebook</a>.</p>
      <figure>
        <img src="http://static.cdn.jurnaltv.md/superdesk/2019110408118/307913ac528c669e5fbec96d93b57402edfdebca8aeca29c2143bd660f92bba2.png"/>
        <figcaption>chritoacă</figcaption>
      </figure>
    </article>
  </body>
</html>