<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191104-putin-gotovyj-do-normandskogo-samitu-yakshho-tse-terminovo-neobhidno-pyeskov/"/>
    <meta property="og:site_name" content="ФАКТИ"/>
    <meta property="article:published_time" content="2019-11-04T05:59:51+00:00"/>
    <meta property="og:title" content="Путін готовий до нормандського саміту, якщо це терміново необхідно – Пєсков"/>
    <meta property="og:description" content="У разі термінової необхідності президент РФ Володимир Путін готовий прибути на зустріч нормандської четвірки."/>
  </head>
  <body>
    <article>
      <h1>Путін готовий до нормандського саміту, якщо це терміново необхідно – Пєсков</h1>
      <address>
        <time datetime="2019-11-04T05:59:51+00:00">04 Nov 2019, 05:59</time>
      </address>
      <p>У разі термінової необхідності президент РФ Володимир Путін готовий прибути на зустріч нормандської четвірки.</p>
      <p>Прес-секретар президента РФ Дмитро Пєсков заявив, що Володимир Путін зацікавлений у проведенні зустрічі у нормандському форматі і готовий до неї.</p>
      <p>За його словами, президент Росії чекає, коли для цього виникнуть необхідні умови.</p>
      <p>
        <b>Читайте: </b>
        <a href="https://fakty.com.ua/ua/ukraine/20191031-zelenskyj-i-merkel-obgovoryly-zustrich-normandskoyi-chetvirky/">Зеленський і Меркель обговорили зустріч нормандської четвірки</a>
      </p>
      <blockquote>– Він чекає результатів підготовки та коли умови безпосередньо приведуть нас до термінової необхідності зустрічі лідерів нормандського формату, – сказав Пєсков.</blockquote>
      <p>До слова, міністр закордонних справ Вадим Пристайко сподівається, що <a href="https://fakty.com.ua/ua/ukraine/20191029-normandska-chetvirka-mozhe-zustritysya-v-lystopadi-prystajko/">зустріч лідерів країн нормандської четвірки</a> відбудеться у листопаді.</p>
    </article>
  </body>
</html>