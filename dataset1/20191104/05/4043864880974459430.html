<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/4/7230890/"/>
    <meta property="og:site_name" content="Українська правда"/>
    <meta property="article:published_time" content="2019-11-04T05:08:27+00:00"/>
    <meta property="og:title" content="ООС: найманці Російської Федерації 14 разів обстріляли позиції українських підрозділів"/>
    <meta property="og:description" content="3 листопада, збройні формування Російської Федерації та її найманці 14 разів порушили режим припинення вогню. "/>
  </head>
  <body>
    <article>
      <h1>ООС: найманці Російської Федерації 14 разів обстріляли позиції українських підрозділів</h1>
      <address>
        <time datetime="2019-11-04T05:08:27+00:00">04 Nov 2019, 05:08</time>
      </address>
      <p>3 листопада, збройні формування Російської Федерації та її найманці 14 разів порушили режим припинення вогню. </p>
      <p>
        <b>Джерело: </b>
        <a href="https://www.facebook.com/pressjfo.news/">штаб</a>
        <b> </b>
      </p>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, а також гранатометів різних систем, великокаліберних кулеметів та іншої стрілецької зброї.</p>
      <p>В районі відповідальності оперативно-тактичного угруповання "СХІД" російські окупаційні війська здійснили 4 обстріли</p>
      <p>В районі відповідальності оперативно-тактичного угруповання "ПІВНІЧ" зафіксовано 10 ворожих обстрілів.</p>
      <p>"Вчора, 3 листопада, поранень внаслідок обстрілів зазнав один військовослужбовець Об'єднаних сил", - повідомили військові.</p>
      <p>З початку цієї доби збройні формування Російської Федерації та її найманці з гранатометів, великокаліберних кулеметів та мінометів калібру 82 мм обстріляли наші позиції неподалік Новолуганського. Втрат серед особового складу Об'єднаних сил не зафіксовано.</p>
      <related>
        <a href="https://www.pravda.com.ua/news/2019/11/3/7230869/"/>
        <a href="https://www.pravda.com.ua/news/2019/11/3/7230842/"/>
        <a href="https://www.pravda.com.ua/news/2019/11/2/7230827/"/>
      </related>
    </article>
  </body>
</html>