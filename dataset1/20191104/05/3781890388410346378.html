<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/739896"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T05:32:00+00:00"/>
    <meta property="og:title" content="'ผมใช้แค่องคชาตแตะๆเอง' หื่นอ้างเป็นตร.-ปัดขืนใจสาว"/>
    <meta property="og:description" content="จับได้คาบ้านหนุ่มหื่นอ้างเป็นตำรวจ ลากสาว 16 ขืนใจโกดังร้าง ตร.สอบเครียดโบ้ยอ้างแค่ใช้องคชาตแตะๆอวัยวะเพศเหยื่อเท่านั้น ไม่ได้ข่มขืน แต่พบประวัติสุดโชกโชน"/>
  </head>
  <body>
    <article>
      <h1>'ผมใช้แค่องคชาตแตะๆเอง' หื่นอ้างเป็นตร.-ปัดขืนใจสาว</h1>
      <address>
        <time datetime="2019-11-04T05:32:00+00:00">04 Nov 2019, 05:32</time>
      </address>
      <p>
        <b>จับได้คาบ้านหนุ่มหื่นอ้างเป็นตำรวจ ลากสาว 16 ขืนใจโกดังร้าง ตร.สอบเครียดโบ้ยอ้างแค่ใช้องคชาตแตะๆอวัยวะเพศเหยื่อเท่านั้น ไม่ได้ข่มขืน แต่พบประวัติสุดโชกโชน</b>
      </p>
      <p>จากกรณีมีชายผมเกรียนที่อ้างเป็นตำรวจขอตรวจสอบใบอนุญาตขับขี่และขอตรวจค้นหายาเสพติดตามตัวของ สาวอายุ 16 ปี ลักษณะต้องการอนาจาร แล้วขู่บังคับไปข่มขืนในโกดังร้างแห่งหนึ่งใน อ.สตึก ก่อนจะมีเด็กหญิงอายุ 14 ปี อีกคน ที่ออกมาแฉว่าโดนชายผมเกรียนอ้างตำรวจคนนี้กระทำการในลักษณะดังกล่าวเช่นกัน<br/><br/>ความคืบหน้าเมื่อวันที่ 4 พ.ย. ผู้สื่อข่าวรายงานว่า ศาลจังหวัดบุรีรัมย์อนุมัติออกหมายจับนายสฐาน อ่อนดีกุล อายุ 54 ตามบัตรประชาชน อยู่เลขที่ 254/2หมู่ 5 ต.ท่าสนวน อ.กงไกรลาศ จ.สุโขทัย เมื่อช่วงเย็นวันที่ 3 ต.ค.ที่ผ่านมา  ต่อมาทางตำรวจสภ.สตึก สามารถจับกุมตัวนายสฐาน ได้ขณะพักอยู่ที่บ้านของภรรยาอยู่เลขที่ 67 หมู่1 บ้านสระบัว ต.สระบัว อ.ประทุมรัตน์ จ.ร้อยเอ็ด ในเขตพื้นที่ สภ.บัวขาว อ.ประทุมรัตน์ พร้อมของกลางรถยนต์เก๋งโตโยต้า โคโรล่า สีน้ำเงิน ทะเบียน ขษ-839 เชียงใหม่  และชุดที่สวมใส่ในวันก่อเหตุ  โดยทางผู้ต้องหาให้การรับสารภาพว่าก่อเหตุจริง ทางตำรวจ อ.สตึก และตำรวจ สภ.แคนดง จ.บุรีรัมย์ ซึ่งมีผู้เสียหายได้แจ้งความไว้ทั้ง 2 แห่ง ได้ร่วมกันสอบสวน นายสฐาน อย่างเคร่งเครียด</p>
      <figure>
        <img src="https://www.dailynews.co.th/admin/upload/20191104/news_niiSVHFrUQ115720_533.jpg?v=20191104135?v=4175"/>
      </figure>
      <p>จากการสอบสวนนายสฐาน  จากที่รับสารภาพตอนจับกุมว่าเป็นผู้กระทำจริง หลังถูกสอบสวนกลับปฏิเสธทุกข้อกล่าวหา โดยอ้างว่า เป็นคนขับรถไปจริง เป็นบุคคลที่ถูกเด็กกล่าวอ้างจริง ให้เด็กขึ้นรถจริง แก้ผ้าจริง แต่ไม่ได้ทำการข่มขืน เพียงแค่เอาอวัยวะเพศของตนไปแตะกับอวัยวะเพศฝ่ายหญิง 2-3 นาที เท่านั้น ยังไม่ได้สอดใส่แต่อย่างใด ส่วนกรณีเด็กอายุ 14 ปี อีกหนึ่งคนที่แจ้งความไว้ที่ สภ.แคนดง ยอมรับว่าพาไปจริงเช่นเดียวกัน แต่เด็กร้องให้ก่อนจึงปล่อยตัวไป ไม่ได้กระทำอนาจารแต่อย่างใด พร้อมสู้คดีถึงชั้นศาล<br/><br/>เมื่อตรวจสอบประวัติพบว่า นายสฐาน เคยต้องโทษคดีอนาจารในเขตพื้นที่ อ.พยัคฆภูมิพิสัย จ.มหาสารคาม ซึ่งเป็นพื้นที่ติดกับ อ.ประทุมรัตน์ จ.ร้อยเอ็ด บ้านของภรรยานายสฐาน เบื้องต้นถูกคุมดำเนินคดีในข้อหา ข่มขืนกระทำชำเราผู้อื่นโดยขู่เข็นด้วยประการใดๆโดยกำลังประทุษร้าย โดยผู้อื่นนั้นอยู่สภาวะที่ไม่สามารถขัดขืนได้ “ส่วนข้อหาอื่นตำรวจจะสอบสวนหาข้อเท็จจริงต่อไป.</p>
      <figure>
        <img src="https://www.dailynews.co.th/admin/upload/20191104/news_JSRYgoGRnX115727_533.jpg?v=20191104135?v=5670"/>
      </figure>
      <p> <br/><br/><i><b>ข่าวที่เกี่ยวข้อง</b></i><br/><a href="https://www.dailynews.co.th/crime/739781">ล่าไอ้หื่น!อ้างเป็นตำรวจ ลากสาว16บังคับขืนใจในโกดังร้าง</a><br/> </p>
    </article>
  </body>
</html>