<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/vpershe_z_2012_roku_elina_svitolina_ne_vygrala_zhodnogo_tytulu_v_wtaturi_za_1682885"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T05:40:00+00:00"/>
    <meta property="og:title" content="Вперше з 2012 року Еліна Світоліна не виграла жодного титулу в WTA-турі за сезон"/>
    <meta property="og:description" content="У своєму першому і останньому фіналі в сезоні 2019 25-річна українка Еліна Світоліна вчора, 3 листопада, поступилася в китайському Шеньчжені першій «ракетці» світу австралійці Ешлі Барті."/>
  </head>
  <body>
    <article>
      <h1>Вперше з 2012 року Еліна Світоліна не виграла жодного титулу в WTA-турі за сезон</h1>
      <address>
        <time datetime="2019-11-04T05:40:00+00:00">04 Nov 2019, 05:40</time>
      </address>
      <p>
        <b>У своєму першому і останньому фіналі в сезоні 2019 25-річна українка Еліна Світоліна вчора, 3 листопада, поступилася в китайському Шеньчжені першій «ракетці» світу австралійці Ешлі Барті.</b>
      </p>
      <p>У поточному сезоні перша «ракетка» України Еліна Світоліна п’ять разів зупинялася за крок від фіналу (Доха, Дубай, Індіан-Веллс, Wimbledon і US Open), а вчора, 3 листопада, зазнала поразки у своєму першому фіналі цього року.</p>
      <p>У вирішальному матчі на Підсумковому чемпіонаті в Шеньчжені 25-річній тенісистці не вдалося здолати лідера світового рейтингу Ешлі Барті з Австралії. Сезон-2019 українка завершить на шостому місці в рейтингу WTA.</p>
      <p>Нагадаємо, що в сезоні-2012 Світоліна стала чемпіонкою турніру серії WTA125K в Індії. Далі українка ставала чемпіонкою тільки на змаганнях WTA-туру, пише <a href="http://btu.org.ua/news/ukrainskiy-tennis/23634-svitolina-vpervye-s-2012-goda-ne-vyigrala-ni-odnogo-titula-v-wta-ture.html">btu.org.ua</a>.</p>
      <p>
        <u>Фінали Еліни Світоліної в WTA-турі</u>
      </p>
      <p><i>Перемоги (13):</i> Брісбен, Дубай, Рим, WTA Finals – 2018, Тайбей, Дубай, Стамбул, Рим, Торонто – 2017, Куала Лумпур – 2016, Марракеш – 2015-го, Баку – 2014 року, Баку – 2013.</p>
      <p><i>Поразки (3):</i> Нью-Хейвен, Чжухай – 2016, WTA Finals – 2019.</p>
      <figure>
        <img src="https://i.imgur.com/uiNUZr8.jpg"/>
      </figure>
      <p>Лідерами за кількістю трофеїв в одиночному розряді в 2019 році стали перша і друга ракетки світу, у яких по чотири титули: Ешлі Барті (Майамі, Ролан Гаррос, Бірмінгем, WTA Finals) і Кароліна Плішкова (Брісбен, Рим, Істборн, Чженчжоу).</p>
      <p>Три титулу в свій актив оформили Наомі Осака, Бянка Андрееску, Софія Кенін.</p>
      <p>По два турніри в цьому сезоні виграла українка Даяна Ястремська (Хуахін, Страсбург), а також Медісон Кіс, Елісон вай Ейтванк, Жиль Тайхманн, Ребекка Петерсон, Белінда Бенчіч, Аріна Соболенко, Петра Квітова і Кікі Бертенс.</p>
      <p> </p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/04/elina_svitolina_zavershyt_sezon2019_na_shostomu_mistsi_svitovogo_reytyngu_1682867"/>
        <a href="https://zik.ua/news/2019/11/04/elina_svitolina_meni_bolyache_ale_sprava_ne_v_groshah_a_vzagalito_sprava_v_1682835"/>
        <a href="https://zik.ua/news/2019/11/03/elina_svitolina_prograla_pershiy_rakettsi_svitu_eshli_barti_u_finali_1682665"/>
        <a href="https://zik.ua/news/2019/11/03/elina_svitolina_sogodni_zigraie_proty_eshli_barti_u_finali_pidsumkovogo_1682573"/>
      </related>
    </article>
  </body>
</html>