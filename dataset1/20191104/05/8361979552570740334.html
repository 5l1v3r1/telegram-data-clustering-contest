<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/viyna-na-donbasi-14-obstriliv-poraneniy-viyskoviy-novini-ukrajini-50051401.html"/>
    <meta property="og:site_name" content="НВ"/>
    <meta property="article:published_time" content="2019-11-04T05:08:00+00:00"/>
    <meta property="og:title" content="На Донбасі бойовики 14 разів обстріляли українські позиції: поранений військовий"/>
    <meta property="og:description" content="Протягом минулої доби в районі проведення операції Об'єднаних сил на Донбасі терористи 14 разів порушили режим припинення вогню."/>
  </head>
  <body>
    <article>
      <h1>На Донбасі бойовики 14 разів обстріляли українські позиції: поранений військовий</h1>
      <h2>Протягом минулої доби в районі проведення операції Об'єднаних сил на Донбасі терористи 14 разів порушили режим припинення вогню.</h2>
      <address>
        <time datetime="2019-11-04T05:08:00+00:00">04 Nov 2019, 05:08</time>
      </address>
      <p>Як <a href="https://www.facebook.com/pressjfo.news/photos/a.364697644022858/703539860138633/?type=3&amp;theater">повідомляє</a> прес-центр ООС, в районі відповідальності оперативно-тактичного угруповання Схід поблизу Пісків і Пищевика бойовики вели вогонь з РПГ та великокаліберних кулеметів, неподалік Водяного — з гранатометів різних систем, в районі Павлополя — зі стрілецької зброї та великокаліберних кулеметів.<br/>В районі відповідальності оперативно-тактичного угруповання Північ неподалік Новолуганського терористи обстріляли українських військових зі стрілецької зброї та станкових протитанкових і автоматичних гранатометів, поблизу Хутора Вільного — з підствольних гранатометів і стрілецької зброї, у районі Золотого (поза межами ділянки розведення) — з великокаліберних кулеметів, тричі біля Луганського — з гранатометів різних систем та великокаліберних кулеметів, поблизу Зайцевого — з СПГ, стрілецької зброї та автоматичних гранатометів, неподалік Південного — з великокаліберних кулеметів та ручних і станкових протитанкових гранатометів, в районі Новозванівки — з автоматичних гранатометів та великокаліберних кулеметів.<br/>Протягом минулої доби один український військовослужбовець був поранений.</p>
      <p>З початку поточної доби бойовики з гранатометів, великокаліберних кулеметів та мінометів калібру 82 мм обстріляли українські позиції неподалік Новолуганського.</p>
      <p>Втрат серед особового складу Об'єднаних сил не було.</p>
    </article>
  </body>
</html>