<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2017826/xespa-i-mitera-tis-topaloudi-ligo-prin-tin-diki-zo-enan-kathimerino-thanato.html"/>
    <meta property="og:site_name" content="News.gr"/>
    <meta property="article:published_time" content="2019-11-04T05:22:40+00:00"/>
    <meta property="og:title" content="Ξεσπά η μητέρα της Τοπαλούδη λίγο πριν την δίκη: Ζω έναν καθημερινό θάνατο"/>
    <meta property="og:description" content="«Την έστειλα για σπουδές και την πήρα σκοτωμένη»"/>
  </head>
  <body>
    <article>
      <h1>Ξεσπά η μητέρα της Τοπαλούδη λίγο πριν την δίκη: Ζω έναν καθημερινό θάνατο</h1>
      <address><time datetime="2019-11-04T05:22:40+00:00">04 Nov 2019, 05:22</time> by <a rel="author">Δείτε το βίντεο στο 20:05:</a></address>
      <h3>«Την έστειλα για σπουδές και την πήρα σκοτωμένη»</h3>
      <p>Τον Ιανουάριο αναμένεται να ξεκινήσει η δίκη για την δολοφονία της <a href="https://www.news.gr/tag/eleni-topaloudi">Ελένης Τοπαλούδη</a> από το Μεικτό Ορκωτό Δικαστήριο της Αθήνας.</p>
      <p>Λίγο πριν την έναρξη της η μητέρα της 21χρονης ξεσπά στο κεντρικό δελτίο ειδήσεων του Star.</p>
      <p>«Είχα όνειρα γι’ αυτό το παιδί και μου τα πήρανε, μου τα υφαρπάξανε όλα, όλα. Με προδώσανε, με καταστρέψανε τη ζωή μου, με πληγώσανε όλη μου την ψυχική υπόσταση, τα συναισθήματα, όλα, όλα είναι γκρεμισμένα. Ζω έναν θάνατο καθημερινό» τόνισε χαρακτηριστικά.</p>
      <p>
        <a href="https://www.news.gr/ellada/article/1943032/to-anatrichiastiko-schedio-ton-katigoroumenon-gia-ti-dolofonia-tis-elenis-topaloudi.html">Οι γονείς της άτυχης φοιτήτριας σε λίγο καιρό θα αντικρίσουν από κοντά τους δύο νεαρούς που κατηγορούνται ότι βίασαν και σκότωσαν το παιδί τους.</a>
      </p>
      <p>«Είμαι μια μάνα πονεμένη και βρίσκομαι στην πιο τραγική θέση που μπορεί να βρεθεί άνθρωπος πάνω στη γη. Το απεύχομαι αυτό, το απεύχομαι να συμβεί αυτό σε μάνα, να θρηνεί παιδί. Να στέλνει για σπουδές και να το παίρνει σκοτωμένο» καταλήγει.</p>
      <h4>Στις 13 Ιανουαρίου ξεκινά στην Αθήνα η δίκη Τοπαλούδη</h4>
      <p>
        <a href="https://www.news.gr/ellada/article/2014748/dolofonia-topaloudi-metaferete-i-diki-stin-athina-gia-logous-asfalias.html">Οι κατηγορούμενοι θα καθίσουν στο εδώλιο του Μεικτού Ορκωτού Δικαστηρίου της Αθήνας στις 13 Ιανουαρίου.</a>
      </p>
      <p>«Η κοινωνία της Δωδεκανήσου είναι έξαλλη με αυτή τη συμπεριφορά και κινδυνεύει η σωματική ακεραιότητα και η ζωή των κατηγορουμένων. Ο Άρειος Πάγος το ενέκρινε, η δίκη να μη γίνει στο Εφετείο Δωδεκανήσου αλλά να γίνει σε ένα δικαστήριο, το οποίο θα γίνει στην Αθήνα, όπου θα διασφαλίζεται και η ασφάλεια των κατηγορουμένων και οι ένορκοι , οι οποίοι θα στελεχώσουν μαζί με τους τρεις τακτικούς δικαστές το δικαστήριο θα είναι και αποστασιοποιημένοι από κάθε πλευρά και θα αντιμετωπίσουν δίκαια την υπόθεση» εξηγεί ο Αλέξης Κούγιας, δικηγόρος της οικογένειας Τοπαλούδη.</p>
      <p><a href="https://www.news.gr/ellada/article/1973368/dolofonia-elenis-topaloudi-adika-vgazo-filaki-ime-athoos.html">Από την πρώτη στιγμή οι δύο φίλοι τα έριχναν ο ένας στον άλλο. </a>Μάλιστα, δεν ήταν λίγες οι φορές που ο Ροδίτης κατηγορούμενος είχε δημιουργήσει προβλήματα με επιθέσεις - ακόμα και σε σωφρονιστικούς υπαλλήλους - στις φυλακές Γρεβενών ενώ είχε αποπειραθεί να βάλει τέλος στη ζωή του.</p>
      <p>«Σημασία έχει από τι πραγματικά πάσχεις και για να έχει ένα ποινικό ενδιαφέρον , για κάποιον κατηγορούμενο η εισαγωγή του στο ψυχιατρείο θα πρέπει να πάσχει από βαριά ψύχωση, τέτοιο πράγμα δεν υπάρχει» σημειώνει ο ποινικολόγος.</p>
      <p>
        <b>Δείτε το βίντεο στο 20:05:</b>
      </p>
      <figure>
        <iframe src="https://www.youtube.com/embed/VJ7j9zO9rUo" width="640" height="360" data-service="Youtube" scrolling="no"/>
      </figure>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2016629/mitera-katigoroumenou-stin-ipothesi-topaloudi-o-gios-mou-ine-aplos-ena-pedi.html"/>
        <a href="https://www.news.gr/ellada/article/2014748/dolofonia-topaloudi-metaferete-i-diki-stin-athina-gia-logous-asfalias.html"/>
        <a href="https://www.news.gr/ellada/article/2014120/dolofonia-topaloudi-o-tafos-ine-to-spiti-mas-echoume-ton-isovio-thanato-stin-psichi-mas.html"/>
      </related>
    </article>
  </body>
</html>