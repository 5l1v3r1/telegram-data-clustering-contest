<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/business/cosa-sono-hp-workpath-e-hp-command-center/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T05:03:00+00:00"/>
    <meta property="og:title" content="Cosa sono HP Workpath e HP Command Center"/>
    <meta property="og:description" content="Si amplia la piattaforma cloud con oltre 50 app per le stampanti, che promettono di rendere le attività semplici e intuitive e arriva anche una A3 con modalità di stampa avanzata"/>
  </head>
  <body>
    <article>
      <h1>Cosa sono HP Workpath e HP Command Center</h1>
      <address><time datetime="2019-11-04T05:03:00+00:00">04 Nov 2019, 05:03</time> by <a rel="author">Antonino Caffo</a></address>
      <p><b>HP ha annunciato alcune innovazioni dedicate al mondo del printing</b> che promettono agli utenti di integrare, senza soluzione di continuità, flussi di lavoro basati su documenti cartacei e digitali. Si tratta di <b>HP Workpath e HP Command Center</b>, rivolti a partner e clienti HP che vogliono creare, gestire e distribuire applicazioni in maniera rapida e semplice.</p>
      <p>Il fine? Facilitare quei processi aziendali complessi, come l’invio di note spese o l’archiviazione digitale di documenti. HP ha inoltre ampliato il proprio portafoglio di dispositivi A3 e introdotto nuove funzionalità per garantire la sicurezza del parco dispositivi.</p>
      <p>«Le soluzioni che presentiamo oggi sono state progettate tenendo presente innanzitutto le esigenze dei nostri clienti» ha dichiarato <b>Tuan Tran, Incoming</b> President della divisione Imaging, Printing and Solutions di HP Inc.</p>
      <p>«Reinventando il ruolo della stampante negli ambienti di lavoro, forniamo agli utenti mobili e digitali di oggi strumenti più intelligenti e integrati, che <b>consentono loro di portare a termine le attività in modo sicuro e più efficiente</b>, ovunque e in qualsiasi momento».</p>
      <figure>
        <img src="https://www.tomshw.it/images/images/2019/10/hp-workpath-59659.jpg"/>
      </figure>
      <p>HP Workpath è una nuova piattaforma cloud con cui i partner possono creare applicazioni o accedere alle app esistenti e installarle direttamente sul dispositivo multifunzione. Ad esempio, i dipendenti ora possono scansionare le ricevute e inviare una nota spese <b>direttamente da un’app Concur sulla stampante</b>.</p>
      <p>Scansionare una fattura cartacea <b>direttamente in Sage Intacct sulla stampante</b>, collegarla a un ordine di acquisto e inviarla. Scansionare un documento cartaceo e, tramite un’app sulla stampante, <b>salvarlo direttamente in una cartella condivisa di Microsoft Teams o Google Docs</b>.</p>
      <p>Attualmente <b>sono disponibili più di 300 sviluppatori e 50 applicazioni HP Workpath</b>, tra cui app specifiche di settore per la sanità, l’istruzione e la Pubblica Amministrazione. HP prevede di arrivare a circa 70 app entro l’inizio del 2020.</p>
      <p><b>HP Command Center è una piattaforma basata sul cloud</b> che consente ai provider di servizi di <b>gestire le unità multifunzione</b> e distribuire le applicazioni HP Workpath <b>in remoto</b>. Offre inoltre ai partner la possibilità di diversificare le proprie offerte trovando, accedendo, consigliando e sottoscrivendo un abbonamento alle applicazioni HP Workpath, in modo da proporre ai clienti soluzioni di maggior valore.</p>
      <p>Come anticipato, <b>la nuova serie di stampanti Color LaserJet Enterprise MFP M776 e HP Color LaserJet Enterprise M856</b> mira ad un output di qualità dei colori, ai fini di marketing e documenti professionali. Una nuova modalità di stampa offre una gamma più ampia di colori e un ulteriore livello di vivacità e lucentezza, particolarmente pensate per opuscoli e altri materiali pubblicitari.</p>
      <p>Inoltre, la tecnologia <b>Custom Color Manager di HP assicura un’elevata corrispondenza dell’output dei colori</b> di qualsiasi combinazione di documento/dispositivo, senza costosi sistemi di corrispondenza dei colori.</p>
      <p><b>HP sta inoltre introducendo HP Color LaserJet Managed E85055</b>, una versione gestita della serie 800, che presenta un costo per pagina inferiore e funzionalità specificamente progettate per le esigenze dei provider di servizi a contratto.</p>
      <p><b>HP Workpath sarà disponibile per i Premier Partner</b>, gli sviluppatori e i clienti HP in tutto il mondo alla fine del 2019, <b>così come HP Command Center</b>. Il portafoglio ampliato di dispositivi A3 e le funzionalità di sicurezza avanzate di HP sono già disponibili per i partner di canale. Infine, il supporto <b>SCEP per HP JetAdvantage Security Manager</b> sarà disponibile a dicembre.</p>
    </article>
  </body>
</html>