<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/epiczentr-k-zavershu%d1%94-zbir-kukurudzi-i-vihodit-na-rekord/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-04T16:17:00+00:00"/>
    <meta property="og:title" content="«Епіцентр К» завершує збір кукурудзи і виходить на рекорд"/>
    <meta property="og:description" content="Обмолот пізніх зернових майже закінчили в групі компаній &quot;Епіцентр К&quot;. По Західному кластеру (Хмельницька та Тернопільська обл.) урожайність кукурудзи на р"/>
  </head>
  <body>
    <article>
      <h1>«Епіцентр К» завершує збір кукурудзи і виходить на рекорд</h1>
      <address>
        <time datetime="2019-11-04T16:17:00+00:00">04 Nov 2019, 16:17</time>
      </address>
      <figure>
        <img src="https://infoindustria.com.ua/wp-content/uploads/2019/11/20191102111724.jpg"/>
      </figure>
      <p><b>Обмолот пізніх зернових майже закінчили в групі компаній "Епіцентр К". По Західному кластеру (Хмельницька та Тернопільська обл.) урожайність кукурудзи на рівні 11,0- 12,2 т/га - це одні з кращих показників в регіоні. Пшениці зібрали 7,1 т/га, ріпаку - 3,6 т/га. Про це розказали кореспонденту ІА "Інфоіндустрія" під час прес-туру по господарствам ...<br/></b>Обмолот пізніх зернових майже закінчили в групі компаній «Епіцентр К». По Західному кластеру (Хмельницька та Тернопільська обл.) урожайність кукурудзи на рівні 11,0- 12,2 т/га — це одні з кращих показників в регіоні. Пшениці зібрали 7,1 т/га, ріпаку — 3,6 т/га. Про це розказали кореспонденту ІА «Інфоіндустрія» під час прес-туру по господарствам «Епіцентр К».<br/>За словами аналітика Олени Нероби, компанія буде рекордсменом за врожайністю кукурудзи цього року. «Через суху погоду цього року у багатьох господарств не вельми гарні показники по кукурудзі: недоформовані початки, слабе зерно. Коли кукурудза цвіла, було жарко, рослини «горіли», і в період наливу зерна також був дефіцит вологи. Якщо минулого року урожайність в цілому по кукурудзі була 7,8 т/га, то цього року буде 7,2-7,4 т/га. В «Епіцентрі К» впроваджуються елементи технології вирощування сільгоспкультур, сортова, насінницька політика з врахуванням змін і коливань кліматичних факторів та зональних особливостей», — пояснила Нероба.</p>
      <p>Урожайність по кластеру «Кряж» (Вінницька обл.): кукурудза — 10,5 т/га, пшениця 6,5 т/га, ріпак 3,83 т/га, соняшник 3,6 т/га. «Кукурудзу зібрали до 27 жовтня», — поділився Віктор Дабіжа, керівник кластеру «Кряж». Інший кластер у Вінницькій області (Вінницький кластер) закінчив збирання качанистої 25 жовтня на площі 11 888 га із середньою врожайністю 11,25 т/га.</p>
      <figure>
        <img src="http://infoindustria.com.ua/wp-content/uploads/2019/11/20191102111123.jpg"/>
      </figure>
      <p>Вчасно закінчити збиральну компанію вдалося за рахунок розширення власних елеваторних потужностей. Минулого року у холдингу були проблеми із збереженням урожаю.</p>
      <p>Посіви озимого ріпаку у Вінницькому кластеру складають 1700 га. «Підготовка грунту під посів озимого ріпаку була направлена на збереження вологи та отримання 100% схожості», — розказав Віктор Биков, керівник Вінницького кластеру. Загальна посівна площа ріпаку в «Епіцентр К» склала 6,3 тис.га.</p>
      <p>«Цього року весь 1 млн га ріпаку в Україні засіяли у асфальт — просто суху землю, — додає Нероба. — Тому що цю культуру потрібно сіяти рано. На відміну від пшениці, яку можна посіяти і в жовтні , ріпак не можна сіяти навіть у вересні, тому що до настання холодів він повинен пройти усі стадії вегетативного розвитку».</p>
      <p>Схожість ріпаку в таких складних умовах залежить від уміння агрономів та економічних прорахунків.</p>
      <p>ІА «Інфоіндустрія»</p>
    </article>
  </body>
</html>