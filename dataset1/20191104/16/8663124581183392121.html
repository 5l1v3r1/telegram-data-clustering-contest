<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/ekspres-na-lch-grayemo-koefitsiyent-3-11-2/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-04T16:05:00+00:00"/>
    <meta property="og:title" content="Експрес на ЛЧ: граємо коефіцієнт 3,11"/>
    <meta property="og:description" content="У нашому традиційному двійнику розберемо центральну гру дня «Боруссія» Дортмунд – «Інтер» та ключове протистояння для обох команд у плані шансів на вихід у плей-оф «Валенсія» – «Лілль». Граємо експрес із коефіцієнтом 3,11."/>
  </head>
  <body>
    <article>
      <h1>Експрес на ЛЧ: граємо коефіцієнт 3,11</h1>
      <address><time datetime="2019-11-04T16:05:00+00:00">04 Nov 2019, 16:05</time> by <a rel="author">Михайло Кузьменко</a></address>
      <p>У нашому традиційному двійнику розберемо центральну гру дня «Боруссія» Дортмунд – «Інтер» та ключове протистояння для обох команд у плані шансів на вихід у плей-оф «Валенсія» – «Лілль». Граємо експрес із коефіцієнтом 3,11.</p>
      <p>
        <b>22:00, 05 лис 2019</b>
      </p>
      <p>
        <b>«Боруссія» Дортмунд – «Інтер»</b>
      </p>
      <p>Можна передбачити, що саме друга очна дуель між цими командами розставить усі крапки у питанні другої путівки до плей-оф. «Барселона» – беззаперечний лідер групи, яка, скоріш за все, повторно обіграє «Славію» та забезпечить собі першу сходинку.</p>
      <p>
        <b>Вгадавши точний рахунок цього матчу та гри «Динамо» Загреб – «Шахтар» ви можете виграти 1000 доларів у конкурсі від «Рейтингу Букмекерів». <a href="https://bookmaker-ratings.com.ua/konkurs-favoryt-tyzhnya-do-matchiv-ligy-chempioniv/">Переходьте на конкурсну сторінку для участі</a>.</b>
      </p>
      <p>У Мілані «Інтер» повністю переграв «Боруссію». Колектив Антоніо Конте демонструє один із найкращих за якістю та результатами футбол в Серії А, складаючи гідну конкуренцію «Ювентусу». Італійська команда відзначається у всіх без виключення матчах цього сезону. Попереду гру запалюють форварди Мартінес та Лукаку. Обидва нападники гармонійно вписалися у схему 3-5-2, яка дозволяє «Інтеру» загострювати гру із флангів та тиснути на свого суперника при створенні небезпечних моментів. Але у захисті частенько бувають провали, тому не дивним є факт пропуску голів – міланці лише одного разу у гостях залишали свої ворота на замку.</p>
      <p>«Боруссія» Дортмунд вдома не програє. «Джмелі» потужно грають за підтримки своїх фанатів, які гарантовано будуть і сьогодні надихати на реванш свою команду на «Сігнал Ідуна Парк». Тим більше, що настав час перервати безгольову серію вдома у єврокубках, яка триває три гри у ряд. Гадаю, ми побачимо напади обох суперників у всій красі, бо на кону вирішення долі другої путівки у плей-оф. В такій битві варто перевірити позицію «обидві заб’ють» за коефіцієнт 1,68 від БК Favbet.</p>
      <related>
        <a href="https://bookmaker-ratings.com.ua/borussiya-dortmund-inter-stavky-prognozy-i-koefitsiyenty-bukmekeriv-na-match-5-lystopada-2019-roku/"/>
      </related>
      <p>
        <b>«Валенсія» – «Лілль»</b>
      </p>
      <p>Вирішальний матч для гостей – у разі чергової невдачі «Лілль» втрачає шанси на плей-оф. Перемога сьогодні дозволить «Валенсії» втрутитись у боротьбу за вихід із групи та скласти серйозну конкуренцію «Челсі» та «Аяксу».</p>
      <p>За всю історію очних протистоянь «Кажани» жодного разу не програвали «Ліллю»: три перемоги при двох мирових. У Франції господарям пощастило вирвати нічию у більшості аж на 95’ хвилині. Взагалі «Валенсія» кожну гру проводить досить непередбачувано, адже колектив Альберта Селадеса останні три матчі у Прімері завершив із різними результатами. Вболівальники іспанців очікують сьогодні на позитивний результат від своїх улюбленців на «Местальї» після попереднього фіаско 0:3 від «Аякса». Якщо «Валенсія» покаже такий же характер і гру, як це було в останньому матчі проти «Еспаньйола», то матиме усі шанси обіграти «Лілль».</p>
      <p>Французи жахливо грають у гостях. «Лілль» п’ять разів програв, двічі зіграв у мирову і жодного разу не переміг. Поразка 0:3 на полі «Аякса» показала серйозні проблеми «Догів» у захисті під тиском, а нещодавня невдача 1:2 від аутсайдера «Тулузи» ще раз довела факт слабкої роботи оборонної лінії команди Крістофа Галтьє. Також варто звернути увагу на відсутність досвіду виступів на такому рівні більшості молодих гравців «Лілля».</p>
      <p>Хочу поставити на чисту перемогу господарів. Мені до вподоби стиль гри «Валенсії», фізично потужний напад на чолі із Родріго та Гомесом, класна форма Парехо. Крім того, «Лілль» у шести останніх єврокубкових виїздах зазнавав чотирьох поразок і двох нічиїх. За ставку «перемога «Валенсії» нам пропонують коефіцієнт 1,85.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/borussiya-dortmund-inter-prognoz-i-stavka-oleksiya-andronova/"/>
        <a href="https://bookmaker-ratings.com.ua/tips/valensiya-lill-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/lion-benfika-prognoz-i-stavka-vadyma-skichka/"/>
      </related>
    </article>
  </body>
</html>