<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/blgariya-mestni-izbori-2019/diana-ivanova-pozhelavam-uspekh-na-izbraniya-kmet-pencho-milkov-405853.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T16:07:08+00:00"/>
    <meta property="og:title" content="Диана Иванова: Пожелавам успех на избрания кмет Пенчо Милков!"/>
    <meta property="og:description" content="Неуспялата кандидатка за кмет на Русе се обърна с благодарност към съгражданите си"/>
  </head>
  <body>
    <article>
      <h1>Диана Иванова: Пожелавам успех на избрания кмет Пенчо Милков!</h1>
      <address><time datetime="2019-11-04T16:07:08+00:00">04 Nov 2019, 16:07</time> by <a rel="author">Редактори</a></address>
      <p>Уважаеми съграждани,</p>
      <p>През последните месеци всеки ден се докосвах до вас, до вашите надежди, радости, несгоди и до вашата болки, мечти и въжделения.</p>
      <p>Много от вас повярваха в мен като личност, професионалист и кандидат на ГЕРБ за кмет на Община Русе. Повярваха в Програмата ни за управление и дадоха своя категоричен вот и на първия, и на втория тур от местните избори 2019 година.</p>
      <p>Благодаря ви, че изразихте активната си гражданската позиция!</p>
      <p>Благодаря ви за доверието от сърце и душа!</p>
      <p>Наред с това обаче е редно да отчета и апатията на голяма част от съгражданите ни, изразена чрез ниската избирателна активност. Желанието ми бе да консолидирам дясното пространство в Русе, но резултатите ясно показват, че обединението на дясното е в друга посока.</p>
      <p>Самата аз ще следвам и изразявам своята дейна гражданска позиция и ще продължа да помагам за подобряване средата на живот в Русе.</p>
      <p>Поздравявам г-н Милков с убедителния резултат и му пожелавам успех като кмет на Община Русе. Надявам се, че заедно със своя екип ще продължи европейското развитие на нашия град и ще отговори на очакванията не само на тези, които го подкрепиха, но и на всички русенци, които милеем за града си.</p>
      <p>Пожелавам успех и на всички достойни личности, които избрахме в Общинския съвет и които ще работят през следващите четири години за просперитета на града ни.</p>
      <p>Русе заслужава прекрасно бъдеще с общата воля и Божията помощ!</p>
      <p>Диана Иванова,</p>
      <p>Кандидат за кмет на Община Русе от ПП ГЕРБ</p>
    </article>
  </body>
</html>