<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88671"/>
    <meta property="og:site_name" content="Denník politika"/>
    <meta property="article:published_time" content="2019-11-04T16:35:16+00:00"/>
    <meta property="og:title" content="Foto: Dvojica dílerov skončila vo väzbe, počas domovej prehliadky zaistili pervitín"/>
    <meta property="og:description" content="4.11.2019 (Webnoviny.sk) – Dvaja obvinení díleri sú výsledkom protidrogovej akcie vo Veľkých Úľanoch v okrese Galanta. Policajti počas domovej prehliadky zaistili väčšie množstvo kryštalického materiálu a rôzne predmety súvisiace s predajom a distribúciou drog."/>
  </head>
  <body>
    <article>
      <h1>Foto: Dvojica dílerov skončila vo väzbe, počas domovej prehliadky zaistili pervitín</h1>
      <address><time datetime="2019-11-04T16:35:16+00:00">04 Nov 2019, 16:35</time> by <a rel="author">Webnoviny</a></address>
      <p>4.11.2019 (Webnoviny.sk) – Dvaja obvinení díleri sú výsledkom protidrogovej akcie vo Veľkých Úľanoch v okrese Galanta. Policajti počas domovej prehliadky zaistili väčšie množstvo kryštalického materiálu a rôzne predmety súvisiace s predajom a distribúciou drog.</p>
      <p>Ako agentúru SITA informovala trnavská policajná hovorkyňa Martina Kredatusová, expertíza potvrdila, že ide o pervitín a zo zaisteného množstva by sa dalo pripraviť minimálne 870 dávok. Jeho hodnota na čiernom trhu by presiahla 2 200 eur.</p>
      <p>Vyšetrovateľ 40-ročného muža a 35-ročnú ženu obvinil z obzvlášť závažného drogového zločinu. Stíhaní sú väzobne. V prípade dokázania viny im hrozí trest na 10 až 15 rokov.</p>
      <p>Viac k témam: <a href="https://www.webnoviny.sk/tag/drogovi-dileri/"><u>drogoví díleri</u></a>, <a href="https://www.webnoviny.sk/tag/drogy/"><u>drogy</u></a>, <a href="https://www.webnoviny.sk/tag/pervitin/"><u>pervitín</u></a>, <a href="https://www.webnoviny.sk/tag/protidrogova-razia/"><u>protidrogová razia</u></a><br/>Zdroj: Webnoviny.sk – <a href="https://www.webnoviny.sk/foto-dvojica-dilerov-skoncila-vo-vazbe-pocas-domovej-prehliadky-zaistili-pervitin/"><u>Foto: Dvojica dílerov skončila vo väzbe, počas domovej prehliadky zaistili pervitín</u></a> © SITA Všetky práva vyhradené.</p>
    </article>
  </body>
</html>