<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10625--milan-hosti-potreti-juniorsky-turnaj-mistru-nechybi-dalsi-vlna-novinek"/>
    <meta property="og:site_name" content="Tenisový svět"/>
    <meta property="article:published_time" content="2019-11-04T16:45:00+00:00"/>
    <meta property="og:title" content="Milán hostí potřetí juniorský Turnaj mistrů. Nechybí další vlna novinek"/>
    <meta property="og:description" content="Potřetí v historii se v italském Miláně představí nastupující generace tenisových hvězdiček, konkrétně na turnaji Next Gen ATP Finals pro hráče do 21 let. Na osm nejlepších mladíků uplynulé sezony čeká boj o titul, ale také zkouška řady novinek, které organizace ATP právě na tomto podniku testuje. Hráči budou například používat moderní technologie k měření rychlosti a směru pohybu na kurtu."/>
  </head>
  <body>
    <article>
      <h1>Milán hostí potřetí juniorský Turnaj mistrů. Nechybí další vlna novinek</h1>
      <address>
        <time datetime="2019-11-04T16:45:00+00:00">04 Nov 2019, 16:45</time>
      </address>
      <p>
        <b>Potřetí v historii se v italském Miláně představí nastupující generace tenisových hvězdiček, konkrétně na turnaji Next Gen ATP Finals pro hráče do 21 let. Na osm nejlepších mladíků uplynulé sezony čeká boj o titul, ale také zkouška řady novinek, které organizace ATP právě na tomto podniku testuje. Hráči budou například používat moderní technologie k měření rychlosti a směru pohybu na kurtu.</b>
      </p>
      <p>Řada novinek a inovací, které ATP chystá zavést na profesionální okruh, se nejprve testují v Miláně na Next Gen ATP Finals. Podobně tomu bude i v letošním roce v rámci třetího ročníku tohoto turnaje. Zástupci této tenisové organizace si znovu připravili řadu vylepšení, které mladíci otestují v praxi. Podívejte se, o které se jedná.</p>
      <p><b>Moderní technologie</b> <br/>Poprvé v historii okruhu ATP budou mít hráči povoleno používat moderní technologie v soutěžním zápase. Každý z hráčů dostane přístroj s GPS lokátorem, který bude při zápase a trénincích měřit rychlost, směr pohybu, zrychlení, sílu, rotaci, orientaci těla a další specifická data. Tenisté a jejich trenéři vždy obdrží podrobný report, včetně mapy pohybu tenisty na kurtu. </p>
      <p><b>Kratší čas na rozehrávku</b><br/>Zápas začne čtyři minuty poté, co druhý z tenistů vkročí na kurt k rozehrávce.</p>
      <p><b>Odpočet času</b><br/>Na kurtu v Miláně budou umístěné hodiny, které budou odpočítávat čas mezi jednotlivými výměnami. Tenisté mají přesně 25 sekund na zahájení další výměny.</p>
      <p><b>Medical time-out</b><br/>Každý z účastníků turnaje má v zápase povolený jeden medical time-out.</p>
      <p><b>Komunikace trenéra s hráčem</b><br/>Tenisté mohou komunikovat s trenéry pomocí zvukového zařízení, které bude promítáno divákům v televizním přenosu. Trenéři nebudou mít možnost vstoupit během zápasu na kurt. </p>
      <p><b>Stojan na ručníky</b><br/>V zadní části kurtu v Miláně bude umístěný stojan na ručníky, který musí tenisté povinně využít. Podavačům míčků tak odpadne povinnost nosit tenistům ručníky. </p>
      <p><b>Video analýza</b><br/>Tenisté mají povoleno zažádat si u umpirového rozhodčího o přezkoumání kontroverzních situací pomocí videa. Jedná se například o: dvojdopad, dvojitý zásah míčku raketou, zásah hráče – pokud se míček odrazil od oblečení apod.</p>
      <p><u>Skupina A</u>: Alex De Minaur (AUS), Casper Ruud (NOR), Miomir Kecmanovič (SRB), Alejandro Davidovich Fokina (ESP)</p>
      <p><u>Skupina B</u>: Frances Tiafoe (USA), Ugo Humbert (FRA), Mikael Ymer (SWE), Jannik Sinner (ITA)</p>
      <figure>
        <iframe data-src="https://twitter.com/nextgenfinals/status/1191342178708140034?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <footer>Jan Havlovic, foto: Twitter – Next Gen ATP Finals</footer>
    </article>
  </body>
</html>