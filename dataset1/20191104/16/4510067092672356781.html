<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-35/prognoza-meteo-vreme-calda-in-crisana-in-urmatoarea-perioada-dar-si-ploi-152548.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-04T16:21:00+00:00"/>
    <meta property="og:title" content="Prognoza meteo: Vreme caldă în Crişana, în următoarea perioadă, dar şi ploi "/>
    <meta property="og:description" content="Administraţia Naţională de Meteorologie a publicat, luni, estimarea evoluţiei valorilor termice şi a precipitaţiilor pentru următoarele două săptămâni (4-17 noiembrie). În Crişana, maximele în timpul zilei vor fi între 14 şi 18 grade, cu valori mai ridicate pe 5 noiembrie. În prima săptămână vor fi ploi."/>
  </head>
  <body>
    <article>
      <h1>Prognoza meteo: Vreme caldă în Crişana, în următoarea perioadă, dar şi ploi </h1>
      <address><time datetime="2019-11-04T16:21:00+00:00">04 Nov 2019, 16:21</time> by <a rel="author" href="https://www.ebihoreanul.ro/contact/Elena%20Marinescu#redactia_form" target="_blank">Elena Marinescu</a></address>
      <figure>
        <img src="https://cdn.ebihoreanul.ro/static/gallery_big/frunze-toamna04112019.JPG"/>
      </figure>
      <p>Administraţia Naţională de Meteorologie a publicat, luni, estimarea evoluţiei valorilor termice şi a precipitaţiilor pentru următoarele două săptămâni (4-17 noiembrie).</p>
      <p>"În Crişana, în mare parte a intervalului de prognoză, valorile de temperatură se vor situa peste normele climatologice specifice în prima jumătate a lunii noiembrie, deşi vor avea variaţii uşoare de la o zi la alta. În acest sens, maximele diurne se vor încadra între 14 şi 18 grade, cu valori chiar mai ridicate în data de 5 noiembrie", se arată în informarea meteorologilor. </p>
      <p>Potrivit ANM, "valorile minime de temperatură vor înregistra o abatere pozitivă semnificativă faţă de normalul perioadei şi se vor încadra între 6 şi 12 grade". Vremea se va răci uşor după 13 noiembrie, în Crişana. </p>
      <p>De asemenea, meteorologii arată că în prima săptămână, adică în perioada 4-10 noiembrie, "probabilitatea pentru ploi va fi ridicată". </p>
    </article>
  </body>
</html>