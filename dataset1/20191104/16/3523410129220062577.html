<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638140/%D8%B1%DA%98%DB%8C%D9%85-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C-%D8%B1%D8%B3%D9%85%D8%A7-%D8%A7%D8%B2-%D9%86%D8%A7%D8%A2%D8%B1%D8%A7%D9%85%DB%8C%E2%80%8C%D9%87%D8%A7-%D8%AF%D8%B1-%D8%B9%D8%B1%D8%A7%D9%82-%D8%AD%D9%85%D8%A7%DB%8C%D8%AA-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T16:44:00+00:00"/>
    <meta property="og:title" content="رژیم صهیونیستی رسما از ناآرامی‌ها در عراق حمایت کرد"/>
    <meta property="og:description" content="وزیر امور خارجه رژیم صهیونیستی در اولین واکنش رسمی این رژیم به اعتراضات عراق، به اتهام‌زنی علیه ایران پرداخت."/>
  </head>
  <body>
    <article>
      <h1>
        <a href="https://www.bultannews.com/fa/news/638140/%D8%B1%DA%98%DB%8C%D9%85-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C-%D8%B1%D8%B3%D9%85%D8%A7-%D8%A7%D8%B2-%D9%86%D8%A7%D8%A2%D8%B1%D8%A7%D9%85%DB%8C%E2%80%8C%D9%87%D8%A7-%D8%AF%D8%B1-%D8%B9%D8%B1%D8%A7%D9%82-%D8%AD%D9%85%D8%A7%DB%8C%D8%AA-%DA%A9%D8%B1%D8%AF">رژیم صهیونیستی رسما از ناآرامی‌ها در عراق حمایت کرد</a>
      </h1>
      <h2>وزیر امور خارجه رژیم صهیونیستی در اولین واکنش رسمی این رژیم به اعتراضات عراق، به اتهام‌زنی علیه ایران پرداخت.</h2>
      <address><time datetime="2019-11-04T16:44:00+00:00">04 Nov 2019, 16:44</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، در اولین واکنش رسمی رژیم صهیونیستی به اعتراضات عراق، «اسرائیل کاتص» وزیر امور خارجه اسرائیل ضمن حمایت از معترضان عراقی، اتهام‌زنی‌های مداوم این رژیم را علیه ایران تکرار کرد.</p>
      <p>کاتص در صفحه توییتری خود در خصوص اعتراضات عراق نوشت: «ما از مبارزه مردم عراق برای آزادی و یک زندگی بهتر حمایت می‌کنیم».</p>
      <p>این مقام صهیونیستی در ادامه ضمن تکرار ادعاهای بی‌اساس، اتهام‌زنی‌هایی را علیه ایران مطرح و ایران را به سرکوب اعتراضات عراق متهم کرد!</p>
      <p>کاتص که رژیمی که در آن فعالیت دارد به ارتکاب جنایت علیه مردم بی‌گناه فلسطین متهم است، با ژست انساندوستانه گفت: «مردم عراق سنت دیرینه و تاریخ باشکوهی دارند و بسیاری از مهاجران عراقی در اسرائیل (فلسطین اشغالی) با علاقه، از سالهای طولانی زندگی در کنار یکدیگر یاد می‌کنند».</p>
      <p>تظاهرات‌های مردمی در بغداد و نزدیک به ۱۰ استان دیگر عراق، در اعتراض به وضعیت خدمات‌رسانی و فساد در کشور از اول اکتبر (9 مهرماه) آغاز شد و پس از وقفه چند روزه به دلیل میزبانی این کشور برای ادای مراسم اربعین حسینی (ع)، بار دیگر از 25 اکتبر از سر گرفته شد و تا به امروز ادامه دارد.</p>
    </article>
  </body>
</html>