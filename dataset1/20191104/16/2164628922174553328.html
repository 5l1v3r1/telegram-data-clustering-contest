<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42633_Na-Ternopilshchini-cholovik-pid-diyu-narkotikiv-pohrozhuvav-druzhini-rozpravoyu"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-04T16:14:00+00:00"/>
    <meta property="og:title" content="На Тернопільщині чоловік під дією наркотиків погрожував дружині розправою"/>
    <meta property="og:description" content="Виїхавши на повідомлення про сімейний скандал, співробітники Збаразького відділення поліції виявили у жителя райцентру речовину, схож"/>
  </head>
  <body>
    <article>
      <h1>На Тернопільщині чоловік під дією наркотиків погрожував дружині розправою</h1>
      <address>
        <time datetime="2019-11-04T16:14:00+00:00">04 Nov 2019, 16:14</time>
      </address>
      <p><b>Виїхавши на повідомлення про сімейний скандал, співробітники Збаразького відділення поліції виявили у жителя райцентру речовину, схожу на наркотичну. Згорток поліцейські вилучили та направили на експертизу.</b><br/><br/>До збаразьких поліцейських за допомогою звернулася місцева жителька. Жінка повідомила, що її чоловік вчиняє скандал і погрожує розправою. На виклик виїхала слідчо-оперативна група.</p>
      <p>На місці події поліцейські виявили місцевого жителя, який поводив себе неадекватно. Зі слів дружини, її чоловік перебував у стані сп’яніння. У нього поліцейські виявили згорток з речовиною, схожою на наркотичну.<br/><br/>Що за речовина була в пакунку стане відомо після проведення експертизи.<br/><br/>Даний факт правоохоронці внесли до Єдиного реєстру досудових розслідувань за частиною 1 статті 309.</p>
      <p>Стосовно дебошира також складено адмінпротокол за статтею 173-2 КУпАП - вчинення домашнього насильства, насильства за ознакою статі, невиконання термінового заборонного припису або неповідомлення про місце свого тимчасового перебування.</p>
      <p>
        <i>Фото ілюстративне</i>
      </p>
    </article>
  </body>
</html>