<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/04/novyna/suspilstvo/shkolyaram-mista-kupyansk-xarkivskij-oblasti-prodovzhyly-kanikuly"/>
    <meta property="og:site_name" content="Слово і Діло"/>
    <meta property="article:published_time" content="2019-11-04T16:33:36+00:00"/>
    <meta property="og:title" content="Школярам міста Куп'янськ у Харківській області продовжили канікули"/>
    <meta property="og:description" content="Школярам міста Куп'янськ у Харківській області продовжили канікули до 8 листопада. Про це йдеться 4 листопада в пресслужбі відділу освіти міської ради."/>
  </head>
  <body>
    <article>
      <h1>Школярам міста Куп'янськ у Харківській області продовжили канікули</h1>
      <address>
        <time datetime="2019-11-04T16:33:36+00:00">04 Nov 2019, 16:33</time>
      </address>
      <p>
        <b>Школярам міста Куп'янськ у Харківській області продовжили канікули до 8 листопада.</b>
      </p>
      <p>Про це йдеться 4 листопада в пресслужбі відділу освіти міської ради.</p>
      <p>«<i>Відділ освіти Куп'янської міської ради повідомляє, що у зв'язку з відсутністю опалення в закладах загальної середньої освіти міста через невиконання своїх зобов'язань теплопостачальною організацією КП «Обласний інформаційно-технічний центр» відповідно до укладеного з відділом освіти договором, в зв'язку з процедурою підписання угоди з НАК «Нафтогаз України», недотриманням температурного режиму в навчальних приміщеннях закладів, враховуючи інформацію закладів загальної середньої освіти міста про ухвалені рішення... про продовження терміну на проведення осінніх канікул до 08.11.2019, з метою збереження здоров'я учнів, уникнення підвищення рівня захворюваності учасників освітнього процесу, осінні канікули в 10 закладах загальної середньої освіти міста продовжені до 08.11.2019</i>», - йдеться в повідомленні .</p>
      <p>При цьому, як наголошується, освітній процес не буде призупинений у початковій школі навчально-виховного комплексу «Школа-гімназія №3», адже його приміщення опалює газова котельня.</p>
      <p>Нагадаємо, станом на 4 листопада <a href="https://www.slovoidilo.ua/2019/11/04/novyna/suspilstvo/yaki-oblasti-ukrayiny-pidklyuchyly-opalennya-karta">в Україні до опалення підключено 85,2% житлових будинків</a> і 90,6% об'єктів соціальної сфери.</p>
      <p>Також відзначимо, <a href="https://www.slovoidilo.ua/2019/11/01/novyna/ekonomika/ukrayini-opalennya-zalyshayutsya-zhyteli-xarkivshhyny">в Україні без опалення залишаються мешканці Херсонської області</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/26/novyna/suspilstvo/opalyuvalnyj-sezon-odesi-koly-vklyuchat-opalennya"/>
        <a href="https://www.slovoidilo.ua/2019/10/23/novyna/suspilstvo/naftohazi-zaproponuvaly-vybirkovo-pidklyuchaty-opalennya-kyyevi"/>
        <a href="https://www.slovoidilo.ua/2019/10/23/novyna/ekonomika/klychko-nazvav-datu-vklyuchennya-opalennya-kyyevi"/>
        <a href="https://www.slovoidilo.ua/2019/11/01/novyna/polityka/honcharuk-rozpoviv-koho-zvynuvachuvaty-vidsutnosti-opalennya"/>
      </related>
    </article>
  </body>
</html>