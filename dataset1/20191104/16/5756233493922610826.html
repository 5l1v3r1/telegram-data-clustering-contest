<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619877/%D8%A7%D8%AF%D8%B9%D8%A7%DB%8C-%D9%88%D8%A7%D9%84%E2%80%8C%D8%A7%D8%B3%D8%AA%D8%B1%DB%8C%D8%AA-%DA%98%D9%88%D8%B1%D9%86%D8%A7%D9%84-%D8%AF%D8%B1%D8%A8%D8%A7%D8%B1%D9%87-%D9%BE%DB%8C%D8%B4%D9%86%D9%87%D8%A7%D8%AF-%D8%A7%DB%8C%D8%B1%D8%A7%D9%86-%D8%A8%D9%87-%D8%A2%D9%85%D8%B1%DB%8C%DA%A9%D8%A7-%D8%A8%D8%B1%D8%A7%DB%8C-%D8%B1%D8%A7%D9%87%E2%80%8C%D8%A7%D9%86%D8%AF%D8%A7%D8%B2%DB%8C-%D8%A8%D8%AE%D8%B4-%DA%A9%D9%86%D8%B3%D9%88%D9%84%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-04T16:01:00+00:00"/>
    <meta property="og:title" content="ادعای وال‌استریت ژورنال درباره پیشنهاد ایران به آمریکا برای راه‌اندازی بخش کنسولی"/>
    <meta property="og:description" content="نشریه «وال استریت ژورنال» مدعی شده است که ایران اخیرا از طریق سوئیس به آمریکا پیشنهاد کرده که خدمات کنسولی میان دو کشور برقرار شود."/>
  </head>
  <body>
    <article>
      <h1>ادعای وال‌استریت ژورنال درباره پیشنهاد ایران به آمریکا برای راه‌اندازی بخش کنسولی</h1>
      <address>
        <time datetime="2019-11-04T16:01:00+00:00">04 Nov 2019, 16:01</time>
      </address>
      <p>
        <i>نشریه «وال استریت ژورنال» مدعی شده است که ایران اخیرا از طریق سوئیس به آمریکا پیشنهاد کرده که خدمات کنسولی میان دو کشور برقرار شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>نشریه «وال استریت ژورنال» روز یکشنبه در گزارشی با موضوع روابط ایران و آمریکا مدعی شده است که ایران پیشنهادی برای برقراری خدمات کنسولی ارائه کرده است.</p>
      <p>در بخشی از این گزارش آمده است: «یک مقام ایالات متحده می‌گوید ایران اخیرا از طریق سوئیس که حافظ منافع ایالات متحده در تهران است، خواستار راه‌اندازی خدمات کنسولی شده است.»</p>
      <figure>
        <img src="https://aftabnews.ir/files/fa/news/1398/8/13/355309_364.jpg"/>
      </figure>
      <p>این گزارش می‌افزاید: «این مقام ایالات متحده می‌گوید ایران امیدوار است که خدمات کنسولی بتواند برای تسهیل مذاکرات در زمینه تبادل زندانیان به کار گرفته شود. دولت [دونالد] ترامپ [رئیس‌جمهور آمریکا] هنوز به این درخواست پاسخی نداده که این نشانه‌ای دیگر از سردی عمیق روابط است.»</p>
      <p>دولت آمریکا و وزارت امور خارجه جمهوری اسلامی ایران هنوز به ادعای این نشریه واکنشی نشان نداده‌اند.</p>
      <p>
        <b>موسوی ادعای روزنامه وال استریت ژورنال را تکذیب کرد</b>
      </p>
      <p>سخنگوی وزارت امور خارجه ادعای منتشره در روزنامه وال استریت ژورنال به نقل از یک مقام آمریکایی مبنی بر اینکه ایران خواستار ایجاد یک بخش خدمات کنسولی آمریکا در سفارت سوئیس در تهران شده است را به شدت تکذیب کرد.</p>
    </article>
  </body>
</html>