<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/jnu-union-and-students-marched-to-vasanthkunj-police-station637.html"/>
    <meta property="og:site_name" content="DoolNews"/>
    <meta property="article:published_time" content="2019-11-04T16:34:00+00:00"/>
    <meta property="og:title" content="'ഞങ്ങളുടെ വിസിയെ കണ്ടു പിടിച്ചു തരൂ'; വസന്ത് കുഞ്ച് പൊലീസ് സ്റ്റേഷനിലേക്ക് ജെ.എന്‍.യു വിദ്യാര്‍ഥികളുടെ മാര്‍ച്ച്"/>
    <meta property="og:description" content="JNU JNU Student National News India ന്യൂദല്‍ഹി: സ്റ്റുഡന്റ്‌സ് യൂണിയന്റെ നേതൃത്വത്തില്‍ വസന്ത് കുഞ്ച് പൊലീസ് സ്റ്റേഷനിലേക്ക് വിദ്യാര്‍ഥി മാര്‍ച്ച്. വൈസ് ചാന്‍സലറെ കണ്ടുപി"/>
  </head>
  <body>
    <article>
      <h1>'ഞങ്ങളുടെ വിസിയെ കണ്ടു പിടിച്ചു തരൂ'; വസന്ത് കുഞ്ച് പൊലീസ് സ്റ്റേഷനിലേക്ക് ജെ.എന്‍.യു വിദ്യാര്‍ഥികളുടെ മാര്‍ച്ച്</h1>
      <address><time datetime="2019-11-04T16:34:00+00:00">04 Nov 2019, 16:34</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: സ്റ്റുഡന്റ്‌സ് യൂണിയന്റെ നേതൃത്വത്തില്‍ വസന്ത് കുഞ്ച് പൊലീസ് സ്റ്റേഷനിലേക്ക് വിദ്യാര്‍ഥി മാര്‍ച്ച്. വൈസ് ചാന്‍സലറെ കണ്ടുപിടിച്ചു തരാന്‍ അദ്ദേഹത്തെ കാണ്മാനില്ല എന്ന് റിപ്പോര്‍ട്ട് ഫയല്‍ചെയ്യണം എന്നാവശ്യപ്പെട്ടാണ് വിദ്യാര്‍ഥി യൂണിയന്റെ മാര്‍ച്ച്.</p>
      <p>യൂണിയനെയും വിദ്യാര്‍ഥികളെയും പ്രതിരോധിക്കാന്‍ വൈസ് ചാന്‍സലര്‍ സി.ആര്‍.പി.എഫിനെയും പൊലീസിനെയും ജെ.എന്‍.യു പരിസരത്ത് വിന്യസിച്ചിട്ടുണ്ട്.</p>
      <related>
        <a href="https://www.doolnews.com/showcause-notice-to-vc-by-students-union-in-jnu9028403.html?utm_source=doolnews&amp;utm_medium=related"/>
      </related>
      <p>വിദ്യാര്‍ത്ഥി യൂണിയന്‍ ജെ.എന്‍.യു വൈസ് ചാന്‍സലര്‍ക്ക് നേരത്തെ കാരണം കാണിക്കല്‍ നോട്ടീസയച്ചിരുന്നു. ജെ.എന്‍.യു വൈസ് ചാന്‍സിലര്‍ ജഗദീഷ് കുമാറിനാണ് വിദ്യാര്‍ത്ഥിയൂണിയന്‍ കാരണം കാണിക്കല്‍ നോട്ടീസയച്ചത്.</p>
      <p>ഹോസ്റ്റര്‍ മാന്വല്‍ തിരുത്തുക, ഹൈക്കോടതി ഉത്തരവ് ലംഘിക്കുക തുടങ്ങി വിദ്യാര്‍ത്ഥി വിരുദ്ധ പ്രവര്‍ത്തനങ്ങളില്‍ ഏര്‍പ്പെടുന്നതായി ശ്രദ്ധയില്‍പ്പെട്ടുവെന്നാരോപിച്ചായിരുന്നു യൂണിയന്റെ കാരണം കാണിക്കല്‍ നോട്ടീസ്. ഈ പ്രവൃത്തി സര്‍വകലാശാലയുടെ ജനാധിപത്യ ധാര്‍മ്മികതയുടെ ഗുരുതരമായ ലംഘനമാണെന്നും വിദ്യാര്‍ത്ഥികള്‍ ചൂണ്ടിക്കാട്ടിയിരുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <related>
        <a href="https://www.doolnews.com/police-again-raid-thaha-home-kozhikkode-uapa454.html?utm_source=doolnews&amp;utm_medium=related"/>
      </related>
      <p>ജെ.എന്‍.യു വൈസ് ചാന്‍സലര്‍ തുടര്‍ന്നു പോരുന്ന വിദ്യാര്‍ത്ഥി വിരുദ്ധ സമീപനങ്ങള്‍ അവസാനിപ്പിക്കണമെന്നാവശ്യപ്പെട്ട് ജെ.എന്‍.യു വിദ്യാര്‍ത്ഥികള്‍ കേന്ദ്ര മാനവ വിഭവശേഷി മന്ത്രാലയത്തിലേക്ക് നേരത്തേ മാര്‍ച്ച് നടത്തിയിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ഗവേഷണ സീറ്റ് വെട്ടിക്കുറച്ചു, നജീബിനെ അക്രമിച്ച എ.ബി.വി.പി പ്രവര്‍ത്തകരെ സംരക്ഷിക്കുന്നു, അധ്യാപക-അനധ്യാപക നിയമനങ്ങളില്‍ സംഘപരിവാര്‍ പ്രവര്‍ത്തകരെ തിരുകി കയറ്റുന്നു, ജെന്‍ഡര്‍ സെന്‍സിറ്റിസേഷന്‍ കമ്മിറ്റി പിരിച്ചു വിട്ടു, പെണ്‍കുട്ടികള്‍ക്കുള്ള പ്രവേശന പരീക്ഷകളില്‍ നല്‍കിയിരുന്ന അധിക മാര്‍ക്ക് നിര്‍ത്തലാക്കി, നിര്‍ബന്ധിത ഹാജര്‍ നടപ്പിലാക്കാന്‍ ശ്രമിക്കുന്നു തുടങ്ങിയവയാണ് വിദ്യാര്‍ത്ഥികള്‍ വി.സിക്കെതിരെ ഉയര്‍ത്തുന്ന പ്രധാന ആരോപണങ്ങള്‍.</p>
      <figure>
        <iframe src="https://www.youtube.com/embed/jIhSJN66mfo" width="560" height="315" data-service="Youtube" scrolling="no"/>
      </figure>
    </article>
  </body>
</html>