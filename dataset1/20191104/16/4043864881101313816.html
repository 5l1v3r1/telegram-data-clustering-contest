<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/4/7230973/"/>
    <meta property="og:site_name" content="Українська правда"/>
    <meta property="article:published_time" content="2019-11-04T16:14:06+00:00"/>
    <meta property="og:title" content="Члени виборчої комісії отримали 3 роки умовно за підробку на виборах президента"/>
    <meta property="og:description" content="Мар’їнський районний суд Донецької області призначив двом членам виборчої комісії покарання у вигляді 3 років позбавлення волі з іспитовим строком 2 роки."/>
  </head>
  <body>
    <article>
      <h1>Члени виборчої комісії отримали 3 роки умовно за підробку на виборах президента</h1>
      <address>
        <time datetime="2019-11-04T16:14:06+00:00">04 Nov 2019, 16:14</time>
      </address>
      <p>Мар’їнський районний суд Донецької області призначив двом членам виборчої комісії покарання у вигляді 3 років позбавлення волі з іспитовим строком 2 роки.</p>
      <p>Про це у понеділок <a href="https://don.gp.gov.ua/ua/news.html?_m=publications&amp;_c=view&amp;_t=rec&amp;id=260602">повідомляє</a> прес-служба Донецької прокуратури.</p>
      <p>Вказується, що вони під час другого туру виборів президента підробили підписи 57 осіб на окружного виборчого округу № 59.</p>
      <p>"Суд встановив, що 21 квітня 2019 року, у ході проведення другого туру виборів на пост Президента України, о 20:20, після закриття виборчих дільниць, перебуваючи за місцем розташування зазначеної виборчої комісії, 57-річна та 56-річна жінки, маючи доступ до списків виборців і достовірно знаючи, що 57 осіб не скористались своїм виборчим правом та не взяли участь у голосуванні, підробили у графі контрольного талона їх підписи про нібито отримання виборчих бюлетенів", - йдеться у повідомленні.</p>
      <p>Зазначається, що у подальшому підроблені бюлетені було використано під час підрахунку голосів на користь одного з кандидатів. Проте якого саме не вказується.</p>
      <p>Під час судового слухання обвинувачені свою провину в скоєнні злочині визнали повністю та розкаялись.</p>
      <footer>Українська правда</footer>
      <related>
        <a href="https://www.pravda.com.ua/news/2019/10/29/7230403/"/>
        <a href="https://www.pravda.com.ua/news/2019/10/11/7228852/"/>
        <a href="https://www.pravda.com.ua/news/2019/10/5/7228212/"/>
      </related>
    </article>
  </body>
</html>