<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88662"/>
    <meta property="og:site_name" content="Denník politika"/>
    <meta property="article:published_time" content="2019-11-04T16:35:01+00:00"/>
    <meta property="og:title" content="Merkelová si v Zwickau uctila desať obetí, ktoré zabila neonacistická skupina"/>
    <meta property="og:description" content="4.11.2019 (Webnoviny.sk) – Nemecká kancelárka Angela Merkelová si v pondelok uctila desať obetí, ktoré zabila neonacistická skupina Národnosocialistické podsvetie (NSU). Merkelová navštívila park v saskom meste Zwickau, kde vysadili na ich pamiatku desať stromov. Desať osôb, väčšinou imigrantov, pripravila NSU o život v rokoch 2000 až 2007. Jedinú žijúcu členku NSU odsúdili vlani na doživotie."/>
  </head>
  <body>
    <article>
      <h1>Merkelová si v Zwickau uctila desať obetí, ktoré zabila neonacistická skupina</h1>
      <address><time datetime="2019-11-04T16:35:01+00:00">04 Nov 2019, 16:35</time> by <a rel="author">Webnoviny</a></address>
      <p>4.11.2019 (Webnoviny.sk) – Nemecká kancelárka Angela Merkelová si v pondelok uctila desať obetí, ktoré zabila neonacistická skupina Národnosocialistické podsvetie (NSU). Merkelová navštívila park v saskom meste Zwickau, kde vysadili na ich pamiatku desať stromov. Desať osôb, väčšinou imigrantov, pripravila NSU o život v rokoch 2000 až 2007. Jedinú žijúcu členku NSU odsúdili vlani na doživotie.</p>
      <p>Kancelárka opätovne prisľúbila, že vláda spraví všetko pre to, aby sa <i>„takéto veci už viac nezopakovali</i>„. V čase, keď Merkelová rečnila pri pamätníku, sa neďaleko zhromaždila hŕstka krajne pravicových demonštrantov, ktorí ju vyzývali na odchod.</p>
      <p>V októbri v parku niekto spílil dub, ktorý vysadili ako spomienku na prvú obeť neonacistov z NSU. Bol ňou kvetinár Enver Simsek tureckého pôvodu.</p>
      <p>Viac k témam: <a href="https://www.webnoviny.sk/tag/neonacisti/"><u>neonacisti</u></a><br/>Zdroj: Webnoviny.sk – <a href="https://www.webnoviny.sk/merkelova-si-v-zwickau-uctila-desat-obeti-ktore-zabila-neonacisticka-skupina/"><u>Merkelová si v Zwickau uctila desať obetí, ktoré zabila neonacistická skupina</u></a> © SITA Všetky práva vyhradené.</p>
    </article>
  </body>
</html>