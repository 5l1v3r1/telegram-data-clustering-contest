<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/615536,Zadzwonil-na-numer-alarmowy-informujac-ze-chce-popelnic-samobojstwo-Okazalo-sie-ze-nie-mial-pieniedzy-na-bilet-autobusowy.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-04T16:30:27+00:00"/>
    <meta property="og:title" content="Zadzwonił na numer alarmowy informując, że chce popełnić samobójstwo. Okazało się, że nie miał pieniędzy na bilet autobusowy"/>
    <meta property="og:description" content="W sobotę (2 listopada) około godziny 17:00 na numer alarmowy dodzwonił się mężczyzna grożąc, że zrobi sobie krzywdę. Zgłoszenie zostało przekazane policjantom, którzy natychmiast ustalili personalia dzwoniącego."/>
  </head>
  <body>
    <article>
      <h1>Zadzwonił na numer alarmowy informując, że chce popełnić samobójstwo. Okazało się, że nie miał pieniędzy na bilet autobusowy</h1>
      <address>
        <time datetime="2019-11-04T16:30:27+00:00">04 Nov 2019, 16:30</time>
      </address>
      <p>
        <b>W sobotę (2 listopada) około godziny 17:00 na numer alarmowy dodzwonił się mężczyzna grożąc, że zrobi sobie krzywdę. Zgłoszenie zostało przekazane policjantom, którzy natychmiast ustalili personalia dzwoniącego.</b>
      </p>
      <p>Zaangażowani do działań funkcjonariusze zapukali do jego drzwi. W trakcie rozmowy z mężczyzną okazało się, że nie chce on nikomu zrobić krzywdy, a policyjny patrol był mu potrzebny, by go podwieźć na leczenie odwykowe. <br/><br/><b>Za wywołaną bezpodstawną czynność funkcjonariusze wręczyli mu ,,bilet’’ w postaci 500 złotowego mandatu.</b><br/><br/>Policjanci przypominają i ostrzegają - przed wybraniem numeru alarmowego każdy powinien się zastanowić czy sprawa, z którą dzwoni, wymaga interwencji policji, ponieważ wzywając ją bezpodstawnie, można przyczynić się do nieudzielenia pomocy innej osobie, która naprawdę takiej pomocy potrzebuje, a do której - w wyniku np. głupiego żartu - patrol policji nie dotrze.<br/><br/>Za bezpodstawne wezwanie służb ratunkowych zgodnie z art. 66 Kodeksu wykroczeń sprawca podlega karze aresztu (od 5 do 30 dni), karze ograniczenia wolności lub karze grzywny do 1500 złotych. <br/><br/>Źródło: <i>KPP Braniewo</i></p>
    </article>
  </body>
</html>