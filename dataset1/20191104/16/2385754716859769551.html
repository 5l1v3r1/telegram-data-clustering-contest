<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/international/england/595683/protasi-vomva-gia-raxim-sterlingk"/>
    <meta property="og:site_name" content="SIGMALIVE"/>
    <meta property="article:published_time" content="2019-11-04T16:11:00+00:00"/>
    <meta property="og:title" content="Πρόταση - βόμβα για Ραχίμ Στέρλινγκ"/>
    <meta property="og:description" content="Πρόταση - βόμβα φαίνεται πως έχει η Ρεάλ Μαδρίτης στα σκαριά για τον Ραχίμ Στέρλινγκ, αφού, φέρεται να σκοπεύει να διαθέσει 70 εκατομμύρια λίρες και να......"/>
  </head>
  <body>
    <article>
      <h1>Πρόταση - βόμβα για Ραχίμ Στέρλινγκ</h1>
      <address><time datetime="2019-11-04T16:11:00+00:00">04 Nov 2019, 16:11</time> by <a rel="author">SigmaliveSportime</a></address>
      <p><b>Πρόταση - βόμβα φαίνεται πως έχει η Ρεάλ Μαδρίτης στα σκαριά για τον Ραχίμ Στέρλινγκ, αφού, φέρεται να σκοπεύει να διαθέσει 70 εκατομμύρια λίρες και να... ξεφορτωθεί και τον αδιάφορο Γκάρεθ Μπέιλ για να πάρει τον Άγγλο επιθετικό της Μάντσεστερ Σίτι!<br/></b> <br/>Σύμφωνα με τις πληροφορίες που μετέδωσε το μεσημέρι της Δευτέρας το SkySports, εκπρόσωποι της «βασίλισσας» θα παρακολουθήσουν Στέρλινγκ στα ματς της εθνικής ομάδας της Αγγλίας με Μαυροβούνιο και Κόσοβο ώστε να ολοκληρώσουν την έκθεσή τους για τον ποδοσφαιριστή και να γίνουν οι επόμενες κινήσεις από πλευράς «μερένγκες». <br/> <br/>Όπως αναφέρεται χαρακτηριστικά στο δημοσίευμα, η Ρεάλ Μαδρίτης προτίθεται να διαθέσει 70 εκατομμύρια λίρες και τον Γκάρεθ Μπέιλ, ο οποίος είναι... κάτι παραπάνω από αδιάφορος, ψάχνεται ακόμα για μεταγραφή παρά το γεγονός πως απέτυχε να φύγει από την ισπανική πρωτεύουσα το καλοκαίρι και τώρα τελευταία έκανε ταξίδι στο Λονδίνο μόνος του...<br/> <br/>Ο εκπρόσωπος του Στέρλινγκ, φέρεται να είχε συναντηθεί με τον γενικό διευθυντή της Ρεάλ, Χοσέ Άνχελ Σάντσεθ και μέσα στο καλοκαίρι. <br/> </p>
    </article>
  </body>
</html>