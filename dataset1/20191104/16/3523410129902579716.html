<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638139/%D9%85%D9%88%D8%A7%D9%81%D9%82%D8%AA-%D8%AF%D8%A7%D8%AF%DA%AF%D8%A7%D9%87-%D9%84%D8%A7%D9%87%D9%88%D8%B1-%D8%A8%D8%A7-%D8%A2%D8%B2%D8%A7%D8%AF%DB%8C-%D8%AF%D8%AE%D8%AA%D8%B1-%D9%86%D9%88%D8%A7%D8%B2-%D8%B4%D8%B1%DB%8C%D9%81"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T16:40:00+00:00"/>
    <meta property="og:title" content="موافقت دادگاه لاهور با آزادی دختر نواز شریف"/>
    <meta property="og:description" content="دادگاه لاهور با دادخواست آزادی"/>
  </head>
  <body>
    <article>
      <h1>
        <a href="https://www.bultannews.com/fa/news/638139/%D9%85%D9%88%D8%A7%D9%81%D9%82%D8%AA-%D8%AF%D8%A7%D8%AF%DA%AF%D8%A7%D9%87-%D9%84%D8%A7%D9%87%D9%88%D8%B1-%D8%A8%D8%A7-%D8%A2%D8%B2%D8%A7%D8%AF%DB%8C-%D8%AF%D8%AE%D8%AA%D8%B1-%D9%86%D9%88%D8%A7%D8%B2-%D8%B4%D8%B1%DB%8C%D9%81">موافقت دادگاه لاهور با آزادی دختر نواز شریف</a>
      </h1>
      <h2>دادگاه لاهور با دادخواست آزادی "مریم نواز" دختر نوازشریف نخست وزیر سابق پاکستان به قید وثیقه موافقت کرد.</h2>
      <address><time datetime="2019-11-04T16:40:00+00:00">04 Nov 2019, 16:40</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، <b>دادگاه</b> لاهور با دادخواست آزادی "مریم نواز" دختر نوازشریف <b>نخست وزیر</b> سابق پاکستان به قید وثیقه موافقت کرد.<br/>شبکه خبری "جیو نیوز" اعلام کرد: دادگاه لاهور با دادخواست آزادی "مریم نواز" دختر نخست وزیر سابق پاکستان با توجه به ملاحظات پزشکی موافقت کرد.<br/>به گفته منابع خبری ، دادگاه لاهور با بررسی مدارک و اسناد پزشکی مربوطه با ضمانت درمانی "مریم نواز" در پرونده اختلاس "کارخانه شکرسازی" موسوم به «چوهدری شوگر میلز» موافقت کرده است.<br/>دادگاه اعلام کرد: «مریم نواز» با ارائه دو وثیقه ۱۰ میلیون روپیه ای می تواند آزاد شود. با این حال وی اجازه خروج از کشور را ندارد.</p>
      <p>یادآوری می‌شود مراجع قضایی پاکستان هفته پیش با درخواست آزادی "نواز شریف" نخست وزیر سابق پاکستان موافقت کرده و حکم وی را نیز به مدت ۲ ماه به تعلیق در آورد.<br/>«نواز شریف» و دخترش که پیشتر توسط مراجع قضایی پاکستان به اتهام فساد مالی و اختلاس به ۷ سال حبس محکوم شده اند، اکنون به علت بیماری آزاد و تحت درمان هستند.</p>
    </article>
  </body>
</html>