<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/avrupa-geri-istemiyor-isid-e-hangi-ulkelerden-ne-kadar-katilim-oldu-888769"/>
    <meta property="og:site_name" content="Onedio"/>
    <meta property="article:published_time" content="2019-11-04T16:20:51+00:00"/>
    <meta property="og:title" content="Avrupa Geri İstemiyor: IŞİD'e Hangi Ülkelerden, Ne Kadar Katılım Oldu?"/>
    <meta property="og:description" content="Geçtiğimiz günlerde İçişleri Bakanı Süleyman Soylu, Türkiye'nin elinde bulunan IŞİD üyelerinin kendi ülkelerine gönderileceğini açıklamıştı. Bu açıkla..."/>
  </head>
  <body>
    <article>
      <h1>Avrupa Geri İstemiyor: IŞİD'e Hangi Ülkelerden, Ne Kadar Katılım Oldu?</h1>
      <address><time datetime="2019-11-04T16:20:51+00:00">04 Nov 2019, 16:20</time> by <a rel="author" href="https://onedio.com/profil/sadecegeciyorum" target="_blank">Ulaş Demircan</a></address>
      <h4>Geçtiğimiz günlerde İçişleri Bakanı Süleyman Soylu, Türkiye'nin elinde bulunan <a href="https://onedio.com/etiket/isid/57731b1edcb691c0434f4462">IŞİD</a> üyelerinin kendi ülkelerine gönderileceğini açıklamıştı. Bu açıklamanın ardından <a href="https://onedio.com/etiket/teror/50187b65295c0432640034e6">terör</a> örgütü IŞİD'e hangi ülkeden ne kadar katılım olduğu merak edilmişti.</h4>
      <h3>Bu sorunun cevabını Brüksel merkezli düşünce kuruluşu Egmont geçtiğimiz haftalarda yayınladığı bir çalışmada verdi.</h3>
      <figure>
        <img src="https://img-s2.onedio.com/id-5dc04b470954d6df54803e01/rev-0/w-500/s-dd2176acc3093be7b48cb99bbebe27017c00286f.jpg"/>
        <figcaption><b><a href="https://tr.euronews.com/2019/11/04/hangi-avrupa-ulkesinin-ne-kadar-isid-uyesi-vatandasi-var">Euronews'ten Faruk Can'ın Egmont'un raporuna dayandırdığı habere göre</a></b> 2011 yılından beri 5 bin 300 civarında kişi <a href="https://onedio.com/etiket/isid/57731b1edcb691c0434f4462">IŞİD</a> saflarına katılmak için <a href="https://onedio.com/etiket/suriye/50187d3fcc161f8ec134216c">Suriye</a> ve <a href="https://onedio.com/etiket/irak/50270c1bcc161f8ec1342326">Irak</a> bölgesine seyahat etti ve bunların büyük bir çoğunluğu IŞİD saflarına katıldı.<br/>Bu kişilerin yaklaşık üçte birinin Avrupa'ya geri döndüğü, üçte birinin ise öldüğü tahmin ediliyor.</figcaption>
      </figure>
      <h3>Geri kalanının ise IŞİD'in coğrafi varlığının sona ermesi ile geri kalan teröristlerin aileleri ile birlikte esir alındığı ya da saklandığı düşünülüyor.</h3>
      <figure>
        <img src="https://img-s1.onedio.com/id-5dc04aa3d6ffb0c958f1a8b0/rev-0/w-500/s-df8983d85d61f9a91517aa37d81cc3f2accc5321.jpg"/>
        <figcaption>Bunların da çoğu ülkenin kuzeyinde Kürtler tarafından kontrol edilen geçici hapishanelerde aileleri ise kamplarda tutuluyor.<br/>Çok küçük bir kısmı da <a href="https://onedio.com/etiket/irak/50270c1bcc161f8ec1342326">Irak</a>'taki hapishanelerde bulunuyor. Yine çok az kısmının da hala <a href="https://onedio.com/etiket/idlib/58e603ece054f0ad41e3ddc2">İdlib</a> bölgesinde Hayat Tahrir el-Şam gibi cihatçı grupların saflarında yer almaya devam ettiği tahmin ediliyor.</figcaption>
      </figure>
      <h3>Türkiye'nin düzenlediği Barış Pınarı Harekatı öncesi Kürt yetkililer hapishanelerde 12 bin IŞİD şüphelisinin olduğunu bunların 800 kadarının ise Avrupalı olduğunu açıklamıştı.</h3>
      <figure>
        <img src="https://img-s2.onedio.com/id-5dc04bdb4ed5942855471549/rev-0/w-500/s-5d9ac9a95377c4466d9c68e3f878d6da2924e0e6.jpg"/>
        <figcaption>Fakat bu sayıları doğrulama imkanının bölge şartları gereği çok düşük olduğunu belirten Egmont Enstitüsü'nün toparladığı son rakamlara göre <a href="https://onedio.com/etiket/suriye/50187d3fcc161f8ec134216c">Suriye</a>'deki Avrupalı terörist sayısının en az 430 iken bu teröristlere ait 700 civarında çocuk bulunuyor.</figcaption>
      </figure>
      <h3>Yüzde 90'ı Suriye sınırları içerisinde yer alan Avrupalı tutukluların ülkelere göre dağılımı şöyle</h3>
      <figure>
        <img src="https://img-s1.onedio.com/id-5dc04c470c75b8da561c6852/rev-0/w-500/s-24a9578836a9af1dfca1e25e698dfa7f031ce19b.jpg"/>
        <figcaption>2015 ve <a href="https://onedio.com/etiket/2016/58617d276c6c7fdf0e586ce8">2016</a> yıllarında Avrupa'da düzenlenen <a href="https://onedio.com/etiket/teror/50187b65295c0432640034e6">terör</a> saldırılarında geri dönen <a href="https://onedio.com/etiket/isid/57731b1edcb691c0434f4462">IŞİD</a> üyelerinin de yer alması sonrası IŞİD'liler bir anlamda "persona non grata" (istenmeyen kişiler) haline geldi.<br/><a href="https://onedio.com/etiket/suriye/50187d3fcc161f8ec134216c">Suriye</a> ve <a href="https://onedio.com/etiket/irak/50270c1bcc161f8ec1342326">Irak</a>'taki hapishanelerde bulunan vatandaşlarını geri almamak için bir <a href="https://onedio.com/etiket/dizi/57d177f4df2c2cd609fd2923">dizi</a> yola başvurmak istediler. Üçüncü ülkede yargılama, uluslararası mahkeme kurma ya da özel yargı mekanizmaları oluşturma gibi. Fakat bunların hiç birinde teröristleri geri getirme seçeneği bulunmuyordu.</figcaption>
      </figure>
      <h3>Avrupalı devletlerin isteksizliği ve bölgede hızla değişen dengeler teröristlerle ilgili yeni risklerin de yükselmesine yol açıyor.</h3>
      <figure>
        <img src="https://img-s1.onedio.com/id-5dc04cc0aa39a19257ee8682/rev-0/w-500/s-ca529ee90237fa5ea9785324b23b9eb0cfda2aef.jpg"/>
        <figcaption>Egmont Enstitüsü araştırmacıları Thomas Renard ve Rik Coolsaet 13 Ekim'de Lawfare dergisinde yayınladıkları bir makalede Avrupa hükümetlerine Avrupalı <a href="https://onedio.com/etiket/isid/57731b1edcb691c0434f4462">IŞİD</a>'liler ve çocukları ile ilgili bir an evvel bir karara varmaları çağrısında bulundu. Araştırmacılar bölgedeki sıkıntılara dikkat çekerek çocukların kurban durumunda olduklarını ve acilen ülkelerine geri getirilmeleri gerektiğini hatta yetişkinler için bile geri getirmenin düşünülmesi gerektiğini belirtti. Buna göre makalede "güvenlik açısından kadın erkek ve çocuk Avrupalıların 'kontrollü' bir şekilde geri getirilmelerinin" kötü tercihler arasında en iyisi olduğunun altı çizildi.</figcaption>
      </figure>
    </article>
  </body>
</html>