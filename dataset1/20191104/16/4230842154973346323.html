<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/sport/20191104-ukrayinka-maguchih-pretenduye-na-zvannya-najkrashhoyi-molodoyi-legkoatletky-svitu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-04T16:27:27+00:00"/>
    <meta property="og:title" content="Українка Магучіх претендує на звання найкращої молодої легкоатлетки світу"/>
    <meta property="og:description" content="Українка Ярослава Магучіх потрапила до п’ятірки фіналісток на звання Зірка, яка сходить у світі за підсумками 2019 року."/>
  </head>
  <body>
    <article>
      <h1>Українка Магучіх претендує на звання найкращої молодої легкоатлетки світу</h1>
      <address>
        <time datetime="2019-11-04T16:27:27+00:00">04 Nov 2019, 16:27</time>
      </address>
      <p>Українка Ярослава Магучіх потрапила до п’ятірки фіналісток на звання Зірка, яка сходить у світі за підсумками 2019 року.</p>
      <p>Українка <b>Ярослава Магучіх</b> претендує на звання найкращої молодої легкоатлетки світу.</p>
      <p>Також до списку п’ятірки претенденток потрапили: Брітані Андерсон з Ямайки, Лемлем Хайлу з Ефіопії, Гленда Морехон з Еквадору і Ша’Каррі Річардсон зі США.</p>
      <p>Ім’я переможниці назвуть під час урочистої церемонії нагородження <b>IAAF World Athletics Awards</b>, яка пройде 23 листопада у Монако.</p>
      <p><b>Дивіться</b>: <a href="https://fakty.com.ua/ua/videos/ukrayinskyj-borets-novikov-zahystyv-tytul-chempiona-svitu/">Український борець Новіков захистив титул чемпіона світу</a></p>
      <p>Цьогоріч <b>Ярослава Магучіх зі світовим юніорським рекордом виграла срібло</b> у стрибках у висоту на чемпіонаті світу (2,04 м), а також стала чемпіонкою Європи серед юніорок.</p>
      <p>Раніше Ярослава стала найкращою молодою легкоатлеткою 2019 року за версією Європейською легкої атлетики, а також виграла нагороду Петра Нуровського як найкраща юна спортсменка за версією МОК.</p>
      <p>Також Факти ICTV писали, що українська тенісистка <a href="https://fakty.com.ua/ua/sport/20191104-rejtyng-wta-svitolina-zavershyla-sezon-shostoyu-raketkoyu-svitu/">Еліна Світоліна завершила сезон шостою ракеткою світу</a>.</p>
      <p><b>Джерело</b>: <a href="https://www.iaaf.org/awards/news/2019-female-rising-star-award-finalists">IAAF</a></p>
    </article>
  </body>
</html>