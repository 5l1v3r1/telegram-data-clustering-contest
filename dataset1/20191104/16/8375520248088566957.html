<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/kapitan-zbirnoji-ukrajini-z-voleybolu-vigrav-sviy-pershiy-trofey-v-italiji-637636.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T16:50:39+00:00"/>
    <meta property="og:title" content="Капітан збірної України з волейболу виграв свій перший трофей в Італії"/>
    <meta property="og:description" content="Олег Плотницький набрав у матчі за титул три очки"/>
  </head>
  <body>
    <article>
      <h1>Капітан збірної України з волейболу виграв свій перший трофей в Італії</h1>
      <address>
        <time datetime="2019-11-04T16:50:39+00:00">04 Nov 2019, 16:50</time>
      </address>
      <h4>Олег Плотницький набрав у матчі за титул три очки</h4>
      <p>Капітан збірної України з волейболу Олег Плотницький з волейболу виграв свій перший титул в Італії.</p>
      <p>Перейшовши влітку цього року з «Монци» до лав чинних чемпіонів Серії А «Перуджі», Олег долучився до перемоги своєї нової команди в матчі за Суперкубок Італії. У титульному поєдинку чемпіони здолали «Модену» - 3:2 (27:25, 23:25, 25:23, 18:25, 15:12).</p>
      <p>Плотницький епізодично з’являвся на майданчику з лави запасних і набрав у цій зустрічі три очки. А лідерами атак «Перуджі» були серб Александр Атанасьєвіч і поляк кубинського походження Вільфредо Леон, які набрали 21-не і 18 очок відповідно. В атаці суперників традиційно виблискував італієць російського походження Іван Зайцев, який назабивав 30 очок.</p>
      <slideshow>
        <figure>
          <img src="https://glavcom.ua/img/gallery/6376/36/667534_big.jpg"/>
          <figcaption>Капітан збірної України з волейболу виграв свій перший трофей в Італії</figcaption>
        </figure>
        <figure>
          <img src="https://glavcom.ua/img/gallery/6376/36/667535_big.jpg"/>
          <figcaption>Капітан збірної України з волейболу виграв свій перший трофей в Італії</figcaption>
        </figure>
        <figure>
          <img src="https://glavcom.ua/img/gallery/6376/36/667536_big.jpg"/>
          <figcaption>Капітан збірної України з волейболу виграв свій перший трофей в Італії</figcaption>
        </figure>
        <figcaption>
          <cite>Фейсбук Олега Плотницького</cite>
        </figcaption>
      </slideshow>
      <p>Нагадаємо, що в італійську Серію А Плотницький перебрався з харківського «Локомотива». У складі слобожанців Олег був дворазовим чемпіоном України (2016, 2017) і вигравав Кубок України (2016). Напередодні нинішнього сезону в інтерв’ю «Главкому» волейболіст говорив, що збирається у цьому сезоні разом із «Перуджею» нарешті відкрити лік європейським клубним титулам.</p>
      <p>У складі збірної Плотницький виграв срібло юніорського чемпіонату Європи-2016, а на цьогорічному дорослому Євро став співавтором історичного досягнення – чоловіча збірна нашої держави вперше дійшла до чвертьфіналу.</p>
      <blockquote>
        <b>Читайте також: <a href="https://glavcom.ua/sport/publications/sinci-vid-remenya-bezkorisne-jevro-i-sport-poza-politikoyu-vidverte-intervyu-ukrajinskoji-zirki-jevropeyskogo-voleybolu-634776.html">Cуворе дитинство, гроші і «спорт поза політикою». Відверте інтерв’ю української зірки європейського волейболу</a></b>
      </blockquote>
      <related>
        <a href="https://glavcom.ua/sport/news/cholovicha-zbirna-ukrajini-z-voleybolu-vigrala-mizhnarodniy-turnir-621880.html"/>
      </related>
    </article>
  </body>
</html>