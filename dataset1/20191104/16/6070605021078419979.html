<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/media/Reyes-Sevilla-tornen-Capitulo-cinematografic_0_2337966347.html"/>
    <meta property="og:site_name" content="Ara.cat"/>
    <meta property="article:published_time" content="2019-11-04T16:56:32+00:00"/>
    <meta property="og:title" content="Reyes i Sevilla tornen amb un 'Capítulo 0' més &quot;madur i cinematogràfic&quot;"/>
    <meta property="og:description" content="El duo de còmics surrealistes estrena la segona temporada d'aquest programa del canal #0"/>
  </head>
  <body>
    <article>
      <h1>Reyes i Sevilla tornen amb un 'Capítulo 0' més "madur i cinematogràfic"</h1>
      <h2>El duo de còmics surrealistes estrena la segona temporada d'aquest programa del canal #0</h2>
      <address>
        <time datetime="2019-11-04T16:56:32+00:00">04 Nov 2019, 16:56</time>
      </address>
      <p>La nova encarnació de l'anomenat humor <i>absurder</i>, després de <i>La hora chanante</i> i <i>Muchachada nui</i>, és el programa <i>Capítulo 0</i>, que torna aquest dimarts a la graella de Movistar+. El canal #0 estrena la segona temporada del xou creat per Joaquín Reyes i Ernesto Sevilla, en el qual passen el món de les celebritats pel seu surrealista sedàs manxec. Entre les seccions que s'incorporen a aquest espai d'esquetxos hi ha un <i>biopic</i> macabre titulat <i>Reyes. La vida de Joaquín Reyes</i> i la història paternofilial <i>Mi padre</i>. Segons expliquen els creadors, es tracta d'una versió més "elaborada, cinematogràfica i madura" dels seu programa.</p>
      <p>Són vuit episodis que, com és habitual, comptaran amb una desfilada de cameos d'actors convidats. És el cas de Paco León, David Broncano, Pablo Motos, Miren Ibarguren, Verónica Forqué, Hugo Silva, Arturo Valls, Javier Botet, Pablo Chiapella, Ingrid García-Jonsson , David Verdaguer, Jorge Ponce o Adriana Torrebejano, entre d'altres. Ernesto Sevilla dirigeix tots els episodis, menys un que va a càrrec de Miguel Esteban, coguionista de la sèrie amb Sevilla i Reyes.</p>
    </article>
  </body>
</html>