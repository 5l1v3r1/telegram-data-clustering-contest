<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/slavi-trifonov-oglasi-koga-shche-registrira-partiyata-si_news707351.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T16:30:00+00:00"/>
    <meta property="og:title" content="Слави Трифонов огласи кога ще регистрира партията си"/>
    <meta property="og:description" content="Утре в 11 ч. “Няма такава държава“ ще внесе документите си"/>
  </head>
  <body>
    <article>
      <h1>Слави Трифонов огласи кога ще регистрира партията си</h1>
      <h2>Утре в 11 ч. “Няма такава държава“ ще внесе документите си</h2>
      <address>
        <time datetime="2019-11-04T16:30:00+00:00">04 Nov 2019, 16:30</time>
      </address>
      <p>https://blitz.bg/politika/slavi-trifonov-oglasi-koga-shche-registrira-partiyata-si_news707351.html Blitz.bg</p>
      <figure>
        <img src="https://static.blitz.bg/documents/thumbnails/730/201908/1567083556-640-310173.jpg"/>
      </figure>
      <p>
        <b>Утре в 11 ч. “Няма такава държава“ ще внесе документите за регистрация в Софийски градски съд, съобщиха от партията.</b>
      </p>
      <p>Политическата сила на Слави Трифонов проведе учредително събрание на 5 октомври. По закон партиите подават молба за регистрация в СГС до три месеца след учредяването си.</p>
      <p>Необходимите документи са: учредителна декларация, протокол от учредителното събрание, устав на партията, списък, съдържащ трите имена, ЕГН, постоянен адрес и саморъчен подпис на не по-малко от 500 членове.<br/><br/>Учредители на партията, граждани с избирателни права съгласно българското законодателство, декларации за индивидуално членство, нотариално заверени образци от подписите на представляващите политическата партия, списък, съдържащ трите имена, ЕГН и постоянен адрес на не по-малко от 2500 членове.<br/><br/>Нотариално заверена декларация от ръководството на политическата партия за автентичността на документите, удостоверение за уникалност на името.</p>
      <p>Анонсът, че са готови да внесат всичко това в утрешния ден, означава, че от „Няма такава държава“ са събрали 2500 членове за по-малко от месец, въпреки че уставът им постановява сериозна цедка на най-високо ниво в партията.<br/> </p>
    </article>
  </body>
</html>