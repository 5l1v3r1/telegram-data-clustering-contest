<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740009"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T16:21:00+00:00"/>
    <meta property="og:title" content="ชุดขาวเตรียมส่ง&quot;เบล&quot;แลก&quot;สเตอร์ลิง&quot;"/>
    <meta property="og:description" content="'ราชันชุดขาว' คิดการใหญ่ เมื่อเตรียมยื่นข้อเสนอ 70 ล้านปอนด์บวก 'แกเรธ เบล' เพื่อขอซื้อ 'ราฮีม สเตอร์ลิง' ปีกตัวเก่งของ แมนฯ ซิตี ไปร่วมทีม"/>
  </head>
  <body>
    <article>
      <h1>ชุดขาวเตรียมส่ง"เบล"แลก"สเตอร์ลิง"</h1>
      <address>
        <time datetime="2019-11-04T16:21:00+00:00">04 Nov 2019, 16:21</time>
      </address>
      <p>
        <b>"ราชันชุดขาว" คิดการใหญ่ เมื่อเตรียมยื่นข้อเสนอ 70 ล้านปอนด์บวก "แกเรธ เบล" เพื่อขอซื้อ "ราฮีม สเตอร์ลิง" ปีกตัวเก่งของ แมนฯ ซิตี ไปร่วมทีม</b>
      </p>
      <p>รีล มาดริด ยอดทีมแห่งศึกลา ลีกา สเปน ตกเป็นข่าวกำลังวางแผนยื่นข้อเสนอจำนวน 70 ล้านปอนด์ หรือ ประมาณ ล้านบาท พร้อม แกเรธ เบล ปีกทีมชาติเวลส์ เพื่อขอซื้อตัว ราฮีม สเตอร์ลิง ปีกฟอร์มฮอตของ แมนเชสเตอร์ ซิตี ไปร่วมทัพ<br/><br/>"สกาย สปอร์ตส์" สื่อดังของอังกฤษ เผยว่า รีล มาดริด สนใจในตัว สเตอร์ลิง มานานพักใหญ่ และเตรียมส่งแมวมองไปเช็กฟอร์มให้แน่ใจอีกครั้งในเกม ยูโร 2020 รอบคัดเลือก ที่ ทีมชาติอังกฤษ จะพบกับ มอนเตเนโกร และโคโซโว ในเดือนหน้า ก่อนตัดสินใจเรื่องรายละเอียดในข้อเสนอที่จะยื่นให้ แมนฯ ซิตี พิจารณา<br/><br/>อย่างไรก็ตามดูเหมือนว่า "เรือใบสีฟ้า" ไม่ได้สนใจจะเซ็นสัญญากับ เบล มากนัก ดังนั้นจึงมีความเป็นไปได้สูงว่า "ราชันชุดขาว" อาจจะต้องยื่นข้อเสนอเป็นเงินสด ซึ่งพวกเขาน่าจะต้องใช้เงินเฉียด 200 ล้านปอนด์ หรือ ประมาณ 7,600 ล้านบาทเลยทีเดียว จึงจะมีโอกาสสมหวังในตัว สเตอร์ลิง.<br/><br/><b>ภาพ gettyimages</b></p>
    </article>
  </body>
</html>