<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638128/%D9%BE%D8%A7%DB%8C%D8%A7%D9%86-%D8%AA%D8%AD%D8%B5%D9%86-%D9%85%D8%AA%D8%AD%D8%AF%D8%A7%D9%86-%D8%A7%D9%85%D8%A7%D8%B1%D8%A7%D8%AA-%D8%AF%D8%B1-%D8%B3%D9%82%D8%B7%D8%B1%DB%8C%E2%80%8C-%DB%8C%D9%85%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T16:10:00+00:00"/>
    <meta property="og:title" content="پایان تحصن متحدان امارات در «سقطری»‌ یمن"/>
    <meta property="og:description" content="نیروهای وابسته به امارات که با تحصن در برابر استانداری سقطری در مرکز استان، زندگی عادی را مختل کرده بودند، پس از اینکه فهمیدند دولت مستعفی قصد..."/>
  </head>
  <body>
    <article>
      <h1>
        <a href="https://www.bultannews.com/fa/news/638128/%D9%BE%D8%A7%DB%8C%D8%A7%D9%86-%D8%AA%D8%AD%D8%B5%D9%86-%D9%85%D8%AA%D8%AD%D8%AF%D8%A7%D9%86-%D8%A7%D9%85%D8%A7%D8%B1%D8%A7%D8%AA-%D8%AF%D8%B1-%D8%B3%D9%82%D8%B7%D8%B1%DB%8C%E2%80%8C-%DB%8C%D9%85%D9%86">پایان تحصن متحدان امارات در «سقطری»‌ یمن</a>
      </h1>
      <h2>نیروهای وابسته به امارات که با تحصن در برابر استانداری سقطری در مرکز استان، زندگی عادی را مختل کرده بودند، پس از اینکه فهمیدند دولت مستعفی قصد...</h2>
      <address><time datetime="2019-11-04T16:10:00+00:00">04 Nov 2019, 16:10</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، نیروهای «المجلس الانتقالی الجنوبی» (شورای انتقالی جنوبی) وابسته به امارات امروز دوشنبه به تحصن خود در برابر ساحتمان استانداری مجمع الجزایر سقطری در مرکز این استام «حدیبو» پایان دادند.</p>
      <p>بر اساس گزارش «المشهد الیمنی»، یک مقام محلی اعلام کرد: تحصن کنندگان چادرهای خود را جمع کردند و مسیرهایی که تجزیه‌طلبان از هفته قبل مسدود کرده بودند، باز شد.</p>
      <p>بر اساس این گزارش، اقدام مذکور پس از آن صورت گرفت که به فرماندهان این تحصن ابلاغ شد دولت مستعفی با دستور ائتلاف سعودی قصد برچیدن تحصن در امروز را دارد.</p>
      <p>همچنین دیروز سقطری شاهد تظاهرات گسترده‌ مردمی در اعتراض به این تحصن و مسدود شدن مسیرها بود.</p>
      <p>هفته گذشته «رمزی محروس» استاندار «سقطری» در صفحه فیسبوک خود خطاب به نیروهای شورای انتقالی جنوب نوشت: مهلت مشخص شده برای عناصر انتقالی جهت عقب‌نشینی از اطراف استان و رفع ظواهر نظامی از شهر به پایان رسیده است، مقامات امنیتی طی ساعت‌های آینده با قاطعیت با آنها برخورد خواهند کرد.</p>
      <p>اواخر سال ۲۰۱۵ امارات کار سلطه بر مجمع‌الجزایر سقطری را آغاز کرد. بعد از دو توفان «چابالا» و «میگ» که زیرساخت‌ها در جزیره را تخریب کرد، امارات تحت پوشش اقدامات خیرخواهانه وارد جزیره شد و با استفاده از ضعف دولت مرکزی در یمن، سلطه خود را بر آن محکم کرد.</p>
    </article>
  </body>
</html>