<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/na_posadu_golovy_uinp_zareiestruvaly_9_kandydativ_1683365"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T16:00:00+00:00"/>
    <meta property="og:title" content="На посаду голови УІНП зареєстрували 9 кандидатів"/>
    <meta property="og:description" content="На посаду голови Українського інституту національної пам'яті зареєструвалися дев'ятеро осіб."/>
  </head>
  <body>
    <article>
      <h1>На посаду голови УІНП зареєстрували 9 кандидатів</h1>
      <address>
        <time datetime="2019-11-04T16:00:00+00:00">04 Nov 2019, 16:00</time>
      </address>
      <p>
        <b>На посаду голови Українського інституту національної пам'яті зареєструвалися дев'ятеро осіб.</b>
      </p>
      <p>Про це повідомляє <a href="https://www.istpravda.com.ua/short/2019/11/4/156476/">"Історична правда"</a> з посиланням на Нацагентство України з питань державної служби.</p>
      <p>Згідно з повідомленням, станом на 1 листопада, останній день, коли можна було подати заявку на участь у конкурсі, було зареєстровано дев'ять претендентів.</p>
      <p>Серед них: Христенко Стефан Володимирович (Юрист, безробітній), Руденко Сергій Борисович (Кандидат культурології, Доцент КНУКіМ), Коростишевський Сергій Аркадійович (Співробітник Департаменту транспортної інфраструктури КМДА), Решетченко Дмитро Володимирович (Кандидат історичних наук), Шамайда Тарас Анатолійович (громадський діяч, співробітник Управління Апарату Верховної Ради), Князев Надія Михайлівна (Викладач української мови),  Жижиян Петро Миколайович (Редактор сайту "Сегодня"), Понипаляк Аліна Василівна (Кандидат історичних наук, старший науковий співробітник Національного музею історії України), Савченко Євгеній Олександрович (Безробітній, до звільнення - старший майстер лісу державного підприємства "Київський лісгосп").</p>
      <p>Раніше повідомлялося, що після звільнення глави Інституту національної пам'яті стали зрозумілі дві речі. Перша: історична політика України повинна стати більш інклюзивною, піти від крайнощів революційного екстазу і принципів партійності. Друга: якщо інститут не можна ліквідувати, його потрібно радикально реформувати. Детальніше читайте у статті <a href="https://zik.ua/news/2019/10/05/bez_dekomunizatsii_i_upa_shcho_prynese_zmina_golovy_ukrainskogo_instytutu_1661073">"Без декомунізації і УПА: Що принесе зміна голови Українського інституту національної пам'яті"</a>.</p>
      <related>
        <h4>читайте також</h4>
        <a href="https://zik.ua/news/2019/11/01/uryad_ogolosyv_konkurs_na_golovu_ukrspyrtu_1681383"/>
        <a href="https://zik.ua/news/2019/10/10/faktor_svobody_do_dnya_zahysnyka_ukrainy_v_regionah_vidkryietsya_vystavka_1664811"/>
        <a href="https://zik.ua/news/2019/10/08/ukrzaliznytsya_vytratyt_100_mln_na_remont_koliy_ogolosyly_konkurs_1663487"/>
        <a href="https://zik.ua/news/2019/10/04/uryad_ogolosyv_konkurs_na_posadu_kerivnyka_ukrainskogo_instytutu_natspamyati_1660867"/>
      </related>
    </article>
  </body>
</html>