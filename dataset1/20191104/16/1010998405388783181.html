<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/mestnite2019/novijat-kmet-na-plovdiv-shte-zapochne-s-reshavane-na-problema-s-trafika-v-grada.html"/>
    <meta property="og:site_name" content="bTV Новините"/>
    <meta property="article:published_time" content="2019-11-04T16:54:00+00:00"/>
    <meta property="og:title" content="Новият кмет на Пловдив ще започне с решаване на проблема с трафика в града"/>
    <meta property="og:description" content="Здравко Димитров иска и да намали значително данъка за моторните превозни средства"/>
  </head>
  <body>
    <article>
      <h1>Новият кмет на Пловдив ще започне с решаване на проблема с трафика в града</h1>
      <h2>Здравко Димитров иска и да намали значително данъка за моторните превозни средства</h2>
      <address><time datetime="2019-11-04T16:54:00+00:00">04 Nov 2019, 16:54</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/04/plovdiv_1572880480-1.mp4"/>
      </figure>
      <p>Безапелационна победа отчете ГЕРБ в Пловдив. Освен кметското място, партията владее и шестте района във втория по големина български град.<br/> <br/>Новоизбраният кмет Здравко Димитров заяви, че първото нещо, с което ще се захване след встъпването си в длъжност, ще е решаването на проблема с трафика в града.<br/><br/>Здравко Димитров потвърди намерението си да направи ревизия на управлението на своя съпартиец Иван Тотев. </p>
      <p>Новият пловдивски кмет е категоричен, че ще намали значително данъка за моторните превозни средства, който е един от най-високите в страната. <br/><br/>"В Пловдив данъка е много висок. Има напрежение. Когато вдигнахме данъка, транспортните фирми излязоха от Пловдив. Това е недопустимо. Да ползват нашите пътища.", каза Здравко Димитров, кмет на Пловдив.</p>
    </article>
  </body>
</html>