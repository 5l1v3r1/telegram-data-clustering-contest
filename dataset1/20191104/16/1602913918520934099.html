<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/spune-dragostea-costa-bani-l-cunoscut-ceo-ul-mcdonald-s-compania-pierde-3-miliarde-dolari-capitalizare-piata-dupa-directorul-executiv-concediat-cauza-unei-relatii-angajata-18539892"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-04T16:10:00+00:00"/>
    <meta property="og:title" content="Cine spune că dragostea nu costă bani, nu l-a cunoscut pe CEO-ul McDonald`s: Compania pierde 3 miliarde de dolari în capitalizare de piaţă după ce directorul executiv a fost concediat din cauza unei relaţii cu o angajată"/>
    <meta property="og:description" content="Steve Easterbrook, şeful McDonald's, a fost concediat după ce compania a descoperit că avea o relaţie cu o angajată, lucru interzis prin politica internă a companiei. După concedierea lui Easterbrook, acţiunile McDonald`s (MCD – simbol bursier) au scăzut cu 2%, iar compania a pierdut luni trei miliarde în capitalizare de piaţă, scrie Business Insider."/>
  </head>
  <body>
    <article>
      <h1>Cine spune că dragostea nu costă bani, nu l-a cunoscut pe CEO-ul McDonald`s: Compania pierde 3 miliarde de dolari în capitalizare de piaţă după ce directorul executiv a fost concediat din cauza unei relaţii cu o angajată</h1>
      <address><time datetime="2019-11-04T16:10:00+00:00">04 Nov 2019, 16:10</time> by <a rel="author" href="https://www.zf.ro/autor/iulian-tenchiu" target="_blank">Iulian Tenchiu</a></address>
      <p>Steve Easterbrook, şeful McDonald's, a fost concediat după ce compania a descoperit că avea o relaţie cu o angajată, lucru interzis prin politica internă a companiei. După concedierea lui Easterbrook, acţiunile McDonald`s (MCD – simbol bursier) au scăzut cu 2%, iar compania a pierdut luni trei miliarde în capitalizare de piaţă, scrie Business Insider.</p>
      <p>Steve Easterbrook a preluat conducerea McDonald`s în 2015, iar de atunci preţul acţiunilor aproape s-a triplat.</p>
      <p>Board-ul companiei a votat vinerea trecută eliminarea lui Easterbrook din funcţia de CEO, motivând că acesta „a încălcat politica companiei şi a dat dovadă de o slabă judecată implicându-se într-o relaţie cu un angajat.</p>
      <p>Chris Kempczinski, cel care a ocupat postul de preşedinte al companiei va prelua poziţia lui Easterbrook.</p>
      <p>La momentul redactării articolului o acţiune McDonald`s se tranzacţiona pentru 189 de dolari, potrivit YahooFinance.com.</p>
    </article>
  </body>
</html>