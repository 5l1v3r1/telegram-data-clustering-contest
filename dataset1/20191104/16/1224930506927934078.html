<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/zyavivsya-kalkulyator-dlya-rozrahunku-vartosti-rozmitnennya-yevroblyah-yak-vin-pracyuye_n169019"/>
    <meta property="og:site_name" content="Радіо Максимум"/>
    <meta property="article:published_time" content="2019-11-04T16:25:00+00:00"/>
    <meta property="og:title" content="З'явився калькулятор для розрахунку вартості розмитнення євроблях: як він працює - Радіо Максимум"/>
    <meta property="og:description" content="Голова Державної митної служби України Максим Нефьодов оголосив про запуск калькулятора, за допомогою якого можна розрахувати вартість розмитнення автомобілів на іноземній реєстрації."/>
  </head>
  <body>
    <article>
      <h1>З'явився калькулятор для розрахунку вартості розмитнення євроблях: як він працює - Радіо Максимум</h1>
      <address><time datetime="2019-11-04T16:25:00+00:00">04 Nov 2019, 16:25</time> by <a rel="author">Русінкевич Тетяна</a></address>
      <p>
        <b>Голова Державної митної служби України Максим Нефьодов оголосив про запуск калькулятора, за допомогою якого можна розрахувати вартість розмитнення автомобілів на іноземній реєстрації.</b>
      </p>
      <p>За словами Максима Нефьодова, калькулятор наразі перебуває на етапі тестування. "Сервіс підтягує дані щодо мінімальної, середньої та максимальної вартості вказаного авто за 2018-2019 роки на основі реальної інформації мільйона машин більш ніж 2300 моделей. Це робоча база тих авто, що були оформлені на митниці, її почистили вручну від помилок і одруківок, тому цей процес і зайняв на 1,5 місяці довше, ніж очікувалось", – <a href="https://www.facebook.com/photo.php?fbid=2552462761468484&amp;set=a.357818284266287&amp;type=3">повідомив</a> Нефьодов.</p>
      <related>
        <h4>До теми:</h4>
        <a href="https://maximum.fm/na-zamitku-vodiyam-mifi-pro-shipovani-shini-v-yaki-varto-perestati-viriti_n169029"/>
      </related>
      <p>Голова митниці пропонує українським водіям використовувати цей калькулятор, а якщо виникатимуть помилки у його роботі – повідомляти ДМС.</p>
      <p><b><a href="https://calc.customs.gov.ua/">Онлайн калькулятор</a></b> для розрахунку вартості розмитнення авто</p>
      <p>За допомогою сервісу можна розрахувати, скільки податків потрібно заплатити за ввезення автомобіля з-за кордону, а також зорієнтуватися щодо вартості транспортного засобу за історичними даними в системі.</p>
      <figure>
        <img src="https://maximum.fm/uploads/640w_DIR/media_news/2019/11/5dc032b3d2878076858217.png"/>
      </figure>
      <h3>Як скористатись калькулятором</h3>
      <ul>
        <li>
          <b>Крок 1</b>
        </li>
      </ul>
      <p>Уведіть по черзі характеристики транспортного засобу (марку, модель, країну походження, рік виготовлення, об'єм та тип двигуна, період використання автомобіля). Якщо необхідного варіанту немає у випадаючому списку – уведіть його вручну. Після заповнення всіх полів натисніть кнопку "Далі".</p>
      <ul>
        <li>
          <b>Крок 2</b>
        </li>
      </ul>
      <p>На другому кроці необхідно ввести ціну, за яку ви придбали транспортний засіб (якщо не впевнені в його вартості – можна ввести середню зважену ціну, яку запропонує калькулятор). Тут же доступна інформація про транспортний засіб, код товару і графік з історією цін на автомобіль з аналогічними характеристиками за минулі роки.</p>
      <ul>
        <li>
          <b>Крок 3</b>
        </li>
      </ul>
      <p>Ви отримуєте дані щодо всіх платежів, які маєте сплатити при розмитненні транспортного засобу.</p>
      <figure>
        <img src="https://maximum.fm/uploads/640w_DIR/media_news/2019/11/5dc032ed6d59a382371190.jpg"/>
      </figure>
      <p>Нагадаємо, що у вересні Рада на 3 місяці відтермінувала введення штрафів за порушення митного режиму перебування євроблях в Україні.</p>
      <related>
        <h4>Читайте також:</h4>
        <a href="https://maximum.fm/u-centri-kiyeva-obmezhat-ruh-do-kincya-roku-karta-obyizdu_n168997"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/test-vgadaj-film-za-erotichnoyu-scenoyu-18_n168956"/>
        <a href="https://maximum.fm/na-zamitku-vodiyam-mifi-pro-shipovani-shini-v-yaki-varto-perestati-viriti_n169029"/>
        <a href="https://maximum.fm/groshi-na-viter-najbilsh-superechlivi-smartfoni-2019-roku_n169015"/>
      </related>
    </article>
  </body>
</html>