<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/daydzhest/bloomberg-loshi-novini-za-zavoda-na-folksvagen-v-turtsiya_news707271.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T16:55:00+00:00"/>
    <meta property="og:title" content="Bloomberg: Лоши новини за завода на Фолксваген в Турция"/>
    <meta property="og:description" content="Профсъюзите ще блокират VW да строи завод там, твърди Bloomberg"/>
  </head>
  <body>
    <article>
      <h1>Bloomberg: Лоши новини за завода на Фолксваген в Турция</h1>
      <h2>Профсъюзите ще блокират VW да строи завод там, твърди Bloomberg</h2>
      <address>
        <time datetime="2019-11-04T16:55:00+00:00">04 Nov 2019, 16:55</time>
      </address>
      <p>https://blitz.bg/daydzhest/bloomberg-loshi-novini-za-zavoda-na-folksvagen-v-turtsiya_news707271.html Blitz.bg</p>
      <figure>
        <img src="https://static.blitz.bg/documents/thumbnails/730/201908/1565684660-f8af1fc86d340d9b8ef2084307eded1d.jpg"/>
      </figure>
      <p><b>Мощните профсъюзи ще блокират решението на Фолксваген (Volkswagen) да инвестира 1,3 млрд. евро в нов завод в Турция, докато насилието, активирано от инвазията на Турция в Сирия не спре.</b><br/><br/>“Искам да кажа много ясно: представители на работещите отказват да дадат разрешение, докато Турция се опитва да постига своите политически цели с война и сила,” заяви Бернд Остерлох, шеф на световния заводски съвет на VW и член на надзорния съвет, цитиран от <a href="https://www.bloomberg.com/news/articles/2019-11-01/vw-labor-boss-vows-to-block-plan-for-turkish-plant-amid-violence">Bloomberg</a>.<br/><br/>Най-големият автомобилен производител в света постави на „трупчета” проекта си за строеж на завод в Турция, след като ситуацията в Сирия ескалира с нахлуването на турски военни части, предхождано от изтеглянето на американските военни от страната.<br/><br/>Това даде възможност на турските сили да нахлуят в североизточна Сирия, изтласквайки кюрдските бойци, контролиращи граничната зона.<br/><br/>Както добре е известно, този завод ще даде допълнителен капацитет на концерна от над 300 000 автомобила годишно, за които се бори и нашата страна.<br/><br/>Акциите на Dogus Otomotiv, дистрибутор на автомобилите с марката VW в Турция, паднаха с 0,7% след този репортаж на Bloomberg.<br/><br/>VW е загрижен за политическата ситуация и следи развитието й от близо, заявява главният финансов директор на концерна Франк Витер.<br/><br/>Той заяви, че пред VW няма натиск за моментално строителство на нов завод, тъй като производствен капацитет може да се добави в съществуващия завод в Словакия и други места.<br/><br/>Профсъюзните лидери имат силата да оказват много тежко въздействие върху стратегическите решение на концерна. На тях се падат половината от местата в надзорния съвет и имат право на вето, уточнява vesti.bg.<br/><br/>Планира се среща на надзорния съвет на 15 ноември за годишна среща, на която да се обсъжда 5-годишният план за харчовете на Volkswagen, в които се включват разпределение на капитал за заводите по целия свят.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>