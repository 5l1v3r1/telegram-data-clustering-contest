<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/04/i-benzinai-incrociano-le-braccia-due-giorni-di-sciopero/1321076/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-04T16:42:51+00:00"/>
    <meta property="og:title" content="I benzinai incrociano le braccia, due giorni di sciopero"/>
    <meta property="og:description" content="PROTESTA nazionale indetta da Figisc/Anisa Confcommercio per il 6 e 7 novembre, le nuove disposizioni del governo nel mirino"/>
  </head>
  <body>
    <article>
      <h1>I benzinai incrociano le braccia, due giorni di sciopero</h1>
      <h2>PROTESTA nazionale indetta da Figisc/Anisa Confcommercio per il 6 e 7 novembre, le nuove disposizioni del governo nel mirino</h2>
      <address><time datetime="2019-11-04T16:42:51+00:00">04 Nov 2019, 16:42</time> by <a rel="author">Giovanni De Franceschi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F04%2Fi-benzinai-incrociano-le-braccia-due-giorni-di-sciopero%2F1321076%2F">Condividi77</a><a href="https://twitter.com/intent/tweet?text=I+benzinai+incrociano+le+braccia%2C++due+giorni+di+sciopero&amp;url=https%3A%2F%2Fwww.cronachemaceratesi.it%2F2019%2F11%2F04%2Fi-benzinai-incrociano-le-braccia-due-giorni-di-sciopero%2F1321076%2F">Tweet</a>Email77 Condivisioni</p>
      <figure>
        <img src="https://cdn.cronachemaceratesi.it/wp-content/uploads/2019/02/benzinaio-650x502.jpg"/>
      </figure>
      <p><b>I benzinai incrociano le braccia. La Figisc/Anisa Confcommercio ha proclamato uno sciopero nazionale dei gestori degli impianti stradali ed autostradali di distribuzione carburanti dalle 6 del giorno 6 alle 6 del giorno 8 novembre.</b> Salvo revoche dell’ultimo minuto, lo sciopero quindi coinvolgerà anche le Marche e la protesta è rivolta «innanzitutto al Governo che sta gravando, con adempimenti inutili e cervellotici, un’intera categoria. Vari i provvedimenti che stanno mettendo in crisi i distributori di carburante – spiega Confcommercio – dalla fatturazione elettronica, ai registratori di cassa telematici (anche per fatturati di 2 mila/anno), dalla rimodulazione dell’Indice sintetico di affidabilità fiscale (Isa) irraggiungibile per i gestori, all’introduzione di Documenti di trasporto (Das) e modalità di Registrazione giornaliera in formato elettronico, dall’invio dei corrispettivi giornalieri in formato elettronico fino al gravame fiscale e contributivo per i Gestori che non ricevono, in tempo, da Fornitori e Agenzia delle Entrate i documenti necessari per la loro contabilità. Una vera e propria serie di provvedimenti che duplicano gli esistenti e che non hanno alcuna valenza sulla lotta all’illegalità o alla infedeltà fiscale: in sostanza si trasformano i gestori in ‘controllori’ dell’intera filiera con responsabilità (anche penali) che non sono connesse con la loro attività». Secondo l’associazione, in conclusione «il discrimine è salvaguardare la parte onesta di questo mercato (settore) contro la parte disonesta ed inadempiente: chi rispetta le leggi ha diritto ad esserci, chi le viola sistematicamente deve essere espulso».</p>
    </article>
  </body>
</html>