<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/04/politics/ekloges-poies-allages-perilamvanei-to-sxedio-nomou-tou-ypourgeiou-esoterikon/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-04T16:48:40+00:00"/>
    <meta property="og:title" content="Εκλογές: Οι αλλαγές στο σχέδιο νόμου του υπουργείου Εσωτερικών"/>
    <meta property="og:description" content="Αυξάνονται σε 15 οι βουλευτές Επικρατείας – Ποιες περιφέρειες χάνουν έδρα"/>
  </head>
  <body>
    <article>
      <h1>Εκλογές: Οι αλλαγές στο σχέδιο νόμου του υπουργείου Εσωτερικών</h1>
      <h2>Αυξάνονται σε 15 οι βουλευτές Επικρατείας – Ποιες περιφέρειες χάνουν έδρα</h2>
      <address><time datetime="2019-11-04T16:48:40+00:00">04 Nov 2019, 16:48</time> by <a rel="author">ΤοΒΗΜΑ Team</a></address>
      <p>Αύξηση των βουλευτών Επικρατείας από 12 σε 15, αλλαγές στις έδρες των εκλογικών περιφερειών της Α’ Αθηνών, του Νοτίου Τομέα Αθήνας και  της Αχαΐας, αλλά και ανακήρυξη των βουλευτών από τον Αρειο Πάγο και όχι από τα Πρωτοδικεία, είναι, μεταξύ άλλων, οι αλλαγές που περιλαμβάνονται στο νομοσχέδιο του Υπουργείο Εσωτερικών για τον εκσυγχρονισμό και την απλούστευση της εκλογική νομοθεσίας.</p>
      <p>Το νομοσχέδιο δόθηκε σήμερα για διαβούλευση και θα παραμείνει στο opengov.gr έως και την Παρασκευή 8 Νοεμβρίου.</p>
      <p>
        <a href="https://www.in.gr/2019/11/04/world/lakkotrypis-sto-gr-energeiako-programma-tis-kypriakis-dimokratias-synexizetai-kanonika/">Διαβάστε ακόμη : Λακκοτρύπης στο in.gr - Το ενεργειακό πρόγραμμα της Κυπριακής Δημοκρατίας συνεχίζεται κανονικά</a>
      </p>
      <p>Σύμφωνα με την<b> </b><a href="https://www.tovima.gr/wp-content/uploads/2019/11/04/%CE%91%CE%99%CE%A4%CE%99%CE%9F%CE%9B%CE%9F%CE%93%CE%99%CE%9A%CE%97-%CE%95%CE%9A%CE%9B%CE%9F%CE%93%CE%99%CE%9A%CE%97-%CE%94%CE%99%CE%91%CE%94%CE%99%CE%9A%CE%91%CE%A3%CE%99%CE%91-1.pdf"><b>αιτιολογική έκθεση</b></a> του νομοσχεδίου:</p>
      <ul>
        <li>Καθορίζεται ελάχιστος χρόνος για τη διενέργεια των εκλογών. Ο χρόνος θα κυμαίνεται μεταξύ των 30 και των 24 ημερών.</li>
        <li>Θεσμοθετείται το μητρώο πολιτών ως πυλώνας για την κατάρτιση των εκλογικών καταλόγων.</li>
        <li>Δίνεται η δυνατότητα υποβολής ηλεκτρονικής αίτησης για τους ετεροδημότες και πλέον δεν χρειάζεται να προσέρχονται στα ΚΕΠ.</li>
        <li>Οι συνδυασμοί καταρτίζονται κεντρικά από τα κόμματα με δήλωση στον Άρειο Πάγο μέσω ειδικής νέας διαδικτυακής πύλης.</li>
        <li>Καταργείται η υποβολή υποψηφιοτήτων στα πρωτοδικεία της χώρας και στη συνέχεια η δήλωση κατάρτισης συνδυασμών από τα κόμματα στον Άρειο Πάγο.</li>
        <li>Καταργείται η υποβολή δικαιολογητικών όπως είναι το πιστοποιητικό γέννησης, το οποίο αντλείται ηλεκτρονικά από το μητρώο πολιτών.<br/>Οι δηλώσεις παραίτησης από θέσεις που αποτελούν κώλυμα εκλογικότητας δηλώνεται μόνο στην υπηρεσία του υποψηφίου και ηλεκτρονικό αντίγραφο υποβάλλεται ψηφιακά στην πύλη υποψηφιοτήτων.</li>
        <li>Μαζί με τους συνδυασμούς ανά εκλογική περιφέρεια, τα κόμματα που έχουν καταρτίσει συνδυασμούς σε όλες τις εκλογικές περιφέρειες υποβάλλουν στην ίδια πύλη το ψηφοδέλτιο επικρατείας τους.</li>
        <li>Όλα τα απαιτούμενα παράβολα πληρώνονται ηλεκτρονικά.</li>
        <li>Ομοίως η ανακήρυξη των Βουλευτών γίνεται από τον Άρειο Πάγο και όχι από τα Πρωτοδικεία.</li>
        <li>Αυξάνεται ο αριθμός των Βουλευτών επικρατείας από 12 σε 15 (χάνει μια έδρα ο Νότιος Τομέας Αθηνών, η Αχαΐα και η Α’ Αθηνών.</li>
        <li>Απαγορεύεται η προεκλογική δραστηριότητα στο διαδίκτυο την παραμονή και την ημέρα των εκλογών για κόμματα και υποψηφίους.</li>
        <li>Δίνεται η δυνατότητα καθορισμού ημερήσιας αποζημίωσης στα μέλη των εφορευτικών επιτροπών με κοινή απόφαση ΥπΟικ και ΥπΕς.</li>
        <li>Θεσμοθετείται η ταχεία μετάδοση του αποτελέσματος από τους δικαστικούς αντιπροσώπους μέσω κινητού ή ταμπλέτας.<br/>Απεμπλέκονται οι περιφέρειες από τη διαδικασία και αντλούν από το ΥΠΕΣ σε πραγματικό χρόνο τα αποτελέσματα.</li>
        <li>Για πρώτη φορά οι δικαστικοί αντιπρόσωποι κατά τη διάρκεια της ψηφοφορίας μεταδίδουν τον αριθμό των ψηφισάντων ώστε να ενημερώνεται η κοινή γνώμη για τον αριθμό των ψηφισάντων.</li>
      </ul>
      <p>
        <a href="https://www.tovima.gr/2019/11/04/world/ebay-poia-antikeimena-tis-disney-poulisan-perissotero-to-2019/">eBay : Ποια αντικείμενα της Disney πούλησαν περισσότερο το 2019</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/02/opinions/to-pasok-oute-xarizetai-oute-klironomeitai-oute-temaxizetai/"/>
        <a href="https://www.tovima.gr/2019/10/27/politics/psifos-omogenon-to-paradeigma-ton-allon-xoron-kai-i-atolmia-tis-elladas/"/>
        <a href="https://www.tovima.gr/2019/10/22/politics/tsipras-theloume-ti-deyteri-fora-aristera-na-eimaste-pio-proetoimasmenoi-kai-pio-empeiroi/"/>
        <a href="https://www.tovima.gr/2019/10/14/politics/dragasakis-kata-varoufaki-lathos-pou-tou-anathesame-tin-ylopoiisi-tou-sxediou-mas/"/>
      </related>
    </article>
  </body>
</html>