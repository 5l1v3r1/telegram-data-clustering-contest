<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/alexandria/un-fermier-plantat-40000-copaci-terenul-sau-garda-mediu-mers-l-a-amendat-1_5dc048355163ec4271aefaec/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-04T16:04:07+00:00"/>
    <meta property="og:title" content="Un fermier a plantat 40.000 de copaci pe terenul său. Garda de Mediu a mers acolo şi l-a amendat"/>
    <meta property="og:description" content="Din dragoste pentru natură şi din dorinţa de a respira un aer curat, fermierul a plantat pe pământul său 40.000 de copaci. În schimb, a primit o amendă din partea autorităţilor de mediu."/>
  </head>
  <body>
    <article>
      <h1>Un fermier a plantat 40.000 de copaci pe terenul său. Garda de Mediu a mers acolo şi l-a amendat</h1>
      <address><time datetime="2019-11-04T16:04:07+00:00">04 Nov 2019, 16:04</time> by <a rel="author">Călin Gavrilaş</a></address>
      <h4>Din dragoste pentru natură şi din dorinţa de a respira un aer curat, fermierul a plantat pe pământul său 40.000 de copaci. În schimb, a primit o amendă din partea autorităţilor de mediu.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/targoviste/aer-poluat-sistematic-combinatul-oteluri-speciale-targoviste-cauza-fierul-topit-proasta-calitate-1_5dc029485163ec4271ae1d1d/index.html"/>
        <a href="https://adevarul.ro/locale/alba-iulia/foto-video-protest-campeni-Tara-motilor-fata-taierea-copaci-seculari-parcul-orasului-1_5dbeb1f55163ec4271a5d50d/index.html"/>
        <a href="https://adevarul.ro/locale/alexandria/toaleta-scolii-dintr-un-sat-costat-apartament-bucuresti-1_5db08b7d892c0bb0c6d99d2d/index.html"/>
      </related>
      <p>Felix Mulţescu, un fermier din judeţul Teleorman, a platat pe pământul său 40.000 de copaci, din dorinţa de a respira un aer cât mai curat.</p>
      <p>Gestul nu i-a impresionat pe inspectorii Gărzii de Mediu Teleorman care au mers la ferma omului şi i-au aplicat o amendă de 3.000 de lei pentru că nu amenajase locuri speciale în care să depoziteze pliculeţele folosite de erbicid şi că nu a raportat, pentru afişare la primărie, faptul că efectuează erbicidarea pe terenul propriu.</p>
      <p>Deşi depozitează combustibilul, utilajele, deşeurile şi alte materiale în spaţii special amenajate, inspecorii Gărzii de Mediu au decis să-i aplice o amendă, fapt care-l face pe fermier să susţină că aceştia au venit încă de la început cu această intenţie.</p>
      <p>„Pentru mine nu e important că mi-au dat amendă 3.000 de lei. Că nu e despre bani aici. Eu contest această amendă, pentru că pur şi simplu s-a făcut tot posibilul să o dea, deşi nu erau motive. Mi s-a părut anormal să nu le pese că eu, practic, am plantat o pădure, dar să considere că trebuie să fiu amendat pentru nişte detalii de tot râsul şi pentru nişte modificări legislative despre care numai ei ştiu.</p>
      <p>Nu e vorba doar despre mine. Ei au normă de amenzi şi trebuie să şi le facă, cu orice preţ. Şi sunt sigur că sunt şi alţi oameni în această situaţie, oameni care nu vorbesc, însă, de frică. Mie nu mi-e frică”, a declarat fermierul, citat de jurnaliştii de la <a href="https://liberinteleorman.ro/poveste-din-teleorman-fermier-amendat-de-garda-de-mediu-dupa-ce-a-plantat-40-000-de-arbori/?fbclid=IwAR3k0-k1r1AYVMl5xnkt0C5lUrCNZWKrL16lTmxRa1OfUeXPJOFFF-g04wU">Liber în Teleorman</a>.</p>
      <hr/>
      <related>
        <h4>Pe aceeaşi temă:</h4>
        <a href="https://adevarul.ro/locale/alexandria/psd-teleorman-elogiu-condamnatului-liviu-dragnea-astazi-despre-patriotul-ne-a-insuflat-puterea-1_5db69b77892c0bb0c6fd1231/index.html"/>
        <a href="https://adevarul.ro/locale/alexandria/toaleta-scolii-dintr-un-sat-costat-apartament-bucuresti-1_5db08b7d892c0bb0c6d99d2d/index.html"/>
      </related>
    </article>
  </body>
</html>