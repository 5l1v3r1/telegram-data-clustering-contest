<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/04/modi-dice-no-alla-cina-india-non-entra-in-accordo-commercio-rcep-pn_20191104_00196/"/>
    <meta property="og:site_name" content="Askanews"/>
    <meta property="article:published_time" content="2019-11-04T16:32:14+00:00"/>
    <meta property="og:title" content="Modi dice no alla Cina: India non entra in accordo commercio RCEP"/>
    <meta property="og:description" content="Roma, 4 nov. (askanews) – No, grazie. Narendra Modi, il primo ministro indiano, è stato chiaro nel respingere l’ipotesi di entrare nel Partnerariato economico complessivo regionale (RCEP), un raggruppamento per il commercio asiatico a trazione cinese. Modi, parlando al summit dell’iniziativa – che associa Pechino ai membri ASEAN, ma anche a Giappone, Corea del Sud, […]"/>
  </head>
  <body>
    <article>
      <h1>Modi dice no alla Cina: India non entra in accordo commercio RCEP</h1>
      <h2>Schiaffo di Nuova Delhi, premier: accordo non nel nostro interesse</h2>
      <address>
        <time datetime="2019-11-04T16:32:14+00:00">04 Nov 2019, 16:32</time>
      </address>
      <figure>
        <img src="http://www.askanews.it/wp-content/uploads/2019/11/20191104_173211_7C7EE404.jpg"/>
      </figure>
      <p>Roma, 4 nov. (askanews) – No, grazie. Narendra Modi, il primo ministro indiano, è stato chiaro nel respingere l’ipotesi di entrare nel Partnerariato economico complessivo regionale (RCEP), un raggruppamento per il commercio asiatico a trazione cinese.</p>
      <p>Modi, parlando al summit dell’iniziativa – che associa Pechino ai membri ASEAN, ma anche a Giappone, Corea del Sud, Australie e Nuova Zelanda -, è stato netto: “I nostri agricoltori, i nostri commercianti, professionisti e industrie hanno voce in capitolo i tale diecisione. Egualmente importanti sono lavoraotri e consumatori, che rendono l’India un enorme mercato e la terza economia del mondo in termini di parità di potere d’acquisto. Quando misuro l’accordo RCEP in relazione agli interessi di tutti gli indiani, non ho una risposta positiva”.</p>
      <p>La conseguenza di tale ragionamento, quindi, per Modi è che “né il Talismano di Gandhi né la mia coscienza mi consentirebbero mai di associarmi”.</p>
      <p>Il Talismano di Gandhi è una famosa frase del fondatore dell’India indipendente, il Mahatma Gandhi: “Io vi darò un talismano. Ogniqualvolta avrete un dubbio e quanto questo diventerà troppo per voi, fate il seguente test. Richiamate nelle mente la faccia dell’uomo o della donna pià poveri e deboli che abbiate mai visto, chiedetevi se il passo che contemplate di fare sia utile a lui o a lei. Se ci guadagnerà qualcosa. Se gli o le consentirà di tornare in controllo della sua vita e destino. In altre parole, se porterà alla liberazione per i milioni di bisognosi di affamati. Allora scoprirete che i vostri dubbi e il vostro io saranno spazzati via”.</p>
      <p>Al di là delle suggestioni spirituali e filosofiche, a suggerire a Modi di lasciar perdere l’accordo sono state tuttavia ragionamenti molto concreti. Nuova Delhi è preoccupata per la graduale eliminazione delle tariffe che aprirebbe il suo mercato interno a merci a basso costo provenienti dalla Cina, con la quale l’India ha già un massiccio deficit commerciale che supera i 50 miliardi di dollari annui.</p>
      <p>La RCEP prevede la graduale caduta dell’80-90 per cento dei dazi in un’area di 16 paesi, che include qualcosa come 3,6 miliardi di abitanti.</p>
      <p>La crescita economica indiana sta subendo un rallentamento, anche a causa della guerra commerciale tra Usa e Cina e delle misure protezionistiche che diversi paesi hanno innalzato.</p>
    </article>
  </body>
</html>