<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619876/%D9%BE%D8%A7%D9%8A%D8%A7%D9%86-%D8%B1%D8%A7%D8%A8%D8%B7%D9%87-%D9%BE%D9%86%D9%87%D8%A7%D9%86%D9%8A-%D8%A8%D8%A7-%D8%A7%D8%AA%D9%87%D8%A7%D9%85-%D8%AA%D8%B9%D8%B1%D8%B6-%D8%A8%D9%87-%D8%AF%D8%AE%D8%AA%D8%B1-%D9%86%D9%88%D8%AC%D9%88%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-04T16:02:00+00:00"/>
    <meta property="og:title" content="پايان رابطه پنهاني با اتهام تعرض به دختر نوجوان"/>
    <meta property="og:description" content="مردي با شکايت عليه پسري جوان مدعي شد اين پسر به دختر نوجوانش تعرض کرده است."/>
  </head>
  <body>
    <article>
      <h1>پايان رابطه پنهاني با اتهام تعرض به دختر نوجوان</h1>
      <address>
        <time datetime="2019-11-04T16:02:00+00:00">04 Nov 2019, 16:02</time>
      </address>
      <p>
        <i>مردي با شکايت عليه پسري جوان مدعي شد اين پسر به دختر نوجوانش تعرض کرده است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>اين شکايت سه ماه قبل به دست مأموران پليس رسيد. دختر نوجواني همراه پدرش به مأموران مراجعه کرد و پدر مدعي شد جواني که راننده يک وانت است، دخترش را اغفال کرده و او را مورد آزار و اذيت قرار داده ‌است.</p>
      <p>اين مرد در شکايت خود گفت: شغل من و همسرم طوري است که فرزندمان ساعت‌هاي طولاني را در خانه تنها مي‌ماند و پسر جوان که مهرداد نام دارد و راننده وانت است، در نبود ما دخترمان را اغفال و او را آزار و اذيت کرده ‌است.</p>
      <p>دختر نوجوان نيز تأييد کرد که از سوي مهرداد مورد تعرض قرار گرفته است. او گفت: من و مهرداد با هم آشنا بوديم اما من راضي به برقراري رابطه نبودم و او به من تعرض کرد.</p>
      <p>اين دختر حاضر نشد درباره نحوه آشنايي‌اش با مهرداد توضيح دهد اما وقتي مهرداد تحت بازجويي قرار گرفت، گفت: من راننده وانت هستم و بار جابه‌جا مي‌کنم. يک روز دختر نوجوان با من تماس گرفت و خواست با هم ديداري داشته باشيم. من به او گفتم نمي‌شناسمش و تلفنم براي کار است و مشتريان با آن تماس مي‌گيرند.<br/><br/>اين دختر اصرار کرد و اين‌طور بود که با او قرار گذاشتم. وقتي او را ديدم به من گفت يک روز که در جاده با خانواده‌اش مي‌رفته از کنار ماشين من عبور کرده و مرا ديده و عاشقم شده و شماره تلفنم را از روي وانت برداشته‌ است. همين باعث آشنايي و ارتباط بيشتر ما شد. من بيشتر شب‌ها با او قرار مي‌گذاشتم. دليلش هم اين بود که شغل پدر و مادر دختر نوجوان طوري بود که بعضي شب‌ها اصلا در خانه نبودند و او راحت مي‌توانست بيرون بيايد. ما مدت زيادي است که با هم ارتباط داريم و گفته‌هاي اين دختر درباره اينکه به او تعرض کردم، درست نيست.</p>
      <p>با اين حال، شعبه 11 دادگاه کيفري استان تهران با توجه به شکايت دختر و پدر، اين جوان را بازداشت کرد. وقتي دختر نوجوان مورد پرسش قضات قرار گرفت، اظهارات مهرداد را تأييد کرد و گفت: من در جاده عاشق او شدم ولي راضي به رابطه نبودم البته بعد از آن اتفاق چيزي نگفتم اما وقتي پدرم فهميد ناراحت شد و تصميم گرفت شکايت کند.</p>
      <p>با پايان گفته‌هاي متهم و شاکي، قضات دختر نوجوان را براي معاينه به پزشکي قانوني ارجاع دادند و پرونده در شعبه 11 در حالي رسيدگي است و پسر جوان در بازداشت به‌سر مي‌برد.</p>
    </article>
  </body>
</html>