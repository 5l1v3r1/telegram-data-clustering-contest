<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/cronaca/2019/11/04/procione-guinzaglio-milano-finisce-gattabuia_kBPswdkGeJr4mDidRTutOL.html"/>
    <meta property="og:site_name" content="Adnkronos"/>
    <meta property="article:published_time" content="2019-11-04T16:49:00+00:00"/>
    <meta property="og:title" content="Procione al guinzaglio a Milano finisce in 'gattabuia'"/>
    <meta property="og:description" content="Un procione in città a Milano. Non l'hanno arrestato, ma in gattabuia è finito lo stesso. Tecnicamente si tratta di sequestro di 'specie pericolosa', e a operarlo sono stati i carabinieri chiamati dai cittadini allarmati dal vedere un procione al guinzaglio in compagnia della sua padrona, denunciata. Ed è stato il gip di Milano a firmare il sequestro preventivo su richiesta della Procura, dato che oltre ad appartenere a specie pericolosa, il decreto del ministero dell'Ambiente ne vieta la detenzione fra i privati."/>
  </head>
  <body>
    <article>
      <h1>Procione al guinzaglio a Milano finisce in 'gattabuia'</h1>
      <address>
        <time datetime="2019-11-04T16:49:00+00:00">04 Nov 2019, 16:49</time>
      </address>
      <p>Un procione in città a Milano. Non l'hanno arrestato, ma in gattabuia è finito lo stesso. Tecnicamente si tratta di sequestro di 'specie pericolosa', e a operarlo sono stati i carabinieri chiamati dai cittadini allarmati dal vedere un procione al guinzaglio in compagnia della sua padrona, denunciata. Ed è stato il gip di Milano a firmare il sequestro preventivo su richiesta della Procura, dato che oltre ad appartenere a specie pericolosa, il decreto del ministero dell'Ambiente ne vieta la detenzione fra i privati.</p>
      <figure>
        <img src="https://www.adnkronos.com/rf/image_size_1280x960/Pub/AdnKronos/Assets/Immagini/Redazionale/P/procione_Milano_CC2.jpg"/>
      </figure>
      <p>Pare, secondo le testimonianze, che la signora non si limitasse a passeggiare con la bestia come fosse un qualunque animale da compagnia, ma si portasse il procione anche al ristorante. Una volta individuata la proprietaria, nel quartiere di Baggio, i militari sono intervenuti prendendo l'animale direttamente in casa e rinchiudendolo in gabbia. Ora il procione attende di essere l trasferito in un centro autorizzato alla detenzione di animali pericolosi in Emilia Romagna che se ne prenderà cura e lo inserirà gradualmente in un contesto in cui sono presenti altri esemplari della stessa specie. In corso di verifica l’origine dell’esemplare e le modalità con cui la proprietaria, straniera, ne sia venuta in possesso.</p>
    </article>
  </body>
</html>