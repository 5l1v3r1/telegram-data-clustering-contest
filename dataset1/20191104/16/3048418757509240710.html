<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/04/geflipte-groenlinks-wethouder-jorrit-nuijens-spuugde-agent-niet-in-het-gezicht-maar-kwijlde/"/>
    <meta property="og:site_name" content="ThePostOnline"/>
    <meta property="article:published_time" content="2019-11-04T16:41:00+00:00"/>
    <meta property="og:title" content="Geflipte GroenLinks-wethouder Jorrit Nuijens spuugde agenten niet in het gezicht maar kwijlde"/>
    <meta property="og:description" content="Oud-bestuurder officieel verdacht van overtreding van Opiumwet en verstoring openbare orde"/>
  </head>
  <body>
    <article>
      <h1>Geflipte GroenLinks-wethouder Jorrit Nuijens spuugde agenten niet in het gezicht maar kwijlde</h1>
      <h2>Oud-bestuurder officieel verdacht van overtreding van Opiumwet en verstoring openbare orde</h2>
      <address><time datetime="2019-11-04T16:41:00+00:00">04 Nov 2019, 16:41</time> by <a rel="author" href="https://www.tpo.nl/author/bas-paternotte" target="_blank">Bas Paternotte</a></address>
      <p>De Diemense oud-wethouder Jorrit Nuijens (GroenLinks) wordt officieel verdacht van overtreding van de Opiumwet en verstoring van de openbare orde. Maar hij wordt niet verdacht van het bespugen van een agent. Dat <a href="https://www.at5.nl/artikelen/197851/om-jorrit-nuijens-spuugde-niet-naar-agent-maar-is-nog-wel-verdachte">meldt</a> de Amsterdamse lokale zender <i>AT5</i> maandag.</p>
      <h4>Video – <a href="https://tpo.nl/2019/06/20/video-groenlinks-wethouder-diemen-jorrit-nuijens-gearresteerd-voor-de-stopera/">GroenLinks-wethouder uit Diemen Jorrit Nuijens gearresteerd voor de Stopera</a></h4>
      <p>“Er zat een beetje spuug langs zijn mond en dat kwam op de agent. Dit is dus niet bewust gebeurd, en dus gaan we hem hier niet voor vervolgen” , zegt het Openbaar Ministerie van Noord-Holland. Over de verdenkingen van het overtreden van de Opiumwet en het verstoren van de openbare orde wordt hij op 25 november in een besloten zitting gehoord door de officier van justitie.</p>
      <p>Nuijens werd in juni dit jaar aangehouden bij de Stopera, het stadhuis, in Amsterdam. Hij verzette zich hevig tegen zijn arrestatie en spuugde volgens de politie op het bureau twee agenten in het gezicht. Voor dat spugen is volgens het Openbaar Minsiterie nu dus geen bewijs. Zij hebben aangifte tegen hem gedaan. Bij de aanhouding vond de politie in zijn tas een flesje met vermoedelijk de drug GHB en twee zakjes wiet. Deze middelen zijn in beslag genomen.</p>
      <p><b>Lees ook –</b> <a href="https://tpo.nl/2019/06/21/groenlinks-wethouder-jorrit-nuijens-stapt-op-na-arrestatie/">GroenLinks-wethouder Jorrit Nuijens stapt op na arrestatie</a></p>
    </article>
  </body>
</html>