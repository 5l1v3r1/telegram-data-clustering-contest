<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/yeniden-hizli-tren-icin-umut-bakanlar-kurulu-gundeminde-15520yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-04T01:00:00+00:00"/>
    <meta property="og:title" content="Yeniden ‘hızlı tren’ için umut: Bakanlar Kurulu gündeminde"/>
    <meta property="og:description" content="İnşaat Mühendisleri Odası Bursa Şubesi Başkanı Mehmet Albayrak’ın oluşturduğu ve kent ulaşımını mercek altında tutup öneriler üretmeyi..."/>
  </head>
  <body>
    <article>
      <h1>Yeniden ‘hızlı tren’ için umut: Bakanlar Kurulu gündeminde</h1>
      <address><time datetime="2019-11-04T01:00:00+00:00">04 Nov 2019, 01:00</time> by <a rel="author">Ahmet Emin Yılmaz</a></address>
      <p><b>İnşaat Mühendisleri Odası Bursa Şubesi Başkanı Mehmet Albayrak’</b>ın oluşturduğu ve <b>kent ulaşımını</b> mercek altında tutup <b>öneriler</b> üretmeyi amaçlayan <b>Ulaşım Komisyonu</b> sessiz sedasız <b>önemli</b> çalışmalar yapıyor.</p>
      <p>Geçmişte…</p>
      <p><b>Osmangazi Köprüsü’</b>nden demiryolu rayları çıkarıldığında itiraz edip <b>sesini çıkaran tek kurum</b> olan<b> İMO,</b> bugün de <b>Bursa’nın demiryolu ulaşımını</b> gündeminde tutuyor.</p>
      <p>Nitekim…</p>
      <figure>
        <img src="https://www.olay.com.tr/d/other/1.-yazi-icin-imo-insaat-muhendisleri-odasi-ulasim-komisyonu-toplantisi.jpg"/>
      </figure>
      <p>
        <b>İMO Ulaşım Komisyonu Başkanı M. Tözün Bingöl’</b>
      </p>
      <p>ün davetiyle katıldığımız toplantıda <b>tren</b> tartışmalarını ve ortaya konan görüşleri heyecanla dinledik. <b>Albayrak</b> ve komisyon üyeleriyle değerlendirmeler yaptık.</p>
      <p>Ulaşım, özellikle de <b>demiryolu </b>konusunda otorite kabul edilen <b>Eskişehir’</b>deki <b>Osmangazi Üniversitesi İnşaat Mühendisliği Bölümü Ulaştırma Anabilim Dalı Öğretim Üyesi Dr. Şafak Bilgiç’</b>i bu toplantıda tanıdık.</p>
      <p>Eşi <b>Mudanyalı</b> olduğu için bir ayağı <b>Bursa’</b>da yaşayan <b>Dr. Bilgiç’</b>in değerlendirmeleri önemliydi.</p>
      <p><b>Ulaşım Komisyonu Başkanı M. Tözün Bingöl’</b>ün hazırladığı ve <b>Bursa’nın demiryolu projesini</b> tüm ayrıntılarıyla ele alan sunumu da etkileyiciydi.</p>
      <p>Kritik nokta ise şu oldu:</p>
      <p>Demiryolu ulaşımında hızı saatte 250 kilometre üzerinde olan trenler <b>yüksek hızlı, </b>250 kilometre hızın altında kalanlar <b>hızlı </b>olarak adlandırılıyor. 200 kilometreye uygun trenler de <b>konvansiyonel tren hattının iyileştirilmiş şekli olan Yüksek Standartlı Demiryolu</b> kabul ediliyor.</p>
      <p><b>Bursa</b> hattının, <b>TCDD’</b>nin <b>2019 Yatırım Ptogramı’</b>nda 1 Ağustos’ta yaptığı revizyonla <b>hızlı trenden Yüksek Standartlı Demiryolu Hattı’na alındığını</b> bu sütunlardan duyurmuştuk.</p>
      <p>İşte…</p>
      <p><b>Bursa’</b>da geniş hayal kırıklığına yol açan <b>kategori değişikliği</b> için <b>Ankara’</b>da yeni bir <b>umut</b> doğduğunu <b>İMO Ulaşım Komisyonu’</b>nda öğrendik.</p>
      <p>Buna göre…</p>
      <p><b>Ulaştırma Bakanlığı’</b>nın projenin <b>yeniden hızlı tren</b> olması için yaptığı çalışma <b>Bakanlar Kurulu </b>gündemine geldi. Bütçe olanakları doğrultusunda yapılacak <b>yeni ihale</b> buna göre olacak.</p>
      <p>Tam bu noktada <b>Bursa lobisi</b> önem kazanıyor.</p>
      <p>Kentin tüm dinamiklerinin, başta da <b>en büyük ve en etkili çatı kuruluşu</b> olarak <b>BTSO’</b>nun siyasileri yalnız bırakmayıp <b>ağır</b> <b>destek</b> vermeleri gerekiyor.</p>
      <p>
        <b>Bursa olarak hızlı treni çok istediğimizi göstermeliyiz.</b>
      </p>
      <p> </p>
      <p>
        <b>Balıkesir bizim tren için TCDD’ye gitti</b>
      </p>
      <p> </p>
      <figure>
        <img src="https://www.olay.com.tr/d/other/2.-yazi-icin-ak-parti-balikesir-milletvekiller-ve-buyuksehir-belediye-baskani-tcdd-ziyareti.jpg"/>
      </figure>
      <p>Önce… <b>Çanakkale</b> yerel gazetelerinde <b>hızlı trenle Bursa’ya bağlanma</b> haberi okuduk. Cumartesi günü <b>Balıkesir </b>gazetelerindeki haberi dün de <b>Bandırma</b> yerel basınında gördük.</p>
      <p>Yazılan şu:</p>
      <p><b>Balıkesir'</b>in <b>AK Partili</b> milletvekilleri <b>Yavuz Subaşı, Adil Çelik, Mustafa Canbey,</b> yanlarına <b>Büyükşehir Belediye Başkanı Yücel Yılmaz</b> ve <b>Karesi Belediye Başkanı Dinçer Orkan'</b>ı da alarak <b>TCDD Genel Müdürü  Ali İhsan Uygun'</b>u ziyaret etti.</p>
      <p>Haberde, <b>Ankara-Bursa-Bandırma</b> hızlı treninin <b>2021 yılında</b> hizmete gireceği yazıyor.</p>
      <p> </p>
      <p>
        <b>Dr. Şafak Bilgiç’ten hızlı tren istasyonları ve T2 hattı için kritik öneri</b>
      </p>
      <p> </p>
      <figure>
        <img src="https://www.olay.com.tr/d/other/3.-yazi-icin-dr.-safak-bilgic.jpg"/>
      </figure>
      <p>
        <b>Eskişehir’</b>
      </p>
      <p>deki <b>Osmangazi Üniversitesi İnşaat Mühendisliği Bölümü Ulaştırma Anabilim Dalı Öğretim Üyesi Dr. Şafak Bilgiç </b>özellikle <b>demiryolu</b> ulaşımı konusunda <b>otorite</b> kabul edilen isimlerden.</p>
      <p>Bir ayağı <b>Bursa’</b>da olan <b>Dr. Şafak, </b>iki ulaşım proje için öneride bulundu:</p>
      <p>Bir…</p>
      <p>
        <b>“Tren için yalnızca Balat’a istasyon Bursa’ya yetmez. Öğrencilerime araştırma yaptırdım. Terminal yanına ve Yıldırım bölgesi için Kazıklı civarına birer istasyon daha olmalı.”</b>
      </p>
      <p>İki…</p>
      <p>
        <b>“T2 tramvay hattını yeraltına almak için vakit geçmiş değil. Yeraltından giden hafif raylı sisteme dönüşmeli.”</b>
      </p>
      <p>Şunu da vurguladı:</p>
      <p>
        <b>“Yer üstünden olacaksa bile hafif raylı sisteme dönüşmeli ve Bursaray’a bağlanmalı. Bunun için durakları uzatmak yeterli. Ray serme işi de çok hızlı ilerler. Beton zemin de şart değil, balaslı hat hızlı yapılır.”</b>
      </p>
      <p>Şunu da ekledi:</p>
      <p>
        <b>“Bu hat için alınan tramvay araçları kentin başka bölgelerinde değerlendirilir, kayıp olmaz.”</b>
      </p>
      <p> </p>
      <p>
        <b>Tünelde kaldırılan tabela yerine asıldı</b>
      </p>
      <p> </p>
      <figure>
        <img src="https://www.olay.com.tr/d/other/4.-yazi-icin-demirtas-tuneli-yuksek-hizli-tren-tabelasi.png"/>
      </figure>
      <p>
        <b>Çevre Yolu’</b>
      </p>
      <p>nda <b>İstanbul Caddesi’</b>ni geçip <b>Ankara </b>yönüne  gidenler <b>Demirtaş Tüneli</b> girişini ve önünde uzanan viyadükteki çalışmaları izleyip gözlemliyorlar.</p>
      <p>Tünelin girişinde…</p>
      <p>Çalışmaların ilk gününden itibaren <b>Yüksek Hızlı Tren </b>tabelası vardı. Fakat, <b>TCDD 2019 Yatırım Programı’</b>nda projenin <b>hızlı tren</b> kategorisinden çıkarılmasından sonra tabela kaldırılmıştı.</p>
      <p>O tabelanın…</p>
      <p>Yeniden yerine asıldığını, cuma günü yoldan geçerken gördük ve umutlandık.</p>
      <p> </p>
      <p>
        <b>Şükrü Kaplan beklediği terfiyi aldı ve 1. Sınıf Emniyet Müdürü oldu</b>
      </p>
      <p> </p>
      <figure>
        <img src="https://www.olay.com.tr/d/other/5.-yazi-icin-sukru-kaplan.jpg"/>
      </figure>
      <p>Biz onu… 1997-2009 yılları arasında <b>Bursa Emniyet Müdürlüğü Güvenlik Şube’</b>de çalışırken tanıdık. Siyasi partilerin faaliyetlerini öylesine iyi takip ederdi ki, kongrelerde salona bakar kimin delege olup olmadığını söyleyebilecek kadar teşkilatları tanırdı.</p>
      <p>Değişik partilerin kongrelerinde ve toplantılarında, özellikle parti yapılarıyla ilgili <b>Şükrü Kaplan’</b>dan bilgi desteği aldık.</p>
      <p>Aynı zaman da <b>şair</b> olan <b>Şükrü Kaplan’</b>ı 2009’da <b>Ardahan’</b>a uğurladık. Dönüşünde önce <b>Orhangazi’</b>de, sonra <b>İnegöl’</b>de <b>İlçe Emniyet Müdürü</b> olarak görev yaptı. 3 yıl süren <b>İnegöl</b> görevinin ardından <b>Bursa Emniyet Müdür Yardımcısı</b> olup merkeze geldi.</p>
      <p>Hafta içinde de…</p>
      <p>Uzun süredir beklediği ve çoktan hak ettiği terfiyi alıp <b>1. Sınıf Emniyet Müdürü</b> kadrosuna yükseldi. Bu nedenle <b>Emniyet Müdürlüğü’</b>ndeki görevine veda edip <b>Polis Teftiş Kurulu’</b>nda göreve başladı.</p>
      <p>Önünde artık <b>İl Emniyet Müdürlüğü’</b>ne uzanan yeni bir yol var.</p>
      <p> </p>
      <p>
        <b>Füsun Hoca’ya TÜBED’den onur ödülü</b>
      </p>
      <p> </p>
      <figure>
        <img src="https://www.olay.com.tr/d/other/6.-yazi-icin-prof.-dr.-fusun-ozturk-kuter.jpg"/>
      </figure>
      <p>
        <b>Çukurova </b>
      </p>
      <p>ve <b>Uludağ </b>üniversitelerinde<b> Eğitim Fakültesi Beden Eğitimi ve Spor Bölümü Başkanı</b> olarak yıllarca öğrenci yetiştirdi, <b>Aydın Üniversitesi’</b>nde yetiştirmeye devam ediyor.</p>
      <p><b>Milli Olimpiyat Komitesi Üyesi</b> olan <b>Prof. Dr. Füsun Öztürk Kuter</b> ülkemizin önde gelen <b>spor bilimi </b>hocalarından biri.</p>
      <p>Nitekim…</p>
      <p><b>Antalya’</b>da açılış ve kapanış konuşmalarını yaptığı <b>10. Uluslararası Beden Eğitimi Öğretmenleri Kongresi’</b>nde, <b>Türkiye Beden Eğitimi Öğretmenleri Derneği</b> tarafından <b>Füsun Hoca’</b>ya <b>onur ödülü</b> verildi.</p>
    </article>
  </body>
</html>