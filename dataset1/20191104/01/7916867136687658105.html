<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134289-pries-akistata-su-zalgiriu-barcelona-pergale-pries-mockeviciaus-kluba.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-04T01:06:00+00:00"/>
    <meta property="og:title" content="Prieš akistatą su „Žalgiriu“ – „Barcelona“ pergalė prieš Mockevičiaus klubą"/>
    <meta property="og:description" content="Penktąją pergalę Ispanijos pirmenybėse pasiekė kitą savaitę į Kauną atvyksiantis „Barcelona“ (5-2) klubas, kuris namuose 87:74 (23:24, 18:18, 25:18, 21:14) nugalėjo Egidijaus Mockevičiaus atstovaujamą Fuenlabrados „Montakit“ (2-5) komandą. Lietuvis per 13 minučių pelnė 4 taškus (2/2 dvit., 0/2 baud. met.), atkovojo 2 kamuolius, išprovokavo vieną pražangą, tačiau pats 2 kartus pažeidė taisykles, sykį suklydo ir taip surinko 2 naudingumo balus. Nors ..."/>
  </head>
  <body>
    <article>
      <h1>Prieš akistatą su „Žalgiriu“ – „Barcelona“ pergalė prieš Mockevičiaus klubą</h1>
      <address>
        <time datetime="2019-11-04T01:06:00+00:00">04 Nov 2019, 01:06</time>
      </address>
      <p>Nuotr.: Zuma Press – Scanpix</p>
      <figure>
        <a href="https://www.basketnews.lt/paveikslelis-205193-any1000x1000.jpg">
          <img src="https://www.basketnews.lt/paveikslelis-205193-any630x500.jpg"/>
        </a>
      </figure>
      <p>Nuotr. Zuma Press – Scanpix</p>
      <p>Penktąją pergalę Ispanijos pirmenybėse pasiekė kitą savaitę į Kauną atvyksiantis „Barcelona“ (5-2) klubas, kuris namuose <b>87:74</b> (23:24, 18:18, 25:18, 21:14) nugalėjo Egidijaus Mockevičiaus atstovaujamą Fuenlabrados „Montakit“ (2-5) komandą.</p>
      <p>Lietuvis per 13 minučių pelnė 4 taškus (2/2 dvit., 0/2 baud. met.), atkovojo 2 kamuolius, išprovokavo vieną pražangą, tačiau pats 2 kartus pažeidė taisykles, sykį suklydo ir taip surinko 2 naudingumo balus.</p>
      <p>Nors žaidė prieš vienus iš ACB lygos autsaiderių, „Barcelona“ krepšininkams lengva nebuvo. Dar ketvirtojo kėlinio viduryje komandas skyrė vos 3 taškai (75:72), tačiau Katalonijos ekipa tuomet spurtavo 12:2 ir šventė pergalę.</p>
      <p>Buvęs žalgirietis Brandonas Daviesas Katalonijos komandai per 22 žaidimo minutes pelnė 12 taškų (3/9 dvit., 6/8 baud. met.), atkovojo 8 kamuolius ir surinko 12 naudingumo balų.</p>
      <p>„Barcelona“ penktadienio vakarą Eurolygos septintajame ture stos į kovą su Kauno „Žalgiriu“.</p>
      <p>
        <i>„Barcelona“: Brandonas Daviesas (8 atk. kam.) ir Malcolmas Delaney po 12, Nikola Mirotičius, Corey Higginsas ir Kyle'as Kuricas po 11.</i>
      </p>
      <p>
        <i>„Montakit“: Marcas Garsia 18, Pierre-Leon Gillet 17, Alexas Urtasunas ir Christianas Ayenga po 9, ..., Egidijus Mockevičius 4.</i>
      </p>
      <h3>
        <a href="https://www.basketnews.lt/zaidejai/15167-brandon-davies.html">Brandon Davies</a>
      </h3>
      <figure>
        <img src="https://www.basketnews.lt/paveikslelis-200980-crop90x135.jpg"/>
      </figure>
      <ul>
        <li>Komanda: <a href="https://www.basketnews.lt/komandos/60-barselonos-fc-barcelona.html">Barselonos FC Barcelona</a></li>
        <li>Pozicija: C</li>
        <li>Amžius: 28</li>
        <li>Ūgis: 208 cm</li>
        <li>Svoris: 109 kg</li>
        <li>Gimimo vieta: Filadelfija, JAV</li>
      </ul>
    </article>
  </body>
</html>