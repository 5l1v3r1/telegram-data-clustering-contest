<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813002.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T01:00:00+00:00"/>
    <meta property="og:title" content="مرگ مادر و دختر در انفجار گاز یک خانه"/>
    <meta property="og:description" content=" به گزارش باشگاه خبرنگاران جوان ، هوشنگ اولی‌زاده اظهار داشت: این مادر و دختر ساعت ۶ صبح امروز یکشنبه، هنگام بیدار شدن از خواب، بدون اطلاع از نشتی گاز، به محض روشن کردن لامپ اتاق، با انفجار و آتش سوزی مواجه شده و دچار ۸۰ درصد سوختگی شدند."/>
  </head>
  <body>
    <article>
      <h1>مرگ مادر و دختر در انفجار گاز یک خانه</h1>
      <address>
        <time datetime="2019-11-04T01:00:00+00:00">04 Nov 2019, 01:00</time>
      </address>
      <p>مدیر روابط عمومی شرکت گاز کردستان گفت: یک مادر و فرزند (دختر) اهل روستای نوره از توابع سنندج بر اثر جراحات ناشی از سوختگی انفجار گاز، غروب یکشنبه جان خود را از دست دادند.</p>
      <p> به گزارش باشگاه خبرنگاران جوان ، هوشنگ اولی‌زاده اظهار داشت: این مادر و دختر ساعت ۶ صبح امروز یکشنبه، هنگام بیدار شدن از خواب، بدون اطلاع از نشتی گاز، به محض روشن کردن لامپ اتاق، با انفجار و آتش سوزی مواجه شده و دچار ۸۰ درصد سوختگی شدند.</p>
      <p>او با اشاره به اینکه مصدومان این حادثه به بیمارستان کوثر سنندج انتقال یافتند، اضافه کرد: مادر و فرزند نوره‌ای بر اثر شدت جراحات ناشی از سوختگی، بعد از چند ساعت شامگاه یکشنبه در بیمارستان مذکور فوت کردند.</p>
      <p>مدیر روابط عمومی شرکت گاز کردستان نشتی گاز را مربوط به شُل بودن بست شیلنگ بخاری گازسوز اعلام و اضافه کرد: بی‌توجهی ساکنان منزل نسبت به محکم بودن بست فلزی شیلنگ، موجب نشتی گاز و انفجار و آتش سوزی شده بود.</p>
      <p>اولی‌زاده با بیان اینکه امسال پنج نفر بر اثر انفجار ناشی از نشتی انفجار گاز در استان جان خود را از دست دادند، یادآور شد: مشترکان باید در استفاده از وسایل گازسوز نکات ایمنی را رعایت و نسبت به استاندارد بودن شیلنگ و بست آن اطمینان داشته باشند.</p>
      <p>روستای نوره از توابع بخش مرکزی سنندج و در ۱۸ کیلومتری غرب این شهر واقع شده است.</p>
    </article>
  </body>
</html>