<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/trener_zori_viktor_skrypnyk_kozhen_bachyt_futbol_zi_svogo_boku_1682851"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T01:55:00+00:00"/>
    <meta property="og:title" content="Тренер «Зорі» Віктор Скрипник: Кожен бачить футбол зі свого боку"/>
    <meta property="og:description" content="Головний тренер луганської «Зорі» Віктор Скрипник поділився своїми враженнями від перемоги над «Дніпром-1» (4:1)."/>
  </head>
  <body>
    <article>
      <h1>Тренер «Зорі» Віктор Скрипник: Кожен бачить футбол зі свого боку</h1>
      <address>
        <time datetime="2019-11-04T01:55:00+00:00">04 Nov 2019, 01:55</time>
      </address>
      <p>
        <b>Головний тренер луганської «Зорі» Віктор Скрипник поділився своїми враженнями від перемоги над «Дніпром-1» (4:1).</b>
      </p>
      <p>– Коли ти граєш «англійську лігу», в якій по три матчі на тиждень, то на перший план виходить результат. У нас була хороша гра проти «Ворскли» вдома. Потім невдала зустріч із результату з «Олександрією», хоча команда <a href="http://zarya-lugansk.com/news_show.php?news_id=10503">боролася</a>, намагалася. В якихось моментах не пощастило.</p>
      <p>«Дніпро-1» зміг забити і повернутися в гру. Особливо не переживали, але не подобалося те, що не можемо реалізувати свої моменти. В кінцевому підсумку забили ще два рази і виграли 4:1.</p>
      <p>
        <b>– З чим пов’язана заміна Євгена Чеберко?</b>
      </p>
      <p>– У нього є невеликі проблеми з м’язом. Поберегли Женю. У нас є в складі кваліфіковані футболісти, які можуть не просто зіграти, а й посилити. Це той же Віталій Вернидуб. Сподіваємося, що у Чеберко немає ніякого сильного пошкодження, але зайвий відпочинок йому не завадить.</p>
      <p>
        <b>– Ви сказали, що задоволені діями команди, але чи є моменти в грі «Зорі», які вам не подобаються?</b>
      </p>
      <p>– Мені не подобається, коли ми заспокоюємось і думаємо, що все так само добре буде тривати. Ведемо в рахунку, добре граємо, моментів у суперника немає. Але просто так нічого не буває. Говоримо, що буде реакція від опонента, вони заграють впевненіше. До цього треба бути готовим. Якщо і далі граєш сконцентровано, то будуть схожі матчі, як у нас з «Олімпіком» або «Ворсклою». Ми не залишали їм шансів.</p>
      <p>
        <b>– Трохи більше двох місяців тому ви зіграли з «Дніпром-1» внічию – 1:1. Сьогодні ж здобули перемогу 4:1. Це ваша команда стала настільки сильніше або ж «Дніпро-1» слабкіше зараз?</b>
      </p>
      <p>– Ми винесли урок. Хочемо розвиватися не просто на словах, а на ділі. Коли в початку чемпіонату нам ставили «автобуси», ми не могли протистояти цьому. Шукали неправильні ходи. Зараз діємо інакше. Однак бувають ігри, в яких ще не можемо видобувати максимум. Не так давно в матчі з нами «Львів» стояв в своїй штрафній, відбивався. Так і зіграли 0:0.</p>
      <p>Не можу сказати, що «Дніпро-1» став слабшим. Вони грають зі своєї сили, виходячи з того, що у них є. Багато у них травмовані. Це не додає майстерності. Але для футболістів 2000-го, 2001 року – це неоціненний досвід в майбутньому. На даний момент «Зоря» сильніше. Ми стали сильнішими.</p>
      <p>
        <b>– Ви багато часу провели як гравець і як тренер в Бундеслізі. Чи можна сказати, що деякі елементи німецького футболу ви вносите в «Зорю»?</b>
      </p>
      <p>– Кожен бачить футбол зі свого боку. Ту філософію, яка була у мене, яку я бачив – прищеплюю своїй команді. Намагаюся підлаштовувати гру під сильні якості наших футболістів. Граємо і з «десяткою» і з «шісткою» тому що хлопцям це підходить. Що в Німеччині, що тут грають 11 на 11, просто там заповнені трибуни, а у нас немає. Це прикро. А в іншому все те ж саме.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/03/u_chempionati_ukrainy_z_futbolu_oleksandriya_obigrala_mariupol_a_zorya_1682663"/>
        <a href="https://zik.ua/news/2019/10/31/trener_ingultsya_sergiy_lavrynenko_prezydent_zavzhdy_nas_duzhe_motyvuie_1680579"/>
        <a href="https://zik.ua/news/2019/10/31/trener_sk_dnipro1_dmytro_myhaylenko_u_nas_ie_problemy_v_zahysti_1680505"/>
        <a href="https://zik.ua/news/2019/11/03/u_bilorusi_znayshly_pechatku_volodymyra_monomaha_foto_1682819"/>
      </related>
    </article>
  </body>
</html>