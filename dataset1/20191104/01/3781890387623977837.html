<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/739866"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T01:20:00+00:00"/>
    <meta property="og:title" content="รมว.ทส.ร่วมพิธีเปิดประชุมสุดยอดอาเซียน"/>
    <meta property="og:description" content="รมว.ทส.ร่วมพิธีเปิดการประชุมสุดยอดอาเซียน ครั้งที่ 35 และการจัดกิจกรรมเชิงวิชาการสำหรับคู่สมรสผู้นำประเทศสมาชิกอาเซียนและ External Partners ในหัวข้อ “การแลกเปลี่ยนแนวปฏิบัติที่เป็นเลิศด้านการบริหารจัดการขยะ”"/>
  </head>
  <body>
    <article>
      <h1>รมว.ทส.ร่วมพิธีเปิดประชุมสุดยอดอาเซียน</h1>
      <address>
        <time datetime="2019-11-04T01:20:00+00:00">04 Nov 2019, 01:20</time>
      </address>
      <p>
        <b>รมว.ทส.ร่วมพิธีเปิดการประชุมสุดยอดอาเซียน ครั้งที่ 35 และการจัดกิจกรรมเชิงวิชาการสำหรับคู่สมรสผู้นำประเทศสมาชิกอาเซียนและ External Partners ในหัวข้อ “การแลกเปลี่ยนแนวปฏิบัติที่เป็นเลิศด้านการบริหารจัดการขยะ”</b>
      </p>
      <p>      <br/>เมื่อวันที่ 3 พฤศจิกายน 2562 ที่ผ่านมา นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วยภริยา เข้าร่วมพิธีเปิดการประชุมสุดยอดอาเซียน ครั้งที่ 35 และกิจกรรมสำหรับคู่สมรสผู้นำประเทศสมาชิกอาเซียน และ External Partners ในหัวข้อ "แลกเปลี่ยนแนวทางการปฏิบัติที่เป็นเลิศด้านการบริหารจัดการขยะ" (Sharing Best Practices on waste Management) ที่ อิมแพ็ค เมืองทองธาน ซึ่งรัฐมนตรีว่าการกระทรวงทรัพยากรธรรมชาติและสิ่งแวดล้อม ได้นำคณะคู่สมรสผู้นำประเทศสมาชิกอาเซียน และ External Partners เยี่ยมชมนิทรรศการบริเวณพื้นที่จัดแสดงนิทรรศการเกี่ยวกับการบริหารจัดการขยะของประเทศไทย ในเรื่องของผลกระทบของขยะทะเล (impact of marine debris) การจัดการขยะจากต้นทางถึงปลายทาง (Land-sea waste management) Thailand plastic roadmap การรณรงค์ลดการใช้พลาสติกแบบใช้ครั้งเดียว การจัดการขยะโดยชุมชนเอื้ออาทรวังหว้า จังหวัดระยอง และทุ่นกักขยะ SCG-DMCR litter trap</p>
      <figure>
        <img src="https://www.dailynews.co.th/admin/upload/20191104/news_MxukxnYNOn082006_533.jpg?v=20191105069?v=8500"/>
      </figure>
      <p>หลังจากนั้น ได้เข้าร่วมกิจกรรมเสวนาเชิงวิชาการ โดยมี นางนราพร จันทร์โอชา ภริยานายกรัฐมนตรี (พลเอก ประยุทธ์ จันทร์โอชา) เป็นประธาน ซึ่งรัฐมนตรีว่าการกระทรวงทรัพยากรธรรมชาติและสิ่งแวดล้อม ในฐานะผู้แทนภาครัฐ ได้นำเสนอแนวทางปฏิบัติในการบริหารจัดการและการแก้ไขปัญหาขยะของประเทศไทย โดยได้เน้นย้ำว่าทรัพยากรธรรมชาติและสิ่งแวดล้อมที่ใช้อยู่ในปัจจุบัน เป็นการยืมทรัพยากรธรรมชาติและสิ่งแวดล้อมของคนรุ่นต่อไปในอนาคตมาใช้จึงต้องร่วมมือกัน อนุรักษ์ ฟื้นฟู ดูแล และรักษา ทรัพยากรธรรมชาติและสิ่งแวดล้อม เพื่อส่งต่อให้คนรุ่นต่อไปในอนาตคในสภาพที่สมบูรณ์ ต่อไป และขอความร่วมมือประเทศสมาชิกอาเซียนในการร่วมมือกันแก้ไขปัญหาขยะและขยะทะเลซึ่งเป็นปัญหาสิ่งแวดล้อมที่สำคัญในภูมิภาคอาเซียนอย่างเข้มแข็ง</p>
      <figure>
        <img src="https://www.dailynews.co.th/admin/upload/20191104/news_IeYHYiAYkm082007_533.jpg?v=20191105069?v=6774"/>
      </figure>
      <p>นอกจากนี้ ยังมีผู้แทนจากภาคเอกชน ได้แก่ บริษัท SCG จำกัด (มหาชน) และ บริษัท PTT Global Chemical จำกัด(มหาชน) และผู้แทนจากภาคประชาชน ได้แก่ ประธานศูนย์การเรียนรู้เศรษฐกิจพอเพียงชุมชนบ้านเอื้ออาทรวังหว้า ร่วมนำเสนอในการเสวนาเชิงวิชาการในครั้งนี้ด้วย ทั้งนี้  ภริยาผู้นำอาเซียนได้กล่าวเป็นแนวทางเดียวกันว่า สิ่งที่จะช่วยให้ประสบความสำเร็จ คือ การที่ทุกคนเปลี่ยน Mindset โดยใช้ แนว ทาง 4Rs โดยเริ่มจาก Rethink Reduce Reuse Recycle<br/> </p>
    </article>
  </body>
</html>