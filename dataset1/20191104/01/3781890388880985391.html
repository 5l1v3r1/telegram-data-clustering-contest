<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/women/739310"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T01:30:00+00:00"/>
    <meta property="og:title" content="โซเซียลอัพเดท"/>
    <meta property="og:description" content="ผ่านไปอีกหนึ่งสัปดาห์....ก็กลับมาเจอกันที่เช่นเคยกับ''โซเซียลอัพเดท''พื้นที่ที่รวบรวมอีเว้นท์ งานสังคมที่มีมาให้ส่องกันอย่างเต็มอิ่ม..ส่องกันแล้วอย่าลืม แชร์กันด้วยนะ..."/>
  </head>
  <body>
    <article>
      <h1>โซเซียลอัพเดท</h1>
      <address>
        <time datetime="2019-11-04T01:30:00+00:00">04 Nov 2019, 01:30</time>
      </address>
      <p>
        <b>ผ่านไปอีกหนึ่งสัปดาห์....ก็กลับมาเจอกันที่เช่นเคยกับ''โซเซียลอัพเดท''พื้นที่ที่รวบรวมอีเว้นท์ งานสังคมที่มีมาให้ส่องกันอย่างเต็มอิ่ม..ส่องกันแล้วอย่าลืม แชร์กันด้วยนะ...</b>
      </p>
      <figure>
        <img src="https://www.dailynews.co.th/admin/upload/20191031/news_xyFlFjVNeS145143_533.jpg?v=201911082012?v=4559"/>
      </figure>
      <p><b>@ <br/></b><b>สุระ คณิตทวีกุล</b> ประธานเจ้าหน้าที่บริหาร บริษัท คอมเซเว่น จำกัด (มหาชน)  ถ่ายภาพเป็นที่ระลึกร่วมกับ นายเกรียงศักดิ์ ตันติพิภพ ประธานเจ้าหน้าที่บริหาร ดิ เอ็มโพเรียม กรุ๊ป และ ดิ เอ็มควอเทียร์ ในโอกาสเปิดตัว iPhone11 ที่ศูนย์การค้า ดิ เอ็มควอเทียร์ โดยมีลูกค้าให้การตอบรับ มียอดจอง iPhone 11 สูงสุดเป็นประวัติการณ์</p>
      <figure>
        <img src="https://www.dailynews.co.th/admin/upload/20191031/news_axIbTDdpBP145144_533.jpg?v=201911082012?v=1607"/>
      </figure>
      <p><b>@<br/></b><b>กลุ่มตรีเพชร</b> ร่วมกับ โรงภาพยนตร์ในเครือ เอส เอฟ จัดงานเปิดตัวภาพยนตร์โฆษณา Digital Sound Check ชุดใหม่ล่าสุด <b>“Infinite Potential” </b>ต้อนรับการเปิดตัวรถปิกอัพรุ่นล่าสุด <b>“ออลนิว อีซูซุดีแมคซ์” </b>โดยภายในงานได้พระเอกหนุ่มชื่อดัง “ฌอห์น จินดาโชติ” มาชมภาพยนตร์โฆษณา Digital Sound Check ชุดใหม่ร่วมกันเป็นครั้งแรกด้วย </p>
      <figure>
        <img src="https://www.dailynews.co.th/admin/upload/20191031/news_wgNvPzhHHM145145_533.jpg?v=201911082012?v=6836"/>
      </figure>
      <p><b>@<br/></b>  <b>ฐากร ปิยะพันธ์</b> ประธานกรรมการกรุงศรี คอนซูมเมอร์ และผู้บริหารสายงานดิจิทัลแบงก์กิ้งและนวัตกรรม ธนาคารกรุงศรีอยุธยา จำกัด (มหาชน) จับมือบริษัท เซ็นทรัลพัฒนา จำกัด (มหาชน) หรือ ซีพีเอ็น<b> </b>เปิดตัวระบบการชำระเงิน<b> Krungsri e-Payment </b>ที่เชื่อมต่อเข้ากับแอปพลิเคชัน CPN Serve เพื่อเพิ่มความสะดวกให้ผู้เช่าพื้นที่ของ CPN ในการชำระค่าเช่าพื้นที่บนแอปพลิเคชัน CPN Serve</p>
      <figure>
        <img src="https://www.dailynews.co.th/admin/upload/20191031/news_KAVPZgxdbh145146_533.jpg?v=201911082012?v=6129"/>
      </figure>
      <p><b>@ </b> <br/><b>พรพรรณ ภัทรเดชาธรรม</b> เจ้าหน้าที่สื่อสารองค์กร บริษัท อิตัลไทยวิศวกรรม จำกัด เป็นผู้แทนบริษัทฯ ในการมอบกระเป๋านักเรียน และอุปกรณ์การเรียนให้แก่เยาวชน จำนวน 10 โรงเรียน และทีมฟุตบอลเยาวชนในพื้นที่ทางภาคอีสาน ที่เข้าร่วมกิจกรรม <b>Italthai Dream It Forward 2019</b> ของกลุ่มบริษัท อิตัลไทย เพื่อใช้เป็นประโยชน์ด้านการศึกษา และพร้อมเป็นส่วนหนึ่งในการพัฒนาคุณภาพชีวิตของเยาวชนในสังคมไทยให้ดียิ่งขึ้น </p>
      <figure>
        <img src="https://www.dailynews.co.th/admin/upload/20191031/news_pEMEUoPapL101351_533.jpg?v=201911082012?v=4966"/>
      </figure>
      <p><b>@<br/></b> <b>บริษัท เมืองไทยประกันชีวิต จำกัด (มหาชน)</b>  ได้รับการคัดเลือกให้รับรางวัล<b> “Educational Service Provider of the Year 2019”</b>  จากการประกวด <b>Asia Insurance Industry Awards 2019 </b>ครั้งที่ 23 ที่ประเทศสิงคโปร์ นับเป็นบริษัทประกันชีวิตจากประเทศไทยเพียงรายเดียวที่ได้รับคัดเลือกให้เป็นผู้เข้าชิงรางวัลรอบสุดท้าย (Finalist) และได้รับรางวัลในสาขาดังกล่าว</p>
      <figure>
        <img src="https://www.dailynews.co.th/admin/upload/20191031/news_fPMExztoMy145147_533.jpg?v=201911082012?v=7155"/>
      </figure>
      <p><b>@<br/></b>  <b>ชาย นครชัย</b>  อธิบดีกรมส่งเสริมวัฒนธรรม ร่วมกับ มหาวิทยาลัยกรุงเทพ และสยามอะเมซิ่งพาร์ค ร่วมลงนาม MOU เพื่อส่งเสริมกิจกรรมอนุรักษ์ สืบสาน มรดกทางศิลปวัฒนธรรมและประเพณีไทย  ให้เป็นที่รู้จักในกลุ่มเด็ก เยาวชน นักเรียน นิสิต นักศึกษา รวมทั้งประชาชนทั่วไป ให้เข้าใจและเห็นคุณค่าในการรักษามรดกศิลปวัฒนธรรมและประเพณีไทยมากขึ้นในอนาคต  </p>
      <figure>
        <img src="https://www.dailynews.co.th/admin/upload/20191031/news_HMKJOgzCLN145147_533.jpg?v=201911082012?v=3399"/>
      </figure>
      <p><b>@<br/></b>  <b>นิพนธ์ บุญญามณี</b>  รมช.มหาดไทยเป็นประธานเปิดกิจกรรมประปาพบประชาชน<b> “Change for Better CARE”</b> ณ มัสยิด<br/>อัลวาริซซุนนะฮ (โรงเรียนอยู่เป็นสุขอนุสรณ์) ชุมชนสุเหร่าคลองเคล็ด เขตประเวศ กรุงเทพฯ ซึ่งการประปานครหลวง (กปน.) จัดขึ้นเพื่อให้บริการประชาชนเกี่ยวกับการใช้น้ำประปา โดยเน้นการพัฒนาการบริการและระบบประปาเพื่อให้ประชาชนทุกคนเข้าถึงน้ำสะอาดปลอดภัยได้มาตรฐานองค์การอนามัยโลก (WHO) อย่างทั่วถึงและเพียงพอ</p>
      <figure>
        <img src="https://www.dailynews.co.th/admin/upload/20191031/news_fahGktCELB131252_533.jpg?v=201911082012?v=5710"/>
      </figure>
      <p><b>@<br/></b>คุณศุภโชค สันธยาติ ผู้อำนวยการศูนย์รวมข่าว999 ร่วมอวยพรวันเกิด คุณวิเชียร เตชะไพบูลย์ ประธานกรรมการ มูลนิธิปอเต็กตึ้ง เนื่องในโอกาสทำบุญฉลองครบรอบอายุ81ปี</p>
      <figure>
        <img src="https://www.dailynews.co.th/admin/upload/20191031/news_PSSEExKqpi145148_533.jpg?v=201911082012?v=8677"/>
      </figure>
      <p><b>@<br/></b>คณะพาณิชยศาสตร์และการบัญชี ม.ธรรมศาสตร์ เป็นเจ้าภาพจัด<b>การประชุมนานาชาติ PIM Conference 2019 (Partnership in International Management) </b>ครั้งแรกในประเทศไทย โดยได้รับเกียรติจากคุณจุรินทร์ ลักษณวิศิษฏิ์ รองนายกรัฐมนตรีและรัฐมนตรีว่าการกระทรวงพาณิชย์ ให้การต้อนรับ และได้รับเกียรติจากคุณอดุลย์ โชตินิสากรณ์ อดีตอธิบดีกรมการค้าระหว่างประเทศกล่าวปาฐกถาในหัวข้อ Business Opportunities in ASEAN</p>
      <figure>
        <img src="https://www.dailynews.co.th/admin/upload/20191031/news_DfmzpRPoKe092914_533.jpg?v=201911082012?v=7679"/>
      </figure>
      <p><b>@ </b><b>สุพจน์  หิรัญทรัพย์</b> กรรมการผู้จัดการ บริษัท เอ็มเอ็มพี คอร์ปอเรชั่น จำกัด (MMP  CORPORATION LTD.)   ได้มอบหมายให้ผู้แทนผู้บริหารและพนักงานเข้าร่วมกิจกรรมวิ่งการกุศลพร้อมมอบเงินสนับสนุนโครงการ<b> “MAKRO  RUN FOR FUND  2019 ” </b>โดยรายได้ร่วมสร้างโรงเรือนเลี้ยงไก่ไข่ เพื่อเป็นโครงการอาหารกลางวันที่ยั่งยืนให้โรงเรียนตำรวจตระเวนชายแดน และโรงเรียนในถิ่นทุรกันดาร  30แห่งทั่วประเทศไทย </p>
      <figure>
        <img src="https://www.dailynews.co.th/admin/upload/20191031/news_elFbyDUwcs145149_533.jpg?v=201911082012?v=4136"/>
      </figure>
      <p><b>@ </b> <br/><b>อดิศร เสริมชัยวงศ์</b> กรรมการผู้จัดการใหญ่และประธานเจ้าหน้าที่บริหาร ธนาคาร  ซีไอเอ็มบี ไทยพร้อมพันธมิตร สนับสนุนศูนย์เรียนรู้ของเยาวชนในท้องถิ่นชนบท ร่วมส่งมอบ <b>''โ</b>ครงการติดปีกเติมฝัน'' ศูนย์เรียนรู้คอมพิวเตอร์ ห้องสมุดชุมชนและแปลงเกษตรสาธิตตามหลักปรัชญาเศรษฐกิจพอเพียง ให้แก่ โรงเรียนบ้านหนองอ้อน้อย ตำบลหนองบัวบาน อำเภอหนองวัวซอ จังหวัดอุดรธานี</p>
      <figure>
        <img src="https://www.dailynews.co.th/admin/upload/20191031/news_umQceWlhmz145149_533.jpg?v=201911082012?v=6531"/>
      </figure>
      <p><b>@  <br/></b><b>ณัฐธีรา จิราธิวัฒน์ บุญศรี</b> กรรมการผู้จัดการใหญ่ บริษัท สรรพสินค้าเซ็นทรัล จำกัด ในเครือกลุ่มเซ็นทรัลรีเทล จัดแคมเปญ <b>“Central | ZEN Anniversary 2019 ฉลองครบ 6 รอบ 72 ปี ห้างเซ็นทรัล''</b> ตระการตาด้วยดอกไม้หลากหลายสีสัน บานสะพรั่งนับล้านดอก ที่ห้างเซ็นทรัลชิดลม และศูนย์การค้าเซ็นทรัล เอ็มบาสซี พร้อมส่งโปรโมชั่นที่สุดแห่งปีสินค้าเคาน์เตอร์ปกติ ลดสูงสุด 30%</p>
      <figure>
        <img src="https://www.dailynews.co.th/admin/upload/20191031/news_dmxhHiIIFN145150_533.jpg?v=201911082012?v=1350"/>
      </figure>
      <p><b>@ <br/></b><b>มูลนิธิกองทุนการกุศลสมเด็จพระศรีนครินฯ </b>ร่วมกับ <b>บี.กริม</b> มอบทุนให้นักศึกษา วพบ.510 ทุนครอบคลุม วพบ.ทั้งหมด 32 แห่งทั่วประเทศ และมอบทุนให้กับองค์กรการกุลศลอื่นๆ อีก 25 องค์กรรวมเป็นเงิน 7,400,000 บาท พร้อมจัดให้มีการเข้าค่ายตามรอยสมเด็จย่ารุ่นที่ 4 เพื่อให้นักศึกษาปีที่ 3 ที่ได้รับคัดเลือกจาก วพบ.ทั้ง 32 แห่งเป็นตัวแทนมาเข้าค่ายแลกเปลี่ยนความรู้กัน </p>
      <figure>
        <img src="https://www.dailynews.co.th/admin/upload/20191031/news_hsHFlTlzAS145151_533.jpg?v=201911082012?v=6897"/>
      </figure>
      <p><b>@<br/></b><b>บริษัท เอส ไอ จี คอมบิบล็อค จำกัด</b> ผู้ผลิตบรรจุภัณฑ์ที่ใช้ในอุตสาหกรรมอาหารและเครื่องดื่มชั้นนำของโลก ได้รับคัดเลือกจาก กรมพัฒนาพลังงานทดแทนและอนุรักษ์พลังงาน กระทรวงพลังงาน (พพ.) รับ <b>รางวัลดีเด่นประเภทโครงการที่ไม่เชื่อมโยงกับระบบสายส่งไฟฟ้า (Off-Grid)</b>  ด้านพลังงานทดแทน จากการจัดตั้งโครงการ เอส ไอ จี โซลาร์ รูฟท้อป 3.3 เมกะวัตต์พีค (SIG Solar Rooftop 3.3 MWp) </p>
      <figure>
        <img src="https://www.dailynews.co.th/admin/upload/20191031/news_OYNWixAnMt145152_533.jpg?v=201911082012?v=8371"/>
      </figure>
      <p><b>@  </b>ปิดท้ายด้วยกิจกรรมดีๆที่<b>กูร์เมต์ มาร์เก็ต (Gourmet Market)</b> ชวนคุณมาเติมความงามแบบจัดเต็ม ในงาน<b> “Hello Beauty Fair"</b> งานเดียวที่ครบครันทุกไลฟ์สไตล์ พร้อมตอบทุกโจทย์ความต้องการของ "ผู้หญิง" และ "แฟชั่นนิสต้า"  สับเปลี่ยนหมุนเวียนมาแชร์เคล็ดลับให้สาวๆ  ขาช็อปได้มาเติมเต็มความงามให้ถึงขีดสุดได้ตั้งแต่วันนี้ถึง  6 พ.ย.2562<br/><br/><br/><b>ใครทำอะไรทำดี ๆ ที่ไหน อยากอวด อยากโชว์ บอกกล่าวกันได้ </b><b>'</b><b>'โซเซียลอัพเดท''</b><b> </b><b>อีเมล์  newsdnonline@gmail.com</b></p>
    </article>
  </body>
</html>