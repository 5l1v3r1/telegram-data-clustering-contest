<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/ofitsiyno_bavariya_zvilnyla_niko_kovacha_z_trenerskogo_postu_1682845"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T01:30:00+00:00"/>
    <meta property="og:title" content="Офіційно: «Баварія» звільнила Ніко Ковача з тренерського посту"/>
    <meta property="og:description" content="Офіційний сайт німецького футбольного клубу «Баварія» Мюнхен повідомив, що клуб попрощався з головним тренером команди Ніко Ковачем."/>
  </head>
  <body>
    <article>
      <h1>Офіційно: «Баварія» звільнила Ніко Ковача з тренерського посту</h1>
      <address>
        <time datetime="2019-11-04T01:30:00+00:00">04 Nov 2019, 01:30</time>
      </address>
      <p>
        <b>Офіційний сайт німецького футбольного клубу «Баварія» Мюнхен повідомив, що клуб попрощався з головним тренером команди Ніко Ковачем.</b>
      </p>
      <p>Мюнхенський клуб розірвав контракт з хорватським наставником, повідомляє <a href="http://fcbayern.com/de/news/2019/11/pressemitteilung-fc-bayern-trennt-sich-von-trainer-niko-kova%C4%8D">fcbayern.com</a>.</p>
      <p>У десятому турі німецької Бундесліги «Баварія» під керівництвом 48-річного Ковача програла на виїзді у Франкфурті тамтешньому «Айнтрахту» з розгромним рахунком 1:5.</p>
      <p>Генеральний директо мюнхенського клубу Карл-Хайнц Румменігге прокоментував відставку тренера: «Результати нашої команди за останні тижні показали нам, що ми повинні діяти. Улі Хенесс, Хасан Саліхаміджич і я цієї неділі відкрито і серйозно поговорили з Ніко, і всі прийшли до єдиної думки, що він більше не тренер «Баварії». Ми всі шкодуємо про це. Я хотів би подякувати Ніко Ковачу від імені ФК «Баварія» за його роботу».</p>
      <p>У даний час командою керуватиме помічник тренера Ханс Флік, готуючись до важливих матчів проти грецького «Олімпіакоса» в Лізі чемпіонів і проти «Боруссії» в наступну суботу у Бундеслізі.</p>
      <p>«Тепер я очікую від наших гравців позитивного настрою і абсолютної мотивації для досягнення наших цілей в цьому сезоні», – заявив спортивний директор Хасан Саліхаміджич.</p>
      <p> </p>
      <p> </p>
      <related>
        <h4>читайте також</h4>
        <a href="https://zik.ua/news/2019/10/05/gravets_bavarii_serzh_gnabri__krashchyy_futbolist_drugogo_turu_ligy_chempioniv_1661451"/>
        <a href="https://zik.ua/news/2019/09/04/zmi_transfer_yevgena_konoplyanky_obiyshovsya_shahtaryu_v_15_mln_1639729"/>
        <a href="https://zik.ua/news/2019/08/17/bavariya_vpershe_za_sim_rokiv_startuvala_v_chempionati_nimechchyny_ne_z_1628523"/>
        <a href="https://zik.ua/news/2019/08/04/borussiya_v_chudovomu_styli_obigrala_bavariyu_u_gri_za_superkubok_1618981"/>
      </related>
    </article>
  </body>
</html>