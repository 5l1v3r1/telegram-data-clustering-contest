<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/chief-minister-pinarayi-vijayan-justifies-arrest-of-students-uapa-does-not-permit-abuse159.html"/>
    <meta property="og:site_name" content="DoolNews"/>
    <meta property="article:published_time" content="2019-11-04T11:00:00+00:00"/>
    <meta property="og:title" content="വിദ്യാര്‍ത്ഥികളുടെ അറസ്റ്റിനെ ന്യായീകരിച്ച് മുഖ്യമന്ത്രി; പുസ്തകങ്ങളും ലഘുലേഖകളും പിടിച്ചെടുത്തു; യു.എ.പി.എ നിയമം ദുരുപയോഗം ചെയ്യാന്‍ സമ്മതിക്കില്ലെന്നും മുഖ്യമന്ത്രി"/>
    <meta property="og:description" content="KERALA NEWS Pinarayi Vijayan UAPA Kerala തിരുവനന്തപുരം: കോഴിക്കോട് വിദ്യാര്‍ത്ഥികളായ രണ്ട് സി.പി.ഐ.എം പ്രവര്‍ത്തകരെ മാവോയിസ്റ്റ് ബന്ധം ആരോപിച്ച് അറസ്റ്റ് ചെയ്തതിനെ ന്യായീ"/>
  </head>
  <body>
    <article>
      <h1>വിദ്യാര്‍ത്ഥികളുടെ അറസ്റ്റിനെ ന്യായീകരിച്ച് മുഖ്യമന്ത്രി; പുസ്തകങ്ങളും ലഘുലേഖകളും പിടിച്ചെടുത്തു; യു.എ.പി.എ നിയമം ദുരുപയോഗം ചെയ്യാന്‍ സമ്മതിക്കില്ലെന്നും മുഖ്യമന്ത്രി</h1>
      <address><time datetime="2019-11-04T11:00:00+00:00">04 Nov 2019, 11:00</time> by <a rel="author">ന്യൂസ് ഡെസ്‌ക്</a></address>
      <p>തിരുവനന്തപുരം: കോഴിക്കോട് വിദ്യാര്‍ത്ഥികളായ രണ്ട് സി.പി.ഐ.എം പ്രവര്‍ത്തകരെ മാവോയിസ്റ്റ് ബന്ധം ആരോപിച്ച് അറസ്റ്റ് ചെയ്തതിനെ ന്യായീകരിച്ചും യു.എ.പി.എ ചുമത്തിയതിനെ എതിര്‍ത്തും മുഖ്യമന്ത്രി .</p>
      <p>നിയമസഭയില്‍ പ്രതിപക്ഷം നല്‍കിയ അടിയന്തരപ്രമേയത്തിന് നിയമസഭയില്‍ നിന്ന് മറുപടി പറയുകയായിരുന്നു അദ്ദേഹം. യു.എ.പി.എ നിയമം ദുരുപയോഗം ചെയ്യാന്‍ അനുവദിക്കില്ലെന്നും കോഴിക്കോട് കേസില്‍ വിശദമായ പരിശോധന നടത്തുമെന്നും അദ്ദേഹം നിയമസഭയില്‍ പറഞ്ഞു.</p>
      <related>
        <a href="https://www.doolnews.com/g-sudhakaran-against-media-at-kozhikkode.html?utm_source=doolnews&amp;utm_medium=related"/>
      </related>
      <p>അതേസമയം അറസ്റ്റിലായവരില്‍ നിന്ന് മാവോയിസ്റ്റ് അനുകൂല പുസ്തകങ്ങളും ലഘുലേഖകളും പിടിച്ചെടുത്തെന്നും ഇതിനാലാണ് അറസ്റ്റ് ചെയ്തതെന്നും അദ്ദേഹം പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>അറസ്റ്റിലായ താഹ മാവോയിസ്റ്റ് അനുകൂല മുദ്രാവാക്യം മുഴക്കിയെന്നും വീട്ടില്‍ നിന്ന് ലഘുലേഖകളും പുസ്തകങ്ങളും പിടികൂടി, അലന്റെ വീട്ടില്‍ നിന്ന് നോട്ടീസ് പിടികൂടിയെന്നും മുഖ്യമന്ത്രി പറഞ്ഞു.</p>
      <related>
        <a href="https://www.doolnews.com/sitaram-yechury-response-on-uapa-case111.html?utm_source=doolnews&amp;utm_medium=related"/>
      </related>
      <p>അതേസമയം സിപി.ഐ.എമ്മും, സി.പി.ഐയും, പ്രതിപക്ഷവും, സാംസ്‌കാരിക പ്രവര്‍ത്തകരുമെല്ലാം യു.എ.പി.എ വിവാദത്തില്‍ എതിര്‍പ്പറിയിച്ചതോടെ ഇന്നലെ മുഖ്യമന്ത്രി വിഷയത്തില്‍ പ്രതികരണമറിയിച്ചിരുന്നു.</p>
      <p>എന്നാല്‍ പൊലീസ് നടപടിയെ മുഖ്യമന്ത്രി തള്ളിപ്പറഞ്ഞിട്ടുമുണ്ടായിരുന്നില്ല. യു.എ.പി.എ പൊലീസ് ചുമത്തിയാല്‍ മാത്രം നടപ്പിലാകില്ല എന്നും ജുഡീഷ്യല്‍ സമിതിയും,സര്‍ക്കാരും അംഗീകരിക്കണമെന്നുമാണ് മുഖ്യമന്ത്രി പറഞ്ഞത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>യു.എ.പി.എക്ക് തെളിവുണ്ടോ എന്ന് കണ്ടെത്തി സംഭവത്തില്‍ നിഷ്പക്ഷമായ അന്വേഷണം നടത്തണമെന്ന് ഡി.ജി.പി ലോക്നാഥ് ബെഹറ ഇന്നലെ പൊലീസ് മേധാവികള്‍ക്ക് നിര്‍ദേശം നല്‍കിയിരുന്നു.</p>
      <p>
        <b>DoolNews Video</b>
      </p>
      <figure>
        <iframe src="https://www.youtube.com/embed/oQ-tl4cpOmw" width="527" height="309" data-service="Youtube" scrolling="no"/>
      </figure>
    </article>
  </body>
</html>