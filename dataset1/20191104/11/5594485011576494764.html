<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/plen-spisk-eto-koi-sa-novoizbranite-22-kmeta-na-obshchinite-v-sofiyska-oblast_news707304.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T11:47:00+00:00"/>
    <meta property="og:title" content="Пълен СПИСЪК: Ето кои са новоизбраните 22 кмета на общините в Софийска област"/>
    <meta property="og:description" content="В Софийска област има 22 общини, в част от тях кметовете бяха избрани още на първи тур, в други се наложи и балотаж"/>
  </head>
  <body>
    <article>
      <h1>Пълен СПИСЪК: Ето кои са новоизбраните 22 кмета на общините в Софийска област</h1>
      <h2>В Софийска област има 22 общини, в част от тях кметовете бяха избрани още на първи тур, в други се наложи и балотаж</h2>
      <address>
        <time datetime="2019-11-04T11:47:00+00:00">04 Nov 2019, 11:47</time>
      </address>
      <p>https://blitz.bg/politika/plen-spisk-eto-koi-sa-novoizbranite-22-kmeta-na-obshchinite-v-sofiyska-oblast_news707304.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572789992-img-1032jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p>В Софийска област има 22 общини. В част от тях кметовете бяха избрани още на първи тур, в други се наложи и балотаж. Ето кои ще са градоначалниците по места в следващите 4 години:<br/><br/><b>Антон</b>. Кметът е избран на първи тур. Андрей Симов Симов от Местна коалиция БСП ЗА БЪЛГАРИЯ събира 54.41%.<br/><br/>В <b>Божурище </b>градоначалникът е излъчен с балотаж. До втори тур отиват Георги Николаев Димов от Движение Гергьовден и Георги Попхристов Димитров от Нова алтернатива. Вчера жителите на общината избраха в следващите 4 години да ги управлява<b> Георги Николаев Димов</b>, който събра 52.21%.<br/><br/>В <b>Ботевград </b>кметът бе решен на първи тур. <b>Иван Александров Гавалюгов</b> от ПП МИР събра 53.98% от гласовете.<br/><br/>В <b>Годеч </b>кмет стана още на първи тур <b>Радослав Василев Асенов </b>от ГЕРБ с 67.05%.<br/><br/><b>Горна Малина</b> ще бъде управлявана следващите 4 години от<b> Ангел Димитров Жиланов</b>, издигнат от инициативен комитет. На първи тур 53.68% от гласоподавателите му дадоха доверието си.<br/><br/><b>В Долна Баня</b> <b>Владимир Николов Джамбазов </b>от ГЕРБ получи завидната подкрепа от 86,24% от гласовете на съгражданите си още на първи тур.<br/><br/>На първи тур бе избран и кметът на <b>Драгоман </b>- <b>Андрей Алексиев Иванов</b> от ГЕРБ с 51.94%.<br/><br/>В <b>Елин Пелин</b> балотаж между Ивайло Петров Симеонов от ВМРО и Стефан Петров Стоилов ГЕРБ предопредели кмет да бъде Симеонов с 52.03%.<br/><br/><b>Етрополе </b>избра да го управлява Димитър Радославов Димитров още на първи тур с 81.24%.<br/><br/>Избирателите в <b>Златица </b>изпратиха на балотаж Стоян Николов Генов от БСП и Християн Лазаров Григоров от Местна коалиция ГЛАС НАРОДЕН. За кмет на общината на втори тур бе избран<b> Стоян Николов Генов</b> със 71.35%.<br/><br/>От първи тур бе избран кметът на <b>Ихтиман</b>. <b>Калоян Ангелов Илиев</b> от ГЕРБ спечели със 74.21%.<br/><br/>В <b>Копривщица </b>на балотаж се явиха Бойка Рашкова Дюлгярова от ГЕРБ и Любомир Тодоров Цеков от БСП. Общината ще бъде управлявана следващите 4 години от <b>Дюлгярова</b>, която победи с 56.36%.<br/><br/>Кметът на <b>Костенец </b>бе избран още на първи тур. Това е <b>Йордан Кирилов Ангелов</b> от ГЕРБ с 53.84%.<br/><br/>Жителите на <b>Костинброд </b>пратиха на балотаж Трайко Андреев Младенов от ГЕРБ и Анна Людмилова Радовска от Местна коалиция. Преднината на втория тур бе за силния пол. <b>Младенов </b>печели с 56.38%.<br/><br/><b>Мирково </b>ще се управлява в следващите 4 години от <b>Цветанка Петкова Йотина</b>. Тя печели с 52.23% още на първи тур.<br/><br/>В <b>Пирдоп </b>се проведе балотаж между Антоанета Георгиева Мечкарова ГЕРБ и Ангел Пенчов Геров МК БСП. На втория тур избирателите гласуваха доверие на<b> Геров </b>с 60.79%.<br/><br/>Кметът на <b>Правец </b>е избран на първи тур. <b>Румен Илиев Гунински </b>от БСП събра 75.53%.<br/><br/>Представител на БСП ще управлява и <b>Самоков</b>. <b>Владимир Владимиров Георгиев </b>спечели кметския стол още на първи тур с 52.64%.<br/><br/>В <b>Своге </b>се проведе балотаж между Емил Кирилов Иванов Местна коалиция и Христо Георгиев Йовов от ГЕРБ (СДС). На втори тур 56.29% гласуваха за Иванов.<br/><br/>Кметът на <b>Сливница </b>бе решен още на първи тур. <b>Васко Димитров Стоилков</b> от ГЕРБ получи 60.75%.<br/><br/>В <b>Чавдар </b>също избраха кмета си на първи тур.<b> Григор Ненов Даулов</b> от БСП получи 64.76%.<br/><br/>Най-убедителната победа бе за кметът на <b>Челопеч</b>. Още на първи тур <b>Алекси Иванов Кесяков </b>получи 92.79%<br/><br/> </p>
    </article>
  </body>
</html>