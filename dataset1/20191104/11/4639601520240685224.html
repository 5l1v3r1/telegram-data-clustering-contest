<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/04/society/aimatiro-epeisodio-ston-peiraia-mia-syllipsi-ti-ereynoun-oi-arxes/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-04T11:23:27+00:00"/>
    <meta property="og:title" content="Αιματηρό επεισόδιο στον Πειραιά : Μια σύλληψη – Τι ερευνούν οι Αρχές"/>
    <meta property="og:description" content="Αδιευκρίνιστα παραμένουν μέχρι στιγμής τα αίτια του αιματηρού επεισοδίου, που σημειώθηκε το πρωί σε καφέ-μπαρ στην οδό Μαυρομιχάλη στον Πειραιά με αποτέλεσμα τον τραυματισμό μιας νεαρής γυναίκας"/>
  </head>
  <body>
    <article>
      <h1>Αιματηρό επεισόδιο στον Πειραιά : Μια σύλληψη – Τι ερευνούν οι Αρχές</h1>
      <h2>Αδιευκρίνιστα παραμένουν μέχρι στιγμής τα αίτια του αιματηρού επεισοδίου, που σημειώθηκε το πρωί σε καφέ-μπαρ στην οδό Μαυρομιχάλη στον Πειραιά με αποτέλεσμα τον τραυματισμό μιας νεαρής γυναίκας</h2>
      <address><time datetime="2019-11-04T11:23:27+00:00">04 Nov 2019, 11:23</time> by <a rel="author">ΤοΒΗΜΑ Team</a></address>
      <p>Αδιευκρίνιστα παραμένουν μέχρι στιγμής τα αίτια του <a href="https://www.tovima.gr/2019/11/04/society/pyrovolismoi-ston-peiraia-mia-traymatias/">αιματηρού επεισοδίου</a>, που σημειώθηκε το πρωί σε καφέ-μπαρ στην οδό Μαυρομιχάλη στον Πειραιά.</p>
      <p>Σύμφωνα με τις πληροφορίες, μια 24χρονη κοπέλα που τραυματίστηκε στο κεφάλι από πυροβόλο όπλο και μεταφέρθηκε σε σοβαρή κατάσταση στο «Τζάνειο» νοσοκομείο, ενώ για την υπόθεση συνελήφθη και ανακρίνεται ένας άνδρας για παράβαση του νόμου περί όπλων.</p>
      <p>
        <a href="https://www.in.gr/2019/11/04/politics/diplomatia/amerikaniki-stratiotiki-apovasi-stin-ellada-oi-vaseis-ta-drones-kai-ta-tankers/">Διαβάστε ακόμη : Αμερικανική στρατιωτική «απόβαση» στην Ελλάδα – Οι βάσεις, τα drones και τα tankers</a>
      </p>
      <p>Σύμφωνα πάντα με τις πληροφορίες, η κοπέλα βρίσκονταν στην καφετέρια μαζί με έναν άνδρα και κρατώντας ένα όπλο απειλούσε να το στρέψει προς το μέρος της.</p>
      <p>Κάποια στιγμή, ο άνδρας προσπάθησε να την αποτρέψει, με αποτέλεσμα το όπλο να εκπυρσοκροτήσει και η κοπέλα να τραυματίσει στο κεφάλι. Από τα πυρά τραυματίστηκε ελαφρά και ο άνδρας, φέροντας μικρό τραύμα στον ώμο.</p>
      <p>Σύμφωνα με την αστυνομία, εξετάζονται όλα τα ενδεχόμενα.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>