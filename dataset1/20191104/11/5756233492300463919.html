<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619824/%D9%BE%DB%8C%D8%B4%DA%AF%DB%8C%D8%B1%DB%8C-%D8%A7%D8%B2-%D8%A2%D9%84%D8%B2%D8%A7%DB%8C%D9%85%D8%B1-%D8%A8%D8%A7-%D8%B3%D8%A8%DA%A9-%D8%B2%D9%86%D8%AF%DA%AF%DB%8C-%D8%B3%D8%A7%D9%84%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-04T11:52:00+00:00"/>
    <meta property="og:title" content="پیشگیری از آلزایمر با سبک زندگی سالم"/>
    <meta property="og:description" content="پزشک متخصص مغز و اعصاب دانشگاه علوم پزشکی خراسان شمالی گفت: سبک زندگی سالم روشی مؤثر در پیشگیری از آلزایمر است."/>
  </head>
  <body>
    <article>
      <h1>پیشگیری از آلزایمر با سبک زندگی سالم</h1>
      <address>
        <time datetime="2019-11-04T11:52:00+00:00">04 Nov 2019, 11:52</time>
      </address>
      <p>
        <i>پزشک متخصص مغز و اعصاب دانشگاه علوم پزشکی خراسان شمالی گفت: سبک زندگی سالم روشی مؤثر در پیشگیری از آلزایمر است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>دکتر مهدیه وردی پور کنترل فاکتورهای خطر عروقی و فعالیت های ذهنی و مغزی را از دیگر روش های موثر در پیشگیری از آلزایمر اعلام کرد.</p>
      <p>وی افزود: آلزایمر نوعی بیماری دژنراتیو پیشرونده است که افزایش سن، جزو مهم ترین عوامل خطر آن به شمار می رود.</p>
      <p>وی به علایم هشدار دهنده آلزایمر اشاره کرد و ادامه داد: از دست دادن حافظه، اختلال در تکلم، سردرگمی در زمان و مکان، کاهش و ضعف در استدلال، جا به جا گذاشتن اجسام، تغییر در خلق و‌ خو و رفتارهای فرد، اختلال در درک تصاویر و تشخیص اندازه فاصله ها، کناره گیری از جمع و... جزو علایم هشدار دهنده آلزایمر است.</p>
      <p>وردی پور تصریح کرد: مبتلایان به آلزایمر در انجام کارهای روزمره با مشکل مواجه می شوند و بسیاری از مهارت های خود را از دست می دهند.</p>
      <p>وی با بیان اینکه مبتلایان به این بیماری، در ادای کلمات و تلفظ ها و... دچار مشکلات عدیده ای می شوند، اظهارکرد: به طور معمول مبتلایان به آلزایمر از جمع کناره گیری می کنند که این علامت یکی از علایم هشدار دهنده به شمار می رود.</p>
      <p>این پزشک متخصص توضیح داد: به منظور پیروی از سبک زندگی سالم، میزان خواب کافی (شش۶ تا ۹ ساعت)، تغذیه مناسب، مصرف میوه و سبزی های تازه ، پرهیز از استعمال دخانیات و... توصیه می شود.</p>
      <p>وی خاطرنشان کرد: چربی و فشارخون بالا، چاقی، مصرف دخانیات و دیابت جزو فاکتورهای خطر ابتلا به آلزایمر هستند که کنترل آن ها به منظور پیشگیری از عواقب جبران ناپذیر بیماری ضروری است.</p>
    </article>
  </body>
</html>