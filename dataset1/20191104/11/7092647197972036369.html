<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39598/%D9%82%D8%B7%D8%B9%DB%8C-%DA%AF%D8%B3%D8%AA%D8%B1%D8%AF%D9%87-%D8%A8%D8%B1%D9%82-%D8%AF%D8%B1-%D9%81%D8%B1%D8%A7%D9%86%D8%B3%D9%87-%D8%A8%D8%B1-%D8%A7%D8%AB%D8%B1-%D9%88%D9%82%D9%88%D8%B9-%D8%B7%D9%88%D9%81%D8%A7%D9%86"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-04T11:19:00+00:00"/>
    <meta property="og:title" content="قطعی گسترده برق در فرانسه بر اثر وقوع طوفان"/>
    <meta property="og:description" content="وزش باد و بارندگی شدید در سواحل غربی و جنوب فرانسه در اثر طوفان &quot;آملی&quot;، برق ده‌ها هزار خانه را قطع کرده است."/>
  </head>
  <body>
    <article>
      <h1>قطعی گسترده برق در فرانسه بر اثر وقوع طوفان</h1>
      <address><time datetime="2019-11-04T11:19:00+00:00">04 Nov 2019, 11:19</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>وزش باد و بارندگی شدید در سواحل غربی و جنوب فرانسه در اثر طوفان "آملی"، برق ده‌ها هزار خانه را قطع کرده است.</i>
      </p>
      <figure>
        <img src="https://barghnews.com/files/fa/news/1398/8/13/83310_735.jpg"/>
      </figure>
      <p>به گزارش <a href="http://www.barghnews.com/">برق نیوز</a>، شرکت برق "اندیس" اعلام کرد که قطعی برق در عصر روز گذشته (یکشنبه) بر ۵۵ هزار خانه و عمدتا در منطقه "نوول آکیتن" واقع در غرب این کشور اثر گذاشته است.<br/>شماری از وزارتخانه‌ها به دلیل شدت باد و باران در حالت "آماده باش نارنجی" قرار گرفتند.<br/><br/>سرعت باد در برخی نواحی از ۱۶۳ کیلومتر در ساعت فراتر رفت.<br/><br/>با افتادن درختان و قطع کابل‌های برق در اثر باد شدید، سازمان‌های امدادرسانی روز یکشنبه به صد‌ها درخواست کمک واکنش نشان دادند.<br/><br/>تاکنون مرگ کسی تایید نشده، اما به گزارش خبرگزاری فرانسه یک زن بعد از رانش زمین در اطراف شهر "نیس" در جنوب مفقود است.<br/><br/>بنابر گزارش این خبرگزاری در جنوب غربی فرانسه نیز شش نفر متحمل جراحات خفیف شدند که عمدتا به دلیل افتادن شاخه درختان بوده است.<br/><br/>شرکت برق اندیس گفته است که ۱۷۰۰ کارمند این شرکت برای رفع خاموشی حدود ۵۵ هزار خانه تلاش می‌کنند. پیش‌تر گفته شد که برق ۱۴۰ هزار خانه قطع شده است.<br/><br/>بارندگی و باد شدید همچنین در جنوب شرقی فرانسه مشاهده شد.<br/><br/>به گزارش بی‌بی‌سی، شرکت راه آهن "اس ان سی اف" نیز اعلام کرده که برنامه سفر چندین قطار لغو شده یا به تاخیر افتاده است و در عین حال دو شاهراه موقتا در این منطقه از فرانسه بسته شدند. منبع: <a href="http://www.powernews.ir/">ایسنا</a></p>
    </article>
  </body>
</html>