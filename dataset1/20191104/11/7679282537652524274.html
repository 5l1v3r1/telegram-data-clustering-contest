<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-bhumi-pednekar-says-pati-patni-aur-woh-is-not-a-sexist-film-2831267.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-04T11:55:18+00:00"/>
    <meta property="og:title" content="अपनी फिल्म 'पति-पत्नी और वो' को लेकर भूमि पेडनेकर बोलीं- ये सेक्सिस्ट फिल्म नहीं है"/>
    <meta property="og:description" content="बॉलीवुड अभिनेत्री भूमि पेडनेकर ने एडल्ट्री (व्यभिचार) के ईद-गिद घूमने वाली अपनी आने वाली फिल्म 'पति-पत्नी और वो' को लेकर कहा है कि यह सेक्सिस्ट फिल्म नहीं है।  कुछ लोगों की धारणा के..."/>
  </head>
  <body>
    <article>
      <h1>अपनी फिल्म 'पति-पत्नी और वो' को लेकर भूमि पेडनेकर बोलीं- ये सेक्सिस्ट फिल्म नहीं है</h1>
      <address><time datetime="2019-11-04T11:55:18+00:00">04 Nov 2019, 11:55</time> by <a rel="author">एजेंसी,मुंबई</a></address>
      <p>बॉलीवुड अभिनेत्री भूमि पेडनेकर ने एडल्ट्री (व्यभिचार) के ईद-गिद घूमने वाली अपनी आने वाली फिल्म 'पति-पत्नी और वो' को लेकर कहा है कि यह सेक्सिस्ट फिल्म नहीं है। </p>
      <p>कुछ लोगों की धारणा के विपरीत, उन्होंने कहा कि शादी के विषय पर एक सेक्सिस्ट संदेश देने का फिल्म का इरादा नहीं है। इसके विपरीत यह फिल्म लैंगिक समानता स्थापित करने की कोशिश करती है। </p>
      <p>फिल्म के ट्रेलर लॉन्च के मौके पर, यह पूछे जाने पर कि एडल्ट्री पर एक सेक्सिस्ट टिप्पणी होने के संबंध में क्या वह इस कहानी में काम करने को लेकर उलझन में थीं? उन्होंने इसके जवाब में कहा, 'जैसे ही मैंने कहानी पढ़ी, जो भी सवाल मेरे मन में थे, सब गायब हो गए। फिल्म में कई मजेदार बाते हैं, लेकिन कहीं पर भी ओछापन नहीं है।'</p>
      <p>दिवाली पर आई अपनी फिल्म 'सांड की आंख' की सफलता से उत्साहित अभिनेत्री ने कहा, 'मुझे नहीं लगता कि फिल्म में काम करने वाला कोई भी व्यक्ति पूराने विचारों का है, इसमें हम कलाकार भी शामिल हैं।'</p>
      <p>
        <a href="https://www.livehindustan.com/entertainment/story-kartik-aryan-bhumi-pednekar-and-ananya-panday-pati-patni-aur-woh-trailer-social-media-reaction-2831129.html">Pati Patni Aur Woh का ट्रेलर देखकर यूजर्स ने किए ये कमेंट्स, पढ़ें सोशल मीडिया रिएक्शन</a>
      </p>
      <p>
        <a href="https://www.livehindustan.com/entertainment/story-salman-khan-bodyguard-shera-reveal-about-about-superstar-2830997.html">25 साल से सलमान खान के साथ काम कर रहे उनके बॉडीगार्ड शेरा ने एक्टर को लेकर कही ये बात</a>
      </p>
      <p>उन्होंने कहा, 'हम इस तथ्य के प्रति बेहद सचेत थे कि हम फिल्म को एक सेक्सिस्ट टिप्पणी के रूप में समाप्त ना कर दें। जिस पल मैंने स्क्रिप्ट पढ़ी, मुझे लगा कि यह बहुत सुंदर है। यह एक ऐसा विषय है, जो गलत भी जा सकता है। लेकिन वे (फिल्म निर्माता) बेहद संवेदनशील और ध्यानपूर्वक कार्य कर रहे थे'</p>
    </article>
  </body>
</html>