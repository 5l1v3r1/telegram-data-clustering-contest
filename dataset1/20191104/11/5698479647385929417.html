<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/04/the-next-election-will-not-solve-the-poltical-issue-in-spain"/>
    <meta property="og:site_name" content="euronews"/>
    <meta property="article:published_time" content="2019-11-04T11:00:09+00:00"/>
    <meta property="og:title" content="نظرسنجی‌ها: انتخابات پارلمانی به بن‌بست سیاسی اسپانیا پایان نخواهد داد"/>
    <meta property="og:description" content="تازه ترین نظرسنجی ها نشان می دهند که انتخابات یکشنبه آینده، دهم نوامبر هم نمی تواند راه حلی برای بحران سیاسی در اسپانیا باشد."/>
  </head>
  <body>
    <article>
      <h1>نظرسنجی‌ها: انتخابات پارلمانی به بن‌بست سیاسی اسپانیا پایان نخواهد داد</h1>
      <address><time datetime="2019-11-04T11:00:09+00:00">04 Nov 2019, 11:00</time> by <a rel="author">یورونیوز </a></address>
      <p>نتایج آخرین نظرسنجی ها نشان می دهند که انتخابات پارلمانی اسپانیا که قرار است یکشنبه آتی برگزارشود راه کاری برای بن بست سیاسی در این کشور نخواهد بود.</p>
      <p>نظرسنجی موسسات «ان سی ریپورت» برای «لاروزن»، «گاد۳» برای «آی بی سی» و «سیگمادوز» برای روزنامه ال موندو نشان می دهد که هرچند پیروز احتمالی انتخابات آینده حزب سوسیالیست خواهد بود، اما باردیگر آن ها در کسب رای اکثریت برای تشکیل کابینه ناکام خواهند ماند.</p>
      <p>نظرسنجی ها نشان می دهد حزب راستگرای مردم هم توان کسب اکثریت را نخواهدداشت. نظرسنجی ها نشان می دهند در انتخابات یکشنبه، حزب سوسیالیست به رهبری پدرو سانچز دست کم ۱۲۰ کرسی را از دست خواهد داد و در مقابل راستگرایان افراطی با پیروزی بی سابقه ۴۰ کرسی دیگر درپارلمان کسب می کنند تا به سومین حزب پرقدرت اسپانیا بدل شوند.</p>
      <p>پارلمان اسپانیا ۳۵۰ کرسی دارد. در چهاردهه اخیر و پس از سقوط حکومت دیکتاتوری فرانکو، همواره دو حزب راست میانه و سوسیالیست ها قدرت را در این کشور دردست داشته اند.</p>
      <p>در انتخابات ماه آوریل گذشته حزب لیبرال سودادانوس مهم ترین شکست را متحمل شد و یک سوم کرسی های خود را در پارلمان از دست داد. انتخابات دهم نوامبر چهارمین انتخابات سراسری اسپانیا در چهار سال اخیر خواهد بود.</p>
    </article>
  </body>
</html>