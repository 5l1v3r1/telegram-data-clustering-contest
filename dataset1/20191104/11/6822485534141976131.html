<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813072.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T11:23:00+00:00"/>
    <meta property="og:title" content="آغاز اکران «مطرب» کیایی از چهارشنبه"/>
    <meta property="og:description" content="به گزارش ایسنا، طبق پیگیری‌ها از پخش‌کننده فیلم (فیلمیران)، این فیلم که قرار بود از چهارشنبه هفته گذشته، هشتم آبان‌ماه، اکران خود را آغاز کند، با برطرف شدن مشکلاتش، از چهارشنبه این هفته، ۱۵ آبان، و پس از اذان مغرب، اکرانش را آغاز می‌کند."/>
  </head>
  <body>
    <article>
      <h1>آغاز اکران «مطرب» کیایی از چهارشنبه</h1>
      <address>
        <time datetime="2019-11-04T11:23:00+00:00">04 Nov 2019, 11:23</time>
      </address>
      <p>اکران فیلم «مطرب» به کارگردانی مصطفی کیایی از چهارشنبه، ۱۵ آبان‌ماه، آغاز می‌شود.</p>
      <p>به گزارش ایسنا، طبق پیگیری‌ها از پخش‌کننده فیلم (فیلمیران)، این فیلم که قرار بود از چهارشنبه هفته گذشته، هشتم آبان‌ماه، اکران خود را آغاز کند، با برطرف شدن مشکلاتش، از چهارشنبه این هفته، ۱۵ آبان، و پس از اذان مغرب، اکرانش را آغاز می‌کند.</p>
      <p>ششم آبان‌ماه روابط عمومی پخش فیلمیران در اطلاعیه‌ای اعلام کرد که «اکران این فیلم به دلایل فنی یک هفته به تعویق افتاد و ان‌شاءالله با برطرف شدن مشکلات فنی اکران آن آغاز خواهد شد.»</p>
      <p>مطرب یک کمدی اجتماعی است که به چند دهه از زندگی خواننده‌ای می‌پردازد که نقش آن را پرویز پرستویی بازی می‌کند.</p>
      <p>در «مطرب» پرویز پرستویی، الناز شاکردوست، مهران احمدی، حسین امیدی، امین مقدم و محسن کیایی به ایفای نقش می‌پردازند. مصطفی کیایی نویسنده فیلم‌نامه، حسین جلیلی مدیر فیلمبرداری، مهدی موسوی طراح صحنه و لباس، عباس عباسی طراح گریم، امیرنوبخت صدابردار، سجاد رحیمی مدیر تولید و محمد ابراهیمی مدیر تدارکات این فیلم هستند.</p>
    </article>
  </body>
</html>