<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595613/epitheoritis-astynomias-malaisiasekmetalleftike-tin-kypro-pou-xreiazetai-xrima"/>
    <meta property="og:site_name" content="SIGMALIVE"/>
    <meta property="article:published_time" content="2019-11-04T11:03:00+00:00"/>
    <meta property="og:title" content="Επιθεωρητής Αστυνομίας Μαλαισίας:Εκμεταλλεύτηκε την Κύπρο που χρειάζεται χρήμα"/>
    <meta property="og:description" content="«Έχουμε λάβει πληροφορίες ότι [o Low Taek Jho] εκμεταλλεύεται μια χώρα που χρειάζεται χρήματα για την οικονομία της», δήλωσε σήμερα,  Δευτέρα, ο ..."/>
  </head>
  <body>
    <article>
      <h1>Επιθεωρητής Αστυνομίας Μαλαισίας:Εκμεταλλεύτηκε την Κύπρο που χρειάζεται χρήμα</h1>
      <address><time datetime="2019-11-04T11:03:00+00:00">04 Nov 2019, 11:03</time> by <a rel="author">SigmaLive</a></address>
      <p>«Έχουμε λάβει πληροφορίες ότι [o Low Taek Jho] εκμεταλλεύεται μια χώρα που χρειάζεται χρήματα για την οικονομία της», δήλωσε σήμερα,  Δευτέρα, ο  Μαλαισιανός γενικός επιθεωρητής της Αστυνομίας, Tan Sri Abdul Hamid Bador.ερωτηθείς για τις πληροφορίες που θέλουν τον Low να έχει αποκτήσει Κυπριακό διαβατήριο. </p>
      <p>Όπως αναφέρει δημοσίευμα της thestar.com.my, ο Μαλαισιανός αστυνομικός είπε πως υπάρχουν πληροφορίες που λένε ότι ο Low έχει κάνει και χειρουργικές επεμβάσεις για να αλλάξει το πρόσωπό του προκειμένου να μην γίνεται αντιληπτός.</p>
      <p>Στο πλαίσιο δημοσιογραφικής διάσκεψης, ο Hamid χαρακτήρισε ανεύθυνο μια συγκεκριμένη χώρα να συνεχίσει να προστατεύει τον φυγόδικo Μαλαισιανό επιχειρηματία Low Taek Jho, </p>
      <p>Χωρίς να διευκρινίζεται σε ποια χώρα αναφέρεται, είπε: «Ζητήσαμε από την ενδιαφερόμενη χώρα να εκδώσει τον επιχειρηματία, αλλά φαίνεται ότι απολαμβάνει ασυλίας από οποιαδήποτε ενέργεια των αρχών αυτής της χώρας»,</p>
      <p>«Έχουμε κάνει διάφορες προσεγγίσεις για να σταλεί πίσω [στη Μαλαισία], αλλά πάντα επικαλούνταν διαφορετικούς λόγους», πρόσθεσε.</p>
      <p>Είπε ότι οι αρχές θα κάνουν ό,τι είναι δυνατόν για να το φέρουν στη Μαλαισία μέχρι το τέλος του έτους, προσθέτοντας ότι όλες οι χώρες πρέπει να συνεργαστούν.</p>
    </article>
  </body>
</html>