<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://firenze.repubblica.it/cronaca/2019/11/04/news/viareggio_vigili_urbani_investiti_sull_aurelia_mentre_fanno_rilievi_per_un_incidente-240207565/"/>
    <meta property="og:site_name" content="Repubblica.it"/>
    <meta property="article:published_time" content="2019-11-04T11:54:00+00:00"/>
    <meta property="og:title" content="Viareggio, due vigili urbani e una carabiniera investiti sull'Aurelia mentre fanno rilievi per un incidente"/>
    <meta property="og:description" content="Sono tutti in gravi condizioni all'ospedale. Traffico bloccato, interviene l'elisoccorso"/>
  </head>
  <body>
    <article>
      <h1>Viareggio, due vigili urbani e una carabiniera investiti sull'Aurelia mentre fanno rilievi per un incidente</h1>
      <h2>Sono tutti in gravi condizioni all'ospedale. Traffico bloccato, interviene l'elisoccorso</h2>
      <address>
        <time datetime="2019-11-04T11:54:00+00:00">04 Nov 2019, 11:54</time>
      </address>
      <p>Incidente stradale con tre feriti gravi stamani sulla variante Aurelia nel tratto compreso tra Torre del Lago e Viareggio (Lucca). Due vigili urbani, un uomo e una donna e una donna dell'Arma dei carabinieri sono ricoverati in gravi condizioni all'ospedale. I vigili e i carabinieri stavano facendo i rilievi su un precedente incidente quando un'auto è sopraggiunta e li ha travolti ferendoli gravemente. Sul posto sono intervenute le ambulanza del 118 e la polizia stradale. E' stato fatto intervenire anche l'elisoccorso Pegaso. Due feriti sono stati portati in codice rosso all'ospedale di Cisanello (Pisa), uno col Pegaso e uno con l'ambulanza, il terzo sempre in codice rosso invece al pronto soccorso dell'ospedale della Versilia. I feriti sono S.P., vigilessa di 54 anni, portata con l'elicottero Pegaso in "codice rosso" all'ospedale di Pisa, un  vigile urbano di 53 anni, portato in ambulanza al Versilia anche lui in codice rosso e carabiniera di 29 anni portata in ambulanza a Cisanello sempre in codice rosso.</p>
    </article>
  </body>
</html>