<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813071.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T11:22:00+00:00"/>
    <meta property="og:title" content="ورود ذرت آلوده به بازار تکذیب شد"/>
    <meta property="og:description" content="دکتر کیانوش جهانپور رییس مرکز روابط عمومی و اطلاع رسانی وزارت بهداشت در خصوص شایعات منتشر شده مبنی بر ورود ذرت آلوده به بازار در گفت‌وگو با ایسنا، گفت: این خبر به هیچ‌وجه صحت ندارد و متاسفانه شایعه‌ای‌ است با منشا فضای مجازی که یکی دو برنامه در یک شبکه سیما نیز در رفتاری غیرحرفه‌ای و غیرمسوولانه به آن دامن زده است."/>
  </head>
  <body>
    <article>
      <h1>ورود ذرت آلوده به بازار تکذیب شد</h1>
      <address>
        <time datetime="2019-11-04T11:22:00+00:00">04 Nov 2019, 11:22</time>
      </address>
      <p>وزارت بهداشت ورود ذرت آلوده به بازار را تکذیب کرد.</p>
      <p>دکتر کیانوش جهانپور رییس مرکز روابط عمومی و اطلاع رسانی وزارت بهداشت در خصوص شایعات منتشر شده مبنی بر ورود ذرت آلوده به بازار در گفت‌وگو با ایسنا، گفت: این خبر به هیچ‌وجه صحت ندارد و متاسفانه شایعه‌ای‌ است با منشا فضای مجازی که یکی دو برنامه در یک شبکه سیما نیز در رفتاری غیرحرفه‌ای و غیرمسوولانه به آن دامن زده است.</p>
      <p>جهانپور افزود: هر محموله ذرتی که از گمرکات ترخیص شده، سالم بوده و در این مورد هم آنچه ترخیص شده، سلامت آن مورد تایید بوده و مصرف شده است.</p>
      <p>وی تاکید کرد: محموله‌هایی هم که سلامت آنها مورد تایید نبوده، ترخیص نشده و بعضا از سال ۹۵ در انبارهای گمرک موجود است و به هیچ‌وجه وارد بازار و خطوط تولید نشده است و انتشار این خبرهای کذب، بی پایه و بی اساس آنهم در برخی رسانه های رسمی با علامت سوال جدی مواجه است و در خوشبینانه ترین حالت، ناشی از رفتار غیرحرفه ای و غیرمسوولانه است. انتظار نمی‌رود یک رسانه رسمی از منابع مشکوک، مغرض و مبهم در شبکه‌های اجتماعی و فضای مجازی تغذیه شود.</p>
    </article>
  </body>
</html>