<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/595619/xalkino-sto-paneuropaiko-gia-tin-kouttouki"/>
    <meta property="og:site_name" content="SIGMALIVE"/>
    <meta property="article:published_time" content="2019-11-04T11:17:00+00:00"/>
    <meta property="og:title" content="Xάλκινο στο Πανευρωπαϊκό για την Κουττούκη"/>
    <meta property="og:description" content="Η κορυφαία πρωταθλήτρια του Ολυμπιακού αθλήματος Τάεκβοντο Κυριακή Κουττούκη, η οποία διεκδικεί πρόκριση για τους Ολυμπιακούς Αγώνες 2020, σημείωσε μία πολύ..."/>
  </head>
  <body>
    <article>
      <h1>Xάλκινο στο Πανευρωπαϊκό για την Κουττούκη</h1>
      <address><time datetime="2019-11-04T11:17:00+00:00">04 Nov 2019, 11:17</time> by <a rel="author">Sigmalive/sports</a></address>
      <p>Η κορυφαία πρωταθλήτρια του Ολυμπιακού αθλήματος Τάεκβοντο Κυριακή Κουττούκη, η οποία διεκδικεί πρόκριση για τους Ολυμπιακούς Αγώνες 2020, σημείωσε μία πολύ μεγάλη επιτυχία (χάλκινο μετάλλιο) στο Πανευρωπαϊκό πρωτάθλημα Γυναικών (G4) για Ολυμπιακές κατηγορίες. <br/> <br/>Συγκεκριμένα, η κορυφαία μας πρωταθλήτρια στο πολύ δύσκολο και αμφίρροπο αυτό πρωτάθλημα, που πραγματοποιήθηκε στο Bari της Ιταλίας από 1 μέχρι 3 Νοεμβρίου, κέρδισε με εντυπωσιακό τρόπο τις πρωταθλήτριες Αυστρίας και Ιταλίας, που κι αυτές διεκδικούν πρόκριση για τους Ολυμπιακούς Αγώνες 2020.  <br/> <br/>Στους ημιτελικούς αγώνες έχασε με μεγάλη δυσκολία από την πρωταθλήτρια Τουρκίας, η οποία στη συνέχεια κέρδισε το χρυσό μετάλλιο. Αξίζει να σημειωθεί ότι η Τουρκάλα πρωταθλήτρια βρίσκεται στην 1η θέση της Ευρωπαϊκής Κατάταξης Ολυμπιακών Κατηγοριών.  </p>
    </article>
  </body>
</html>