<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/04/savunma-sanayi-baskan-ikinci-s-400-teslimat-teknoloji-transferi-nedeniyle-gecikebilir"/>
    <meta property="og:site_name" content="euronews"/>
    <meta property="article:published_time" content="2019-11-04T11:28:34+00:00"/>
    <meta property="og:title" content="Savunma Sanayii Başkanı: İkinci S-400 teslimatı gecikebilir"/>
    <meta property="og:description" content="Türkiye Savunma Sanayii Başkanlığı, ikinci Rus yapımı S-400 Uzun Menzilli Bölge Hava ve Füze Savunma Sistemi grubunun Türkiye'ye teslimatının gecikebileceğini açıkladı."/>
  </head>
  <body>
    <article>
      <h1>Savunma Sanayii Başkanı: İkinci S-400 teslimatı gecikebilir</h1>
      <address><time datetime="2019-11-04T11:28:34+00:00">04 Nov 2019, 11:28</time> by <a rel="author">Gizem Sade</a></address>
      <p>Türkiye Savunma Sanayii Başkanlığı, ikinci Rus yapımı S-400 Uzun Menzilli Bölge Hava ve Füze Savunma Sistemi grubunun ortak üretim ve teknoloji transferi nedeniyle Türkiye'ye teslimatının gecikebileceğini açıkladı.</p>
      <p>Pazartesi günü yapılan açıklamada Türkiye Savunma Sanayi Başkanı İsmail Demir, ikinci S-400 teslimatının ortak üretim ve teknoloji transferi görüşmeleri üzerine planlanan 2020 zaman çizelgesinin sonrasına ertelenebileceğini söyledi.</p>
      <p>İsmail Demir NTV'ye yaptığı açıklamada ayrıca, Rusya'nın Türkiye'ye Rus savaş uçaklarını satmayı teklif ettiğini, Türkiye'nin ise teklifi değerlendirdiğini ifade etti. Demir teklife yönelik kararın "kapsamlı analizler" sonrası verilebileceğini belirtti.</p>
      <ul>
        <li>
          <a href="https://tr.euronews.com/2019/07/25/s-400-teslimat-birinci-etabi-tamamlandi-patriot-icin-abd-ile-gorusmeler-devam-ediyor-f35">S-400 teslimatının birinci etabı tamamlandı; Patriot için ABD ile görüşmeler devam ediyor</a>
        </li>
        <li>
          <a href="https://tr.euronews.com/2019/07/24/erdogan-ortulu-veya-acik-hicbir-yaptirim-tehdidi-turkiye-yi-hakli-davasindan-vazgeciremez">Erdoğan: Örtülü veya açık hiçbir yaptırım tehdidi Türkiye'yi haklı davasından vazgeçiremeyecek</a>
        </li>
        <li>
          <a href="https://tr.euronews.com/2019/08/27/s-400-lerin-ikinci-sevkiyat-basladi">S-400'lerin ikinci sevkiyatı başladı</a>
        </li>
      </ul>
      <p>Türkiye'ye ilk S-400 grubu teslimatı temmuz ayında yapılmıştı. Teslimat, Türkiye'nin NATO müttefiki Amerika Birleşik Devletleri'nin muhalefeti ve yaptırım tehditleri gölgesinde tamamlanmıştı. Washington, Rus sistemlerini satın almaktan vazgeçmesi için Türkiye ile yapılan görüşmelerin hâlâ devam ettiğini söylüyor.</p>
      <p>Ek kaynaklar<b> • Reuters</b></p>
    </article>
  </body>
</html>