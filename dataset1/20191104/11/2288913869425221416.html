<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191104_04699446"/>
    <meta property="og:site_name" content="De Standaard"/>
    <meta property="article:published_time" content="2019-11-04T11:02:00+00:00"/>
    <meta property="og:title" content="Winst van Ryanair uit extraatjes blijft maar stijgen"/>
    <meta property="og:description" content="De Ierse lagekostenluchtvaartmaatschappij Ryanair heeft in het voorbije kwartaal meer geld binnengehaald door reizigers extraatjes te verkopen, zoals voorr..."/>
  </head>
  <body>
    <article>
      <h1>Winst van Ryanair uit extraatjes blijft maar stijgen</h1>
      <address>
        <time datetime="2019-11-04T11:02:00+00:00">04 Nov 2019, 11:02</time>
      </address>
      <p>De Ierse lagekostenluchtvaartmaatschappij Ryanair heeft in het voorbije kwartaal meer geld binnengehaald door reizigers extraatjes te verkopen, zoals voorrang bij het instappen en gereserveerde plaatsen. Daarmee werden de negatieve effecten van lagere ticketprijzen en de problemen met de Boeing 737 MAX teniet gedaan. Dat heeft Ryanair maandag bekendgemaakt.</p>
      <p>De aanvullende verkopen aan reizigers brachten ten opzichte van een jaar eerder bijna 30 procent meer geld in het laatje. De totale operationele omzet steeg met 12 procent tot bijna 3,1 miljard dollar. De nettowinst steeg met 8 procent tot 910 miljoen euro. Dat was fors meer dan waar analisten op hadden gerekend.<br/><br/>Ryanair blijft voorzichtig over zijn verwachtingen voor de rest van het jaar en zegt het 'onbetrouwbare optimisme'Â van zijn concurrenten te vermijden. De grootste prijsvechter van Europa rekent op iets gunstigere ticketprijzen dan vorige winter, al hangt een en ander af van onzekerheden als de Brexit.</p>
    </article>
  </body>
</html>