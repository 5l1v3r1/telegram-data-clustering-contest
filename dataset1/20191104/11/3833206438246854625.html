<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Strashni-sceni-pred-dyunerdzhiinica-v-Plovdiv-Zaplashiha-ohraniteli-s-pistolet-nozh-i-pitbul-911062"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-04T11:04:00+00:00"/>
    <meta property="og:title" content="Страшни сцени пред дюнерджийница в Пловдив: Заплашиха охранители с пистолет, нож и питбул!"/>
    <meta property="og:description" content="Рецидивист е в ареста след грубо нарушение на обществения ред в Пловдив. Към 4,00 часа в събота екип..."/>
  </head>
  <body>
    <article>
      <h1>Страшни сцени пред дюнерджийница в Пловдив: Заплашиха охранители с пистолет, нож и питбул!</h1>
      <address>
        <time datetime="2019-11-04T11:04:00+00:00">04 Nov 2019, 11:04</time>
      </address>
      <p>Рецидивист е в ареста след грубо нарушение на обществения ред в Пловдив. Към 4,00 часа в събота екип на Пето РУ се отзовал на сигнал за конфликт пред заведение за бързо хранене на ул. "Съединение“. Изяснено било, че клиент във видимо нетрезво състояние отправил обиди и закани към персонала. Агресия мъжът проявил и към служители на частна охранителна фирма, които заплашил с нож и огнестрелно оръжие и насъскал срещу тях куче от порода "питбул“.</p>
      <p>По време на случилото се няма пострадали. След като е неутрализиран, 41-годишният извършител е задържан в полицейския арест. Той е известен с множество криминални прояви, сред които и употреба на наркотици. При обиск и претърсване в жилището му са иззети нож и незаконно притежавани пистолет и пушка.</p>
      <p>Намерено е и бяло прахообразно вещество, чието количество и съдържание предстои да бъде анализирано. По разпореждане на дежурен районен прокурор срещу пловдивчанина е образувано досъдебно производство по чл. 325, ал.3 от НК, постановена му е мярка "задържане под стража“ за срок до 72 часа.</p>
    </article>
  </body>
</html>