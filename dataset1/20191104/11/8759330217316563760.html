<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902345/club-brugge-heeft-nieuw-goudhaantje-beet-alsof-hij-al-jaren-meedeed-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-04T11:00:00+00:00"/>
    <meta property="og:title" content="Club Brugge heeft nieuw goudhaantje beet: 'Alsof hij al jaren meedeed'"/>
    <meta property="og:description" content="Club Brugge heeft KV Kortrijk makkelijk opzijgezet. Het werd in eigen huis 3-0. Jacques Sys van"/>
  </head>
  <body>
    <article>
      <h1>Club Brugge heeft nieuw goudhaantje beet: 'Alsof hij al jaren meedeed'</h1>
      <address>
        <time datetime="2019-11-04T11:00:00+00:00">04 Nov 2019, 11:00</time>
      </address>
      <p>
        <b>Club Brugge heeft KV Kortrijk makkelijk opzijgezet. Het werd in eigen huis 3-0. Jacques Sys van <i><a href="https://sportmagazine.knack.be/sport/voetbal-internationaal/je-ziet-niet-waar-mazzu-naartoe-wil/article-normal-1527973.html?utm_term=Autofeed&amp;utm_medium=social_sportnl&amp;utm_source=Twitter#Echobox=1572860911">Sport/Voetbalmagazine</a> </i>verwacht dat Club heel wat voorsprong gaat hebben na de reguliere competitie.</b>
      </p>
      <p>'Die kloof zou heel groot kunnen zijn. Tegen KV Kortrijk merkte je dat Club het zich kan veroorloven om drie tot vier basisspelers te missen, zonder dat het rendement vermindert. Dat toont nog maar eens hoe groot die kern is. Als je zag hoe de amper achttienjarige Ivoriaanse rechterverdediger Odilon Kossounou meedraaide, het leek wel alsof hij al jaren meedeed. Club Brugge overvleugelt op dit moment iedereen. Op en naast het veld.'</p>
      <p>Het bestuur toont daarmee zijn klasse. 'Wanneer je de transferperiode kan afsluiten met winst en je bent sterker dan vorig seizoen, dan werd er heel goed gewerkt. Het verschil zit hem natuurlijk ook in Simon Mignolet, eindelijk een doelman die punten pakt. En in Philippe Clement.'</p>
      <p>Clement heeft een duidelijk verschil gemaakt voor Club. 'De afgelopen jaren, onder Ivan Leko en ook Michel Preud'homme, zag je momenten dat de ploeg soms in nonchalance verviel en de scherpte ontbrak. Zoals vorige week in de eerste helft tegen Standard. Maar het was een van de zeldzame keren dat dit in deze competitiejaargang voorkwam.'</p>
      <aside>Lees meer<br/><a href="https://www.voetbalprimeur.be/nieuws/902323/-club-brugge-met-zorgen-in-aanloop-naar-psg-deli-n-dennis-onzeker-.html?itm_source=www.voetbalprimeur.be&amp;itm_medium=highlighted-content">'Club Brugge moet vrezen voor twee extra afwezigen tegen PSG'</a></aside>
    </article>
  </body>
</html>