<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3321564"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-04T11:34:00+00:00"/>
    <meta property="og:title" content="תאונת עבודה בבית שמש: פועל בן 50 נהרג מנפילה באתר בנייה"/>
    <meta property="og:description" content="הפועל נפל מגובה באתר בנייה בכניסה לרמה ד' בעיר. צוותי מד&quot;א שהגיעו למקום מצאו אותו ללא סימני חיים ועם חבלת ראש קשה, ונאלצו..."/>
  </head>
  <body>
    <article>
      <h1>תאונת עבודה בבית שמש: פועל בן 50 נהרג מנפילה באתר בנייה</h1>
      <address><time datetime="2019-11-04T11:34:00+00:00">04 Nov 2019, 11:34</time> by <a rel="author">מאיה הורודניצ'אנו</a></address>
      <figure>
        <img src="https://img.wcdn.co.il/f_auto,w_700/2/9/4/5/2945932-46.jpeg"/>
        <figcaption>נפל מגובה. אתר הבנייה בבית שמש, היום (צילום: זק"א)</figcaption>
      </figure>
      <p>פועל כבן 50 נהרג היום (שני) מנפילה מגובה באתר בנייה בכניסה לרמה ד' בבית שמש. צוותי מד"א שהגיעו למקום מצאו אותו ללא סימני חיים ועם חבלה קשה בראשו, ונאלצו לקבוע את מותו. חוקרי משטרת ישראל נמצאים במקום ופתחו בבירור הנסיבות.</p>
      <p>פראמדיק מד"א עמנואל שטרן, סיפר: "הובילו אותנו לתוך אתר הבנייה, שם שכב גבר כבן 50, מחוסר הכרה ללא דופק וללא נשימה, כשהוא סובל מחבלת ראש קשה. סיפרו לנו שהוא נפל מגובה של מספר קומות. ביצענו בדיקות רפואיות, אך לא נותר לנו אלא לקבוע את מותו".</p>
      <p>בלאל ערקאוי, פועל תושב נצרת בן 31, <a href="https://news.walla.co.il/item/3317424">מת בחודש שעבר לאחר שנפל מגובה באתר בנייה</a> ברחוב קזן ברעננה. צוות מד"א שהגיע למקום נאלץ לקבוע את מותו של הפועל.</p>
      <p>מחקירה ראשונית של מפקחי הבטיחות במשרד העבודה והרווחה עולה חשד להפרת צו בטיחות שניתן לאתר הבנייה של הקבלן ד. חייק בשבוע שעבר, האוסר על שימוש בפיגום עד לתיקונו המלא. עוד הוסיפו המפקחים כי "העובדים באתר פעלו ללא מנהל עבודה שפיקח במקום, וכן נמצאו באתר ליקויי בטיחות רבים, אשר בגינם האתר נסגר".[</p>
      <p>(עדכון ראשון: 11:21)</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3317424">נפל מגובה של כמה קומות: פועל בן 40 נהרג באתר בנייה ברעננה </a>
        <a href="https://news.walla.co.il/item/3316741"> נפל מגובה 5 קומות: פועל בן 50 נהרג באתר שיפוצים בקריית ביאליק </a>
        <a href="https://news.walla.co.il/item/3315956"> פועל בן 25 נהרג מפגיעת חפץ כבד באתר בנייה בחוף אשקלון </a>
        <a href="https://tld.walla.co.il/item/3246660?lm_supplier=16893&amp;lm_bc=18500"> הפתרון לקרחת - השתלת שיער אצל המומחה העולמי תוכן מקודם</a>
      </p>
    </article>
  </body>
</html>