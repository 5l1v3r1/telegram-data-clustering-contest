<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/4/7230922/"/>
    <meta property="og:site_name" content="Українська правда"/>
    <meta property="article:published_time" content="2019-11-04T11:20:15+00:00"/>
    <meta property="og:title" content="Температура &quot;як у квітні&quot;, але наближається похолодання – прогноз"/>
    <meta property="og:description" content="Найближчої доби погоду в Україні визначатиме атмосферний фронт: буде вогко, тепло й вітряно."/>
  </head>
  <body>
    <article>
      <h1>Температура "як у квітні", але наближається похолодання – прогноз</h1>
      <address>
        <time datetime="2019-11-04T11:20:15+00:00">04 Nov 2019, 11:20</time>
      </address>
      <p>Найближчої доби погоду в Україні визначатиме атмосферний фронт: буде вогко, тепло й вітряно.</p>
      <p><b>Джерело:</b> Facebook-сторінка синоптика Наталки <a href="https://www.facebook.com/tala.didenko/posts/2969977953032163">Діденко</a></p>
      <p><b>Пряма мова:</b> "Вогко, тепло та вітряно – основні образи, дійові особи завтрашнього синоптичного дня в Україні. 5-го листопада через нашу територію проходитиме атмосферний фронт - посол одразу трьох циклонів Zend, Benedikt та Arne.</p>
      <p>Тому з ночі до ночі проходитимуть періодичні дощі: спочатку, вночі та вранці у західних та північних областях, далі аж до нашого Сходу. Завтра вдень дощі найбільш ймовірні вздовж смуги Суми-Полтава-Херсон, опади будуть коливатися ліворуч та праворуч від цієї ділянки".</p>
      <p><b>Деталі:</b> За даними Діденко, також вдень дощі пройдуть на Закарпатті. На решті території України – без істотних опадів.</p>
      <p>Вітер південно-західного напрямку, теплий, поривчастий, до сильного.</p>
      <p>Температура повітря, "як у квітні" – +14+20 градусів, на Заході та Сході +11+16 градусів.</p>
      <p>У Києві дощ більш ймовірний вночі, у вівторок удень – без істотних опадів. Вітер у столиці також ще буде рвучким, з південного заходу. Температура повітря вночі +11+13, вдень близько +15 градусів.</p>
      <p>За даними синоптика, найближче похолодання очікується 7-го листопада, проте лише на Заході та Півночі України.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/4/7230892/"/>
        <a href="https://www.pravda.com.ua/news/2019/11/4/7230889/"/>
        <a href="https://www.pravda.com.ua/news/2019/11/2/7230817/"/>
      </related>
    </article>
  </body>
</html>