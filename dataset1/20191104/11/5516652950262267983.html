<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425044/apotelesmata-ths-13hs-eyrwpaikhs-nyxtas-xwris-atyxhmata-2019"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-04T11:00:01+00:00"/>
    <meta property="og:title" content="Αποτελέσματα της 13ης “Ευρωπαϊκής Νύχτας χωρίς Ατυχήματα” 2019"/>
    <meta property="og:description" content="Η δράση διενεργήθηκε για 13η συνεχόμενη χρονιά ταυτόχρονα με άλλες πόλεις της Ελλάδας και Ευρωπαϊκές χώρες."/>
  </head>
  <body>
    <article>
      <h1>Αποτελέσματα της 13ης “Ευρωπαϊκής Νύχτας χωρίς Ατυχήματα” 2019</h1>
      <address>
        <time datetime="2019-11-04T11:00:01+00:00">04 Nov 2019, 11:00</time>
      </address>
      <p>
        <b>Η δράση διενεργήθηκε για 13η συνεχόμενη χρονιά ταυτόχρονα με άλλες πόλεις της Ελλάδας και Ευρωπαϊκές χώρες.</b>
      </p>
      <p><b>Σάββατο 19 Οκτωβρίου 2019: ΜΥΓΑ- ΑΥΛΗ- ΜΠΑΧΑΡ </b><br/>Πρόκειται για μια βραδιά - θεσμό που στόχο έχει να ενημερώσει και να ευαισθητοποιήσει τους οδηγούς και το ευρύτερο κοινό ότι «αλκοόλ και οδήγηση δεν πάνε μαζί».</p>
      <p>Κατά την προσέλευση οι διασκεδαστές ενημερώθηκαν από τους εθελοντές της ΕΥΘΥΤΑ ΡΟΔΟΥ για τη δράση της «Ευρωπαϊκής Νύχτας χωρίς Ατυχήματα», που στόχο είχε να τους ευαισθητοποιήσει κάνοντας σαφές ότι: <b>«το αλκοόλ και η οδήγηση είναι πολύ επικίνδυνος συνδυασμός».</b> Tο μήνυμα της βραδιάς ήταν: <b>«Όλοι διασκεδάζουν, ΕΝΑΣ δεν πίνε... Ο ΟΔΗΓΟΣ της παρέας».</b> Οι εθελοντές ανέλαβαν να παροτρύνουν τους οδηγούς να μην καταναλώσουν αλκοόλ στην περίπτωση που θα ήταν «Ο Οδηγός της παρέας».</p>
      <figure>
        <img src="https://www.rodiaki.gr/medias/2019/11/02/87b3719397f57a97dd0358c60adf01df.jpg"/>
      </figure>
      <p>Η συμμετοχή μεγάλη. Παρόλα αυτά, τα αποτελέσματα των φιλικών αλκοτέστ κατά τη διάρκεια της Δράσης ήταν ιδιαίτερα ανησυχητικά: Οι Οδηγοί της παρέας δεν κράτησαν την υπόσχεσή τους να μην καταναλώσουν αλκοόλ πριν πιάσουν το τιμόνι. Το γεγονός αυτό πρέπει να μας προβληματίσει καθώς 1 στους 4 θανάτους από τροχαία συμβάντα στην Ευρώπη οφείλονται στην οδήγηση υπό την επήρεια αλκοόλ.</p>
      <p>Το αναγνωριστικό βραχιολάκι-δέσμευσης, φόρεσαν 65 διασκεδαστές. Το 97% ήταν άνδρες και το 3% γυναίκες. Το 18% των οδηγών που συμμετείχαν κατανάλωσε αλκοόλ πριν οδηγήσει ενώ είχε δεσμευθεί για το αντίθετο. Από αυτούς ένας στους έξι βρέθηκε, κατόπιν ελέγχου, να έχει καταναλώσει αλκοόλ. Οι οδηγοί που δεν τήρησαν τη δέσμευσή τους ήταν άνδρες. Οι ηλικίες όσων βρέθηκαν πάνω από τα επιτρεπτά όρια κυμαίνονταν από 26 έως 64 ετών.</p>
      <figure>
        <img src="https://www.rodiaki.gr/medias/2019/11/02/9966901a13e2335a7d16835e8a678b00.jpg"/>
      </figure>
      <p>Η 13η Ευρωπαϊκή Νύχτα χωρίς Ατυχήματα 2019 στη Ρόδο, πραγματοποιήθηκε με την αρωγή της Αστυνομικής Διεύθυνσης Δωδεκανήσου με την πολύτιμη συμβολή της Τροχαίας για 13η συνεχόμενη χρονιά και των εθελοντών -η ψυχή της ΕΥΤΘΥΤΑ ΡΟΔΟΥ.</p>
      <p>
        <b>Η ΕΥΘΥΤΑ ΡΟΔΟΥ, θα συνεχίσει τις δράσεις προκειμένου ευαισθητοποιήσει τους συμπολίτες της ότι το «αλκοόλ και η οδήγηση είναι πολύ επικίνδυνος συνδυασμός» με απρόβλεπτες συνέπειες, με ΟΡΑΜΑ τη μείωση των τροχαίων δυστυχημάτων ευελπιστώντας ότι θα συμβάλλουν με τον τρόπο αυτό... Αξίζει για τη ΖΩΗ.</b>
      </p>
      <figure>
        <img src="https://www.rodiaki.gr/medias/2019/11/02/96039bdf019ed584c024047f869db3f2.jpg"/>
      </figure>
      <figure>
        <img src="https://www.rodiaki.gr/medias/2019/11/02/43e4e4655762d571542d7f3eefe67c2c.jpg"/>
      </figure>
      <figure>
        <img src="https://www.rodiaki.gr/medias/2019/11/02/9ae62debf069e4535b89cee5211f99eb.jpg"/>
      </figure>
      <figure>
        <img src="https://www.rodiaki.gr/medias/2019/11/02/790975febb1fc8e41765a5193c4a27fa.jpg"/>
      </figure>
    </article>
  </body>
</html>