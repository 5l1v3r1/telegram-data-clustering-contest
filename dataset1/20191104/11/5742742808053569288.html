<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/napinava-hra-se-smrti-nebo-letajici-tucnak-freebox-39338"/>
    <meta property="og:site_name" content="mobilenet.cz"/>
    <meta property="article:published_time" content="2019-11-04T11:00:00+00:00"/>
    <meta property="og:title" content="Napínavá hra se smrtí nebo létající tučňák"/>
    <meta property="og:description" content="Ponořte se do temné adventury plné tajemných postav a náročných rozhodnutí Nadále potkáte dvě zábavné létající postavy, tučňáka a Avu FreeBox přináší tipy na zajímavé hry zdarma"/>
  </head>
  <body>
    <article>
      <h1>Napínavá hra se smrtí nebo létající tučňák</h1>
      <address><time datetime="2019-11-04T11:00:00+00:00">04 Nov 2019, 11:00</time> by <a rel="author" href="https://mobilenet.cz/uzivatele/bedikk" target="_blank">Petr Vojtěch</a></address>
      <p>
        <b>   •  Ponořte se do temné adventury plné tajemných postav a náročných rozhodnutí <br/>   •  Nadále potkáte dvě zábavné létající postavy, tučňáka a Avu <br/>   •  FreeBox přináší tipy na zajímavé hry zdarma</b>
      </p>
      <p>Vítám vás u FreeBoxu, kde si ukazujeme zajímavé hry zdarma. Dnes nás čeká napínavá adventura, ale i hodiny letectví.</p>
      <h3>FreeBox #233 – Skvělé hry zdarma</h3>
      <h3>7 Days</h3>
      <p>Probudíte se a nepamatujete si zhola nic. Zjistíte, že jste po smrti a máte jedinečnou příležitost se vrátit k životu. Aby se vám to povedlo, musíte projít testem. Nejste však jediní a brzy se ukáže, že to nebude tak snadné. Textová adventura 7 Days má opravdu pohlcující příběh. Jediným problémem je, že herní čas vám pomalu dochází a pro pokračování musíte zaplatit. Na druhou stranu, v tu chvíli asi budete vědět, jestli vás to baví nebo ne.</p>
      <figure>
        <img src="https://cdn.24net.cz/1/obrazek/7-days-308277/614w"/>
      </figure>
      <h4>Stáhnout 7Days!: Decide your story</h4>
      <p>   •  <a href="https://play.google.com/store/apps/details?id=com.buffstudio.sevendays_free">Google Play (zdarma)<br/></a>   •  <a href="https://itunes.apple.com/cz/app/7days-decide-your-story/id1455162227?mt=8">App Store (zdarma)</a></p>
      <h3>Ava Airborne</h3>
      <p>Ava se zrodila k létání. Snaží se doletět co nejdál, získat u toho co nejvíc zkušeností a při troše štěstí i něco cukrátek. Hra je to v zásadě jednoduchá. Letíte kupředu, vyhýbáte se překážkám a využíváte různých bonusů, abyste pokořili rekord. Za nasbírané sladkosti si následně můžete nakoupit nové dopravní prostředky.</p>
      <figure>
        <img src="https://cdn.24net.cz/1/obrazek/ava-airborne-308278/614w"/>
      </figure>
      <h4>Stáhnout Ava Airborne</h4>
      <p>   •  <a href="https://play.google.com/store/apps/details?id=com.playstack.avaairborne">Google Play (zdarma)<br/></a>   •  <a href="https://itunes.apple.com/cz/app/ava-airborne/id1327396071?mt=8">App Store (zdarma)</a></p>
      <h3>Bouncemasters!</h3>
      <p>Tento tučňák sice létat neumí, ale moc po tom touží. Snaží se dostat ke své milé a pomoci mu má medvěd s basebalovou pálkou. Dobrý odpal ale stačit nebude. Pro pořádný výsledek se potřebujete odrazit od povalujících se mrožů, trefit nějaký bonus a ideálně nakoupit i pár vylepšení. Podobné hry tu jsou opravdu dlouho, ale tato se pyšní skvělým zpracováním a humornou grafikou.</p>
      <figure>
        <img src="https://cdn.24net.cz/1/obrazek/bouncemasters-308279/614w"/>
      </figure>
      <h4>Stáhnout Bouncemasters!</h4>
      <p>   •  <a href="https://play.google.com/store/apps/details?id=com.playgendary.sportmasters">Google Play (zdarma)<br/></a>   •  <a href="https://itunes.apple.com/cz/app/bouncemasters/id1340929016?mt=8">App Store (zdarma)</a></p>
      <p>Podívejte se také na <a href="https://mobilenet.cz/serialy/freebox">starší díly seriálu FreeBox</a>, které běžně vydáváme v pátek ráno, abyste celý víkend měli co hrát. Najdete v nich vždy alespoň tři hry, přičemž na své by si měl přijít snad každý, ať už vás zajímá hraní akčnější/hloubavější, velké a grandiózní, nebo spíše krátké a oddechové.</p>
      <figure>
        <img src="https://mobilenet.cz/obrazek/freebox-honor-298917"/>
      </figure>
      <hr/>
      <slideshow>
        <figure>
          <a href="https://mobilenet.cz/serialy/freebox">
            <img src="https://cdn.24net.cz/1/obrazek/ikonka-254070/768w"/>
          </a>
        </figure>
        <figure>
          <a href="https://mobilenet.cz/serialy/freebox">
            <img src="https://cdn.24net.cz/1/obrazek/ikonka-253750/110w"/>
          </a>
        </figure>
        <figcaption>
          <a href="https://mobilenet.cz/serialy/freebox">
            <b>FreeBox<br/></b>
          </a>
          <a href="https://mobilenet.cz/serialy/freebox">Zobrazit všechny díly seriálu</a>
        </figcaption>
      </slideshow>
      <ol>
        <li data-num="228">
          <a href="https://mobilenet.cz/clanky/velke-fantasy-bitvy-tisnive-kobky-a-nekonecny-pad-freebox-38315">Velké fantasy bitvy, tísnivé kobky a nekonečný pád</a>
        </li>
        <li data-num="229">
          <a href="https://mobilenet.cz/clanky/prvotridni-strategie-skladani-origami-a-dalsi-skvele-hry-zdarma-freebox-38549">Prvotřídní strategie, skládání origami a další skvělé hry zdarma</a>
        </li>
        <li data-num="230">
          <a href="https://mobilenet.cz/clanky/nemotorny-fotbal-trable-stredoveku-a-dalsi-skvele-hry-zdarma-freebox-38857">Nemotorný fotbal, trable středověku a další skvělé hry zdarma</a>
        </li>
        <li data-num="231">
          <a href="https://mobilenet.cz/clanky/cesky-dungeon-zbesila-jizda-i-dalsi-skvele-hry-zdarma-freebox-38936">Český dungeon, zběsilá jízda i další skvělé hry zdarma</a>
        </li>
        <li data-num="232">Napínavá hra se smrtí nebo létající tučňák</li>
      </ol>
      <related>
        <h4>Související články</h4>
        <a href="https://mobilenet.cz/clanky/cesky-dungeon-zbesila-jizda-i-dalsi-skvele-hry-zdarma-freebox-38936"/>
        <a href="https://mobilenet.cz/clanky/nemotorny-fotbal-trable-stredoveku-a-dalsi-skvele-hry-zdarma-freebox-38857"/>
        <a href="https://mobilenet.cz/clanky/prvotridni-strategie-skladani-origami-a-dalsi-skvele-hry-zdarma-freebox-38549"/>
        <a href="https://mobilenet.cz/clanky/velke-fantasy-bitvy-tisnive-kobky-a-nekonecny-pad-freebox-38315"/>
        <a href="https://mobilenet.cz/clanky/anticke-chramy-bitovy-zavod-a-dalsi-skvele-hry-zdarma-freebox-38298"/>
        <a href="https://mobilenet.cz/clanky/porvete-se-s-ostatnimi-monstry-a-znicte-svet-freebox-38124"/>
      </related>
    </article>
  </body>
</html>