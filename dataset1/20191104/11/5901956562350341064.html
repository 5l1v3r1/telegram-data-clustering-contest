<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/svet/clanek/josip-sokiran-migranti-so-mi-vdrli-v-hiso-in-ukradli-prihranke-245684"/>
    <meta property="og:site_name" content="Slovenske novice"/>
    <meta property="article:published_time" content="2019-11-04T11:45:00+00:00"/>
    <meta property="og:title" content="Josip šokiran: Migranti so mi vdrli v hišo in ukradli prihranke"/>
    <meta property="og:description" content="JARUŠJE – »Prišel sem do vhodnih vrat hiše, poskusil sem jih odkleniti, pa sem videl, da so že odprta. Vstopil sem, zavohal sem cigaretni dim, nakar sem videl migranta in se prestrašil,« prip..."/>
  </head>
  <body>
    <article>
      <h1>Josip šokiran: Migranti so mi vdrli v hišo in ukradli prihranke</h1>
      <h2>»Znašel sem se iz oči v oči z moškim, ki je vdrl v hišo. Nakar se je iz drugih prostorov usulo še sedem moških in pobegnilo.«</h2>
      <address><time datetime="2019-11-04T11:45:00+00:00">04 Nov 2019, 11:45</time> by <a rel="author">S. N.</a></address>
      <p>JARUŠJE – »Prišel sem do vhodnih vrat hiše, poskusil sem jih odkleniti, pa sem videl, da so že odprta. Vstopil sem, zavohal sem cigaretni dim, nakar sem videl migranta in se prestrašil,« pripoveduje 61-letni <b>Josip Ivanušević</b> iz Jarušja pri Samoboru na Hrvaškem.<br/><br/>Migranti iz BiH tavajo po krajih na meji s Hrvaško, večkrat pa potem skušajo vstopiti na Hrvaško, od tam pa v Slovenijo in zahodno Evropo. Včasih prehode iščejo sami, včasih imajo vodnike, med drugim tudi druge migrante. Med potjo spijo po gozdovih, včasih pa vdrejo tudi v kakšno hišo, ki jim nudi zatočišče pred mrazom.<br/><br/>Josipa dva dni ni bilo doma, saj je odšel na zdravniški pregled v Bregano, kjer je prespal pri sestri. Ko se je po dveh dne vrnil domov, je v svoji hiši našel migranta. Ko je krenil proti njemu, se je iz drugih prostorov hiše usulo še sedem moških in pobegnilo iz hiše. Josip je odšel v zgornje nadstropje, kjer je bilo vse razmetano. Ukradli so mu oblačila in okoli 30.000 kun prihrankov. Josip je zato poklical sosede in policijo. Ta je hitro našla dva migranta, pri njiju tudi Josipova oblačila, denarja pa ne.</p>
    </article>
  </body>
</html>