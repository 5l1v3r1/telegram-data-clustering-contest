<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ria-m.tv/news/170496/divchina_harchuvalasya_na_7_griven_v_den_ta_zahvorila_na_anoreksiyu_ale_tse_ne_pragnennya_do_idealiv_a_proyav_blagorodstva.html"/>
    <meta property="og:site_name" content="РИА Мелитополь"/>
    <meta property="article:published_time" content="2019-11-04T11:08:00+00:00"/>
    <meta property="og:title" content="Дівчина харчувалася на 7 гривень в день та захворіла на анорексію, але це не прагнення до ідеалів, а прояв благородства"/>
    <meta property="og:description" content="Дівчина з Китаю потрапила до лікарні з екстремально низькою вагою, тому що практично нічого не їла. Однак добровільна відмова від їжі викликана не тим, що вона хотіла схуднути та перестаралася у своїх починаннях. Дама довела себе до такого стану, тому що усі гроші віддавала на лікування свого важко хворого брата, інформує Ukr.Media."/>
  </head>
  <body>
    <article>
      <h1>Дівчина харчувалася на 7 гривень в день та захворіла на анорексію, але це не прагнення до ідеалів, а прояв благородства</h1>
      <address>
        <time datetime="2019-11-04T11:08:00+00:00">04 Nov 2019, 11:08</time>
      </address>
      <p>
        <b>Дівчина з Китаю потрапила до лікарні з екстремально низькою вагою, тому що практично нічого не їла. Однак добровільна відмова від їжі викликана не тим, що вона хотіла схуднути та перестаралася у своїх починаннях. Дама довела себе до такого стану, тому що усі гроші віддавала на лікування свого важко хворого брата, інформує Ukr.Media.</b>
      </p>
      <p>Ву Хуань потрапила на перші шпальти китайських газет після того, як опинилася на лікарняному ліжку. Проте надмірна увага з боку преси викликана не рідкісним діагнозом, який ще не відомий науці. Річ у тім, що дівчина так схудла, що у свої 24 роки важить лише 21 кілограм. Вона практично нічого не їла, але у неї була причина, щоб так себе вимотати. І вона дуже зворушлива та сумна водночас.</p>
      <p>Молодший брат Ву має певні проблеми із психічним здоров'ям. Хлопчику необхідні регулярні консультації у фахівців та препарати, що покращують його стан, а це все коштує чималих грошей. Але крім дівчини проспонсорувати лікування ніхто не може. На жаль, хлопчина з сестрою залишилися без батьків. Їх мама загинула, коли Хуань було лише чотири роки, а батька не стало кілька років тому. Звичайно, бабуся, тітка і дядько надають щомісячну підтримку у розмірі трьохсот юанів, але цього все одно замало.</p>
      <p>У підсумку, Ву, щоб лікувати братика, витрачала на себе тільки два юані (7 гривень) на день. Вона харчувалася одним рисом з перцем чилі, але незабаром такий спосіб життя позначився на здоров'ї дівчини. У неї почалися проблеми з нирками та серцем, не беручи до уваги небезпечну худорлявість. У результаті організм просто не витримав, і дама потрапила на лікарняне ліжко.</p>
      <figure>
        <img src="https://ukr.media/static/ba/aimg/4/0/4/404982_2.jpg"/>
      </figure>
      <p>Коли люди дізналися, в якому тяжкому становищі опинилася родина Хуань, вони організували масштабну кампанію з підтримки сестри та брата. Небайдужі громадяни зібрали близько одного мільйона юанів (3,5 мільйона гривень), які надійшли на рахунок Ву. Більше того, чиновники теж зацікавились цією проблемою і взяли її під контроль. І, звичайно, пообіцяли допомогти.</p>
      <p>"Ми будемо продовжувати слідкувати за справою цією доброї дівчини."</p>
      <p>Тепер Ву, судячи з усього, не доведеться обмежувати себе у їжі і йти на ризики заради брата. Головне, щоб вона якнайшвидше одужала і повернулася назад додому.</p>
      <p>
        <a href="https://ukr.media/world/404982/">https://ukr.media/world/404982/</a>
      </p>
    </article>
  </body>
</html>