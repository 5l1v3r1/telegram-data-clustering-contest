<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hmetro.com.my/utama/2019/11/513777/bertumbuk-di-pintu-utama-grandstand-sic"/>
    <meta property="og:site_name" content="HM Online"/>
    <meta property="article:published_time" content="2019-11-04T11:47:24+00:00"/>
    <meta property="og:title" content="Bertumbuk di Pintu Utama Grandstand SIC"/>
    <meta property="og:description" content="LELAKI warga Indonesia ditahan dipercayai terbabit dalam kejadian bertumbuk di Pintu Utama Grandstand Litar Antarabangsa Sepang (SIC) di Sepang, semalam."/>
  </head>
  <body>
    <article>
      <h1>Bertumbuk di Pintu Utama Grandstand SIC</h1>
      <address><time datetime="2019-11-04T11:47:24+00:00">04 Nov 2019, 11:47</time> by <a rel="author">Siti A’isyah Sukaimi</a></address>
      <p>LELAKI warga Indonesia ditahan dipercayai terbabit dalam kejadian bertumbuk di Pintu Utama Grandstand Litar Antarabangsa Sepang (SIC) di Sepang, semalam.</p>
      <p>Ketua Polis Daerah Lapangan Terbang Antarabangsa Kuala Lumpur (KLIA), Asisten Komisioner Zulkifli Adamshah berkata, dalam kejadian 3.45 petang itu, suspek berusia 32 tahun dipercayai menumbuk petugas lelaki berusia 24 tahun.</p>
      <p>“Puncanya apabila lelaki warga Indonesia itu ditegur kerana menendang pagar. Mangsa bertugas di Pintu Utama Grandstand SIC sebelum suspek terbabit menendang pagar.</p>
      <p>“Mangsa yang menegur lelaki itu kemudiannya diserang dan ditendang. Dalam kejadian itu mangsa cedera di bibir,” katanya ketika dihubungi Harian Metro, hari ini.</p>
      <p>Beliau berkata, susulan kejadian itu, mangsa menerima lima jahitan dan suspek terbabit ditahan.</p>
      <p>Katanya, kes berkenaan disiasat mengikut Seksyen 325 Kanun Keseksaan.</p>
      <p>Dalam pada itu, video kejadian bertumbuk di Pintu Utama Granstand SIC tular di Facebook serta dikongsi netizen.</p>
      <p>Semalam, SIC menjadi lokasi bagi perlumbaan Grand Prix Motosikal Malaysia.</p>
      <related>
        <h4>Berita Berkaitan</h4>
        <a href="https://www.hmetro.com.my/mutakhir/2019/07/479998/madrasah-tahfiz-perempuan-dipecah-masuk"/>
        <a href="https://www.hmetro.com.my/mutakhir/2017/12/296627/cari-pondan-belasah-pak-guard"/>
        <a href="https://www.hmetro.com.my/node/172249"/>
        <a href="https://www.hmetro.com.my/arena/2017/08/251862/tiket-motogp-laris-disambar"/>
        <a href="https://www.hmetro.com.my/node/221669"/>
        <a href="https://www.hmetro.com.my/mutakhir/2015/04/41134/tetamu-datang-bawa-parang"/>
        <a href="https://www.hmetro.com.my/node/130468"/>
        <a href="https://www.hmetro.com.my/node/200244"/>
      </related>
    </article>
  </body>
</html>