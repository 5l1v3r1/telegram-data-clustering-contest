<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/mcdonalds-genel-muduru-bir-sirket-calisaniyla-iliski-yasamasi-nedeniyle-isten-cikarildi-2216814"/>
    <meta property="og:site_name" content="Posta"/>
    <meta property="article:published_time" content="2019-11-04T11:26:05+00:00"/>
    <meta property="og:title" content="McDonald's Genel Müdürü bir şirket çalışanıyla ilişki yaşaması nedeniyle işten çıkarıldı"/>
    <meta property="og:description" content="İş dünyası McDonaldsta yaşanan işten çıkarmayla çalkalanıyor. Şirkette genel müdürlük yapan Steve Easterbrook bir çalışanıyla ilişki yaşadığı için kovuldu!"/>
  </head>
  <body>
    <article>
      <h1>McDonald's Genel Müdürü bir şirket çalışanıyla ilişki yaşaması nedeniyle işten çıkarıldı</h1>
      <address>
        <time datetime="2019-11-04T11:26:05+00:00">04 Nov 2019, 11:26</time>
      </address>
      <h3>İş dünyası McDonald's'ta yaşanan işten çıkarmayla çalkalanıyor. Şirkette genel müdürlük yapan Steve Easterbrook bir çalışanıyla ilişki yaşadığı için kovuldu!</h3>
      <p>
        <b>
          <i><a href="https://www.posta.com.tr/haberler/mcdonalds">McDonald's</a> Genel Müdürü <a href="https://www.posta.com.tr/haberler/steve-easterbrook">Steve Easterbrook</a>, bir <a href="https://www.posta.com.tr/haberler/sirket">şirket</a> çalışanıyla <a href="https://www.posta.com.tr/haberler/iliski">ilişki</a> yaşaması nedeniyle işten çıkarıldı. Bu haber iş ve finans dünyasına bomba gibi düştü.</i>
        </b>
      </p>
      <p>ABD merkezli fast food zinciri, ilişkinin karşılıklı rızaya dayalı olduğunu açıkladı, ancak Easterbrook'un şirket politikasını ihlâl ettiğini kaydetti.</p>
      <p>Easterbrook şirket çalışanlarına yolladığı e-postada ilişkiyi doğruladı ve hata yaptığını söyledi. Yönetim kurulu, kararı oylama sonucu aldı.</p>
      <p>52 yaşındaki bekâr iş insanı, "<b>Şirketin değerleri göz önüne alındığında, işten ayrılmam gerektiği konusunda yönetim kuruluyla aynı fikirdeyim</b>" dedi.</p>
      <p>İngiliz iş insanı McDonald's markası için ilk olarak 1993 yılında Londra'da müdür pozisyonunda çalışmaya başladı.</p>
      <figure>
        <img src="https://i.pstimaj.com/img/75/640x0/5dc009de66a97c7ec344f642"/>
      </figure>
      <h3>Yeni CEO Chris Kempczinski</h3>
      <p>Easterbrook'un tazminatının detayları Pazartesi günü belli olacak.</p>
      <p>Easterbrook 2018 yılında yıllık 15,9 milyon dolar maaş alıyordu. Bu maaşın, orta seviyedeki bir şirket çalışanın maaşından 2 bin 124 kat fazla olduğu biliniyor.</p>
      <p>Şirket, restoran çalışanlarına düşük ücret ödediği gerekçesiyle eleştiriliyordu.</p>
      <p>Easterbrook'un koltuğuna şirketin ABD sorumlusu Chris Kempczinski getirilecek.</p>
      <p>Kempczinski yayımladığı yazılı açıklamada Easterbrook'a katkıları için teşekkür etti, "Beni McDonald's'ta Steve işe aldırdı, sabırlı ve yardımsever bir yol gösterici oldu" dedi.</p>
      <p>Geçen yıl ABD merkezli Intel şirketinin müdürü Brian Krzanich şirket kurallarını çiğneyerek bir çalışanla ilişki yaşadığı gerekçesiyle görevinden ayrılmıştı.</p>
      <p>
        <b>(BBC Türkçe)</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/kimyasallar-narin-kabugundan-icine-gecebilir-2216899">
          <img src="https://i.pstimaj.com/img/100/180x95/5dc039c266a97c8858f7b8d6"/>
        </a>
      </figure>
      <p>
        <a href="https://www.posta.com.tr/kimyasallar-narin-kabugundan-icine-gecebilir-2216899">1 'Kimyasallar narın kabuğundan içine geçebilir'</a>
      </p>
      <figure>
        <a href="https://www.posta.com.tr/mazda-mx-5-otuzuncu-yasini-kutluyor-2216879">
          <img src="https://i.pstimaj.com/img/100/180x95/5dc0288466a97c879f2ff0a2"/>
        </a>
      </figure>
      <p>
        <a href="https://www.posta.com.tr/mazda-mx-5-otuzuncu-yasini-kutluyor-2216879">2 Mazda MX-5 30'uncu yaşını kutluyor</a>
      </p>
      <figure>
        <a href="https://www.posta.com.tr/fransanin-en-onemli-edebiyat-odulunu-kazanani-belli-oldu-2216897">
          <img src="https://i.pstimaj.com/img/100/180x95/5dc0378466a97c885724f0f8"/>
        </a>
      </figure>
      <p>
        <a href="https://www.posta.com.tr/fransanin-en-onemli-edebiyat-odulunu-kazanani-belli-oldu-2216897">3 Fransa'nın en önemli edebiyat ödülünü kazananı belli o...</a>
      </p>
      <figure>
        <a href="https://www.posta.com.tr/kabatas-mecidiyekoy-mahmutbey-metrosu-icin-tarih-verildi-2216890">
          <img src="https://i.pstimaj.com/img/100/180x95/5dc0358d66a97c87a0151e92"/>
        </a>
      </figure>
      <p>
        <a href="https://www.posta.com.tr/kabatas-mecidiyekoy-mahmutbey-metrosu-icin-tarih-verildi-2216890">4 Kabataş-Mecidiyeköy-Mahmutbey Metrosu için tarih veril...</a>
      </p>
      <figure>
        <a href="https://www.posta.com.tr/afganistanda-taliban-saldirilarinda-cok-sayida-olu-ve-yarali-var-2216880">
          <img src="https://i.pstimaj.com/img/100/180x95/5dc02a2966a97c87a0151e6c"/>
        </a>
      </figure>
      <p>
        <a href="https://www.posta.com.tr/afganistanda-taliban-saldirilarinda-cok-sayida-olu-ve-yarali-var-2216880">5 Afganistan'da Taliban saldırılarında çok sayıda ölü ve...</a>
      </p>
      <figure>
        <a href="https://www.posta.com.tr/iddiaya-girdi-41-yumurta-yiyip-oldu-2216844">
          <img src="https://i.pstimaj.com/img/100/180x95/5dc0156366a97c7fa1cbfb5e"/>
        </a>
      </figure>
      <p>
        <a href="https://www.posta.com.tr/iddiaya-girdi-41-yumurta-yiyip-oldu-2216844">6 İddiaya girdi, 41 yumurta yiyip öldü</a>
      </p>
      <figure>
        <a href="https://www.posta.com.tr/msb-duyurdu-1-askerimiz-sehit-oldu-2216868">
          <img src="https://i.pstimaj.com/img/100/180x95/5dc0275dae298bdb2c95e8c4"/>
        </a>
      </figure>
      <p>
        <a href="https://www.posta.com.tr/msb-duyurdu-1-askerimiz-sehit-oldu-2216868">7 MSB duyurdu: 1 askerimiz şehit oldu</a>
      </p>
      <figure>
        <a href="https://www.posta.com.tr/hazal-kaya-ile-ali-atay-ciftinin-evinde-yangin-cikti-2216848">
          <img src="https://i.pstimaj.com/img/100/180x95/5dc015d066a97c7fa1cbfb6a"/>
        </a>
      </figure>
      <p>
        <a href="https://www.posta.com.tr/hazal-kaya-ile-ali-atay-ciftinin-evinde-yangin-cikti-2216848">8 Hazal Kaya ile Ali Atay çiftinin evinde yangın çıktı!</a>
      </p>
      <figure>
        <a href="https://www.posta.com.tr/bakan-albayraktan-enflasyon-aciklamasi-2216841">
          <img src="https://i.pstimaj.com/img/100/180x95/5dc010b1ae298bd1e19a0d23"/>
        </a>
      </figure>
      <p>
        <a href="https://www.posta.com.tr/bakan-albayraktan-enflasyon-aciklamasi-2216841">9 Bakan Albayrak'tan enflasyon açıklaması</a>
      </p>
      <figure>
        <a href="https://www.posta.com.tr/haluk-levent-annesini-son-yolculuguna-ugurladi-2216840">
          <img src="https://i.pstimaj.com/img/100/180x95/5dc01026ae298bd1e19a0d21"/>
        </a>
      </figure>
      <p>
        <a href="https://www.posta.com.tr/haluk-levent-annesini-son-yolculuguna-ugurladi-2216840">10 Haluk Levent, annesini son yolculuğuna uğurladı</a>
      </p>
    </article>
  </body>
</html>