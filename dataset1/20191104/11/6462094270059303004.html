<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ekspresas.co.uk/naujienos/apvirtus-is-paryziaus-i-londona-vaziavusiam-autobusui-suzeisti-33-zmones-54292/"/>
    <meta property="og:site_name" content="INFO Ekspresas"/>
    <meta property="article:published_time" content="2019-11-04T11:50:14+00:00"/>
    <meta property="og:title" content="Apvirtus iš Paryžiaus į Londoną važiavusiam autobusui sužeisti 33 žmonės"/>
    <meta property="og:description" content="Šiaurės Prancūzijoje 33 žmonės buvo sužeisti, iš jų mažiausiai keturi – sunkiai, sekmadienį apvirtus iš Paryžiaus į Londoną važiavusiam autobusui, pranešė vietos tarnybos."/>
  </head>
  <body>
    <article>
      <h1>Apvirtus iš Paryžiaus į Londoną važiavusiam autobusui sužeisti 33 žmonės</h1>
      <address><time datetime="2019-11-04T11:50:14+00:00">04 Nov 2019, 11:50</time> by <a rel="author">bns</a></address>
      <p>Šiaurės Prancūzijoje 33 žmonės buvo sužeisti, iš jų mažiausiai keturi – sunkiai, sekmadienį apvirtus iš Paryžiaus į Londoną važiavusiam autobusui, pranešė vietos tarnybos.</p>
      <p>Bendrovės „Flixbus“ autobusas nuvirto ant šono apie vidurdienį (13 val. Lietuvos laiku), išvažiuodamas iš judriausio kelio Prancūzijoje – automagistralės  A1, sakoma Somos departamento prefektūros pranešime.</p>
      <p>Iš 33 transporto priemonėje buvusių žmonių 29 patyrė lengvų traumų, o keturi buvo sunkiai sužeisti, nurodoma pranešime. Ugniagesių pranešime minimi penki sunkiai sužeisti žmonės.</p>
      <p>Jų gyvybėms pavojaus nėra, informavo prefektūra.</p>
      <p>Autobusu važiavo 11 prancūzų ir 22 užsieniečiai: 10 britų, penki amerikiečiai, du Rumunijos piliečiai, taip pat po vieną Ispanijos, Australijos, Mauricijaus, Japonijos ir Šri Lankos pilietį.</p>
      <p>Nukentėjusieji išvežti į vietos ligonines. „Flixbus“ paskelbė telefono, kuriuo galima teirautis apie padėtį, numerį.</p>
      <p>Ši Miunchene įsikūrusi bendrovė, organizuojantį nebrangų pervežimą autobusais tarp didžiųjų Europos miestų, savo pranešime nurodė, „palaikanti glaudų ryšį su vietos tarnybomis, kad būtų išsiaiškintos tikslios avarijos priežastys, taip pat būtų pasirūpinta keleiviais“.</p>
      <p>Spalio 6-ąją pietų Prancūzijoje nuo kelio nuslydus ir apvirtus kitam „Flixbus“ autobusio žuvo 21 metų prancūzė. Per tą incidentą dar 17 žmonių buvo sužeista. Transporto priemonę vairavusiai 50-metei buvo pateikti kaltinimai dėl netyčinio nužudymo.</p>
    </article>
  </body>
</html>