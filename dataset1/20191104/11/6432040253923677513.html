<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/615451,3-letni-Fabian-walczy-ze-smiertelna-choroba-Strazacy-ochotnicy-z-okolic-Olsztyna-wydali-wyjatkowy-kalendarz-cegielke.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-04T11:57:51+00:00"/>
    <meta property="og:title" content="3-letni Fabian walczy ze śmiertelną chorobą. Strażacy ochotnicy z okolic Olsztyna wydali wyjątkowy kalendarz-cegiełkę"/>
    <meta property="og:description" content="Strażacy ochotnicy z 11 jednostek OSP w małych miejscowościach wokół Olsztyna wydali kalendarz – cegiełkę, aby pomóc w zbieraniu środków na leczenie chłopca chorego na SMA – Rdzeniowy Zanik Mięśni."/>
  </head>
  <body>
    <article>
      <h1>3-letni Fabian walczy ze śmiertelną chorobą. Strażacy ochotnicy z okolic Olsztyna wydali wyjątkowy kalendarz-cegiełkę</h1>
      <address>
        <time datetime="2019-11-04T11:57:51+00:00">04 Nov 2019, 11:57</time>
      </address>
      <p>
        <b>Strażacy ochotnicy z 11 jednostek OSP w małych miejscowościach wokół Olsztyna wydali kalendarz – cegiełkę, aby pomóc w zbieraniu środków na leczenie chłopca chorego na SMA – Rdzeniowy Zanik Mięśni.</b>
      </p>
      <p>3-letni Fabian Dargiewicz chciałby w przyszłości zostać strażakiem. Oczywiście, jeżeli dożyje pełnoletności. Chłopiec urodził się bowiem z rzadką chorobą SMA, której efektem było dotąd zawsze odejście pacjenta z tego świata. Nowoczesne leki oraz metody rehabilitacji pozwalają jednak ten proces znacznie opóźnić.</p>
      <figure>
        <img src="http://m.wm.pl/2019/10/n/osp-jonkowo-kamil-forys-588122.jpg"/>
      </figure>
      <p><i>fot. Kamil Foryś<br/></i><br/>W czwartek ukazał się kalendarz-cegiełka pt. „Strażacy pomagają Fabianowi", będący prezentem druhów z 11 jednostek OSP dla rodziny Fabiana. Całkowity dochód ze sprzedaży kalendarza zostanie przekazany na zakup sprzętu ortopedycznego oraz leczenie i rehabilitację Fabiana we Włoszech, gdzie mieszka teraz z całą rodziną. Była to jedyna możliwość podjęcia próby ratowania chłopca. Polska służba zdrowia nie dawała mu już bowiem żadnych szans. <br/><br/>— Kalendarz rozprowadzają jednostki OSP, które brały udział w jego tworzeniu — mówi Anna Romańczuk-Koprucka, dyrektor Zarządu Wykonawczego w Oddziale Powiatowym Związku Ochotniczych Straży Pożarnych w Olsztynie. — Należy zgłaszać się do nich lub do Oddziału Powiatowego ZOSP RP w Olsztynie. Mamy nadzieję, że miejsc gdzie będzie można nabyć kalendarz będzie więcej, jesteśmy w trakcie szukania ich. W zdjęciach do kalendarza brali udział druhowie czyli strażacy-ochotnicy z: OSP Jonkowo, OSP Nowa Wieś, OSP Bartąg, OSP Olsztyn-Gutkowo, OSP Barczewo, OSP "Pomoc Maltańska" Klebark Wielki, Grupa Poszukiwawczo - Ratownicza OSP Klebark Wielki, OSP Kobułty, OSP Pluski, OSP Gryźliny, OSP Smolajny.</p>
      <figure>
        <img src="http://m.wm.pl/2019/10/n/osp-gutkowo-karolina-grubej-588123.jpg"/>
      </figure>
      <p><i>fot. Karolina Grubej<br/></i><br/>„Może kiedyś oszukam mój los i zostanę astronautą lub kierowcą ciężarówki – bo uwielbiam duże samochody” – czytamy na Fb Fabiana. „Nie pozwólcie mi zaniknąć!!!!”. <br/><br/><b><i>łcp</i></b></p>
      <h3>Fabian jest podopiecznym Fundacji "Przyszłość dla Dzieci". Przez cały rok można pomagać chłopcu wpłacając pieniądze na subkonto: 21 1240 1590 1111 0010 2531 7517 z dopiskiem Fabian Dargiewicz.</h3>
      <p>
        <b>Czytaj e-wydanie</b>
      </p>
      <figure>
        <img src="http://m.wm.pl/gofiles/GOOL_01.jpg"/>
      </figure>
      <blockquote>Podziel się informacją: Pochwal się tym, co robisz. Pochwal innych. Napisz, co Cię denerwuje. Po prostu stwórz swoją stronę na naszym serwisie. To bardzo proste. Swoją stronę założysz klikając "<a href="http://wm.pl/user/register/back/olsztyn.wm.pl/redirect/profile"> Tutaj </a>". Szczegółowe informacje o tym czym jest profil i jak go stworzyć: <a href="http://gazetaolsztynska.pl/141978,Zostan-dziennikarzem-obywatelskim.html?preview=7d9e5c0a3fa72da1916c#axzz2OSaYmwEK%3C/blockquote%3E">kliknij</a></blockquote>
    </article>
  </body>
</html>