<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/na_kyivshchyni_rosiyanyn_poshkodyv_flagshtok_z_praporom_oun_1683037"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T11:18:00+00:00"/>
    <meta property="og:title" content="На Київщині росіянин пошкодив флагшток з прапором ОУН"/>
    <meta property="og:description" content="На Київщині у місті Вишневе невідомий чоловік біля пам’ятника «Небесної Сотні» пошкодив флагшток з чорно-червоним прапором."/>
  </head>
  <body>
    <article>
      <h1>На Київщині росіянин пошкодив флагшток з прапором ОУН</h1>
      <address>
        <time datetime="2019-11-04T11:18:00+00:00">04 Nov 2019, 11:18</time>
      </address>
      <p>
        <b>На Київщині у місті Вишневе невідомий чоловік біля пам’ятника «Небесної Сотні» пошкодив флагшток з чорно-червоним прапором.</b>
      </p>
      <p>Про це повідомила пресслужба поліції <a href="https://kv.npu.gov.ua/news/Informacziya/na-kijivshhini-rosiyanin-poshkodiv-flagshtok-z-praporom-organizacziji-ukrajinskix-naczionalistiv/">Київської області.</a></p>
      <p>«Про хулігана до поліції повідомив небайдужий очевидець. На місце події одразу прибула група реагування патрульної поліції Києво-Святошинського відділу поліції», – йдеться у повідомленні.</p>
      <p>Поліція з’ясувала, що пошкодив флагшток 45-річний громадянин Російської Федерації, який приїхав до родичів у село Святопетрівське. Іноземець має посвідку на постійне місце проживання в Україні.</p>
      <p>«Порушник при спілкуванні з поліцейськими поводив себе неадекватно: то голосно плакав, то починав сміятися. Коли вийшов в коридор у туалет, то зненацька вистрибнув у вікно з третього поверху адмінбудівлі. Поліцейським чолов’яга пояснив свій «політ», що для нього просто грає гучно музика. Для надання медичної допомоги поліцейські викликали карету швидкої допомоги. «Стрибуна» доправили до лікарні з забійними травмами тіла», – повідомляють у поліції.</p>
      <p>Щодо правопорушника працівники поліції склали адміністративний проткала за ст. 173 (Дрібне хуліганство) КУпАП. Наразі до ДМС готується клопотання про скасування іноземцю посвідки на тимчасове проживання, видворення його з країни із забороною подальшого в’їзду до України.</p>
      <p><a href="https://zik.ua/news/2019/10/14/na_odeshchyni_oblyly_farboyu_pamyatnyk_zahysnykam_ukrainy_1667431">Нагадаємо</a>, раніше в Одеській області невідомі особи залили фарбою пам’ятник, встановлений на честь захисників України.</p>
      <related>
        <h4>читайте також</h4>
        <a href="https://zik.ua/news/2019/11/03/na_kyivshchyni_politsiya_zatrymala_zlochyntsiv_yaki_vbyly_litnyu_zhinku_1682651"/>
        <a href="https://zik.ua/news/2019/10/30/na_kyivshchyni_zhinka_pislya_pologiv_vykynula_nemovlya_cherez_vikno_1679559"/>
        <a href="https://zik.ua/news/2019/10/23/znaydeno_nemovlya_yake_vykraly_na_kyivshchyni_1674713"/>
        <a href="https://zik.ua/news/2019/10/23/politsiya_znayshla_legkovyk_na_yakomu_vykraly_nemovlya_pid_kyievom_1674683"/>
      </related>
    </article>
  </body>
</html>