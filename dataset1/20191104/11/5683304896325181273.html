<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/movies/movie-news/2019/11/04/prithviraj-birthday-photo-mallika-sukumaran.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-04T11:55:00+00:00"/>
    <meta property="og:title" content="അമ്മയ്ക്കൊപ്പം നല്ലൊരു ചിത്രം വേണമെന്ന് പൃഥ്വിയോടു ഇഷ തൽവാർ; ചോദ്യവുമായി ആരാധകർ"/>
    <meta property="og:description" content="സിനിമയിലും ജീവിതത്തിലും കരുത്തുറ്റ അമ്മയാണ് മല്ലിക സുകുമാരൻ. മലയാളത്തിലെ വലിയൊരു സിനിമാകുടുംബത്തിന്റെ അമ്മയായ മല്ലിക സുകുമാരന് പിറന്നാൾ ദിനത്തിൽ.Isha Talwar. Prithviraj.Mollywood Movie News. Movie News. Film News. Cinema News. Malayalam. Hindi. English. Tamil. Manorama Online"/>
  </head>
  <body>
    <article>
      <h1>അമ്മയ്ക്കൊപ്പം നല്ലൊരു ചിത്രം വേണമെന്ന് പൃഥ്വിയോടു ഇഷ തൽവാർ; ചോദ്യവുമായി ആരാധകർ</h1>
      <address><time datetime="2019-11-04T11:55:00+00:00">04 Nov 2019, 11:55</time> by <a rel="author">മനോരമ ലേഖകൻ</a></address>
      <p>സിനിമയിലും ജീവിതത്തിലും കരുത്തുറ്റ അമ്മയാണ് മല്ലിക സുകുമാരൻ. മലയാളത്തിലെ വലിയൊരു സിനിമാകുടുംബത്തിന്റെ അമ്മയായ മല്ലിക സുകുമാരന് പിറന്നാൾ ദിനത്തിൽ ആശംസകളുമായെത്തിയിരിക്കുകയാണ് മക്കളും ആരാധകരും. പൃഥ്വിരാജും ഭാര്യ സുപ്രിയയും അമ്മ മല്ലിക സുകുമാരന് ജന്മദിനാശംസകൾ നേർന്നുകൊണ്ട് ചിത്രങ്ങൾ പങ്കുവച്ചു. </p>
      <figure>
        <embed-post data-src="https://www.instagram.com/p/B4baVRVAIi7" data-service="Instagram"/>
      </figure>
      <p>മല്ലിക സുകുമാരന് ഒപ്പമുള്ള ബ്ലാക്ക് ആന്റ് വൈറ്റ് ചിത്രങ്ങളാണ് പൃഥ്വിരാജ് ഇൻസ്റ്റഗ്രാം പേജിൽ പങ്കുവച്ചത്. ബാല്യകാലത്തെ ചിത്രവും ഇപ്പോഴത്തെ ചിത്രവും ചേർത്തുള്ള ഫോട്ടോ ഷെയർ ചെയ്തുകൊണ്ട് താരം അമ്മയ്ക്ക് ആശംസകൾ നേർന്നു. എന്നാൽ, അമ്മയ്ക്കൊപ്പമുള്ള മികച്ചൊരു ചിത്രം വേണമെന്നായിരുന്നു അഭിനേത്രിയും മോഡലുമായ ഇഷ തൽവാറിന്റെ പ്രതികരണം. ഇഷ തൽവാറിന്റെ കമന്റിന് മറുപടി നൽകിയത് പൃഥ്വിരാജിന്റെ ആരാധകരായിരുന്നു. പൃഥ്വി പങ്കുവച്ച ചിത്രം മികച്ചത് തന്നെയാണെന്നായിരുന്നു ആരാധകരുടെ പക്ഷം. </p>
      <p>'നല്ലത്, മോശം, മികച്ചത്.. എന്നതെല്ലാം താൽക്കാലിക വിഭജനങ്ങൾ മാത്രമല്ലേ... അമ്മയ്ക്കൊപ്പമുള്ള ചിത്രത്തിന് പ്രത്യേകിച്ചൊരു തരംതിരിവോ വിഭജനമോ ഒന്നുമില്ല. ഒറ്റ ഫ്രെയ്മിലുള്ള വികാരമാണ് അത്,' എന്നായിരുന്നു ഇഷ തൽവാറിന് ഒരു ആരാധകൻ നൽകിയ മറുപടി.  </p>
    </article>
  </body>
</html>