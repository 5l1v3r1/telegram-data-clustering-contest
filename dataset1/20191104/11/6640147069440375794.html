<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/lucca-comics-games-2019-chiude/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T11:40:00+00:00"/>
    <meta property="og:title" content="Lucca Comics &amp; Games 2019 chiude con il botto!"/>
    <meta property="og:description" content="La nuova edizione del Lucca Comics &amp; Games si conclude ufficialmente con 270.000 biglietti venduti. Appuntamento al prossimo anno!"/>
  </head>
  <body>
    <article>
      <h1>Lucca Comics &amp; Games 2019 chiude con il botto!</h1>
      <address><time datetime="2019-11-04T11:40:00+00:00">04 Nov 2019, 11:40</time> by <a rel="author">Francesco Caputo</a></address>
      <p>L’edizione di quest’anno della manifestazione del fumetto e del videogioco d’Europa, il <b>Lucca Comics &amp; Games</b>, si conclude ufficialmente con il botto, <b>registrando al botteghino la bellezza di 270.000 biglietti</b>.</p>
      <p>Leggi anche: <a href="https://www.tomshw.it/culturapop/lucca-comics-games-ecco-tutte-le-nuove-serie-tv-sky-atlantic/">Lucca Comics &amp; Games: ecco tutte le nuove serie tv Sky Atlantic</a></p>
      <p>“<i>Si conclude con 270.003 biglietti venduti il 53° anno del festival, culla della cultura pop, manifestazione in costante crescita che nei cinque giorni di kermesse ha portato a Lucca appassionati di fumetti, giochi da tavolo, videogiochi, narrativa e arte fantasy, animazione, cinema e serie tv</i>“, spiega il comunicato ufficiale dell’organizzatore. “<i>Un’edizione che, superando il trionfo del 2018, conferma il grande successo di Lucca Comics &amp; Games a livello nazionale e internazionale: oltre 1.600 attività fra incontri, tornei, workshop, e live performance; più di 4.000 sessioni di autografi; 1.500 postazioni di gioco con decine di migliaia di sessioni giocate; 16 concerti e spettacoli musicali; 2 opere teatrali prodotte dal festival; oltre 1.000 relatori tra cui 180 stranieri</i>“.</p>
      <p>Questo gran successo è dovuto soprattutto agli ospiti di questa edizione del <a href="https://www.tomshw.it/speciale/lucca-comics-games/">Lucca Comics &amp; Games</a>. Il primo tra tutti è stato il Maestro Hiroiko Araki, padre de Le bizzarre avventure di JoJo, che “<i>ha raccontato al pubblico italiano la genesi della sua opera</i>“. Non solo, in occasione della kermesse, è stato ospitato “<i>Don Rosa, famoso in tutto il mondo per le sue storie su Paperon de’ Paperoni e tutta la famiglia dei Paperi, e Chris Claremont, autore che nel corso dei suoi 50 anni di carriera ha rivoluzionato il fumetto supereroistico, insignito a Lucca con il prestigioso premio alla carriera Yellow Kid</i>“. Non sono mancati anche autori nostrani, come Sara Pichelli, Zerocalcare, Leo Ortolani, Gipi, Fumettibrutti, Sio e molti altri.</p>
      <p>Oltre a questi, la manifestazione toscana ha avuto il privilegio di ospitare “<i>Sir Patrick Stewart, salito sul palco del Teatro del Giglio per annunciare il ritorno di Picard ai fan di Star Trek</i>“, ma anche “<i>Joonas Suotamo, l’attore finlandese che interpreta Chewbacca in Star Wars: L’Ascesa di Skywalker</i>“.</p>
      <slideshow>
        <figure>
          <img src="https://www.tomshw.it/images/images/2019/11/hasbro-ospiti-lucca-comics-2019-60324.768x432.jpg"/>
        </figure>
        <figure>
          <img src="https://www.tomshw.it/images/images/2019/11/picard-serie-tv-60159.768x432.jpg"/>
        </figure>
        <figure>
          <img src="https://www.tomshw.it/images/images/2019/11/picard-serie-tv-60158.768x432.jpg"/>
        </figure>
        <figure>
          <img src="https://www.tomshw.it/images/images/2019/10/lucca-comics-games-2019-librigame-59357.768x432.jpg"/>
        </figure>
        <figure>
          <img src="https://www.tomshw.it/images/images/2019/10/lucca-comics-games-2019-librigame-59356.768x432.jpg"/>
        </figure>
        <figure>
          <img src="https://www.tomshw.it/images/images/2019/10/lucca-comics-games-2019-librigame-59355.768x432.jpg"/>
        </figure>
        <figcaption>Hasbro presenta novità Star Wars - cosplayers</figcaption>
      </slideshow>
      <p>Per quanto riguarda gli eventi di carattere videoludico, la meravigliosa Lucca è stato teatro di tantissime battaglie su Call of Duty: Modern Warfare di Activision e Marvel’s Avengers. Ma non sono mancati tantissimi tornei, come “<i>l’entusiasmante <b>Gillette Bomber Cup</b>, torneo con licenza ufficiale di Fortnite che ha visto trionfare il bravissimo Filoakai</i>“.</p>
      <p>Insomma, <b>l’edizione del Lucca Comics &amp; Games appena conclusa ha riscosso un grandissimo successo</b>. Appuntamento al prossimo anno!</p>
      <blockquote>Siete interessati a un action figure dell’universo di Dragon Ball? Correte ad acquistare la statuina di <a href="https://toms.it/TZfqz">Vegitto</a>!</blockquote>
    </article>
  </body>
</html>