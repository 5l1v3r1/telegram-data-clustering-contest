<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-team-ke-bade-antar-se-jeetne-ke-bawjood-coach-suspend-jane-kya-hai-mamla-2831189.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-04T11:13:02+00:00"/>
    <meta property="og:title" content="टीम के बड़े अंतर से जीतने के बावजूद कोच सस्पेंड, जानें क्या है मामला"/>
    <meta property="og:description" content="किसी कोच को तब उसके पद से हटाया या निलंबित किया जाता है, जब उसकी टीम बुरा प्रदर्शन करे, लेकिन अमेरिका में उल्टी स्थिति सामने आई है। यहां हाईस्कूल फुटबाल टीम के कोच को इसलिए निलंबित किया गया, क्योंकि..."/>
  </head>
  <body>
    <article>
      <h1>टीम के बड़े अंतर से जीतने के बावजूद कोच सस्पेंड, जानें क्या है मामला</h1>
      <address><time datetime="2019-11-04T11:13:02+00:00">04 Nov 2019, 11:13</time> by <a rel="author">एजेंसी,नई दिल्ली</a></address>
      <p>किसी कोच को तब उसके पद से हटाया या निलंबित किया जाता है, जब उसकी टीम बुरा प्रदर्शन करे, लेकिन अमेरिका में उल्टी स्थिति सामने आई है। यहां हाईस्कूल फुटबाल टीम के कोच को इसलिए निलंबित किया गया, क्योंकि उसकी टीम ने दूसरे स्कूल की टीम को विशाल अंतर से हरा दिया। </p>
      <p>बीबीसी की रिपोर्ट के मुताबिक, प्लेनएज हाई स्कूल के कोच रोब शेवर को स्थानीय काउंटी के नियम 'लोपसाइडेड स्कोर पॉलिसी' यानी एकतरफा स्कोरलाइन नीति का हवाला देकर एक मैच के लिए प्रतिबंधित कर दिया गया। तीन साल से मौजूद नियम के मुताबिक, अगर टीम की जीत का अंतर 42 अंकों से ज्यादा का होता है तो कोच को इसका कारण बताना पड़ता है। </p>
      <p>इस जीत के बाद शेवर को नासन काउंटी की लोपसाइडेड समिति ने बुलाया, लेकिन कोच समिति को यह बात नहीं समझा पाए कि मजबूत बढ़त के बाद भी वह अपनी प्राथमिक टीम के खिलाड़ियों को बदलने में क्यों विफल रहे। शेवर इस नियम के तहत सजा पाने वाले पहले कोच हैं। कोच को हालांकि मैच को लेकर कोई शिकायत नहीं है।</p>
      <p><b><a href="https://www.livehindustan.com/sports/story-rohit-rajpal-india-non-playing-captain-for-pak-davis-cup-tie-2830971.html">डेविस कप: पाकिस्तान के खिलाफ मुकाबले में भारत के गैर खिलाड़ी कप्तान होंगे रोहित राजपाल</a></b> </p>
    </article>
  </body>
</html>