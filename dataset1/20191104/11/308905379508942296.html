<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/ja-de-speciale-tiktok-smartphone-is-nu-hier-33011"/>
    <meta property="og:site_name" content="Apparata"/>
    <meta property="article:published_time" content="2019-11-04T11:06:00+00:00"/>
    <meta property="og:title" content="Ja, de speciale TikTok-smartphone is nu hier"/>
    <meta property="og:description" content="Voor de echte fans.."/>
  </head>
  <body>
    <article>
      <h1>Ja, de speciale TikTok-smartphone is nu hier</h1>
      <h2>Voor de echte fans..</h2>
      <address><time datetime="2019-11-04T11:06:00+00:00">04 Nov 2019, 11:06</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>Ben jij zo fan van een app dat je er een speciale smartphone voor zou kopen? Dan ben je bij de Jianguo Pro 3 aan het goede adres. Dit is een nieuwe smartphone, bedacht door ByteDance. Dat is weer het bedrijf achter de mega populaire applicatie TikTok. De aankondiging dat deze smartphone zou komen werd eerder dit jaar al <a href="https://www.apparata.nl/nieuws/maker-van-beroemde-app-werkt-aan-eigen-smartphone-31257">bekendgemaakt</a>.</p>
      <p>De nieuwe Jianguo Pro 3 zal gemaakt worden door Smartisan en zal tevens onder dit merk verkocht gaan worden. Wat deze smartphone zo uniek maakt in vergelijking met andere smartphones is dat je met de Jianguo Pro 3 de app Douyin in één swipe kunt openen, zelfs vanaf het lock screen. Douyin is de Chinese versie van TikTok.</p>
      <p>Het zal je vast niet verbazen dat Smartisan de Jianguo Pro 3 enkel en alleen in China gaat verkopen. De smartphone zit qua hardware prima in elkaar. Het toestel komt onder meer met een Qualcomm Snapdragon 855 Plus chip, met maximaal 12 GB RAM geheugen, 256 GB opslag en vier camera’s. Het display is een 6.39-inch full HD+ AMOLED scherm. Prijzen beginnen bij 2.899 yuan. Dat is omgerekend 369 euro.</p>
    </article>
  </body>
</html>