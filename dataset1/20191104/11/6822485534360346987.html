<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813081.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T11:42:00+00:00"/>
    <meta property="og:title" content="بیانیه دانش‌آموزی یوم‌الله ۱۳ آبان"/>
    <meta property="og:description" content="به گزارش ایسنا، بنا بر اعلام شورای هماهنگی تبلیغات اسلامی متن کامل این بیانیه به شرح زیر است:"/>
  </head>
  <body>
    <article>
      <h1>بیانیه دانش‌آموزی یوم‌الله ۱۳ آبان</h1>
      <address>
        <time datetime="2019-11-04T11:42:00+00:00">04 Nov 2019, 11:42</time>
      </address>
      <p>دانش‌آموزان شرکت کننده در راهپیمایی یوم الله سیزدهم آبان در بیانیه‌ای تاکید کردند: ۱۳ آبان نگینی درخشان در تاریخ استکبارستیزی ملت ایران است. روزی­ است که انقلاب اسلامی با نثار خون دانش­آموزان و دانشجویان جاودانه شد.</p>
      <p>به گزارش ایسنا، بنا بر اعلام شورای هماهنگی تبلیغات اسلامی متن کامل این بیانیه به شرح زیر است:</p>
      <p>بسم الله الرحمن الرحیم</p>
      <p>(۱۳ آبان نماد مبارزه با نظام سلطه و تاکید بر استقلال ملت است)</p>
      <p>۱۳ آبان نگینی درخشان در تاریخ استکبارستیزی ملت ایران است. روزی­ است که انقلاب اسلامی با نثار خون دانش ­آموزان و دانشجویان جاودانه شد.</p>
      <p>امروز روزی است که دانشجویان پیرو خط امام، آخرین لانه فساد و جاسوسی شیطان بزرگ آمریکا را در ایران به تسخیر درآوردند. این حماسه به قدری شکوهمند بود که پیر مُرشِدمان آن را انقلاب دوم، و حتی مهم­‌تر و بزرگ­تر از انقلاب اول خواند. و حالا ما دانش­‌آموزان و سربازان کوچک این خاک با هم عهد می­‌بندیم، که هفت توصیه رهبر عزیزمان را در بیانیه گام دوم که خِطاب به جوانان بوده را اجرا کنیم.</p>
      <p>ما دانش­ آموزان عهد می­‌بندیم که در مسیر علم و پژوهش، به حدی برسیم که هر کسی که بخواهد به علمی دست پیدا کند، مجبور شود زبان فارسی را فرا گیرد و در این مسیر علاوه بر علم و پژوهش، عهد می­بندیم وظیفه خود را در مدرسه با فعالیت منسجم در تشکل­‌های اَمین دانش آموزی ایفا نماییم.</p>
      <p>ما دانش ­آموزان عهد می­بندیم که با وجود تهاجم ­های ضدمعنویت و ضداخلاق، که از سوی غرب و شرق ما را تهدید می­کند، با تقویت منش اخلاقی و رفتاری خود، بر اساس اسلام ناب محمدی(ص) آن را در جامعه نیز تقویت کنیم.</p>
      <p>ما با مولایمان عهد می­بندیم طبق آنچه فرمودید راه حل اقتصاد و مشکلات کشور را از طریق بوسه زدن بر پنجه ­های گرگ نمی­بینیم. و با شما عهد می­بندیم این مشکلات را در کشور با مدیریت صحیح و جهادی حل کنیم و پنجه­ های استکبار رو به افول را در هم شکنیم.</p>
      <p>ما دانش­ آموزان با شما رهبر فرزانه عهد می­بندیم که برای مبارزه با هر نوع فساد که از طرف مسئولین و غیر مسئولین باشد، از تمام نیرویمان استفاده کنیم و تلاش می­کنیم در راه عدالت که در صدر هدف­های اولیه همه بعثت­های الهی بوده و در جمهوری اسلامی نیز دارای همان شان و جایگاه است شکاف­های طبقاتی در جامعه از بین برود و همان­طور که به ما امید دادید، امیدتان را ناامید نمی­کنیم.</p>
      <p>ما نوجوانان دانش ­آموز با شما عهد می­بندیم که برای استقلال و آزادی کشور که بر اساس اخلاق و قانون باشد این دو را حفظ کنیم و در این راه کنار شما ایستاده ­ایم تا اوج افتخار و عزت را برای نظام مقدس جمهوری اسلامی به ارمغان آوریم.</p>
      <p>ای رهبر عزیرتر از جانمان</p>
      <p>ما با شما عهد می­بندیم که به فضل خدا در آینده­ای نه چندان دور به عنوان مدیران جهادی این جامعه، عزت ملی کشورمان را حفظ کنیم و رفاه و معیشت شایسته مردم و مستضعفین کشور را فراهم آوریم.</p>
      <p>ما جوانان با شما عهد می­بندیم که در مواجهه با توطئه غرب برای ترویج سبک زندگی غربی با همتی جهادی و هوشمندانه به طور همه جانبه با آن مقابله کنیم و امروز همگام با سایر سربازان مهدی صاحب الزمان(عج) اینجا دور هم جمع شده­ایم تا بگوییم ما نسل چهارم و پنجم انقلاب اسلامی بیداریم و قطعا کابوس سال­های آینده استکباران عالم خواهیم بود.</p>
      <p>والسلام علیکم و رحمه الله و برکاته</p>
    </article>
  </body>
</html>