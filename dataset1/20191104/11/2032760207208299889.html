<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88637"/>
    <meta property="og:site_name" content="Denník politika"/>
    <meta property="article:published_time" content="2019-11-04T11:35:09+00:00"/>
    <meta property="og:title" content="Vietnamská polícia zatkla ďalších osem ľudí v prípade kamióna s 39 mŕtvymi"/>
    <meta property="og:description" content="4.11.2019 (Webnoviny.sk) – Vietnamská polícia zatkla ďalších osem podozrivých v rámci vyšetrovania 39 mŕtvych ľudí, ktorých našli v nákladnom aute na juhovýchode Anglicka. Zadržali ich v nedeľu pre podozrenie z organizovania prevádzačstva."/>
  </head>
  <body>
    <article>
      <h1>Vietnamská polícia zatkla ďalších osem ľudí v prípade kamióna s 39 mŕtvymi</h1>
      <address><time datetime="2019-11-04T11:35:09+00:00">04 Nov 2019, 11:35</time> by <a rel="author">Webnoviny</a></address>
      <p>4.11.2019 (Webnoviny.sk) – Vietnamská polícia zatkla ďalších osem podozrivých v rámci vyšetrovania 39 mŕtvych ľudí, ktorých našli v nákladnom aute na juhovýchode Anglicka. Zadržali ich v nedeľu pre podozrenie z organizovania prevádzačstva.</p>
      <p>Britská polícia v piatok potvrdila, že všetkých 39 mŕtvych, z toho 31 mužov a osem žien, pochádzalo z Vietnamu. Najskôr sa pritom domnievali, že zosnulí sú Číňania.</p>
      <p>V prípade už čelí obvineniu zo zabitia všetkých obetí 25-ročný vodič Maurice Robinson zo Severného Írska. V piatok zatkli ďalšieho muža v Írsku a dve osoby vo Vietname.</p>
      <p>Vietnamská vláda poslala do Británie svoje tímy, ktoré pomáhajú s riešením prípadu.</p>
      <p><b>Zobraziť fotogalériu k článku:</b><br/>V nákladnom aute v Grays našli 39 mŕtvych ľudí (fotografie)</p>
      <p>Viac k témam: <a href="https://www.webnoviny.sk/tag/kamion/"><u>kamión</u></a>, <a href="https://www.webnoviny.sk/tag/mrtvi-ludia/"><u>mŕtvi ľudia</u></a>, <a href="https://www.webnoviny.sk/tag/zatknutie/"><u>zatknutie</u></a><br/>Zdroj: Webnoviny.sk – <a href="https://www.webnoviny.sk/vietnamska-policia-zatkla-dalsich-osem-ludi-v-pripade-kamiona-s-39-mrtvymi/"><u>Vietnamská polícia zatkla ďalších osem ľudí v prípade kamióna s 39 mŕtvymi</u></a> © SITA Všetky práva vyhradené.</p>
    </article>
  </body>
</html>