<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/cricket/historic-bangladesh-women-won-odi-1-wicket-first-international-win-vs-pak-pakistan-menwomen/"/>
    <meta property="og:site_name" content="Lokmat"/>
    <meta property="article:published_time" content="2019-11-04T11:58:11+00:00"/>
    <meta property="og:title" content="बांगलादेशचा डबल धमाका; टीम इंडियानंतर पाकिस्तानलाही केलं पराभूत"/>
    <meta property="og:description" content="भारत विरुद्ध बांगलादेश पहिल्या ट्वेंटी-20 सामन्यात टीम इंडियावर पराभवाची नामुष्की ओढावली."/>
  </head>
  <body>
    <article>
      <h1>बांगलादेशचा डबल धमाका; टीम इंडियानंतर पाकिस्तानलाही केलं पराभूत</h1>
      <h2>भारत विरुद्ध बांगलादेश पहिल्या ट्वेंटी-20 सामन्यात टीम इंडियावर पराभवाची नामुष्की ओढावली.</h2>
      <address><time datetime="2019-11-04T11:58:11+00:00">04 Nov 2019, 11:58</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <p>भारत विरुद्ध <a href="https://www.lokmat.com/topics/bangladesh/">बांगलादेश</a> पहिल्या ट्वेंटी-20 सामन्यात टीम इंडियावर पराभवाची नामुष्की ओढावली. भारताने विजयासाठी ठेवलेले 149 धावांचे लक्ष्य <a href="https://www.lokmat.com/topics/bangladesh/">बांगलादेशनं</a> 7 विकेट्स राखून सहज पार केले. मुश्फिकर रहीमच्या नाबाद 60 धावांनी बांगलादेशला ऐतिहासिक विजय मिळवून दिला. बांगलादेशने आंतरराष्ट्रीय ट्वेंटी-20 सामन्यांत प्रथमच भारतीय संघाला पराभूत करण्याचा पराक्रम केला. रविवारच्या या दैदिप्यमान कामगिरीनंतर बांगलादेशच्या महिला संघानं सोमवारी <a href="https://www.lokmat.com/topics/pakistan/">पाकिस्तानला</a> त्यांच्याच भूमीत पराभूत करण्याचा पराक्रम केला. <a href="https://www.lokmat.com/topics/pakistan/">पाकिस्तानला</a> त्यांच्याच घरच्या प्रेक्षकांसमोर ( पुरुष/महिला) बांगलादेशनं प्रथमच पराभवाची चव चाखवली. चुरशीच्या सामन्यात बांगलादेशनं 1 विकेट राखून विजय मिळवला.</p>
      <p>सोमवारी लाहोरच्या गद्दाफी स्टेडियमवर रंगलेल्या सामन्यात पाकिस्तानच्या महिला संघाने 48.4 षटकांत 210 धावा केल्या. नहीदा खान ( 63), बिस्माह मरूफ ( 34) आणि आलिया रियाझ ( 36) या तिघी वगळता पाकिस्तानच्या अन्य फलंदाजांना मोठी खेळी करता आली नाही. बांगलादेशच्या रुमाना अहमदने तीन, तर सल्मा खातूनने दोन विकेट्स घेतल्या. लक्ष्याचा पाठलाग करताना बांगलादेशला मुर्शीदा खातून ( 44) आणि शर्मिन सुल्तान ( 27) यांनी दमदार सुरुवात करून दिली. त्यानंतर फर्गाना हक ( 67), रुमाना अहमद ( 31) आणि संजीदा इस्लाम ( 20) यांनी बांगलादेशच्या खात्यात धावा जोडल्या. पाकिस्तानकडून सायेदा शाह आणि बिस्माह मरूफ यांनी प्रत्येकी दोन विकेट्स घेतल्या. बांगलादेशनं 49.5 षटकांत 9 विकेट्स गमावून हे लक्ष्य पार केले.</p>
      <figure>
        <embed-post data-src="https://www.instagram.com/p/B4cUHEtFqN-" data-service="Instagram"/>
      </figure>
      <figure>
        <embed-post data-src="https://www.instagram.com/p/B4b4qqAlmBO" data-service="Instagram"/>
      </figure>
      <p> </p>
    </article>
  </body>
</html>