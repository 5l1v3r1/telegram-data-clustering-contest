<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813172.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T20:46:00+00:00"/>
    <meta property="og:title" content="بررسی ابعاد دستگیری سرشبکه آمدنیوز در کمیسیون امنیت ملی"/>
    <meta property="og:description" content="سیدحسین نقوی حسینی سخنگوی کمیسیون امنیت ملی و سیاست خارجی مجلس شورای اسلامی در گفت‌وگو با فارس،‌ در تشریح نشست عصر امروز کمیسیون متبوعش، اظهار داشت: در این جلسه اعضای کمیسیون آخرین اخبار داخلی و خارجی را مورد بحث و بررسی قرار دادند."/>
  </head>
  <body>
    <article>
      <h1>بررسی ابعاد دستگیری سرشبکه آمدنیوز در کمیسیون امنیت ملی</h1>
      <address>
        <time datetime="2019-11-04T20:46:00+00:00">04 Nov 2019, 20:46</time>
      </address>
      <p> بررسی شدسخنگوی کمیسیون امنیت ملی مجلس گفت: دستگیری روح الله زم و انهدام کانال معاند آمدنیوز که مورد پشتیبانی سرویس‌های امنیتی غربی به‌ویژه فرانسه قرار داشت، مورد بحث اعضای کمیسیون قرار گرفت.</p>
      <p>سیدحسین نقوی حسینی سخنگوی کمیسیون امنیت ملی و سیاست خارجی مجلس شورای اسلامی در گفت‌وگو با فارس،‌ در تشریح نشست عصر امروز کمیسیون متبوعش، اظهار داشت: در این جلسه اعضای کمیسیون آخرین اخبار داخلی و خارجی را مورد بحث و بررسی قرار دادند.</p>
      <p>نقوی حسینی گفت: قرار بود وزیر خارجه برای پاسخگویی به سوال نمایندگان به کمیسیون بیاید که به علت اعلام بیماری وی از سوی معاونت امور مجلس مقرر شد، سوال در هفته آینده بررسی شود.</p>
      <p>وی افزود: مهم‌ترین موضوع مورد بحث امروز، دستگیری روح الله زم و انهدام کانال تلگرامی برانداز آمدنیوز بود که مورد پشتیبانی سرویس‌های امنیتی غربی به خصوص فرانسه قرار داشت.</p>
      <p>نقوی حسینی با اشاره به حضور وزیر دفاع در جلسه این کمیسیون برای پاسخ به سوال برخی از نمایندگان گفت: جاسمی نماینده کرمانشاه سوالی درباره برخی مسائل پیش آمده در سفر اخیر خود به همراه وزیر دفاع به یکی از کشورهای خارجی مطرح کرد که در نهایت علیرغم توضیحات وزیر دفاع، سوال مراعا ماند تا در جلسات آتی بررسی شود.</p>
      <p>سخنگوی کمیسیون امنیت ملی و سیاست خارجی مجلس شورای اسلامی سوال نانواکنارینماینده بابلسر سوالی پیرامون موضوع فرودگاه و معارضه‌ای که نیروی هوایی ارتش با افراد خصوصی داشت را از جمله جزئیات نشست امروز این کمیسیون خواند و گفت: این مسئله  منجر به درگیری و مجروح شدن دو نفر شد که با توضیحات جدید وزیر به یک راهکار مشترک رسیدیم و مقرر شده برای این مسئله راهکار ارائه شود.</p>
    </article>
  </body>
</html>