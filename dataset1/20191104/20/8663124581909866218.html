<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-liverpul-genk-chy-zdatni-bel-gijtsi-unyknuty-rozgromu/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-04T20:26:00+00:00"/>
    <meta property="og:title" content="Прогноз і ставка. «Ліверпуль» – «Генк»: чи здатні бельгійці уникнути розгрому?"/>
    <meta property="og:description" content="5 листопада розпочнеться четвертий тур групового раунду Ліги чемпіонів. В квартеті Е між собою зіграють «Ліверпуль» та «Генк». «Рейтинг Букмекерів» пропонує хоч трохи повірити в бельгійську команду."/>
  </head>
  <body>
    <article>
      <h1>Прогноз і ставка. «Ліверпуль» – «Генк»: чи здатні бельгійці уникнути розгрому?</h1>
      <address><time datetime="2019-11-04T20:26:00+00:00">04 Nov 2019, 20:26</time> by <a rel="author">Наталя Касьянова</a></address>
      <p>5 листопада розпочнеться четвертий тур групового раунду Ліги чемпіонів. В квартеті Е між собою зіграють «Ліверпуль» та «Генк». «Рейтинг Букмекерів» пропонує хоч трохи повірити в бельгійську команду.</p>
      <p>
        <b>22:00, 05 лис 2019</b>
      </p>
      <p>«Ліверпуль» в шаленому темпі мчить до нових титулів та досягнень. Омріяний титул чемпіона англійської Прем’єр-ліги цього сезону може стати дійсністю, проте попереду ще дуже багато перешкод. Головна з них очікує на «Червоних» вже найближчої неділі – поєдинок проти «Манчестер Сіті». Враховуючи графік команди та навантаження на футболістів, Клопп повинен дати відпочинок основним гравцям в матчі проти «Генку».</p>
      <p>Два тижні назад «Ліверпуль» без проблем здолав бельгійців з рахунком 1-4. Англійці пропустили необов’язковий гол, проте продемонстрували вбивчу реалізацію своїх моментів. Основна задача на матч-відповідь – здобути перемогу, заощадивши при цьому сили та уникаючи можливих травм.</p>
      <p>«Генк» був знищений «Ліверпулем» та «Зальцбургом» (6-2), проте зумів не пропустити в домашньому матчі проти «Наполі» (0-0). Якщо «Магістри» хоч у мріях розраховують здобути очки на «Енфілді», потрібно всією командою окопатися у власній штрафній та сподіватися на диво. Грати у відкритий футбол проти хлопців Клоппа – гірше за самогубство.</p>
      <p>У мене немає сумнівів щодо переможця цього матчу, питання лише у кількості та різниці забитих м’ячів. Гра може складатися за різними сценаріями, передбачити які просто неможливо. «Ліверпуль» з великою ймовірністю виграє перший тайм, проте бельгійцям повинно вистачити сил не пропустити за 45 хвилин більше двох голів. Отже, П1+ТМ(2,5) у першій половині зустрічі за коефіцієнт 1,81.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/ekspres-na-lch-grayemo-koefitsiyent-3-00/"/>
        <a href="https://bookmaker-ratings.com.ua/tips/tsrvena-zvezda-tottenhem-prognoz-i-stavka-ivana-gromikova/"/>
        <a href="https://bookmaker-ratings.com.ua/tips/atalanta-manchester-siti-prognoz-i-stavka-ivana-gromikova/"/>
      </related>
    </article>
  </body>
</html>