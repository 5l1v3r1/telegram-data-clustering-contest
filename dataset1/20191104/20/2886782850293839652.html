<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/04/bl-kedd-tobben-is-a-tovabbjutas-kuszoben"/>
    <meta property="og:site_name" content="euronews"/>
    <meta property="article:published_time" content="2019-11-04T20:52:47+00:00"/>
    <meta property="og:title" content="BL-kedd: többen is a továbbjutás küszöbén"/>
    <meta property="og:description" content="De a nagyok közül némelyeknek rezeghet a léc."/>
  </head>
  <body>
    <article>
      <h1>BL-kedd: többen is a továbbjutás küszöbén</h1>
      <address><time datetime="2019-11-04T20:52:47+00:00">04 Nov 2019, 20:52</time> by <a rel="author">Horváth Ferenc</a></address>
      <figure>
        <img src="https://static.euronews.com/articles/stories/04/27/91/70/773x435_cmsv2_9c331e8f-03f2-54d6-8682-27cff956fcf0-4279170.jpg"/>
      </figure>
      <p>Sok még a nyitott kérdés a labdarúgó Bajnokok Ligájában, de a keddi játéknap néhányat tisztázhat ezek közül.</p>
      <p>A Liverpool az E-csoport negyedikjét, a belga Genket fogadja, míg a jelenleg élen álló Napoli az osztrák Salzburg együttesét. Mindkét meccs hazai győzelmet ígér, ami el is döntené a továbbjutók kilétét.</p>
      <p>- Nagy ambíciókkal várjuk a holnapi meccset - mondta a címvédő trénere. Kiegyenlített a csoport, még bármi megtörténhet itt. Tehát 100 százalékos teljesítményt kell nyújtanunk, fantasztikus atmoszférát kell teremtenünk, hogy a lehető legjobban megkeserítsük ellenfelünk életét - fogalmazott Jürgen Klopp.</p>
      <p>Az F-csoportban nehezen megjósolható harcnak ígérkezik a Dortmund-Inter mérkőzés. A Borussia számára csak a győzelem lenne elfogadható eredmény. Minden más esetben álom maradna csupán számára a továbbjutás.</p>
      <p>Különösen, hogy a Barcelona az egypontos Slavia ellen, a Nou Camp-ban, akár be is biztosíthatja - már most - a legjobb 16 közé jutást.</p>
      <p>A G jelű négyesben a Zenit-Lipcse összecsapásból lehet, a Lyon profitál.</p>
      <p>A H-csoportban pedig akár a Valencia örülhet, ha nem bír egymással az Ajax és a Chelsea.</p>
      <p>
        <b>Bajnokok Ligája, csoportkör, 4. forduló,</b>
      </p>
      <p>
        <b>keddi program:</b>
      </p>
      <p>
        <b>F-csoport</b>
      </p>
      <p>18.55: Barcelona (spanyol)–Slavia Praha (cseh)</p>
      <p>21.00: Borussia Dortmund (német)–Internazionale (olasz)</p>
      <p>
        <b>E-csoport</b>
      </p>
      <p>21.00: Napoli (olasz)–Salzburg (osztrák)</p>
      <p>21.00: Liverpool (angol)–Genk (belga)</p>
      <p>
        <b>G-csoport</b>
      </p>
      <p>18.55: Zenit (orosz)–RB Leipzig (német)</p>
      <p>21.00: Olympique Lyon (francia)–Benfica (portugál)</p>
      <p>
        <b>H-csoport</b>
      </p>
      <p>21.00: Chelsea (angol)–Ajax (holland)</p>
      <p>21.00: Valencia (spanyol)–Lille (francia)</p>
    </article>
  </body>
</html>