<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/04/tsvk-translyuvatyme-svoyi-zasidannya-onlajn/"/>
    <meta property="og:site_name" content="Рубрика"/>
    <meta property="article:published_time" content="2019-11-04T20:10:52+00:00"/>
    <meta property="og:title" content="ЦВК транслюватиме свої засідання онлайн"/>
    <meta property="og:description" content="Центральна виборча комісія почне транслювати свої засідання з 5 листопада Про це повідомляє пресслужба комісії. “Завтра, 5 листопада, Центральна виборча комісія починає відеотрансляцію своїх засідань. Спостерігати за перебігом засідань, трансляція яких буде здійснюватися поки що в тестовому режимі, можна буде на офіційному сайті Центральної виборчої комісії”, – сказано в повідомленні. Це стало можливим завдяки співпраці […]"/>
  </head>
  <body>
    <article>
      <h1>ЦВК транслюватиме свої засідання онлайн</h1>
      <address><time datetime="2019-11-04T20:10:52+00:00">04 Nov 2019, 20:10</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/07/tsvk-620x420.jpg"/>
      </figure>
      <p>
        <b>
          <b>Центральна виборча комісія почне транслювати свої засідання з 5 листопада</b>
        </b>
      </p>
      <p>Про це повідомляє пресслужба комісії.</p>
      <p>“Завтра, 5 листопада, Центральна виборча комісія починає відеотрансляцію своїх засідань. Спостерігати за перебігом засідань, трансляція яких буде здійснюватися поки що в тестовому режимі, можна буде на офіційному сайті Центральної виборчої комісії”, – сказано в повідомленні.</p>
      <p>Це стало можливим завдяки співпраці Комісії з Координатором проектів ОБСЄ в Україні.</p>
      <p>“У рамках проєкту “Посилення кібербезпеки і прозорості виборчих процесів в Україні” в 2018-му і першому півріччі 2019 року Координатором було проведено тендер і здійснено закупівлю конференц-системи для залів засідань Комісії, а також забезпечено її встановлення. Вона, крім іншого, дає можливість вести онлайн-трансляції”, – відзначили у ЦВК.</p>
      <p>Проєкт реалізовано за підтримки місії США при ОБСЄ, Міністерства закордонних справ Норвегії та Постійної місії Словацької Республіки при ОБСЄ.</p>
      <p>Працівники управління інформатизації Секретаріату комісії налаштували зазначену систему, підготувавши її для організації відеотрансляції.</p>
    </article>
  </body>
</html>