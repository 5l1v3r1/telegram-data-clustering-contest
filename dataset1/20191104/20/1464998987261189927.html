<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/need-judicial-inquiry-in-Maoist-encounter-cpi-report"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-04T20:54:00+00:00"/>
    <meta property="og:title" content="മാവോയിസ്റ്റ് ഏറ്റുമുട്ടല്‍; ജുഡീഷ്യല്‍ അന്വേഷണം വേണമെന്ന് സിപിഐ റിപ്പോര്‍ട്ട്: നാളെ മുഖ്യമന്ത്രിക്ക് കാനം കൈമാറും"/>
    <meta property="og:description" content="തിരുവനന്തപുരം: അട്ടപ്പാടിയിലെ മാവോയിസ്റ്റ് ഏറ്റുമുട്ടലില്‍ ജുഡീഷ്യല്‍ അന്വേഷണം വേണമെന്നു സി.പി.ഐ റിപ്പോര്‍ട്ട്. ഏറ്റുമുട്ടലുണ്ടായെന്നു പറയപ്പെടുന്ന പ്രദേശം സന്ദര്‍ശിച്ച സി.പി.ഐ വസ്തുതാന്വേഷണ സംഘത്തിന്റെ റിപ്പോര്‍ട്ട് നാളെ മുഖ്യമന്ത്രി പിണറായി വിജയന് സി.പി.ഐ സംസ്ഥാന സെക്രട്ടറി കാനം..."/>
  </head>
  <body>
    <article>
      <h1>മാവോയിസ്റ്റ് ഏറ്റുമുട്ടല്‍; ജുഡീഷ്യല്‍ അന്വേഷണം വേണമെന്ന് സിപിഐ റിപ്പോര്‍ട്ട്: നാളെ മുഖ്യമന്ത്രിക്ക് കാനം കൈമാറും</h1>
      <address><time datetime="2019-11-04T20:54:00+00:00">04 Nov 2019, 20:54</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>തിരുവനന്തപുരം: അട്ടപ്പാടിയിലെ മാവോയിസ്റ്റ് ഏറ്റുമുട്ടലില്‍ ജുഡീഷ്യല്‍ അന്വേഷണം വേണമെന്നു സി.പി.ഐ റിപ്പോര്‍ട്ട്. ഏറ്റുമുട്ടലുണ്ടായെന്നു പറയപ്പെടുന്ന പ്രദേശം സന്ദര്‍ശിച്ച സി.പി.ഐ വസ്തുതാന്വേഷണ സംഘത്തിന്റെ റിപ്പോര്‍ട്ട് നാളെ മുഖ്യമന്ത്രി പിണറായി വിജയന് സി.പി.ഐ സംസ്ഥാന സെക്രട്ടറി കാനം രാജേന്ദ്രന്‍ കൈമാറും.  </p>
      <p>വ്യാജ ഏറ്റുമുട്ടലാണ് നടന്നതെന്ന് സംഘം ആവര്‍ത്തിക്കുന്നു. അതു സമര്‍ഥിക്കാനുള്ള സാഹചര്യത്തെളിവുകളും പരിസരവാസികളുടെ മൊഴികളും റിപ്പോര്‍ട്ടില്‍ വ്യക്തമാക്കുന്നുണ്ട്. ഈ തരത്തില്‍ പൊലിസ് മുന്നോട്ടുപോയാല്‍ അതു ഇടതു സര്‍ക്കാരിന് അപകടമാണെന്നും ഒരു ഇടതുപക്ഷ സര്‍ക്കാറിന്റെ നടപടികളല്ല പിണറായി വിജയന്‍ ആഭ്യന്തരവകുപ്പ് ഏറ്റെടുത്തശേഷം ഉണ്ടായതെന്നും നേരത്തെ ചൂണ്ടിക്കാട്ടിയ സംഭവങ്ങളും റിപ്പോര്‍ട്ടില്‍ ചൂണ്ടിക്കാട്ടിയിട്ടുണ്ട്.</p>
      <p>അതേ സമയം കോഴിക്കോട് മാവോവാദി ബന്ധമാരോപിച്ച്‌ യു.എ.പിഎ ചുമത്തി യുവാക്കളെ അറസ്റ്റുചെയ്ത സംഭവത്തിലും പോലിസിനെതിരേ സി.പി.ഐ പരസ്യമായി രംഗത്തുവന്നിട്ടുണ്ട്. പാര്‍ട്ടി മുഖ പത്രത്തില്‍ ആഭ്യന്തരവകുപ്പിനെ രൂക്ഷമായി വിമര്‍ശിച്ചും മുഖപ്രസംഗം പ്രസിദ്ധീകരിച്ചിട്ടുണ്ട്.  </p>
    </article>
  </body>
</html>