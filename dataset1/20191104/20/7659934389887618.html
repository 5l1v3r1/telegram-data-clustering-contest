<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1975966/ahmet-altan-ve-nazl%C4%B1-il%C4%B1caka-tahliye-mehmet-altana-beraat"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-04T20:00:00+00:00"/>
    <meta property="og:title" content="Ahmet Altan ve Nazlı Ilıcak'a tahliye, Mehmet Altan'a beraat"/>
    <meta property="og:description" content="Nazlı Ilıcak ve Ahmet Altan’ın aralarında bulunduğu 6 sanığın yargılandığı davada alınan savunmaların ardından karar verildi. Ahmet Altan ve Nazlı Ilıcak hakkında adli kontrol şartıyla tahliye kararı verilirken, tutuksuz yargılanan Mehmet Altan'a ise"/>
  </head>
  <body>
    <article>
      <h1>Ahmet Altan ve Nazlı Ilıcak'a tahliye, Mehmet Altan'a beraat</h1>
      <address>
        <time datetime="2019-11-04T20:00:00+00:00">04 Nov 2019, 20:00</time>
      </address>
      <p>Nazlı Ilıcak ve Ahmet Altan’ın aralarında bulunduğu 6 sanığın yargılandığı davada alınan savunmaların ardından karar verildi. Ahmet Altan ve Nazlı Ilıcak hakkında adli kontrol şartıyla tahliye kararı verilirken, tutuksuz yargılanan Mehmet Altan'a ise beraat verildi. <br/><br/>Yargıtay'ın bozma kararı sonrasında yeniden yargılanmasına devam edilen Ahmet Altan, Mehmet Altan ve Nazlı Ilıcak'ın aralarında bulunduğu 6 sanığın duruşması bugün görüldü.<br/><br/>Davada Nazlı Ilıcak 'Silahlı terör örgütüne üye olmamakla birlikte bilerek ve isteyerek yardım etme' suçundan 8 yıl 9 ay hapse çarptırıldı. Mahkeme, Ilıcak'ın tahliyesine karar verdi.<br/><br/>Gülen Hareketi'nin medya yapılanmasına ilişkin davada Ahmet Altan, 'Silahlı terör örgütüne üye olmamakla birlikte bilerek ve isteyerek yardım etme' suçundan 10 yıl 6 ay hapis cezasına çarptırıldı. Mahkeme Altan'ın tahliyesine karar verdi.<br/><br/>Gülen Hareketi'nin medya yapılanmasına ilişkin davada tutuksuz sanık Mehmet Altan ise beraat etti.</p>
    </article>
  </body>
</html>