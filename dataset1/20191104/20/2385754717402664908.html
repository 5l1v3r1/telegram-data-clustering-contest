<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595715/yppaideiasoi-apousies-kata-tis-eksetaseis-den-einai-kati-neo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-04T20:01:00+00:00"/>
    <meta property="og:title" content="Yπ.Παιδείας:Οι απουσίες κατά τις εξετάσεις δεν είναι κάτι νέο"/>
    <meta property="og:description" content="Η τακτική αυτή ακολουθείται κάθε χρόνο και δεν είναι κάτι νέο, αναφέρει το Υπουργείο Παιδείας, Πολιτισμού, Αθλητισμού και Νεολαίας, σε σχέση με την εγκύκλιο..."/>
  </head>
  <body>
    <article>
      <h1>Yπ.Παιδείας:Οι απουσίες κατά τις εξετάσεις δεν είναι κάτι νέο</h1>
      <address><time datetime="2019-11-04T20:01:00+00:00">04 Nov 2019, 20:01</time> by <a rel="author">sigmalive</a></address>
      <p>Η τακτική αυτή ακολουθείται κάθε χρόνο και δεν είναι κάτι νέο, αναφέρει το Υπουργείο Παιδείας, Πολιτισμού, Αθλητισμού και Νεολαίας, σε σχέση με την εγκύκλιο την οποία εξέδωσε για το θέμα των απουσιών μαθητών/μαθητριών της Α’ Τάξης Λυκείου και Τεχνικών Σχολών κατά τη διεξαγωγή των Κεντρικών Εξετάσεων Τετραμήνων.</p>
      <p>Σχολιάζοντας με δημοσιεύματα για την εγκύκλιο, την οποία εξέδωσε το Υπουργείο Παιδείας αναφέρει σε σημερινή του ανακοίνωση ότι «τα όσα αναγράφονται σ’ αυτή απορρέουν από τους περί Λειτουργίας των Δημόσιων Σχολείων Μέσης Εκπαίδευσης Κανονισμούς του 2017, οι οποίοι διέπουν, μεταξύ άλλων, και τη διεξαγωγή των εξετάσεων».<br/><br/>«Τίποτε λιγότερο και τίποτε περισσότερο δεν έχει περιληφθεί στην πιο πάνω εγκύκλιο», προσθέτει το Υπουργείο Παιδείας.</p>
    </article>
  </body>
</html>