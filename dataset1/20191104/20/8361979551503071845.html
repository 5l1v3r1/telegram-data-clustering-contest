<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/video-prokuror-kulik-dobuduvav-poverh-v-elitnomu-zhk-v-kiyevi-novini-ukrajini-50051592.html"/>
    <meta property="og:site_name" content="НВ"/>
    <meta property="article:published_time" content="2019-11-04T20:18:00+00:00"/>
    <meta property="og:title" content="Прокурор ГПУ Кулик незаконно добудував для себе поверх в елітному ЖК у центрі Києва — ЗМІ"/>
    <meta property="og:description" content="Прокурор ГПУ Костянтин Кулик добудував для себе цілий поверх на сотні квадратних метрів на даху ЖК у центрі Києва, повідомляє Bihus.Info."/>
  </head>
  <body>
    <article>
      <h1>Прокурор ГПУ Кулик незаконно добудував для себе поверх в елітному ЖК у центрі Києва — ЗМІ</h1>
      <h2>Прокурор ГПУ Костянтин Кулик добудував для себе цілий поверх на сотні квадратних метрів на даху ЖК у центрі Києва, повідомляє Bihus.Info.</h2>
      <address>
        <time datetime="2019-11-04T20:18:00+00:00">04 Nov 2019, 20:18</time>
      </address>
      <p>За інформацією журналістів, в одному з будинків комплексу Дипломат-хол на Жилянській, 59 за документами має бути 13 поверхів, однак фактично їх - 14.</p>
      <p>За словами представників ОСББ, на цей 14-й поверх ніхто потрапити не може, тому що вхід на нього тільки через квартиру, тобто тільки у Кулика та його співмешканки.</p>
      <p>Читайте також:<br/><a href="https://nv.ua/ukr/ukraine/events/viyskoviy-prokuror-kulik-shchodo-yakogo-vede-rozsliduvannya-nabu-opublikuvav-svoyu-deklaraciyu-255606.html">&amp;nbspВійськовий прокурор Кулик, щодо якого веде розслідування НАБУ, опублікував свою декларацію</a></p>
      <p>Журналісти заявили, що Кулику належать дві квартири на 13-му поверсі Дипломат-холу загальною площею понад 400 кв м. Крім них сім'я Кулика володіє двома гаражами й приміщенням на даху.</p>
      <figure>
        <iframe src="https://www.youtube.com/embed/kzg3Y90WR8g" width="944" height="531" data-service="Youtube" scrolling="no"/>
      </figure>
      <p>Площа цього приміщення, за документами, 88 кв м, і записано воно на співмешканку Кулика Ірину Німець. При цьому наголошується, що "площа зараз роздулася в кілька разів".</p>
      <p>Журналісти також привели висновок Державної архітектурно-будівельної інспекції, згідно з яким будівництво на даху Дипломат-холу незаконно.</p>
    </article>
  </body>
</html>