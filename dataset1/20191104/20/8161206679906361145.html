<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ukrainian.d3.ru/sistemne-vbivstvo-1871961/"/>
    <meta property="og:site_name" content="ukrainian.d3.ru"/>
    <meta property="article:published_time" content="2019-11-04T20:29:40+00:00"/>
    <meta property="og:title" content="Системне вбивство"/>
    <meta property="og:description" content="Сьогодні річниця смерті Катерини. Держслужбовця та активістки з Херсона, яка викривала незаконну вирубку лісу і яку за це облили кислотою. Коротко перебіг справи: мусора знайшли &quot;стрілочника&quot;, журналісти довели його алібі, справу забрали в Київ, потім знайшли справжніх виконавців, які..."/>
  </head>
  <body>
    <article>
      <h1>Системне вбивство</h1>
      <address><time datetime="2019-11-04T20:29:40+00:00">04 Nov 2019, 20:29</time> by <a rel="author" href="https://d3.ru/user/PonyShock/" target="_blank">PonyShock</a></address>
      <blockquote>
        <a href="http://www.theinsider.ua/politics/vbivstvo-hlopchika-u-pereyaslavi-kuli-ne-viluchili-zbroyu-ne-znayshli-a-u-viddilku-policiji-stari-oblichchya/?fbclid=IwAR3-qI0SnkeZM1sBL_ASVm_IvhNEzNeM9smVKvNaCf7NZ4PzZ2OH1Ts5roc">Вбивство хлопчика у Переяславі: кулі не вилучили, зброю не знайшли, а у відділку поліції — старі обличчя</a>
        <cite>www.theinsider.ua</cite>
      </blockquote>
      <p>Сьогодні річниця смерті Катерини. Держслужбовця та активістки з Херсона, яка викривала незаконну вирубку лісу і яку за це облили кислотою. Коротко перебіг справи: мусора знайшли "стрілочника", журналісти довели його алібі, справу забрали в Київ, потім знайшли справжніх виконавців, які начебто пішли на угоду зі слідством і отримали терміни в 3–6 років (за те що облили жінку кислотою). Замовники і посередник залишаються на волі.<br/><br/>Але крім неї, я нагадаю про ще одне вбивство, щоб можна було оцінити як працює система.<br/>31 травня в місті Переяслав 5–річний хлопчик на подвір’ї отримав вогнепальне поранення у голову.<br/>Спочатку версія мусорів була — "він сам впав на камінь", потім з'ясувалось що п'яні мусора влаштували у себе на подвір'ї тир і поцілили в дитину.<br/><br/>"Пройшло 5 місяців, відколи в лікарні помер 5–річний Кирил Тлявов, якого, ймовірно, поцілили п'яні поліцейські, які вирішили постріляти по мішенях у житловому секторі Переяслав–Хмельницького.<br/><br/>У нас є що розповісти нового про те, як поліція та ДБР дає раду цьому кейсу після затихання галасу.<br/><br/>▪️ Службового розслідування щодо протоколу про "падіння на камінчик", яке обіцяв новий керівник обласної поліції Нєбитов — не провели.<br/><br/>▪️ Слідче управління обласної поліці не встановило порушень норм кримінального процесуального законодавства у діях складачів протоколу про камінчик. Так буває, коли поліція оцінює дії поліції, так.<br/><br/>▪️ Виглядає, що безпосередній керівник підозрюваних отримав підвищення. Заступником начальника Переяславської поліції у липні призначено Олега Немировського. На момент загибелі хлочика Немировський очолював сектор реагування у місцевій поліції. Один з підозрюваних у стрілянині — старший сержант групи реагування. Так, ймовірно, стріляли його підлеглі.<br/><br/>▪️ Але отримати відповідь від переяславської поліції неможливо. Запити про те, чи був Немировський начальником підозрюваних телефоном та поштою лишаються без відповіді. А коли журналісти прийшли спитати про це у поліцейський відділок міста, то керівник виконав черговій драматичну постановку "Скажи, що мене немає", не врахувавши гучність зв'язку.<br/><br/>▪️ Продовжують працювати і Козак з Олійником, які були на момент вбивства Кирила і лишаються по сьогодні заступниками керівника переяславської поліції.<br/><br/>▪️ Дітей–свідків, які були з Кирилом, не опитували, сусідів також, — кажуть власне батьки дітей і сусіди<br/><br/>▪️ Місце злочину адекватно не досліджувалось, не забезпечувалось його збереження в недоторканому вигляді — його навіть не обносили стрічками.<br/><br/>▪️ Журналісти знайшли і сфотографували дробинки у стовпі рівно навпроти місця, звідки велась стрільба. Може, це наслідки пострілів у той день, а може у інший — невідомо. Це могло б з'ясувати слідство, але на 5–й місяць дробинки все ще у стовпі.<br/><br/>▪️ На питання чи знайшли зброю, ДБР написало простиню про те, скільки кілометрів акваторії обстежили водолази. Ну, ви зрозуміли. Але передачу справи до суду вже анонсували"</p>
    </article>
  </body>
</html>