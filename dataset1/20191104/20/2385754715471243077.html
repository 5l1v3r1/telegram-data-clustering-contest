<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595721/lemesosagnostoi-apespasan-xiliades-euro-apo-enoikiaseis-me-airbnb"/>
    <meta property="og:site_name" content="SIGMALIVE"/>
    <meta property="article:published_time" content="2019-11-04T20:52:00+00:00"/>
    <meta property="og:title" content="Λεμεσός:Άγνωστοι απέσπασαν χιλιάδες ευρώ από ενοικιάσεις με Air-bnb"/>
    <meta property="og:description" content="Χιλιάδες ευρώ φέρεται να απέσπασαν άγνωστοι, από κύπριους πολίτες, οι οποίοι κατέβαλαν διαδικτυακά χρήματα για ενοικίαση ακινήτων με τη μέθοδο..."/>
  </head>
  <body>
    <article>
      <h1>Λεμεσός:Άγνωστοι απέσπασαν χιλιάδες ευρώ από ενοικιάσεις με Air-bnb</h1>
      <address><time datetime="2019-11-04T20:52:00+00:00">04 Nov 2019, 20:52</time> by <a rel="author">sigmalive</a></address>
      <p>Χιλιάδες ευρώ φέρεται να απέσπασαν άγνωστοι, από κύπριους πολίτες, οι οποίοι κατέβαλαν διαδικτυακά χρήματα για ενοικίαση ακινήτων με τη μέθοδο Air-bnb.</p>
      <p>Το τελευταίο διάστημα έχουν καταγγελθεί έξι υποθέσεις στο ΤΑΕ Λεμεσού, με την τελευταία μόλις σήμερα, κατά την οποίαν πολίτης κατέβαλε χρηματικό ποσό 7 χιλιάδων ευρώ, μέσω διαδικτύου, για να διαπιστώσει αργότερα πως έπεσε θύμα απάτης.<br/><br/>Η απάτη εντοπίζεται σε μήνυμα στο ηλεκτρονικό ταχυδρομείο, που παραπέμπει σε ιστοσελίδα που ομοιάζει με την επίσημη ιστοσελίδα της διαδικτυακής πλατφόρμας Air-bnb, όπου υπάρχουν καταχωρημένα ψεύτικα στοιχεία για ακίνητα προς ενοικίαση, στο εξωτερικό.<br/><br/>Η Αστυνομία, δια του υπεύθυνου του ΤΑΕ Λεμεσού, Ιωάννη Σωτηριάδη, καλεί το κοινό να είναι ιδιαίτερα προσεκτικό στις διαδικτυακές συναλλαγές του.</p>
      <p>*Εικόνα αρχείου</p>
    </article>
  </body>
</html>