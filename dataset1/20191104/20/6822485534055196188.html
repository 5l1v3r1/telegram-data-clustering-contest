<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813175.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T20:49:00+00:00"/>
    <meta property="og:title" content="بزرگداشت سالگرد ارتحال علامه طباطبایی با سخنرانی سه مرجع تقلید در قم "/>
    <meta property="og:description" content=" "/>
  </head>
  <body>
    <article>
      <h1>بزرگداشت سالگرد ارتحال علامه طباطبایی با سخنرانی سه مرجع تقلید در قم </h1>
      <address>
        <time datetime="2019-11-04T20:49:00+00:00">04 Nov 2019, 20:49</time>
      </address>
      <p>سی و هشتمین سالگرد ارتحال مفسر کبیر قرآن حضرت آیت الله علامه سید محمدحسین طباطبایی با سخنرانی سه مرجع تقلید در دارالقرآن علامه طباطبایی در قم برگزار می شود. </p>
      <p> <br/>مرتضى نجفى قدسى مدير دارالقرآن علامه طباطبايى بااعلام اين خبر اظهارداشت: اولین برنامه در شامگاه چهارشنبه بیست و دوم آبان ماه و با همکاری مجمع عالی حکمت اسلامی برگزار می شود که در این مراسم اساتید علوم عقلی حوزه حضور خواهند داشت و از بیانات مرجع عالیقدر و حکیم متاله حضرت آیت الله العظمی جوادی آملی بهره مند خواهند شد. </p>
      <p>وی گفت: دومین برنامه در شامگاه چهارشنبه بیست و نهم آبان ماه و با همکاری انجمن اصول حوزه و با حضور اساتید سطوح عالی فقه و اصول برگزار خواهد شد که در این مراسم از بیانات مرجع عالیقدر حضرت آیت الله العظمی سبحانی مستفیض خواهیم شد.</p>
      <p> <br/>وی افزود: در سومین برنامه نیز که شامگاه پنجشنبه سی ام آبان ماه و با همکاری انجمن علمی ارتباطات و تبلیغ حوزه برگزار خواهد شد، اساتید سطوح عالی و خارج حوزه از بیانات عالمانه مرجع عالیقدر حضرت آیت الله العظمی نوری همدانی کسب فیض خواهند کرد. </p>
      <p>مدیر دارالقرآن علامه طباطبایی اضافه کرد: در سومین برنامه بزرگداشت علامه، از تعدادی شخصیتهای موفق در عرصه های تبلیغی تجلیل می شود که الواح تقدیر و هدایای آنها توسط حضرت آیت الله العظمی نوری همدانی تقدیم خواهد شد.</p>
    </article>
  </body>
</html>