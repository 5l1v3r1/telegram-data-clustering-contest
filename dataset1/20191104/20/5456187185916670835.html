<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://charter97.org/ru/news/2019/11/4/354424/"/>
    <meta property="og:site_name" content="charter97.org"/>
    <meta property="article:published_time" content="2019-11-04T20:08:00+00:00"/>
    <meta property="og:title" content="Вітольд Ашурак: Вяртанне беларускіх герояў – гэта наша задача"/>
    <meta property="og:description" content="Актывісты наведалі пахаванні беларускіх патрыётаў на Лідчыне."/>
  </head>
  <body>
    <article>
      <h1>Вітольд Ашурак: Вяртанне беларускіх герояў – гэта наша задача</h1>
      <h2>Актывісты наведалі пахаванні беларускіх патрыётаў на Лідчыне.</h2>
      <address>
        <time datetime="2019-11-04T20:08:00+00:00">04 Nov 2019, 20:08</time>
      </address>
      <p>Грамадскія актывісты з Ліды і Бярозаўкі наведалі ў памятныя дні першых дзён лістапада месцы пахавання ўдзельнікаў паўстання 1863 года і дзеячаў беларускіх патрыятычных арганізацыяў, паведамляе <a href="https://www.racyja.com/hramadstva/aktyvisty-navedali-pakhavanni-belaru/">«Радыё Рацыя»</a>.</p>
      <p>Сярод іншага яны запалілі знічы на магілах удзельнікаў паўстання <b>Валерыі Цехановіч</b> і ксяндза <b>Адама Фалькоўскага</b> ў Лідзе, а таксама на месцы баёў і пахавання невядомых паўстанцаў ля весак Голдава і Малое Ольжава ў Лідскім раёне.</p>
      <p>Наведалі магілу Міністра БНР генерала Кіпрыяна Кандратовіча ў Воранаве, а таксама магілы Юльяна Саковіча і яго паплечнікаў па Беларускай незалежніцкай партыі ў Лідзе. Важнасць ушанавання памяці герояў Беларусі ў гэтыя дні тлумачыць адзін з удзельнікаў памятнай акцыі – <b>Вітольд Ашурак</b>:</p>
      <p>– Вяртанне беларускіх герояў, вяртанне памяці пра іх, вяртанне ім належнага ганаровага месца ў нашым жыцці – гэта наша задача. І ў такія вось дні, калі ўсе шануюць памяць, мы не забываемся на гэта, мы гаворым, мы прыводзім гэтых герояў у прыклад, мы арыентуемся на іх: на іх дзейнасць, на іх самаахвярнасць.</p>
      <p>Акрамя іншага, актывісты ўзялі па жмені зямлі з месцаў пахавання ўдзельнікаў паўстання 1863 года на Лідчыне, каб далучыць яе ў Вільні 22 лістапада да могілкаў Росы, побач з кіраўнікамі паўстання.</p>
      <figure>
        <img src="https://i.c97.org/gi/53460/273945-1572887182-big.jpg"/>
      </figure>
      <figure>
        <a href="https://i.c97.org/gi/53460/273946-1572887182-big.jpg">
          <img src="https://i.c97.org/gi/53460/273946-1572887182-big.jpg"/>
        </a>
      </figure>
      <figure>
        <a href="https://i.c97.org/gi/53460/273947-1572887183-big.jpg">
          <img src="https://i.c97.org/gi/53460/273947-1572887183-big.jpg"/>
        </a>
      </figure>
      <figure>
        <a href="https://i.c97.org/gi/53460/273948-1572887183-big.jpg">
          <img src="https://i.c97.org/gi/53460/273948-1572887183-big.jpg"/>
        </a>
      </figure>
    </article>
  </body>
</html>