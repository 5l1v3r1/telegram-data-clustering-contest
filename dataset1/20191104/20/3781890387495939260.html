<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740024"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T20:30:00+00:00"/>
    <meta property="og:title" content="&quot;แลมพ์ส&quot;ยัน&quot;ก็องเต&quot;พร้อมบู๊อาแจ็กซ์"/>
    <meta property="og:description" content="'แฟรงค์ แลมพาร์ด' กุนซือ เชลซี ยัน 'เอ็นโกโล ก็องเต' ห้องเครื่องเลือดน้ำหอม พร้อมคืนสนามแล้วในเกม แชมเปี้ยนส์ ลีก กับ อาแจ็กซ์"/>
  </head>
  <body>
    <article>
      <h1>"แลมพ์ส"ยัน"ก็องเต"พร้อมบู๊อาแจ็กซ์</h1>
      <address>
        <time datetime="2019-11-04T20:30:00+00:00">04 Nov 2019, 20:30</time>
      </address>
      <p>
        <b>"แฟรงค์ แลมพาร์ด" กุนซือ เชลซี ยัน "เอ็นโกโล ก็องเต" ห้องเครื่องเลือดน้ำหอม พร้อมคืนสนามแล้วในเกม แชมเปี้ยนส์ ลีก กับ อาแจ็กซ์</b>
      </p>
      <p>แฟรงค์ แลมพาร์ด ผู้จัดการทีม เชลซี ทีมดังแห่งศึกพรีเมียร์ลีก อังกฤษ ยืนยัน เอ็นโกโล ก็องเต ห้องเครื่องทีมชาติฝรั่งเศส กลับมาฟิตพร้อมลงสนามอีกครั้งแล้วในเกม แชมเปี้ยนส์ ลีก นัดที่ "สิงห์สำอาง" จะเปิดบ้านดวลเกือก อาแจ็กซ์ อัมสเตอร์ดัม จากฮอลแลนด์ วันอังคารนี้<br/><br/>ก็องเต เพิ่งจะได้ลงเล่นให้ เชลซี แค่ 6 นัดในฤดูกาลนี้ และไม่ได้ลงเล่นเลยตลอด 5 นัดที่ผ่านมาหลังมีปัญหาบาดเจ็บโคนขาหนีบ อย่างไรก็ตามล่าสุด แลมพาร์ด ยืนยันว่า กองกลางจอมขยัน กลับมาฟิตเต็มถังเรียบร้อย<br/><br/>"ก็องเตอยู่ในทีมของเราด้วย ดังนั้นเขาจึงกลับมาฟิตแล้ว อาการบาดเจ็บที่ตามกวนใจเขาถูกกำจัดไปหมด และเขาสามารถกลับมาซ้อมได้แล้ว ก่อนหน้านั้นเขาเล่น ๆ หยุด ๆ แต่ตอนนี้เขาอยู่ในทีมของเรา และสามารถลงเล่นได้แล้ว" แลมพาร์ด เผย.<br/><br/><b>ภาพ gettyimages</b></p>
    </article>
  </body>
</html>