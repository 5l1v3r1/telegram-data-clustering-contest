<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/snayperski-gvintivki-z-kanadi-budut-dostavleni-nayblizhchimi-tizhnyami-novini-ukrajini-50051594.html"/>
    <meta property="og:site_name" content="НВ"/>
    <meta property="article:published_time" content="2019-11-04T20:24:00+00:00"/>
    <meta property="og:title" content="Україна найближчими тижнями отримає снайперські гвинтівки з Канади — МЗС"/>
    <meta property="og:description" content="Українська сторона завершує процес придбання канадських снайперських гвинтівок, найближчим часом зброю доставлять в Україну."/>
  </head>
  <body>
    <article>
      <h1>Україна найближчими тижнями отримає снайперські гвинтівки з Канади — МЗС</h1>
      <h2>Українська сторона завершує процес придбання канадських снайперських гвинтівок, найближчим часом зброю доставлять в Україну.</h2>
      <address>
        <time datetime="2019-11-04T20:24:00+00:00">04 Nov 2019, 20:24</time>
      </address>
      <p>Про це повідомив заступник міністра закордонних справ Василь Боднар в інтерв'ю <a href="https://www.ukrinform.ua/rubric-polytics/2811279-vasil-bodnar-zastupnik-ministra-zakordonnih-sprav-ukraini.html">Укрінформу</a>.</p>
      <p>«Зараз на завершальному етапі перебуває оформлення документів на постачання снайперських гвинтівок. Ми сподіваємося, що вже найближчими днями чи тижнями ця зброя буде в Україні», — сказав дипломат.</p>
      <p>За словами Боднара, затримка у постачанні зброї пов’язана з діями партнерів, які постачають складові частини для гвинтівок.</p>
      <p>Він додав, що реалізація першого контракту з придбання канадської зброї «відкриє двері до розширення спектру співпраці» у сфері оборони. Очікується, що перші консультації на рівні міністрів оборони про потреби української армії відбудуться наприкінці листопада.</p>
      <p>Нагадаємо, у серпні 2018 року канадська компанія PGW Defense Technologies уклала з Україною договір про <a href="https://nv.ua/ukr/ukraine/events/ukrajina-otrimaje-partiju-hvintivok-kanadskoji-kompaniji-vartistju-770-tisjach-2488490.html">постачання далекобійних снайперських гвинтівок</a> на суму близько $770 тисяч.</p>
      <p>Очікувалося, що зброю доставлять восени 2018 року.</p>
    </article>
  </body>
</html>