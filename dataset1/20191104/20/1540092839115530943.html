<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/style/psyxagogia/story/196192/rock-wars-metaxy-geitonon-giati-tsakonontai-o-tzimi-peitz-me-ton-rompi-oyiliams"/>
    <meta property="og:site_name" content="CNN.gr"/>
    <meta property="article:published_time" content="2019-11-04T20:14:17+00:00"/>
    <meta property="og:title" content="Rock wars μεταξύ γειτόνων: Γιατί αλληλομηνύονται ο Τζίμι Πέιτζ με το Ρόμπι Ουίλιαμς;"/>
    <meta property="og:description" content="Θα ακουγόταν πολύ παράδοξο αν μάς έλεγε κανείς ότι ο θόρυβος ενοχλεί το Τζίμι Πέιτζ, τον άνθρωπο που κάποτε ηγήθηκε μιας από τις πιο θορυβώδεις μπάντες στον πλα"/>
  </head>
  <body>
    <article>
      <h1>Rock wars μεταξύ γειτόνων: Γιατί αλληλομηνύονται ο Τζίμι Πέιτζ με το Ρόμπι Ουίλιαμς;</h1>
      <h2>Θα ακουγόταν πολύ παράδοξο αν μάς έλεγε κανείς ότι ο θόρυβος ενοχλεί το Τζίμι Πέιτζ, τον άνθρωπο που κάποτε ηγήθηκε μιας από τις πιο θορυβώδεις μπάντες στον πλανήτη. Ακόμα πιο παράδοξο είναι ότι ο θόρυβος που τον ενοχλεί προέρχεται από το γείτονά του, το Ρόμπι Ουίλιαμς. Κι όμως, ο κιθαρίστας των Led Zeppelin και ο τραγουδιστής έχουν εμπλακεί σε μια διαμάχη που κρατάει πέντε χρόνια τώρα και έχει φτάσει σε επίπεδα τραγέλαφου…</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 22:14 , 04 November 2019</p>
      <p>Ο θρυλικός κιθαρίστας των Led Zeppelin, στα <b>75 του χρόνια πλέον</b>, έχει έναν επίσης <b>διάσημο</b> γείτονα ακριβώς  δίπλα του. Τον πρώην τραγουδιστή των Take That, Ρόμπι Ουίλιαμς, ο οποίος έχε κάνει σπουδαία καριέρα, με επτά Νο 1 τραγούδια και ως <b>σόλο καλλιτέχνης</b>.</p>
      <p>Ο Πέιτζ παλεύει με κάθε τρόπο, εδώ και πέντε χρόνια, να σταματήσει την <b>επέκταση</b> που κάνει ο Ουίλιαμς στη <b>βίλα</b> του στο <b>Λονδίνο</b> και πριν από λίγες μέρες κέρδισε μια σημαντική απόφαση, αλλά όχι τον <b>πόλεμο</b>: Οι τοπικές αρχές διέταξαν τον Ουίλιαμς να τοποθετήσει μια ειδική <b>εγκατάσταση απορρόφησης των κραδασμών</b> -η οποία θα του κοστίσει<b> 60.000 ευρώ</b>- προκειμένου να ελεγχθεί κάπως ο θόρυβος από τις εργασίες. Η απόφαση ήρθε μετά από επιμονή και απανωτές διαμαρτυρίες και <b>προσφυγές</b> του Πέιτζ.</p>
      <figure>
        <img src="https://cdn.cnngreece.gr/images/news/2019/11/04/5740763452_334a4d4ef9_b.jpg"/>
        <figcaption>
          <b>To Tower House, δηλαδή το σπιτικό του Τζίμι Πέιτζ (@Wikipedia)</b>
        </figcaption>
      </figure>
      <p>Ο Πέιτζ είναι ιδιοκτήτης του <b>Tower House</b>, μιας ανακαινισμένης <b>γοτθικής έπαυλης στο Χόλαντ Παρκ</b> του Λονδίνου. Αγόρασε το σπίτι το 1972 και έκτοτε μένει εκεί. Ο Ουίλιαμς αγόρασε το διπλανό σπίτι, το <b>Woodland House</b>, μια έπαυλη της περιόδου της βασιλίσσης Άννας, το 2013. Το σπίτι του κόστισε<b> 21 εκατομμύρια δολάρια</b> και έχει 46 δωμάτια.</p>
      <p>Θα έπρεπε και οι δύο να είναι κάτι παραπάνω από <b>ευχαριστημένοι από τη ζωή τους</b>…</p>
      <p>Τον επόμενο χρόνο, όμως, ο Ουίλιαμς κατέθεσε έναν <b>μεγάλο φάκελο</b> στις τοπικές αρχές, με όλα τα σχέδια που έχε εκπονήσει για την <b>ανακαίνιση</b> του σπιτιού του. Ανάμεσα στα σχέδια αυτά είναι και η κατασκευή ενός διώροφου κτηρίου στον κήπο του, το οποίο θα στεγάσει <b>γυμναστήριο</b>, <b>πισίνα</b> και <b>στούντιο ηχογράφησης</b>...</p>
      <figure>
        <img src="https://cdn.cnngreece.gr/images/news/2019/11/04/106250.jpg"/>
        <figcaption>
          <b>To Woodland House, το οποίο προσπαθεί να ανακαινίσει εδώ και πέντε χρόνια ο Ρόμπι Ουίλιαμς (@Wikipedia)</b>
        </figcaption>
      </figure>
      <p>Ο Πέιτζ ξεκίνησε με το «καλημέρα» τις προσφυγές. Ο κιθαρίστας λέει ότι τα έργα θα προκαλέσουν <b>δονήσεις</b> και <b>τριγμούς</b> πιθανώς καταστροφικούς για τα <b>τζάμια</b> και τα <b>κεραμικά</b> πλακάκια του σπιτιού του, το οποίο χρονολογείται από το <b>1875</b>.</p>
      <p>Όταν ξεκίνησαν οι εργασίες, ο Ουίλιαμς είπε ότι ο Πέιτζ «κ<b>αθόταν επί ώρες μέσα στο αυτοκίνητό του</b>, έξω από το σπίτι μου, με ένα μηχάνημα στο χέρι του που <b>μετρούσε το θόρυβο</b> που έκαναν οι εργάτες στον κήπο μου».</p>
      <p>«Είναι σαν <b>ψυχική ασθένεια</b>», είχε συμπληρώσει.</p>
      <figure>
        <img src="https://cdn.cnngreece.gr/images/news/2019/11/04/Screenshot_2176.png"/>
        <figcaption>
          <b>Στο κέντρο, το σπίτι του Πέιτζ και δεξιά εκείνο του Ουίλιαμς. Είναι πράγματι απορίας άξιο πώς καταφέρνουν να ενοχλούν ο ένας τον άλλον ζώντας σε τόσο μεγάλες εκτάσεις... (@Google Maps)</b>
        </figcaption>
      </figure>
      <p>Πριν από λίγους μήνες, ο Πέιτζ έκανε αγωγή στον Ουίλιαμς, με την οποία τον κατηγορεί ότι «προκειμένου να τον εκδικηθεί, κάθε φορά που τον<b> βλέπει να μπαίνει στο σπίτι</b> παίζει στη διαπασών ροκ τραγούδια από τη δεκαετία του <b>’70</b>, σε τεράστια ηχεία που έχει βγάλει στον κήπο του». «Το πιο <b>ενοχλητικό</b> για τον κύριο Πέιτζ είναι ότι ο κύριος Ουίλιαμς παίζει τραγούδια των <b>Black Sabbath</b>, οι οποίοι ήταν οι βασικοί ανταγωνιστές των <b>Led Zeppelin</b>», αναφέρεται στη <b>δικογραφία</b>…</p>
      <p>Και οι δύο έχουν <b>αρνηθεί τις κατηγορίες</b> και επιμένουν ότι φταίει «ο άλλος»…</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/kosmos/story/187773/h-kyvernisi-tramp-yper-ton-led-zeppelin">Η κυβέρνηση Τραμπ υπέρ των Led Zeppelin</a>
        </li>
        <li>
          <a href="https://www.cnn.gr/style/psyxagogia/story/178746/oi-led-zeppelin-ginontai-gia-proti-fora-ntokimanter-kai-diigoyntai-oi-idioi-tin-istoria-toys">Οι Led Zeppelin γίνονται για πρώτη φορά ντοκιμαντέρ και διηγούνται οι ίδιοι την ιστορία τους</a>
        </li>
        <li>
          <a href="https://www.cnn.gr/style/psyxagogia/story/163256/rompi-oyiliams-pros-20xronoys-parte-narkotika-tora-poy-eiste-neoi-kai-mporeite">Ρόμπι Γουίλιαμς: Το βίντεο που σόκαρε το Instagram</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/25062/led-zeppelin">LED ZEPPELIN</a>
        </li>
        <li>
          <a href="https://www.cnn.gr/eidhseis/tag/74246/tzimi-peitz">ΤΖΙΜΙ ΠΕΙΤΖ</a>
        </li>
        <li>
          <a href="https://www.cnn.gr/eidhseis/tag/33438/rompi-oyiliams">ΡΟΜΠΙ ΟΥΙΛΙΑΜΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/04/196231/snapshot/2741842.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/04/196246/snapshot/2737763.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/04/196239/snapshot/2746075.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/04/196224/snapshot/touloupaki.jpg"/>
      </figure>
    </article>
  </body>
</html>