<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/problema_v_tomu_shcho_tse_sklykannya_rady_vvazhaie_shcho_krasty__normalno__1683599"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T20:40:00+00:00"/>
    <meta property="og:title" content="Проблема в тому, що це скликання Ради вважає, що красти - нормально, - Савченко"/>
    <meta property="og:description" content="Депутати цієї каденції Верховної Ради не будуть діяли інакше, аніж попередники, вони так само будуть красти, але проблема в тому, що обранці вважають, що це нормально."/>
  </head>
  <body>
    <article>
      <h1>Проблема в тому, що це скликання Ради вважає, що красти - нормально, - Савченко</h1>
      <address>
        <time datetime="2019-11-04T20:40:00+00:00">04 Nov 2019, 20:40</time>
      </address>
      <p>
        <b>Депутати цієї каденції Верховної Ради не будуть діяли інакше, аніж попередники, вони так само будуть красти, але проблема в тому, що обранці вважають, що це нормально.</b>
      </p>
      <p>Таку думку в ефірі проекту <a href="https://zik.ua/tv/project/Kozhen_z_nas_prezydent/">«Кожен з нас президент»</a> на телеканалі <a href="https://zik.ua/">ZIK</a> висловила народний депутат України VІІІ скликання Надія Савченко.</p>
      <figure>
        <iframe src="https://www.youtube.com/embed/tl9lSisU9BA" width="640" height="360" data-service="Youtube" scrolling="no"/>
      </figure>
      <p>За її словами, на даний момент, чи то з власної волі, чи то так трапляється, президент України Володимир Зеленський не може дотриматися всіх обіцянок.</p>
      <p>«У фільмі «Слуга народу», який багатьом дуже подобався, ми бачили, що дуже багато залежало від того, як він будував команду, а зараз, чи  то президент не ту команду зібрав, чи вона його підводить, але ми бачимо абсолютно протилежну картинку, що нічого не змінилося. Чи це депутати почали нахабніти з кожною каденцією все швидше і швидше, але зрозуміло, що зарплати у конвертах є - гроші беруть», - вважає пані Савченко.</p>
      <p>На її переконання, найосновніше полягає не в тому, що депутати не будуть діяти інакше, аніж попередники, вони так само будуть красти, але проблема в тому, що ці вважають, що це нормально.</p>
      <p>«Я звикла бачити, що стара каста політиків святі, білі і пухнасті, вони будуть розповідати і тягнути на найболючіше, що вони були бідні, а зарплати маленькі і вони з народом. Цю брехню так огидно слухати. При тому молоді навіть не намагаються брехати, що вони з народом, вони просто кажуть, а чому вони повинні отримувати мало», - констатувала Надія Савченко.</p>
      <p>Як повідомлялось, раніше видання «Страна.ua» повідомило, що депутати від «Слуги народу» <a href="https://zik.ua/news/2019/10/25/deputaty_vid_slugy_narodu_pochaly_otrymuvaty_zarplatu_v_konvertah_1675901">почали отримувати зарплату в конвертах</a>.</p>
      <p>Водночас, депутат Верховної Ради Михайло Радуцький від фракції «Слуги народу» підтвердив факт існування листування про <a href="https://zik.ua/news/2019/11/01/nardep_radutskyy_pidtverdyv_fakt_dialogu_pro_doplaty_deputatam_slugy_narodu_1681685">доплати в конвертах для депутатів владної фракції</a>, яка з’явилася в телеграм-каналі «Джокер».</p>
      <related>
        <h4>читайте також</h4>
        <a href="https://zik.ua/news/2019/09/10/my_ne_v_tsyrku_i_ne_na_kontserti_kvartalu__savchenko_rozkrytykuvala_1643745"/>
        <a href="https://zik.ua/news/2019/09/10/telekanal_zik_zapuskaie_spetsproiekt_politychnyy_komentator_z_nadiieyu_1643213"/>
        <a href="https://zik.ua/news/2019/08/29/savchenko_zrobyla_poperedzhennya_zhurnalistam_1636791"/>
        <a href="https://zik.ua/news/2019/05/22/nadiya_savchenko_proponuie_pidirvaty_verhovnu_radu__na_nastupnyh_vyborah_1576775"/>
      </related>
    </article>
  </body>
</html>