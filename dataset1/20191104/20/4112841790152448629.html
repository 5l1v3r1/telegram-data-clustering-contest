<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76264-Slavia-remizuje-z-Barcelonou-a-odvaza-si-cenny-bod"/>
    <meta property="og:site_name" content="REFRESHER"/>
    <meta property="article:published_time" content="2019-11-04T20:48:00+00:00"/>
    <meta property="og:title" content="Slavia remizuje z Barcelonou a odváža si cenný bod!"/>
    <meta property="og:description" content="Po bojovnom výkone vršovického celku v domácom zápase si Slavia Praha nasadila latku veľmi vysoko, vysoký štandard si však udržala aj v španielskej odvete."/>
  </head>
  <body>
    <article>
      <h1>Slavia remizuje z Barcelonou a odváža si cenný bod!</h1>
      <address><time datetime="2019-11-04T20:48:00+00:00">04 Nov 2019, 20:48</time> by <a rel="author">Vojtěch Vanda</a></address>
      <p>
        <b>Po bojovnom výkone vršovického celku v domácom zápase si Slavia Praha nasadila latku veľmi vysoko, vysoký štandard si však udržala aj v španielskej odvete.</b>
      </p>
      <p>Body jsou tou pověstnou třešničkou na dortu, která velmi pohledné hře Slavie Praha chybí. Jak s Interem, tak s Dortmundem i v posledním zápase s Barcelonou nechybělo sešívaným málo. <b>Avšak doposud získali pouze bod, což chtěli dnes změnit na pověstném stadionu Camp Nou proti Kataláncům z Barcelony</b>. A i když se to žádnému českému celku ještě nepodařilo, v dalším vyrovnaném zápase nahoru-dolů ubránili hosté útok Blaugranas a po bezgólovém výsledku 0:0 <b>odváží více než kýžený bod!</b></p>
      <related>
        <a href="https://refresher.cz/76258-Necekany-uspech-Mladici-Slavie-porazili-Barcelonu"/>
      </related>
      <p><b>Velká zodpovědnost ležela na ramenou hráčů SK Slavia Praha před dnešní odvetou</b> v základní skupině Ligy mistrů na hřišti katalánského celku FC Barcelona. Že si udrží fortel, jakým se prezentovala před dvěma týdny na domácím stadionu Sinobo v pražských Vršovicích, i proti takovému gigantovi, počítal málokdo. Snad smůla či nešťastná náhoda totiž zapříčinila<b> prohru 1:2</b> po vlastním gólu Petera Olayinky, kterého trefil míčem Luis Suárez.</p>
      <p>Právě kat z Edenu nebyl v dnešním zápase přítomen kvůli poranění lýtka, které si přivodil v ligovém zápase s <b>Levante</b>. Tam po dlouhých sedmi zápasech poznala Barcelona hořkost porážky. První místo si však před dotírajícím <b>Realem Madrid a Realem Sociedad</b> prozatím uhájila. Druhým oslabením katalánského kádru byla absence <b>Arthura</b>, který v prvním zápase v České republice nastoupil od začátku. I když se jedná o velké persony, nedalo se říct, že by byla Barcelona nějak oslabena. Zvlášť pokud máte například za Suáreze v zásobě mladé pušky typu <b>Ousmane Dembélého</b>, jenž jej právě zaskočil.</p>
      <p>Slavia byla ale v jiné situaci. Když už si sešívaní mysleli, že zacelili díru po odchodech <b>Simona Deliho</b> a<b> Michaela Ngadeu-Ngadjuiho</b>, musí ji znova řešit. A zrovna v tak důležitém zápase. David Hovorka, muž, který měl lví podíl na tom, že se v minulém zápase osa <b>Messi – Suárez – Griezmann</b> nedokázala prosadit, si obnovil zranění kolene v ligovém zápase s Plzní. Za něj musel tedy v obraně znovu naskočit <b>Michal Frydrych</b>, v poslední době kvůli dlouhým Hovorkovým absencím zvyklý na ligový drill. Kromě jisté rošády postů v útoku byla druhou změnou v sestavě hostů angažování <b>Ibrahima Traorého</b> do základní sestavy místo Jaroslava Zeleného.</p>
      <related>
        <a href="https://refresher.cz/70540-Slavia-se-nebala-presto-prohrala-s-Barcelonou-12"/>
      </related>
      <p><b>Barcelona v Lize mistrů na stadionu Camp Nou neprohrála 33 zápasů v řadě</b> a ani dneska se nechystala hostům odevzdat body. A už vůbec ne Slavii, která nastoupila ve čtvrté bledě modré sadě dresů. Začátek byl však rozvážný a obě strany hledaly, kudy vede cesta do soupeřovy svatyně.</p>
      <figure>
        <iframe data-src="https://twitter.com/FCBarcelona/status/1191777245032927235?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Barceloně se následně povedlo zamknout sešívané na jejich půlce, kde na ně vyvíjeli tlak. Nicméně bylo evidentní, že se slávisté poučili z minulého zápasu a <b>hororový začátek se nekonal, ba naopak</b>. <b>Lukáš Masopust</b> totiž ve 4. minutě poslal barcelonským do vápna centr, který <b>Peterovi Olayinkov</b>i utekl snad o metr, a minutu na to zase <b>Vladimír Coufal</b> dostal míč až k <b>ter Stegenovi</b>, kdy se jeho sražená střela odrazila od <b>Lengletových</b> kopaček do branky pomalu stejně jako Suarézův zářez z Vršovic. <b>Marc-André ter Stegen</b> však míč z protipohybu bohužel vytáhl.</p>
      <p>V 11. minutě vystrčil růžky <b>Gerard Piqué</b>, který našel uličku v obraně Slavie a vyslal přihrávku na naběhnuvšího<b> Nelsona Semeda</b>, jemuž se povedlo zakončit. <b>Ondřej Kolář</b> měl co dělat, aby míč nohou vyškrábl. I přesto výkon hostů v prvních patnácti minutách odpovídal <b>jistému a sebevědomého výkonu z Prahy</b>. Po stáhnutí Olayinky za žlutou kartu, které měl na svědomí Piqué, měli sešívaní sérii tří rohů, která nebyla Blaugranas zrovna nejpříjemnější. Olayinka se vůbec znovu prezentoval sympatickým výkonem, byl za to také domácími hráči „odměňován" pozorností a s tím spojenými kopanci a zákroky.</p>
      <p><b>Lionel Messi</b> se dostal k míči až po faulu Olayinky ve 20. minutě, když rozehrával přímý kop, a kdyby Kolář nedával pozor a nehlídkoval u přední tyče, <b>projektil by tam s klidem propadl</b>. Stejný trik zkusil Argentinec i při rozehrávce následného rohového kopu, slavistický brankář si však tyčku ubránil i podruhé. Fotbalovou lahůdku následně předvedli <b>Antoine Griezmann</b> a<b> Jordi Alba</b>, kteří se svou kam jdeš-pojď sem akcí a jeslemi jednomu z obránců připravili volej pro Messiho, který však přestřelil. Na druhé straně měl nabito poprvé v zápase <b>Nicolae Stanciu</b>, trefil však před sebou utíkající hráče v souboji a míč skončil za ter Stegenovou brankou.</p>
      <figure>
        <iframe data-src="https://twitter.com/slaviaofficial/status/1191788353752096769?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Hra se soustřeďovala hlavně na malém prostoru u středového kruhu, kde si domácí kontrolovali svůj prostor a hosté se snažili při každé akci reagovat. Ve 32. minutě se po dalším faulu na Olayinku postavil k přímému kopu Stanciu, jehož tečovaný zpomalený balón se však pouze <b>převalil vedle levé tyče branky domácích</b>. Odpovědí byl úprk Messiho, který přesprintoval Michala Frydrycha i padesát metrů hřiště a ze středu zakončil na Kolářovu kasu, <b>jejíž břevno jako jediné dokázalo tomuto útoku čelit</b>. Slabou chvilku si následně vybral Kolář, kterého při rozehrávce skoro obral <b>Arturo Vidal</b>.</p>
      <p>Překvapivý vývoj zápasu na Camp Nou obsahoval vyrovnaný výkon na obou stranách jak na útoky tak i na chyby v obraně. Konec poločasu se snažili slavisté držet míč, avšak stačila jediná ztráta míče a Vidal znovu nabil Messimu. Ten vyslal pumelici na Koláře, jenž však vytáhl nádherný zákrok. Z následného rohu byl hostující brankář prověřen neméně nebezpečnou šancí v podobě hlavičky Piquého,<b> Kolář mu však ukázal snad ještě hezčí zákrok než Messimu</b>. V nastavení dokonce měla Slavia ruce nad hlavou, jelikož v brance skončila hlavička svátečního střelce <b>Jana Bořila</b>, radost jim však zkazil rohový praporek pomezního, jelikož se slavistický obránce po centru Stanciua nacházel v ofsajdu.</p>
      <figure>
        <iframe data-src="https://twitter.com/FCBarcelona/status/1191804387041185794?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Klid druhého poločasu vydržel do 48. minuty, v níž Stanciu trefil Messiho zezadu žlutým nedovoleným zákrokem. Barcelonský exekutor přímý kop naštěstí přestřelil. Barcelona se následně znovu přesunula na půlku a snažila se hrát poziční hru, její obsah byl prakticky totožný jako v prvním poločase.</p>
      <p>Jednou výpad tam, podruhé zpátky. Z opatrné hry si však nádherně naběhl nový hráč na hřišti <b>Sergi Roberto</b> na dloubákovou pobídku Dembélého, ani v 55. minutě se však skóre neměnilo. Ne řekl brankař Kolář. Nakonec se i Barcelona radovala v 60. minutě z gólu. Akce po ose <b>De Jong - Messi - Vidal</b> vsítila branku, avšak pata argentinského ostrostřelce byla za obranou lajnou sešívaných a gól neplatil, což potvrdilo i video.</p>
      <p>Tempo hry se zostřovalo a Barcelona začala dávat najevo, že už by ráda vedla. Slavia si to však nenechala líbit, a čím víc soupeř tlačil, tím víc se z tlaku snažila vymanit. Mezi 60. a 70. minutou kombinovala před ve středu hřiště nebo před brankou Blaugranas, <b>jako by hráli na domácím hřišti</b>. A když se barcelonští snažili o únik, Kolář zdatně četl hru. Na zvrat tak musel divák čekat až do 77. minuty, kdy nová krev <b>Ansu Fati</b> poslala šajtlí Messiho před Koláře, který v dalším souboji titánů s brankářem prohrál. V 83. minutě se však nakonec urodila chybička u Bořila, zakončoval Rakitič, ten se však vůbec netrefil mezi tři tyče.</p>
      <figure>
        <iframe data-src="https://twitter.com/slaviaofficial/status/1191805306344476672?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Kdo čekal závěrečný tlak v posledních deseti minutách poločasu, nedočkal se.</b> Slavia ne a ne kapitulovat, odvracela míče a kousala, i když síly evidentně ubývaly. Pověstná kondiční příprava trenéra Slavie <b>Jindřicha Trpišovského</b> však do té doby brala za své. Klec však spadla v 87. minutě, kdy Barcelona svírala sešívaný dres v kleštích. Výborná obrana s <b>Michalem Frydrychem a Ondřejem Kúdelou</b> v čele se ale držela a nepouštěla. V 90. minutě svítila na tabuli bezbranková remíza a v očích nejednoho fanouška se začala zrcadlit v oku slza, když Arturo Vidal po akci Messiho, který obehrál čtyři hráče, padal v nastavení do slavistického vápna. Sudí Oliver se ale nenechal obelstít.</p>
      <p>Slavia Praha tak znova přepisuje dějiny, boduje na slavném stadionu Camp Nou a potvrzuje svou pohárovou fazónu, kterou, kdo ví, kdy, zase zopakuje. Jestli to však bude na jarní postup do Evropské ligy <b>ukáže až měření sil s Dortmundem a Interem Milán</b>.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/25988-Ako-vidime-zapasy-semifinale-Ligy-majstrov-Poputuje-usata-trofej-do-Spanielska-Nemecka-ci-Talianska"/>
        <a href="https://refresher.sk/26625-Zasluzena-cigara-ci-ranajky-sampiona-Ako-oslavovali-hraci-Barcelony-vitazstvo-v-Lige-majstrov"/>
        <a href="https://refresher.sk/26068-Barcelona-po-hviezdnom-vykone-Lea-Messiho-porazila-polahky-Bayern-30"/>
        <a href="https://refresher.sk/26370-Barcelonu-opustila-dalsia-klubova-legenda-Xavi-sa-emotivne-lucil-dalsim-majstrovskym-titulom"/>
        <a href="https://refresher.sk/30562-Priatelstvo-Ronaldinha-a-Messiho-zachytene-v-dojemnom-a-krasnom-videu"/>
        <a href="https://refresher.sk/26273-FC-Barcelona-kraluje-nielen-Europe-ale-aj-Spanielsku-Na-pode-Atletica-Madrid-ziskala-titul-La-ligy"/>
        <a href="https://refresher.sk/59509-Tisice-ludi-sleduju-branenie-Milana-Skriniara-proti-Barcelone-s-otvorenymi-ustami-Slovak-s-lahkostou-vymazal-Coutinha"/>
        <a href="https://refresher.sk/68218-Vypadni-ty-skysyn-kricali-fanusikovia-PSG-na-Neymara-Najviac-sa-spekuluje-o-prestupe-do-Realu-Madrid-a-FC-Barcelona"/>
      </related>
    </article>
  </body>
</html>