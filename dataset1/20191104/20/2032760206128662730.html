<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88679"/>
    <meta property="og:site_name" content="Denník politika"/>
    <meta property="article:published_time" content="2019-11-04T20:35:01+00:00"/>
    <meta property="og:title" content="V predčasných voľbách vo Veľkej Británii zabojujú Farage a Johnson o všetky kreslá snemovne"/>
    <meta property="og:description" content="4.11.2019 (Webnoviny.sk) – V predčasných parlamentných voľbách vo Veľkej Británii budú kandidovať stovky členov strany Brexit. V pondelok to oznámil líder strany Nigel Farage. Zároveň varoval vládnych konzervatívcov, že Británia nikdy neodíde z Európskej únie (EÚ) bez ich podpory."/>
  </head>
  <body>
    <article>
      <h1>V predčasných voľbách vo Veľkej Británii zabojujú Farage a Johnson o všetky kreslá snemovne</h1>
      <address><time datetime="2019-11-04T20:35:01+00:00">04 Nov 2019, 20:35</time> by <a rel="author">Webnoviny</a></address>
      <p>4.11.2019 (Webnoviny.sk) – V predčasných parlamentných voľbách vo Veľkej Británii budú kandidovať stovky členov strany Brexit. V pondelok to oznámil líder strany Nigel Farage. Zároveň varoval vládnych konzervatívcov, že Británia nikdy neodíde z Európskej únie (EÚ) bez ich podpory.</p>
      <p>Predčasné parlamentné voľby sa v Británii uskutočnia 12. decembra. Bojovať sa pritom bude o všetkých 650-kresiel Dolnej snemovne britského parlamentu. Premiér Boris Johnson dúfa, že jeho konzervatívci získajú väčšinu, aby mohol presadiť v parlamente svoju rozvodovú dohodu vyrokovanú s EÚ.</p>
      <p>Farageova strana, založená tento rok, odmieta Johnsonovu brexitovú dohodu a uprednostňuje odchod z únie bez dohody o budúcich vzťahoch, čo nazýva <i>„čistým odchodom“</i>. Samotný Farage, ktorý sa snažil dostať do parlamentu neúspešne už sedemkrát, podľa vlastných slov kandidovať nebude.</p>
      <p>Viac k témam: <a href="https://www.webnoviny.sk/tag/brexit/"><u>Brexit</u></a>, <a href="https://www.webnoviny.sk/tag/predcasne-volby/"><u>predčasné voľby</u></a><br/>Zdroj: Webnoviny.sk – <a href="https://www.webnoviny.sk/v-predcasnych-volbach-vo-velkej-britanii-zabojuju-farage-a-johnson-o-vsetky-kresla-snemovne/"><u>V predčasných voľbách vo Veľkej Británii zabojujú Farage a Johnson o všetky kreslá snemovne</u></a> © SITA Všetky práva vyhradené.</p>
    </article>
  </body>
</html>