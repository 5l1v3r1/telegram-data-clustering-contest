<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/04/society/erga-sto-kentro-tis-athinas-poioi-dromoi-kleinoun/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-04T20:46:20+00:00"/>
    <meta property="og:title" content="Εργα στο κέντρο της Αθήνας – Ποιοι δρόμοι κλείνουν"/>
    <meta property="og:description" content="Πρόκειται για κεντρικούς οδούς του Δήμου Αθηναίων"/>
  </head>
  <body>
    <article>
      <h1>Εργα στο κέντρο της Αθήνας – Ποιοι δρόμοι κλείνουν</h1>
      <h2>Πρόκειται για κεντρικούς οδούς του Δήμου Αθηναίων</h2>
      <address><time datetime="2019-11-04T20:46:20+00:00">04 Nov 2019, 20:46</time> by <a rel="author">ΤοΒΗΜΑ Team</a></address>
      <p>Με εντολή του Περιφερειάρχη Αττικής, Γιώργου Πατούλη, ξεκινούν από το βράδυ της Δευτέρας έργα ανακατασκευής του ασφαλτοτάπητα κεντρικών οδών του Δήμου Αθηναίων.</p>
      <p>Για την υλοποίηση των σχετικών έργων θα πραγματοποιείται προσωρινή και τμηματική διακοπή της κυκλοφορίας των οχημάτων και στα δύο ρεύματα κυκλοφορίας όπου θα πραγματοποιούνται εργασίες.</p>
      <p>
        <a href="https://www.in.gr/2019/11/04/greece/peirateia-se-tanker-ksespa-o-pateras-tou-ellina-naytikou-pou-apixthi/">Διαβάστε ακόμη : Πειρατεία σε τάνκερ - Ξεσπά ο πατέρας του έλληνα ναυτικού που απήχθη</a>
      </p>
      <p>Στο πρόγραμμα ανακατασκευής ασφαλτοτάπητα, το οποίο έχει προϋπολογισμό 4.940.000 ευρώ,  είναι οι Λεωφόροι και οδοί:</p>
      <ul>
        <li>Βασιλίσσης Όλγας</li>
        <li>Αρδηττού</li>
        <li>Υμηττού</li>
        <li>Πατησίων</li>
        <li>3ης Σεπτεμβρίου</li>
        <li>Ακαδημίας</li>
        <li>Χαριλάου Τρικούπη</li>
        <li>Υμηττού</li>
        <li>Αριστείδου</li>
        <li>Ασκληπιού</li>
        <li>Ευριπίδου</li>
        <li>Ζωοδόχου Πηγής</li>
        <li>Σόλωνος</li>
        <li>Σοφοκλέους</li>
        <li>Σωκράτους</li>
        <li>Αμερικής</li>
        <li>Νίκης</li>
        <li>Βουλής.</li>
      </ul>
      <h3>Οι ώρες των εργασιών</h3>
      <p>Για την λιγότερη ταλαιπωρία, οι εργασίες θα εκτελούνται κατά τις νυχτερινές ώρες και συγκεκριμένα μεταξύ των ωρών 11:00 μ.μ. – 06:00 π.μ..</p>
      <p>Η έναρξη των εργασιών θα πραγματοποιηθεί στην Λεωφόρο Βασιλίσσης Όλγας (από Λεωφ. Βασιλίσσης Αμαλίας έως Λεωφ. Βασ. Κων/νου).</p>
      <p>Κατά τη διάρκεια των εργασιών, θα εφαρμόζονται κυκλοφοριακές ρυθμίσεις και η Περιφέρεια Αττικής ζητά την κατανόηση των πολιτών για την αναπόφευκτη ταλαιπωρία που θα προκληθεί. Επίσης καλεί τους οδηγούς να επιδείξουν την απαραίτητη υπομονή, να συμμορφώνονται με την προσωρινή οδική σήμανση και τις υποδείξεις της Τροχαίας και να είναι ιδιαίτερα προσεκτικοί κατά την διέλευσή τους από τα σημεία των εργασιών, ακολουθώντας την υπάρχουσα οδική σήμανση.</p>
      <h3>Οι δηλώσεις Πατούλη</h3>
      <p>Με αφορμή την έναρξη των εργασιών ο Περιφερειάρχης Αττικής Γ. Πατούλης επισήμανε τα εξής:</p>
      <p>«Για την Περιφέρεια Αττικής η αναβάθμιση της οδικής ασφάλειας και η προστασία της ζωής των πολιτών, αποτελούν ζητήματα ύψιστης προτεραιότητας μας. Μα βάση αυτό το στόχο ξεκινούν αύριο Δευτέρα 4 Νοεμβρίου σημαντικά έργα ασφαλτόστρωσης σε κεντρικές οδικές αρτηρίες της Αθήνας. Οι εργασίες θα συνεχιστούν με γρήγορους ρυθμούς σε όλους τους δρόμους του λεκανοπεδίου. Κεντρικό ζητούμενό μας, είναι ένα ασφαλές και λειτουργικό οδικό δίκτυο, που δεν θα κρύβει κινδύνους για τους πεζούς και τους οδηγούς».</p>
      <p>
        <a href="https://www.tovima.gr/2019/11/04/finance/ypoik-veltioseis-tou-plaisiou-prostasias-tis-kyrias-katoikias/">ΥΠΟΙΚ: Βελτιώσεις του πλαισίου προστασίας της κύριας κατοικίας</a>
      </p>
    </article>
  </body>
</html>