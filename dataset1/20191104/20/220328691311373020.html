<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-krimi/nasilie-nad-dete-na-godinka-v-yasla-v-sofiya-405878.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T20:02:10+00:00"/>
    <meta property="og:title" content="Насилие над дете на годинка в ясла в София"/>
    <meta property="og:description" content="Никол е на година и седем месеца и още не може да говори"/>
  </head>
  <body>
    <article>
      <h1>Насилие над дете на годинка в ясла в София</h1>
      <address><time datetime="2019-11-04T20:02:10+00:00">04 Nov 2019, 20:02</time> by <a rel="author">"Стандарт"</a></address>
      <p>Родители от София записаха тайно как минава денят на детето им в детската ясла, съобщава BTV. </p>
      <p>"Млъкни, бе! Млъкни, бе! Млъкни, бе! Затвори си тъпата уста, бе! Затвори си тъпата уста, бе! Затвори си я, бе! Затвори си я, бе!”. се чува на записа.</p>
      <p>Никол е на година и седем месеца и още не може да говори. Родителите й обаче забелязали промяна в поведението й.</p>
      <p>"Започнаха истерии, плач, свиване до стена с треперещи ръчички, агресия - започна да удря, да скубе", Илиана Джонева, майка на Никол.</p>
      <p>Тогава монтирали записващо устройство в любимата играчка.</p>
      <p>"В тази играчка, която е в нея. И вечерта изпаднахме в шок", обясни Лориан Джонев, баща на Никол.</p>
      <p>"Какво искаш! Какво искаш! Мръсницо! Животно мръсно! Чуват се удари. В рамките на пет часа четири пъти яде шамари. Записът е направен на 31 октомври в 27 детска градина”, заяви Илиана Джонева, майка на Никол.</p>
      <p>Родителите са подали жалба в районната администрация. А от Столичната община заявиха, че ще направят проверка за случващото се вътре.</p>
      <p>Служителката от записа е медицинска сестра по заместване.  По телефона казва, че не е обиждала и удряла детето. И не чувства вина. Пред работодателя си обаче е признала за случилото се.</p>
      <p>В обяснение до директорката на детската градина служителката пише, че е била уморена и изнервена, затова се и случило това, каза Галина Христова, директор на ДГ 27 "Детска китка", цитирана от BTV.</p>
      <p>Директорката я е предложила за дисциплинарно наказание. Какво да бъде то трябва да реши кметът на район "Надежда". Родителите настояват служителката никога повече да не работи с деца. И се надяват, че другите родители също ще бъдат нащрек за проява на агресия.</p>
      <p> </p>
      <p> </p>
    </article>
  </body>
</html>