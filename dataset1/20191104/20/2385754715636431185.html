<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/595720/o-kasigias-epistrefei-sti-drasi-foto"/>
    <meta property="og:site_name" content="SIGMALIVE"/>
    <meta property="article:published_time" content="2019-11-04T20:36:00+00:00"/>
    <meta property="og:title" content="Ο Κασίγιας επιστρέφει στη δράση (ΦΩΤΟ)"/>
    <meta property="og:description" content="O Ίκερ Κασίγιας είναι έτοιμος να φορέσει και πάλι τα γάντια του τερματοφύλακα, έπειτα από το σοβαρό πρόβλημα υγείας που αντιμετώπισε, κάνοντας και τη..."/>
  </head>
  <body>
    <article>
      <h1>Ο Κασίγιας επιστρέφει στη δράση (ΦΩΤΟ)</h1>
      <address><time datetime="2019-11-04T20:36:00+00:00">04 Nov 2019, 20:36</time> by <a rel="author">SigmaliveSportime</a></address>
      <p><b>O Ίκερ Κασίγιας είναι έτοιμος να φορέσει και πάλι τα γάντια του τερματοφύλακα, έπειτα από το σοβαρό πρόβλημα υγείας που αντιμετώπισε, κάνοντας και τη σχετική δημοσίευση στα social media.<br/></b> <br/>Έξι μήνες και τρεις μέρες από την μέρα που υπέστη έμφραγμα του μυοκαρδίου στην προπόνηση της Πόρτο, ο Ισπανός γκολκίπερ επιστρέφει στη δράση. Σύμφωνα με την ισπανική ΑS, o τερματοφύλακας των «δράκων» ακολούθησε ατομικό πρόγραμμα για 20-25 λεπτά, κάνοντας και ασκήσεις με μπάλα.<br/> <br/>Ακόμα μπορεί να μην είναι σε θέση να προπονηθεί με τους συμπαίκτες του, αλλά αυτό δεν μειώνει με τίποτα τη χαρά του Μαδριλένου που εξέφρασε τα συναισθήματά του, ανεβάζοντας και τη σχετική ανάρτηση στα social media. Το μήνυμα του 38χρονου ήταν το εξής: «Έξι μήνες και τρεις μέρες ήταν στο ντουλάπι». Μην ξεχνάμε άλλωστε ότι οι γιατροί είχαν ανάψει κόκκινο φως για την επιστροφή του στους αγωνιστικούς χώρους.<br/> <br/>Όλο αυτό το διάστημα βέβαια περνάει μια σειρά απαραίτητων εξετάσεων που θα του επιτρέπουν να κάνει την επιθυμία του πράξη, διασφαλίζοντας ότι δεν θα κινδυνεύσει. Μάλιστα, ο Ισπανός πορτιέρε, έχει δηλωθεί κανονικά από την Πόρτο στη λίστα πρωταθλήματος και μένει να δούμε πότε θα είναι έτοιμος να υπερασπιστεί και πάλι την εστία των «δράκων».<br/> <br/>Η ανάρτηση του Κασίγιας: <br/> </p>
      <figure>
        <img src="https://scontent.fath3-3.fna.fbcdn.net/v/t1.15752-9/76720814_551606555634544_8558519921296801792_n.png?_nc_cat=104&amp;_nc_oc=AQnc9XKMwfcIQW-EuJD0YMdar7tjYzauA1kzKxfzALdt5G1opGReu6Pk4hp66gWxqAo&amp;_nc_ht=scontent.fath3-3.fna&amp;oh=5b1cad546dc5d1cb83d9f16e23c7ed0e&amp;oe=5E601C8E"/>
      </figure>
      <p> <br/> <br/> </p>
    </article>
  </body>
</html>