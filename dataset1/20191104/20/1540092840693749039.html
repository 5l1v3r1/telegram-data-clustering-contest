<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/story/196248/poies-veltioseis-sto-plaisio-prostasias-tis-kyrias-katoikias-fernei-i-kyvernisi"/>
    <meta property="og:site_name" content="CNN.gr"/>
    <meta property="article:published_time" content="2019-11-04T20:05:06+00:00"/>
    <meta property="og:title" content="Ποιες βελτιώσεις στο πλαίσιο προστασίας της κύριας κατοικίας φέρνει η κυβέρνηση"/>
    <meta property="og:description" content="Βελτιώσεις στο υπάρχον θεσμικό πλαίσιο προστασίας της κύριας κατοικίας με σκοπό τη διευκόλυνση των οφειλετών, έτσι ώστε περισσότεροι δικαιούχοι να μπορούν να..."/>
  </head>
  <body>
    <article>
      <h1>Ποιες βελτιώσεις στο πλαίσιο προστασίας της κύριας κατοικίας φέρνει η κυβέρνηση</h1>
      <h2>Βελτιώσεις στο υπάρχον θεσμικό πλαίσιο προστασίας της κύριας κατοικίας με σκοπό τη διευκόλυνση των οφειλετών, έτσι ώστε περισσότεροι δικαιούχοι να μπορούν να ενταχτούν στις προστατευτικές ρυθμίσεις του νόμου ανακοίνωσε το υπουργείο Οικονομικών.</h2>
      <figure>
        <img src="https://cdn.cnngreece.gr/media/com_news/users/632/thanasis-koukakis-avatar.jpg"/>
      </figure>
      <p>Θανάσης Κουκάκης, CNN Greece 22:05 , 04 November 2019 - 22:05</p>
      <p> Οι αλλαγές αφορούν τόσο σε <b>νέες αιτήσεις</b> που θα υποβληθούν όσο και σε αιτήσεις που έχουν ήδη υποβληθεί <b>αλλά δεν έχουν ολοκληρωθεί.</b></p>
      <p>Αναλυτικότερα, επιτρέπεται πλέον να υποβάλουν αίτηση για να προστατέψουν την κύρια κατοικία τους και όσοι διαμένουν σε μισθωμένο ή παραχωρημένο ακίνητο, εκτός της Περιφερειακής Ενότητας στην οποία βρίσκεται η κύρια κατοικία τους. Αφορά κυρίως σε όσους διαμένουν σε άλλη πόλη λόγω της εργασίας τους,<b> π.χ. σώματα ασφαλείας, γιατροί, εκπαιδευτικοί κλπ.</b></p>
      <p>Σε περιπτώσεις που υπάρχουν περισσότεροι του ενός ιδιοκτήτες, δίνεται η δυνατότητα <b>προστασίας ολόκληρης της κατοικίας, με αίτηση μόνο του ενός συνιδιοκτήτη.</b> Διευκολύνονται έτσι, συγγενείς, διαζευγμένα ζευγάρια κλπ.</p>
      <p>Ακόμη, ρυθμίζεται η διαδικασία υποβολής αιτήσεων για οφειλέτες που βρίσκονται αποδεδειγμένα σε διάσταση, κατά τρόπο ώστε να μην χρειάζεται πλέον η συνυπογραφή της αίτησης από το έτερο εν διαστάσει μέλος.</p>
      <p>Περαιτέρω,<b> δικαιούνται της κρατικής επιδότησης όλοι οι συνιδιοκτήτες που αιτούνται της προστασίας της κύριας κατοικίας.</b> Για πρώτη φορά μάλιστα, παρέχεται η δυνατότητα να συμμετέχει εγγυητής μικρότερης ηλικίας σε περιπτώσεις ηλικιωμένων οφειλετών, οι οποίοι δεν μπορούσαν να ωφεληθούν από τη ρύθμιση των δόσεων σε βάθος 25ετίας.</p>
      <p>Παράλληλα, δίνεται η δυνατότητα στους οφειλέτες που έχουν λάβει <b>στεγαστικό δάνειο</b> από εταιρείες παροχής πιστώσεων (ανώνυμες εταιρείες που νόμιμα παρέχουν δάνεια) να ρυθμίζουν τις οφειλές τους και να προστατεύουν την κύρια κατοικία τους μέσω της πλατφόρμας.</p>
      <p>Τέλος, εάν χρειαστεί κάποια αίτηση να επανυποβληθεί λόγω ελλείψεων ή σφαλμάτων,<b> διατηρείται η προστασία της κύριας κατοικίας κατά το διάστημα που μεσολαβεί μέχρι την επανυποβολή.</b></p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/oikonomia/story/196162/pomida-katalisteysi-ton-ekmisthoton-akiniton-to-30-ton-ypoxreotikon-dapanon">ΠΟΜΙΔΑ: «Καταλήστευση» των εκμισθωτών ακινήτων το 30% των υποχρεωτικών δαπανών</a>
        </li>
        <li>
          <a href="https://www.cnn.gr/oikonomia/story/196166/ayxanontai-oi-koinonikes-antidraseis-gia-to-orio-toy-30-stis-e-dapanes">Αυξάνονται οι κοινωνικές αντιδράσεις για το όριο του 30% στις e-δαπάνες</a>
        </li>
        <li>
          <a href="https://www.cnn.gr/news/politiki/story/196159/istoriki-symfonia-gia-apeytheias-aeroporiki-syndesi-athinas-sagkais">Ιστορική συμφωνία για απευθείας αεροπορική σύνδεση Αθήνας - Σαγκάης</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/13935/prostasia-protis-katoikias">ΠΡΟΣΤΑΣΙΑ ΠΡΩΤΗΣ ΚΑΤΟΙΚΙΑΣ</a>
        </li>
        <li>
          <a href="https://www.cnn.gr/eidhseis/tag/706/ypoyrgeio-oikonomikon">ΥΠΟΥΡΓΕΙΟ ΟΙΚΟΝΟΜΙΚΩΝ</a>
        </li>
        <li>
          <a href="https://www.cnn.gr/eidhseis/tag/435/kyvernisi">ΚΥΒΕΡΝΗΣΗ</a>
        </li>
        <li>
          <a href="https://www.cnn.gr/eidhseis/tag/1205/proti-katoikia">ΠΡΩΤΗ ΚΑΤΟΙΚΙΑ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/04/196231/snapshot/2741842.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/04/196246/snapshot/2737763.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/04/196253/snapshot/2742548.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/04/196239/snapshot/2746075.jpg"/>
      </figure>
    </article>
  </body>
</html>