<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134313-lebrono-i-promise-projektas-kyla-i-aukstesni-lygi-bus-statoma-nauja-gyvenviete.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-04T20:15:00+00:00"/>
    <meta property="og:title" content="LeBrono „I Promise“ projektas kyla į aukštesnį lygį: bus statoma nauja gyvenvietė"/>
    <meta property="og:description" content="Praėjusiais metais „I Promise“ mokyklą savo vardu įsteigęs ir atidaręs LeBronas Jamesas tęsia labdaringą veiklą gimtajame Akrono mieste. Los Andželo „Lakers“ žvaigždė pranešė, jog netrukus dienos šviesą išvys nauja gyvenvietė „I Promise Village“. Pagrindinis šio projekto tikslas bus aprūpinti studentus ir ant skurdo ribos esančias šeimas būstu bei vieta, kur jie galėtų apsistoti. Gyvenvietė bus visiškai šalia minėtosios „I ..."/>
  </head>
  <body>
    <article>
      <h1>LeBrono „I Promise“ projektas kyla į aukštesnį lygį: bus statoma nauja gyvenvietė</h1>
      <address>
        <time datetime="2019-11-04T20:15:00+00:00">04 Nov 2019, 20:15</time>
      </address>
      <p>Nuotr.: AFP – Scanpix</p>
      <figure>
        <a href="https://www.basketnews.lt/paveikslelis-195257-any1000x1000.jpg">
          <img src="https://www.basketnews.lt/paveikslelis-195257-any630x500.jpg"/>
        </a>
      </figure>
      <p>Nuotr. AFP – Scanpix</p>
      <p>Praėjusiais metais „I Promise“ mokyklą savo vardu įsteigęs ir atidaręs LeBronas Jamesas tęsia labdaringą veiklą gimtajame Akrono mieste.</p>
      <p>Los Andželo „Lakers“ žvaigždė pranešė, jog netrukus dienos šviesą išvys nauja gyvenvietė „I Promise Village“.</p>
      <p>Pagrindinis šio projekto tikslas bus aprūpinti studentus ir ant skurdo ribos esančias šeimas būstu bei vieta, kur jie galėtų apsistoti. Gyvenvietė bus visiškai šalia minėtosios „I Promise“ mokyklos.</p>
      <p>Nauji būstai bus įkurti atrenovuotame Westmonto pastate ir teigiama, jog šeimos bei kiti asmenys įsikelti galės jau 2020-ųjų liepą, prieš pat naujuosius mokslo metus.</p>
      <p>„Iš pradžių mes koncentravomės į tai, kaip padėti vaikams gauti išsilavinimą, – sakė Jamesas. – Vis dėlto supratome, kad padėti (gauti išsilavinimą) yra praktiškai neįmanoma, kuomet jie yra alkani, neturi šildymo žiemą ir gyvena baimėje dėl savo saugumo. Norime, kad ši vieta būtų jų namais ir jie jaustųsi saugūs, palaikomi, mylimi ir žinodami, kad būsime pasirengę padėti kiekviename žingsnyje.“</p>
      <h3>
        <a href="https://www.basketnews.lt/zaidejai/1642-lebron-james.html">LeBron James</a>
      </h3>
      <figure>
        <img src="https://www.basketnews.lt/paveikslelis-161333-any150x150.jpg"/>
      </figure>
      <figure>
        <img src="https://www.basketnews.lt/paveikslelis-204323-crop100x150.jpg"/>
      </figure>
      <ul>
        <li>MIN: 34.95</li>
        <li>PTS: 25.5 (55.28%)</li>
        <li>REB: 7.83</li>
        <li>AS: 11.17</li>
        <li>ST: 1.5</li>
        <li>BS: 0.67</li>
        <li>TO: 4.17</li>
        <li>GM: 6</li>
      </ul>
    </article>
  </body>
</html>