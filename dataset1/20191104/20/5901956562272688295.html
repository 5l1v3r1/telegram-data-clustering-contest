<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/pozor-arso-izdal-opozorilo-pred-mocnimi-nalivi-245927"/>
    <meta property="og:site_name" content="Slovenske novice"/>
    <meta property="article:published_time" content="2019-11-04T20:35:00+00:00"/>
    <meta property="og:title" content="Pozor, Arso izdal opozorilo pred močnimi nalivi"/>
    <meta property="og:description" content="LJUBLJANA – Ponoči bo na zahodu države začelo deževati, do jutra pa se bo po napovedi Arsa dež razširil precej proti vzhodu. Padavine se bodo proti jutru hitro krepile in zajele večji del Slo..."/>
  </head>
  <body>
    <article>
      <h1>Pozor, Arso izdal opozorilo pred močnimi nalivi</h1>
      <h2>V torek bo oblačno in deževno, vmes bodo še možne nevihte, krajevno tudi dolgotrajnejši nalivi.</h2>
      <address><time datetime="2019-11-04T20:35:00+00:00">04 Nov 2019, 20:35</time> by <a rel="author">N. Č.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/04/549748.jpg"/>
          <figcaption>FOTO: Jure Eržen, Delo</figcaption>
        </figure>
        <figure>
          <img src="https://www.slovenskenovice.si/images/slike/2019/11/04/1570984.jpg"/>
          <figcaption>Oranžni alarm za polovico države. FOTO: Zaslonski posnetek, Arso</figcaption>
        </figure>
      </slideshow>
      <p>LJUBLJANA – Ponoči bo na zahodu države začelo deževati, do jutra pa se bo po napovedi Arsa dež razširil precej proti vzhodu. Padavine se bodo proti jutru hitro krepile in zajele večji del Slovenije.</p>
      <figure>
        <img src="https://www.slovenskenovice.si/images/slike/2019/11/04/1570984.jpg"/>
        <figcaption>Oranžni alarm za polovico države. FOTO: Zaslonski posnetek, Arso</figcaption>
      </figure>
      <p>Najnižje jutranje temperature bodo od 9 do 13, ob morju do 15 stopinj Celzija. V torek bo oblačno z občasnim dežjem, čez dan bodo možne nevihte, krajevno tudi dolgotrajnejši nalivi. Pihal bo južni do jugozahodni veter, ob morju predvsem dopoldne jugo. Zvečer bo dež večinoma ponehal. Najvišje dnevne temperature bodo od 11 do 17, na Primorskem do 20 stopinj.<br/><br/>Zaradi obilnejših padavin bodo v torek zjutraj reke po Sloveniji začele naraščati in čez dan dosegle velike pretoke. Največje bodo dosegle v večernih urah in v noči na sredo. Ob tem lahko pride do razlivanj posameznih vodotokov. Gladina morja bo v torek ob jutranji plimi povišana.<br/> </p>
    </article>
  </body>
</html>