<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/sud-zobovyazav-kompaniyu-trampa-rozkriti-finansovu-zvitnist-637658.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T20:29:17+00:00"/>
    <meta property="og:title" content="Суд зобов’язав компанію Трампа розкрити фінансову звітність"/>
    <meta property="og:description" content="Апеляційний суд задовольнив позов окружного прокурора Нью-Йорка Сайруса Венса, який вимагав у Mazars USA податкову звітність та пов’язану документацію за 2011-2018 роки"/>
  </head>
  <body>
    <article>
      <h1>Суд зобов’язав компанію Трампа розкрити фінансову звітність</h1>
      <address>
        <time datetime="2019-11-04T20:29:17+00:00">04 Nov 2019, 20:29</time>
      </address>
      <h4>Апеляційний суд задовольнив позов окружного прокурора Нью-Йорка Сайруса Венса, який вимагав у Mazars USA податкову звітність та пов’язану документацію за 2011-2018 роки</h4>
      <p>Апеляційний суд у США зобов’язав компанію президента США Дональда Трампа Mazars USA надати нью-йоркським прокурорам свою податкову звітність.</p>
      <p>Про це повідомляє The Independent.</p>
      <p>Апеляційний суд задовольнив позов окружного прокурора Нью-Йорка Сайруса Венса, який вимагав у Mazars USA податкову звітність та пов’язану документацію за 2011-2018 роки.</p>
      <p>Її додадуть до кримінального провадження щодо незаконних виплат американським акторкам Стормі Деніелс і Карен Макдуґал. Вони стверджують, що президент США заплатив їм після інтимних стосунків за їхнє мовчання.</p>
      <p>Представники Трампа заявили, що виконання рішення суду завдасть «непоправної шкоди», і сказали, що оскаржать рішення.</p>
      <p>Видання припускає, що тепер справу можуть розглядати у Верховному суді, де нині більшість суддів є представниками Республіканської партії.</p>
      <p>Сам Трамп заявив, що рішення Апеляційного суду є частиною політичної змови проти нього.</p>
      <p>Попереднє рішення у справі про розкриття податкової звітності Mazars USA було винесено на початку жовтня. Юристи президента США оскаржили його, заявивши, що посада президента вберігала їхнього підзахисного від кримінального переслідування.</p>
    </article>
  </body>
</html>