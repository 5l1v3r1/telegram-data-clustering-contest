<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Nyama-takuv-strahlivec-zad-volana-Pozorut-e-neopisuem-911161"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-04T20:30:00+00:00"/>
    <meta property="og:title" content="Няма такъв страхливец зад волана! Позорът е неописуем!"/>
    <meta property="og:description" content="Водач на лек автомобил е задържан след опит да осуети полицейска проверка. Минути преди 1,00 часа в ..."/>
  </head>
  <body>
    <article>
      <h1>Няма такъв страхливец зад волана! Позорът е неописуем!</h1>
      <address>
        <time datetime="2019-11-04T20:30:00+00:00">04 Nov 2019, 20:30</time>
      </address>
      <p>Водач на лек автомобил е задържан след опит да осуети полицейска проверка. Минути преди 1,00 часа в петък служители на Четвърто РУ спрели лек автомобил "Пежо“ на кръстовище между ул. "Славянска“ и ул. "Родопи“.</p>
      <p>Внезапно обаче мъжът зад волана излязъл от колата и побягнал, но в резултат на бързата реакция бил заловен от униформените. Установена е самоличността му – 33-годишен жител на областния град, с криминални прояви.</p>
      <p>Допълнителна справка в регистрите на МВР показала, че той не притежава свидетелство за правоуправление. Отказал е да бъде изпробван за употреба на алкохол и наркотични вещества от пристигналия екип на сектор "Пътна полиция“. С полицейска заповед мъжът е задържан за едно денонощие. Образувано е бързо производство по чл. 270, ал.1 от НК.</p>
    </article>
  </body>
</html>