<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/04/novyna/bezpeka/sytuacziya-donbasi-16-obstriliv-vtrat-nemaye"/>
    <meta property="og:site_name" content="Слово і Діло"/>
    <meta property="article:published_time" content="2019-11-04T20:26:01+00:00"/>
    <meta property="og:title" content="Ситуація на Донбасі: 16 обстрілів, втрат немає"/>
    <meta property="og:description" content="4 листопада на Донбасі в районі проведення операції ООС збройні формування Російської Федерації та її найманці 16 разів порушили режим припинення вогню."/>
  </head>
  <body>
    <article>
      <h1>Ситуація на Донбасі: 16 обстрілів, втрат немає</h1>
      <address>
        <time datetime="2019-11-04T20:26:01+00:00">04 Nov 2019, 20:26</time>
      </address>
      <p>
        <b>4 листопада на Донбасі в районі проведення операції ООС збройні формування Російської Федерації та її найманці 16 разів порушили режим припинення вогню.</b>
      </p>
      <p>Про це повідомляє пресцентр ООС.</p>
      <p>Противник обстріляв позиції українських підрозділів із забороненої мінськими домовленостями артилерії калібру 122 мм, мінометів калібру 82 і 120 мм, озброєння БМП, гранатометів, великокаліберних кулеметів та іншої стрілецької зброї.</p>
      <related>
        <a href="https://www.slovoidilo.ua/2019/11/04/karta/karta-oos-sytuacziya-sxodi-ukrayiny-4-lystopada"/>
      </related>
      <p>Шість обстрілів українських позицій російські окупаційні війська здійснили в районі відповідальності оперативно-тактичного угруповання Північ, а саме на околиці Новотошківського, неподалік Новолуганського, поблизу Хутора Вільний, в районі Кримського і двічі біля Троїцького.</p>
      <p>«<i>На час потужного обстрілу наших позицій російськими окупантами в районі Новотошківського дітей, які перебували в школі, евакуювали до бомбосховища. Жертв серед цивільного населення немає! Після закінчення обстрілу навчання продовжилося</i>», - йдеться в повідомленні.</p>
      <p>У районі відповідальності оперативно-тактичного угруповання Схід противник здійснив десять обстрілів по позиціях Об'єднаних сил, а саме чотири рази неподалік Водяного, два рази поблизу Мар'їнки, біля Красногорівки, поблизу Харчовика, неподалік Старогнатівки, в районі Гнутового.</p>
      <p>«<i>Протягом поточної доби втрат внаслідок обстрілів серед особового складу Об'єднаних сил немає</i>», - йдеться в повідомленні.</p>
      <p>Також в пресцентрі відзначили, що <a href="https://www.slovoidilo.ua/2019/11/04/novyna/bezpeka/obse-nazvaly-kilkist-ubytyx-myrnyx-zhyteliv-donbasu-pochatku-roku">тривають заходи в області розведення №2</a> в районі населеного пункту Золоте-4 Луганської області.</p>
      <p>«<i>Проходить технічне обстеження, розмінування доріг та узбіч, очищення місцевості забрудненої вибухонебезпечними предметами (за графіком триватиме до 9 листопада)</i>», - йдеться в повідомленні.</p>
      <p>Раніше <a href="https://www.slovoidilo.ua/2019/11/02/novyna/bezpeka/shtabi-rozpovily-koly-znimut-obmezhennya-rajoni-zolotoho">в ОБСЄ назвали кількість убитих мирних жителів Донбасу з початку року</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/04/novyna/bezpeka/oon-poraxuvaly-kilkist-zhertv-sered-cyvilnyx-donbasi"/>
        <a href="https://www.slovoidilo.ua/2019/11/01/novyna/bezpeka/pershyj-den-lystopada-donbasi-pyat-obstriliv-vtrat-nemaye"/>
        <a href="https://www.slovoidilo.ua/2019/11/01/novyna/bezpeka/shtabi-oos-rozpovily-skilky-lyudej-zhovten-vtratyly-bojovyky-donbasi"/>
        <a href="https://www.slovoidilo.ua/2019/11/04/novyna/bezpeka/kpvv-donbasi-mashyny-stoyat-cherhax"/>
      </related>
    </article>
  </body>
</html>