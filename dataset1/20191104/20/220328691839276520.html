<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/borisov-sbira-partiyata-gotvi-promeni-po-mesta-405879.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T20:07:38+00:00"/>
    <meta property="og:title" content="Борисов събира партията, готви промени по места  "/>
    <meta property="og:description" content="140 кмета за ГЕРБ, с 10 повече в сравнение с миналите избори"/>
  </head>
  <body>
    <article>
      <h1>Борисов събира партията, готви промени по места  </h1>
      <address><time datetime="2019-11-04T20:07:38+00:00">04 Nov 2019, 20:07</time> by <a rel="author">сс</a></address>
      <p>Точно 4 месеца след Националното събрание, на 7 ноември Борисов събира парията си за анализ на отминалите избори. Ще се направи и отчет за политическата дейност, заяви председателят на предизборният щаб на ГЕРБ Цветомир Паунов. На сбирката от 7 юли Борисов обеща радикални промени в районите, в които ГЕРБ се провали на местния вот.</p>
      <p>Паунов заедно с вицеппремиера Томислав Дончев дадоха брифинг след изказванията на Мая Манолова и Корнелия Нинова, че ще искат касиране на вота в София и Шумен.</p>
      <p>Надявам се всеки от подадените сигнали да бъде разплетен докрай, изтъкна вицепремиерът. Той припомни, че времето за агитация мина и заяви, че сега е време за работа.</p>
      <p>Първите данни показват, че въпреки всичко ние съхраняваме подкрепата си, което е постижение. В много от случаите всички играха срещу нас. Това беше единственото, което ги обединяваше, каза Дончев и заяви, че това е липса на политическа хигиена.</p>
      <p>Там, където резултатите не са такива, каквито сме очаквали, ще бъдат взети мерки – организационни и персонални, защото за тези резултати някой носи отговорност. Или хората там не са свършили работата достатъчно, или не са поддържали адекватни контакти с гражданите. При всички случаи мерки ще има, каза Дончев и вдигна завесата какво може да се очаква на партийната сбирка в четвъртък.</p>
      <p>Дончев обобщи и резултатите от вота: 2015 г.- 130 кмета на общини, от тях 22 бяха кметове на областни центрове. 2019 г. – ГЕРБ увеличава кметовете си на общини с 10 и вече са 140 кмета, от тях 17 са на областни градове. По отношение на електоралния вот и представителството в общинските съвети – в 163 общини ГЕРБ е първа политическа сила. Увеличаваме общинските си съветници с 80 в цялата страна. По отношение на кметовете на общини, да припомня, че в София ГЕРБ има 13 районни кмета, в Пловдив – печелим във всички 6 района и във Варна – във всичките 5 района“, допълни Паунов.</p>
      <p> </p>
      <p> </p>
      <p> </p>
      <p> </p>
    </article>
  </body>
</html>