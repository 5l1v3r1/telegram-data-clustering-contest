<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/lekkoatletyka,128/madiea-ghafoor-holenderska-lekkoatletka-skazana-na-osiem-i-pol-roku-wiezienia-za-przemyt-i-handel-narkotykami,982918.html"/>
    <meta property="og:site_name" content="TVN24"/>
    <meta property="article:published_time" content="2019-11-04T20:32:00+00:00"/>
    <meta property="og:title" content="52 kilogramy narkotyków w bagażniku. Olimpijka skazana na długą odsiadkę"/>
    <meta property="og:description" content="Holenderska olimpijka z Rio de Janeiro Madiea Ghafoor została skazana na osiem i pół roku więzienia za przemyt i handel narkotykami. Sprinterka do aresztu trafiła już w czerwcu."/>
  </head>
  <body>
    <article>
      <h1>52 kilogramy narkotyków w bagażniku. Olimpijka skazana na długą odsiadkę</h1>
      <address>
        <time datetime="2019-11-04T20:32:00+00:00">04 Nov 2019, 20:32</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/17bf627a-2299-4213-a0bd-954ea545d30a-480p.mp4"/>
        <figcaption>Madiea Ghafoor przewoziła narkotyki o wartości dwóch milionów funtów Foto: Getty Images | Video: Getty Images</figcaption>
      </figure>
      <h3>Holenderska olimpijka z Rio de Janeiro Madiea Ghafoor została skazana na osiem i pół roku więzienia za przemyt i handel narkotykami. Sprinterka do aresztu trafiła już w czerwcu.</h3>
      <related>
        <a href="https://eurosport.tvn24.pl/pilka-nozna,105/zakazane-kroplowki-podejrzewani-pilkarze-afera-dopingowa-w-polskim-klubie,981353.html"/>
      </related>
      <p>27-latka, która w brazylijskich igrzyskach trzy lata temu rywalizowała w sztafecie 4x400 m, wpadła w czerwcu podczas rutynowej kontroli drogowej na granicy niemiecko-holenderskiej w miejscowości Elten. W bagażniku jej auta zabezpieczono 50 kg ekstazy w tabletkach, dwa kg metamfetaminy oraz prawie 12 tys. euro w gotówce.</p>
      <p>Łączna wartość narkotyków została oszacowana na dwa miliony funtów.</p>
      <h3>Nie przyznała się do winy</h3>
      <p>Wyrok w jej sprawie zapadł w poniedziałek w niemieckim mieście Kleve. Zawodniczka nie przyznała się do winy i zadeklarowała, że zamierza odwołać się od decyzji sądu. <br/><br/>Jak stwierdziła, była przekonana, że przewozi środki dopingujące, a nie ekstazy i metamfetaminę. Nie zdradziła, w jaki sposób weszła w posiadanie narkotyków. <br/><br/>"Jesteśmy oszołomieni wyrokiem. Holenderski Związek Lekkiej Atletyki odcina się od działań Ghafoor. Federacja potępia wszelkie użycie i handel narkotykami" - napisano w oświadczeniu holenderskiej federacji lekkoatletycznej.</p>
      <figure>
        <img src="https://r-scale-60.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/a83356dd-f2e2-4874-baa5-21b1c50857b2.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Madiea Ghafoor była członkinią olimpijskiej sztafety 4x400 m<cite>Źródło: Getty Images</cite></figcaption>
      </figure>
      <p>Autor: pqv/TG / Źródło: eurosport.pl, bbc.com</p>
    </article>
  </body>
</html>