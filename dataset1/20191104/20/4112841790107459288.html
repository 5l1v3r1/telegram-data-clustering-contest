<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76233-Greta-Thunberg-sa-vozila-na-bicykli-s-Arnoldom-Schwarzeneggerom-Nevedel-sa-dockat-kedy-aktivistku-predstavi-svojej-dcere"/>
    <meta property="og:site_name" content="REFRESHER"/>
    <meta property="article:published_time" content="2019-11-04T20:51:00+00:00"/>
    <meta property="og:title" content="Greta Thunberg sa vozila na bicykli s Arnoldom Schwarzeneggerom. Nevedel sa dočkať, kedy aktivistku predstaví svojej dcére"/>
    <meta property="og:description" content="S Gretou sa chce stretnúť každý dôležitý Američan."/>
  </head>
  <body>
    <article>
      <h1>Greta Thunberg sa vozila na bicykli s Arnoldom Schwarzeneggerom. Nevedel sa dočkať, kedy aktivistku predstaví svojej dcére</h1>
      <address><time datetime="2019-11-04T20:51:00+00:00">04 Nov 2019, 20:51</time> by <a rel="author">Viktor Kniš</a></address>
      <p>
        <b>S Gretou sa chce stretnúť každý dôležitý Američan.</b>
      </p>
      <p>Meno <b>Arnolda Schwarzeneggera</b> sa v súvislosti s<b> Gretou Thunberg</b> spájalo už skôr, konkrétne v čase, keď jej na transport v rámci Spojených štátov požičal svoju Teslu Model 3. Aj on sám je fanúšikom áut na elektrický pohon, dokonca je majiteľom špeciálne upraveného Hummera, ktorý nezanecháva uhlíkovú stopu.</p>
      <p>So 16-ročnou aktivistkou sa stretli aj pred pár dňami, keď si spoločne zajazdili na bicykli a bývalý guvernér na svojom instagramovom profile napísal, že sa už nevie dočkať, keď predstaví Gretu svojej dcére. Samozrejme, pre Švédku je každá podobná pozitívna zmienka od dôležitej osobnosti z Ameriky cenná, zároveň však platí, že majú títo dvaja aj kamarátsky vzťah a spoločný záujem – bojovať proti klimatickým zmenám.</p>
      <related>
        <a href="https://refresher.sk/76225-Stretnutie-s-Donaldom-Trumpom-by-bola-strata-casu-tvrdi-Greta-Thunberg-Nema-v-plane-vysvetlit-mu-o-com-je-klimaticka-kriza"/>
      </related>
      <p>Greta sa nedávno objavila aj v show Ellen DeGeneres, kde prezradila, že by neprijala osobné stretnutie s Donaldom Trumpom, pretože by to bola strata času a nemajú si čo povedať. Americký prezident podľa nej vie, aký dopad majú konkrétne aktivity na budúcnosť planéty. </p>
      <p>Zároveň prezradila čosi viac o svojom Aspergerovom syndróme a opäť potvrdila svoje slová. Tvrdí, že vidí veľmi pozitívne skutočnosť, že sa aj takto dokáže odlíšiť, pretože sú v súčasnosti všetci rovnakí. </p>
      <figure>
        <embed-post data-src="https://www.instagram.com/p/B4deOwHgBUK" data-service="Instagram"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/50336-Sylvester-Stallone-sa-na-Vianoce-dockal-navstevy-od-Arnolda-Schwarzeneggera-a-fanusikovia-su-nadseni-Dve-legendy-si-aj-zaspominali"/>
        <a href="https://refresher.sk/65706-Niekto-zakerne-zozadu-kopol-Arnolda-Schwarzeneggera-ked-sa-na-akcii-fotil-s-fanusikmi"/>
        <a href="https://refresher.sk/69704-V-piatok-po-celom-svete-strajkovali-miliony-ludi-za-buducnost-Takto-to-vyzeralo-v-Australii-Kanade-ci-na-Novom-Zelande"/>
        <a href="https://refresher.sk/67784-Ekologicka-aktivistka-Greta-Thunberg-sa-bude-do-USA-plavit-na-jachte-cestu-lietadlom-odmieta"/>
        <a href="https://refresher.sk/68166-Mlada-svedska-aktivistka-Greta-niektorych-novinarov-vyhodila-zo-saly-Nepaci-sa-jej-ako-media-informuju-o-klimatickom-kongrese"/>
        <a href="https://refresher.sk/68306-Gretina-plavba-nejde-podla-planu-museli-zmenit-kurz-Jachta-vraj-ani-nie-je-taka-ekologicka-ako-sa-na-prvy-pohlad-zda"/>
        <a href="https://refresher.sk/68844-Ked-hateri-vytahuju-vas-vzhlad-a-rozdielnosti-viete-ze-vyhravate-napisala-svedska-aktivistka-Greta"/>
        <a href="https://refresher.sk/67809-Planeta-umiera-a-je-nam-to-uplne-jedno-Mame-vsak-zeliezko-v-ohni-svedsku-aktivistku-Gretu-Thunbergovu"/>
      </related>
    </article>
  </body>
</html>