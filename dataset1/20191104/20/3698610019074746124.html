<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/kanada-peredast-ukrayini-partiyu-snayperskih-gvintivok-328467_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T20:29:00+00:00"/>
    <meta property="og:title" content="Канада передасть Україні партію снайперських гвинтівок"/>
    <meta property="og:description" content="Зброя приїде в Україну в найближчі дні або тижні."/>
  </head>
  <body>
    <article>
      <h1>Канада передасть Україні партію снайперських гвинтівок</h1>
      <h2>Зброя приїде в Україну в найближчі дні або тижні.</h2>
      <address>
        <time datetime="2019-11-04T20:29:00+00:00">04 Nov 2019, 20:29</time>
      </address>
      <p>Канада готується поставити в Україну першу партію <b><a href="https://dt.ua/POLITICS/poroshenko-zaplativ-za-gvintivki-dlya-specpriznachenciv-groshima-roshen-257340_.html">снайперських гвинтівок</a></b>. Про це розповів заступник міністра закордонних справ Василь Боднар, передає <a href="https://www.ukrinform.ua/rubric-polytics/2811279-vasil-bodnar-zastupnik-ministra-zakordonnih-sprav-ukraini.html">Укрінформ</a>.</p>
      <p>"Зараз на завершальному етапі знаходиться оформлення документів на поставку снайперських гвинтівок. Затримка виникла не від канадської сторони, а від партнерів, які постачають складові частини. Ми сподіваємося, що вже в найближчі дні або тижні ця зброя буде в Україні", - сказав чиновник.</p>
      <p>На його переконання, "це відкриє двері до розширення спектру співпраці".</p>
      <p>"Ми також обговорили заснування спеціального механізму консультацій на рівні міністрів оборони, які могли б предметно говорити про потреби української армії, передавати цю інформацію канадській стороні і розуміти, що можливо забезпечити, а що - ні. Сподіваюся, перший подібний контакт відбудеться в кінці листопада", - зазначив дипломат.</p>
      <p>Раніше повідомлялося про те, що Туреччина передала Україні дві тисячі <b><a href="https://dt.ua/UKRAINE/turechchina-peredala-ukrayini-dvi-tisyachi-pistoletiv-kulemetiv-mp-5-321429_.html">пістолетів-кулеметів МР-5</a></b>.</p>
      <p><b><a href="https://dt.ua/UKRAINE/policeyski-kiyeva-otrimali-pershi-zrazki-zbroyi-preventivnogo-harakteru-311471_.html">Перші пістолети-кулемети МР5</a></b> співробітники поліції Києва отримали в травні цього року. Імпортна зброя має замінити застарілі автомати Калашников на озброєнні Нацполіції.</p>
      <p>МР5 – пістолет-кулемет калібру 9 мм для стрільби патронами 9×19 мм Парабелум з високим забійним та пробивною дією кулі. Маса МР5 без магазину складає 2,54-3,4 кг в залежності від моделі. Загальна довжина – 680-780 мм. Темп стрільби складає 800-900 пострілів в хвилину.</p>
      <p>Зброя стійка до несприятливих зовнішніх умов завдяки фосфатному покриттю деталей. Його особливістю є глушник, який зменшує гучність і приховує спалах порохових газів, що дозволяє використовувати МР-5 як в приміщенні, так і в темряві.</p>
      <footer>За матеріалами: <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>