<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638156/%D8%B3%D9%88%D8%AF%D8%A7%D9%86%DB%8C%E2%80%8C%D9%87%D8%A7-%D8%AE%D8%B1%D9%88%D8%AC-%D9%86%DB%8C%D8%B1%D9%88%D9%87%D8%A7%DB%8C-%D8%A7%D8%B1%D8%AA%D8%B4-%DA%A9%D8%B4%D9%88%D8%B1%D8%B4%D8%A7%D9%86-%D8%A7%D8%B2-%DB%8C%D9%85%D9%86-%D8%B1%D8%A7-%D8%AE%D9%88%D8%A7%D8%B3%D8%AA%D8%A7%D8%B1-%D8%B4%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T20:01:00+00:00"/>
    <meta property="og:title" content="سودانی‌ها خروج نیروهای ارتش کشورشان از یمن را خواستار شدند"/>
    <meta property="og:description" content="تعدادی از فعالان سودانی با راه‌اندازی کمپین «خروج ارتش سودان از یمن» خواستار خروج نظامیان این کشور از ائتلاف عربی تحت رهبری عربستان سعودی شدند."/>
  </head>
  <body>
    <article>
      <h1>
        <a href="https://www.bultannews.com/fa/news/638156/%D8%B3%D9%88%D8%AF%D8%A7%D9%86%DB%8C%E2%80%8C%D9%87%D8%A7-%D8%AE%D8%B1%D9%88%D8%AC-%D9%86%DB%8C%D8%B1%D9%88%D9%87%D8%A7%DB%8C-%D8%A7%D8%B1%D8%AA%D8%B4-%DA%A9%D8%B4%D9%88%D8%B1%D8%B4%D8%A7%D9%86-%D8%A7%D8%B2-%DB%8C%D9%85%D9%86-%D8%B1%D8%A7-%D8%AE%D9%88%D8%A7%D8%B3%D8%AA%D8%A7%D8%B1-%D8%B4%D8%AF%D9%86%D8%AF">سودانی‌ها خروج نیروهای ارتش کشورشان از یمن را خواستار شدند</a>
      </h1>
      <h2>تعدادی از فعالان سودانی با راه‌اندازی کمپین «خروج ارتش سودان از یمن» خواستار خروج نظامیان این کشور از ائتلاف عربی تحت رهبری عربستان سعودی شدند.</h2>
      <address><time datetime="2019-11-04T20:01:00+00:00">04 Nov 2019, 20:01</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، تعدادی از فعالان سودانی هشتگ #سحب_الجیش_السودانی_من_الیمن را راه‌اندازی کرده و خروج نیروهای<b> ارتش سودان</b> از <b>یمن</b> را خواستار شدند.</p>
      <p>«تاج السر عثمان» اندیشمند سودانی در این باره با اشاره به اینکه «<b>محمد حمدان</b>» معروف به حمیدتی عضو شورای حاکمیتی سودان بهای نیروهای سودانی شرکت‌کننده در یمن را دریافت کرده است، نوشت: «درخواست خروج سربازان سودانی از یمن ضرورتی است که تأخیر در آن جایز نیست.»</p>
      <figure>
        <img src="https://www.bultannews.com/files/fa/news/1398/8/13/1192098_266.jpg"/>
      </figure>
      <p>وی نوشت که فیلم تأسف‌باری از فرزندان سودان را در حال جنگ در مرز عربستان سعودی مشاهده کرده، جنگی که هیچ سود و منفعتی برای سودان ندارد.</p>
      <p>فعال دیگری با نام «سفیر خلا» نوشت که باقی ماندن ارتش سودان در جنگ یمن «اهانت» است و ما از مسئولان کشور می‌خواهیم به این کُمدی پایان دهند.</p>
      <p>وی درباره این ادعای فرماندهان ارتش سودان که «مشارکت نیروهای سودانی برای حمایت از اراضی مقدس بوده است» نوشت: «اگر این‌گونه است چرا همه کشورهای اسلامی در این جنگ مشارکت ندارند؟»</p>
      <p>خلا همچنین با اشاره به اشغال منطقه «حلایب و شلاتین» توسط مصر، افزود که بایستی ارتش سودان برای بازپس‌گیری این مناطق وارد جنگ شود.</p>
      <p>از سوی دیگر تاجر السر عثمان در صفحه توئیتر خود نظرسنجی از سودانی‌ها درباره خروج فوری نظامیان سودانی از یمن انجام داد که ۸۱ درصد شرکت‌کنندگان در این نظرسنجی موافق خروج فوری این نظامیان از یمن بودند.</p>
      <p> </p>
      <figure>
        <img src="https://www.bultannews.com/files/fa/news/1398/8/13/1192099_332.jpg"/>
      </figure>
      <p>سخنگوی نیروهای مسلح یمن دو روز پیش آمار سنگین تلفات نظامیان سودانی <a href="https://www.farsnews.com/news/13980812000333/30-%D9%87%D8%B2%D8%A7%D8%B1-%D8%B3%D8%B1%D8%A8%D8%A7%D8%B2-%D8%B3%D9%88%D8%AF%D8%A7%D9%86%DB%8C-%D8%AF%D8%B1-%DB%8C%D9%85%D9%86-%DA%86%D9%87-%D9%85%DB%8C%E2%80%8C%DA%A9%D9%86%D9%86%D8%AF-%D9%88-%DA%86%D9%82%D8%AF%D8%B1-%D8%AF%D8%B3%D8%AA%D9%85%D8%B2%D8%AF-%D9%85%DB%8C%E2%80%8C%DA%AF%DB%8C%D8%B1%D9%86%D8%AF">+</a> حاضر در عملیات نظامی ائتلاف سعودی علیه یمن  را فاش کرد.</p>
      <p>سرتیپ «یحیی سریع» مجموع خسارت‌های جانی وارد شده به مزدوران ارتش سودان از آغاز حملات به یمن را  بیش از هشت هزار کشته و زخمی و مفقود  خواند و گفت تعداد کشته‌های مزدوران سودانی حدود ۴۲۵۳ نفر است.</p>
      <p>انتهای پیام/</p>
    </article>
  </body>
</html>