<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638764/%DA%A9%D9%85%DA%A9-%D8%B3%D8%A7%D9%84%D8%A7%D9%86%D9%87-%D9%87%D9%81%D8%AA%E2%80%8C%D8%B5%D8%AF-%D9%85%DB%8C%D9%84%DB%8C%D9%88%D9%86-%D8%AF%D9%84%D8%A7%D8%B1-%D8%A8%D9%87-%D8%AD%D8%B2%D8%A8%E2%80%8C%D8%A7%D9%84%D9%84%D9%87-%D8%AA%D9%87%D8%AF%DB%8C%D8%AF%DB%8C-%D8%B9%D9%84%DB%8C%D9%87-%D8%A7%D8%B3%D8%B1%D8%A7%D8%A6%DB%8C%D9%84-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T23:35:00+00:00"/>
    <meta property="og:title" content="کمک سالانه هفت‌صد میلیون دلار به حزب‌الله تهدیدی علیه اسرائیل است"/>
    <meta property="og:description" content="اتهامات آمریکا در حالی علیه ایران مطرح می‌شود که به‌تصریح ترامپ، دولت اوباما، داعش را به وجود آورده و قبلاً نیز وزیر خارجه آمریکا- هیلاری کلینتون- ایجاد القاعده را مستقیماً به دولت‌های آمریکا منتسب کرده بود."/>
  </head>
  <body>
    <article>
      <h1>
        <a href="https://www.bultannews.com/fa/news/638764/%DA%A9%D9%85%DA%A9-%D8%B3%D8%A7%D9%84%D8%A7%D9%86%D9%87-%D9%87%D9%81%D8%AA%E2%80%8C%D8%B5%D8%AF-%D9%85%DB%8C%D9%84%DB%8C%D9%88%D9%86-%D8%AF%D9%84%D8%A7%D8%B1-%D8%A8%D9%87-%D8%AD%D8%B2%D8%A8%E2%80%8C%D8%A7%D9%84%D9%84%D9%87-%D8%AA%D9%87%D8%AF%DB%8C%D8%AF%DB%8C-%D8%B9%D9%84%DB%8C%D9%87-%D8%A7%D8%B3%D8%B1%D8%A7%D8%A6%DB%8C%D9%84-%D8%A7%D8%B3%D8%AA">کمک سالانه هفت‌صد میلیون دلار به حزب‌الله تهدیدی علیه اسرائیل است</a>
      </h1>
      <h2>اتهامات آمریکا در حالی علیه ایران مطرح می‌شود که به‌تصریح ترامپ، دولت اوباما، داعش را به وجود آورده و قبلاً نیز وزیر خارجه آمریکا- هیلاری کلینتون- ایجاد القاعده را مستقیماً به دولت‌های آمریکا منتسب کرده بود.</h2>
      <address><time datetime="2019-11-07T23:35:00+00:00">07 Nov 2019, 23:35</time> by <a rel="author">بولتن نیوز | bultannews.com</a></address>
      <p><b><a href="http://www.bultannews.com/fa/list/1/7">گروه بین الملل</a>- دکتر ابوذر گوهری</b> تحلیل گر سیاست خارجی در یادداشتی نوشت: گزارش سالانه وزارت امور خارجه <b>آمریکا</b> به کنگره، در مورد وضعیت <b>تروریسم</b> در سال 2018 منتشرشد.</p>
      <p> </p>
      <p>به گزارش <a href="https://www.bultannews.com/">بولتن نیوز</a>، مطابق انتظار مجدداً این گزارش نیز سرشار از اتهامات، فرافکنی و ادبیات منفی علیه ایران است:</p>
      <p>1. تأکید بر فشار حداکثری بر تروریسمِ تحتِ حمایتِ ایران، خصوصاً عوامل دولتی و گروه‌های وابسته به این کشور.<br/>2. ایران همچنان عمده‌ترین حامی دولتی تروریسم به شمار می‌آید که حدود یک میلیارد دلار در سال برای حمایت از گروه‌های تروریستی هزینه می‌کند.<br/>3. حمایت از طرح‌های تروریستی برای حمله به ناراضیان سیاسی ایرانی در قاره اروپا.<br/>4. تسهیل عملیات شبکه القاعده و اقامت عوامل آن در ایران و عدم استرداد عوامل این گروه به کشورهای خود.<br/>5. حمایت از گروه‌های به‌زعم آمریکا تروریستی مانند حزب‌الله، گروه‌های فلسطینی، گروه‌های مختلف در سوریه، عراق و دیگر گروه‌ها در خاورمیانه<br/>6. کمک سالانه هفت‌صد میلیون دلار به حزب‌الله که تهدید علیه اسرائیل است.<br/>7. انتقال سامانه و فناوری تسلیحاتی پیشرفته به حزب‌الله و تقویت زیرساخت‌های تولید داخلی موشک و راکت علیه اسرائیل و آموزش نیروهای آن.<br/>8. حمایت نیروی قدس سپاه از تروریسم و مداخله آن در درگیرهای عراق و سوریه.<br/>9. حمایت از اسد به شیوه‌های مختلف ازجمله اعزام نیروهای شیعی پاکستان و افغانستان به این سوریه. <br/>10. حمایت از گروه‌های شیعی عراقی که عامل نقض شدید حقوق بشری و آزار غیرنظامیان سنی هستند.<br/>11. تأمین سلاح، پشتیبانی و آموزش گروه‌های شبه‌نظامی شیعه بحرین.</p>
      <p>این اتهامات در حالی علیه ایران مطرح می‌شود که به‌تصریح ترامپ، دولت اوباما، داعش را به وجود آورده و قبلاً نیز وزیر خارجه آمریکا- هیلاری کلینتون- ایجاد القاعده را مستقیماً به دولت‌های آمریکا منتسب کرده بود. کارنامه دولت‌های آمریکا در ایجاد و حمایت از کشورها و گروه‌های تروریستی غیرقابل‌انکار و ابزاری جدی در سیاست خارجی آمریکا بوده است به نحویکه عنوانِ مهم‌ترین کشور حامی تروریسم، قطعاً شایسته آمریکاست.</p>
    </article>
  </body>
</html>