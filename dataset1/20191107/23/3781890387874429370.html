<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/740548"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T23:26:00+00:00"/>
    <meta property="og:title" content="เชื่อผลพวงจาก'ใส่รองเท้าผิดข้าง' พ่อค้ายาเซ็งโดนรวบ"/>
    <meta property="og:description" content="นายอำเภอสัตหีบ ล่อซื้อไอซ์จากหนุ่มพ่อค้ายา รวบได้พร้อมระเบิดมือ เจ้าตัวสุดเซ็ง”ว่าแล้วลางไม่ดีใส่รองเท้าผิดข้าง สุดท้ายโดนจับได้'"/>
  </head>
  <body>
    <article>
      <h1>เชื่อผลพวงจาก'ใส่รองเท้าผิดข้าง' พ่อค้ายาเซ็งโดนรวบ</h1>
      <address>
        <time datetime="2019-11-07T23:26:00+00:00">07 Nov 2019, 23:26</time>
      </address>
      <p>
        <b>นายอำเภอสัตหีบ ล่อซื้อไอซ์จากหนุ่มพ่อค้ายา รวบได้พร้อมระเบิดมือ เจ้าตัวสุดเซ็ง”ว่าแล้วลางไม่ดีใส่รองเท้าผิดข้าง สุดท้ายโดนจับได้"</b>
      </p>
      <p>เมื่อวันที่ 8 พ.ย. นายอนุชา อินทศร นายอำเภอสัตหีบ จ.ชลบุรี  เปิดเผยว่า พร้อมด้วยนายภาคิน ปานประเสริฐ ปลัดงานป้องกัน นายสุชาติ จันทร์ชุม เจ้าพนักงาน ปปส.และชุดปราบปรามยาเสพติด ได้ร่วมวางแผนล่อซื้อยาเสพติดจาก นายไชยพร หรือหมู บุญกัลยา อายุ 27 ปี พร้อมของกลางยาไอซ์ 2 ถุง น้ำหนักรวม 7 กรัม ธนบัตรล่อซื้อ2,000 บาท ลูกระเบิด 1 ลูก และรถปิคอัพ นิสสัน สีบรอนซ์ทอง ทะเบียน บง-8843กรุงเทพมหานคร  โดยนายอนุชา เปิดเผยว่า สืบเนื่องก่อนหน้านี้ ได้เข้าทลายเครือข่ายยาเสพติดในหมู่บ้านเอื้ออาทรนาจอมเทียน ได้ผู้ต้องหาเสพยาไอซ์ 5 ราย 1 ในนั้น คือนายอนันต์ หรือกอล์ฟ เศษสูงเนิน อายุ 24 ปี ซึ่งให้การซัดทอดซื้อยามาจาก นายหมู จึงทำการวางแผนล่อซื้อก่อนสามารถจับกุมได้ ริมถนนทางเข้าชุมชนห้วยใหญ่ ม.1 ต.นาจอมเทียน อ.สัตหีบ จากการตรวจค้นในรถ ยังพบยาไอซ์ซุกซ่อนอีกจำนวน 6.93 กรัมและผู้ต้องหายังนำตรวจค้นห้องแถวเช่าไม่มีเลขที่ ชุมชนห้วยลึก ต.บางเสร่ อ.สัตหีบพบลูกระเบิดอีก 1 ลูก</p>
      <figure>
        <img src="https://www.dailynews.co.th/admin/upload/20191107/news_MCnJGrNqAr231807_533.jpg?v=201911080712?v=8215"/>
      </figure>
      <p>จากการสอบสวนผู้ต้องหาให้การรับสารภาพ อย่างเซ็งๆว่า รับยาไอซ์มาจากเอเย่นต์ใหญ่ในเขตเมืองพัทยา ก่อนถูกจับกุมได้ใส่รองเท้าผิดข้างออกจากบ้าน แล้วรู้สึกใจคอไม่ดีคาดว่าเป็นลางร้าย  จนมาถูกเจ้าหน้าที่ล่อซื้อจับกุมตัวได้ เบื้องต้นทางชุดจับกุมได้ควบคุมตัวนายหมูพร้อมของกลางส่งพนักงานสอบสวน สภ.นาจอมเทียน เพื่อดำเนินคดีตามกฎหมายต่อไป<br/> </p>
      <figure>
        <img src="https://www.dailynews.co.th/admin/upload/20191107/news_kljOAIFPjp231820_533.jpg?v=201911080712?v=9607"/>
      </figure>
    </article>
  </body>
</html>