<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/skines-frikis-sti-volivia-perieloysan-me-kokkini-mpogia-dimarcho-kai-tin-esernan-xypoliti-sto-dromo-vinteo-sok/"/>
    <meta property="og:site_name" content="europost.gr"/>
    <meta property="article:published_time" content="2019-11-07T23:50:11+00:00"/>
    <meta property="og:title" content="Σκηνές φρίκης στη Βολιβία: Περιέλουσαν με κόκκινη μπογιά δήμαρχο και την έσερναν ξυπόλητη στο δρόμο! Βίντεο-σοκ!"/>
    <meta property="og:description" content="Εικόνες φρίκης, που απέχουν πολύ από τις πρακτικές πολιτισμένων κοινωνιών, εκτυλίχθηκαν στη Βολιβία, όταν διαδηλωτές περιέλουσαν με κόκκινη μπογιά, κούρεψαν και έσερναν στους δρόμους δήμαρχο. Οι αντικυβερνητικοί διαδηλωτές κατηγόρησαν τη δήμαρχο Πατρίτσια Άρτσε ότι προέτρεψε τους"/>
  </head>
  <body>
    <article>
      <h1>Σκηνές φρίκης στη Βολιβία: Περιέλουσαν με κόκκινη μπογιά δήμαρχο και την έσερναν ξυπόλητη στο δρόμο! Βίντεο-σοκ!</h1>
      <address>
        <time datetime="2019-11-07T23:50:11+00:00">07 Nov 2019, 23:50</time>
      </address>
      <p>Εικόνες φρίκης, που απέχουν πολύ από τις πρακτικές πολιτισμένων κοινωνιών, εκτυλίχθηκαν στη Βολιβία, όταν διαδηλωτές περιέλουσαν με κόκκινη μπογιά, κούρεψαν και έσερναν στους δρόμους δήμαρχο.</p>
      <p>Οι αντικυβερνητικοί διαδηλωτές κατηγόρησαν τη δήμαρχο Πατρίτσια Άρτσε ότι προέτρεψε τους υποστηρικτές του Μοράλες να προσπαθήσουν να σπάσουν το μπλόκο αλλά και για δύο θανάτους, από τους οποίους ο ένας επιβεβαιώθηκε στη συνέχεια.</p>
      <figure>
        <iframe src="https://www.youtube.com/embed/tIVkxj8yT6c" width="696" height="392" data-service="Youtube" scrolling="no"/>
      </figure>
      <p>Κραυγάζοντας «δολοφόνε, δολοφόνε», την έσυραν ξυπόλητη και την ανάγκασαν να γονατίσει.</p>
      <p>Στη συνέχεια της έκοψαν τα μαλλιά και την περιέλουσαν με κόκκινη μπογιά. Παράλληλα την ανάγκασαν να υπογράψει επιστολή παραίτησης.</p>
      <p>Η Άρτσε παραδόθηκε στην αστυνομία και μεταφέρθηκε σε κέντρο υγείας της περιοχής.</p>
      <p>Το γραφείο της πυρπολήθηκε, ενώ οι διαδηλωτές συνέτριψαν τα τζάμια του δημαρχείου.</p>
      <h3>Σχετικά</h3>
    </article>
  </body>
</html>