<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/682964/skliri-anakoinosi-tou-toyrkikou-ypex-i-ellada-exontone-systimatik"/>
    <meta property="og:site_name" content="enikos.gr"/>
    <meta property="article:published_time" content="2019-11-07T23:35:00+00:00"/>
    <meta property="og:title" content="Σκληρή ανακοίνωση του Toυρκικού ΥΠΕΞ: Η Ελλάδα εξόντωνε συστηματικά Τούρκους και Μουσουλμάνους"/>
    <meta property="og:description" content="Με μια σκληρή ανακοίνωση του το Τουρκικό υπ. Εξωτερικών, σχολιάζει την επίσκεψη του Προέδρου της Ελληνικής Δημοκρατίας στην Αρμενία..."/>
  </head>
  <body>
    <article>
      <h1>Σκληρή ανακοίνωση του Toυρκικού ΥΠΕΞ: Η Ελλάδα εξόντωνε συστηματικά Τούρκους και Μουσουλμάνους</h1>
      <address>
        <time datetime="2019-11-07T23:35:00+00:00">07 Nov 2019, 23:35</time>
      </address>
      <p>Με μια σκληρή ανακοίνωση του το Τουρκικό υπ. Εξωτερικών, σχολιάζει <a href="http://www.enikos.gr/politics/682508/pavlopoulos-ellada-kai-armenia-symporevontai-se-koinous-agones-gi">την επίσκεψη του Προέδρου της Ελληνικής Δημοκρατίας στην Αρμενία πριν από δύο ημέρες.</a></p>
      <p>Το Τουρκικό υπ. Εξωτερικών κατηγορεί την Ελλάδα ότι τάσσεται πάντοτε εναντίον της Τουρκίας, από την οθωμανική περίοδο μέχρι και σήμερα.</p>
      <p>Το τουρκικό ΥΠΕΞ ισχυρίζεται μάλιστα ότι η Ελλάδα εξόντωνε συστηματικά Τούρκους και Μουσουλμάνους κατά την περίοδο της Οθωμανικής Αυτοκρατορίας, ενώ τις ίδιες απάνθρωπες πρακτικές εφαρμόζει και σήμερα στη μειονότητα στη δυτική Θράκη.</p>
      <p>
        <b>Διαβάστε την ανακοίνωση:</b>
      </p>
      <p>«Διαπιστώνουμε ότι η Ελλάδα συνεχίζει να παίρνει θέση δίπλα σε κύκλους εχθρικούς προς την Τουρκία και να υποστηρίζει τις εις βάρος της χώρας μας απόψεις αυτών των κύκλων ή να στηρίζει τη στάση τους.</p>
      <p>Δεν ξεχάσαμε ποτέ τα βασανιστήρια της Ελλάδας προς τους Τούρκους και τους άλλους Οθωμανούς πολίτες κατά τη διάρκεια της ιστορίας.</p>
      <p>Είναι πολύ γνωστό ότι η Ελλάδα εξολόθρευε συστηματικά Τούρκους και Μουσουλμάνους σε αυτή την περιοχή κατά τη διάρκεια της ανεξαρτησίας της από την Οθωμανική Αυτοκρατορία αλλά και έπειτα.</p>
      <p>Ακόμη και σήμερα η Ελλάδα εξακολουθεί να υιοθετεί απάνθρωπες πρακτικές απέναντι στην Τουρκική Μειονότητα στη χώρα της και να φυλακίζει ακόμη και μουφτήδες επειδή προσεύχονται τις Παρασκευές.</p>
      <p>Η Τουρκία πιστεύει ότι τα διδάγματα που πρέπει να λαμβάνονται από την ιστορία πρέπει να είναι διδάγματα ειρήνης και αδελφοσύνης κι όχι έχθρας, και οπωσδήποτε να υπάρχει επίγνωση της ιστορικής πραγματικότητας.</p>
      <p>Με την ευκαιρία αυτή, να υπενθυμίσουμε ότι η στήριξη ενεργειών κατά της χώρας μας δεν θα ωφελήσει την Ελλάδα.</p>
      <p>Καλούμε την Ελλάδα να είναι υπέρ των σχέσεων καλής γειτονίας μεταξύ των δύο χωρών και να συμπεριφέρεται πιο υπεύθυνα, καθώς αυτός είναι ο μόνος τρόπος για την προώθηση της ειρήνης, της σταθερότητας και της ευημερίας στην περιοχή μας.</p>
      <p>Από την άλλη, όσον αφορά στα γεγονότα του 1915, ήδη από την περίοδο που ήταν πρωθυπουργός ο πρόεδρός μας, είχε διατυπωθεί σαφώς η στάση της Τουρκίας με τη δήλωσή του στις 23 Απριλίου 2014. Περαιτέρω εξηγήσεις δεν χρειάζονται», καταλήγει η ανακοίνωση.</p>
      <related>
        <h4>σχετικά άρθρα</h4>
        <a href="http://www.enikos.gr/politics/682741/i-apantisi-tou-ypourgeiou-prostasias-tou-politi-ston-syriza%0A%20%20%20%20%0A"/>
        <a href="http://www.enikos.gr/politics/681606/prokatarktiki-gia-papangelopoulo-entos-tis-imeras-i-apantisi-taso%0A%20%20%20%20%0A"/>
        <a href="http://www.enikos.gr/politics/681556/i-apantisi-petsa-se-tsipra-i-syneiditi-diastrevlosi-einai-cheirot%0A%20%20%20%20%0A"/>
        <a href="http://www.enikos.gr/politics/680343/chatzidakis-se-tsipra-ton-syriza-ton-charaktirizei-to-protogenes-%0A%20%20%20%20%0A"/>
        <a href="http://www.enikos.gr/politics/679048/i-apantisi-tis-neas-dimokratias-stin-anakoinosi-tis-politikis-gra%0A%20%20%20%20%0A"/>
        <a href="http://www.enikos.gr/politics/682927/epithesi-tsipra-ston-proedro-tis-voulis-ton-katigorei-gia-aftarch%0A%20%20%20%20%0A"/>
        <a href="http://www.enikos.gr/politics/682928/plevris-kata-syriza-fainetai-pleon-xekathara-poioi-den-theloun-na%0A%20%20%20%20%0A"/>
        <a href="http://www.enikos.gr/politics/682913/proanakritiki-gia-papangelopoulo-anavlithike-i-synedriasi-meta-ti%0A%20%20%20%20%0A"/>
        <a href="http://www.enikos.gr/politics/682909/paradidetai-tin-paraskevi-sta-kommata-to-nomoschedio-gia-tin-psif%0A%20%20%20%20%0A"/>
      </related>
    </article>
  </body>
</html>