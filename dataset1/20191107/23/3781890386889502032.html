<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740397"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T23:00:00+00:00"/>
    <meta property="og:title" content="เช็กดวงประจำวันที่ 8 พฤศจิกายน 2562"/>
    <meta property="og:description" content="สุริยคติกาล วันที่ 8 พฤศจิกายน พ.ศ. 2562 ค.ศ. 2019 จันทร คติกาล ตรงกับวันศุกร์ ขึ้น 12 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.14 น. เที่ยงจริง เวลา 12.02 น."/>
  </head>
  <body>
    <article>
      <h1>เช็กดวงประจำวันที่ 8 พฤศจิกายน 2562</h1>
      <address>
        <time datetime="2019-11-07T23:00:00+00:00">07 Nov 2019, 23:00</time>
      </address>
      <p>
        <b>สุริยคติกาล วันที่ 8 พฤศจิกายน พ.ศ. 2562 ค.ศ. 2019 จันทร คติกาล ตรงกับวันศุกร์ ขึ้น 12 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.14 น. เที่ยงจริง เวลา 12.02 น.</b>
      </p>
      <p><i><b>สุริยคติกาล</b></i> วันที่ 8 พฤศจิกายน พ.ศ. 2562 ค.ศ. 2019 <i><b>จันทร คติกาล</b></i> ตรงกับวันศุกร์ ขึ้น 12 ค่ำ เดือน 12 ปีกุน เอกศก จุลศักราช 1381 <i><b>อาทิตย์อุทัย</b></i> เวลา 06.14 น. <i><b>เที่ยงจริง</b></i> เวลา 12.02 น. <i><b>อาทิตย์ตก </b></i>เวลา 17.49 น. <i><b>จันทร์ตก </b></i>เวลา 03.22 น.<br/><br/><i><b>วันนี้ </b></i>เวลา 00.00-11.54 น. ดาวจันทร์เสวยปุรพภัทรบทนักษัตรฤกษ์ที่ 25 ประกอบด้วยเพชฌฆาตแห่งฤกษ์ เพชฌฆาต แปลว่า ผู้ฆ่า ทำการเพื่อให้สิ่งที่เข้ามาพ่ายแพ้ ข่มขวัญ น่ายำเกรง มีความขลังและมีความศักดิ์สิทธิ์ เวลา 11.55-24.00 น. ดาวจันทร์เสวยอุตรภัทรบทนักษัตรฤกษ์ที่ 26 ประกอบด้วยราชาแห่งฤกษ์ ราชา แปลว่า พระเจ้าแผ่นดิน เวลา 00.00-24.00 น. ห้ามทำการมงคล ทิศที่เป็นมงคล-ตะวันออกเฉียงใต้ ทิศอัปมงคล-ตะวันตกเฉียงเหนือ สีประจำวัน-ฟ้า น้ำเงิน สีสิริมงคล-ชมพู สีอัปมงคล-ม่วง ดอกตะแบก ดำ ราศีที่ดาวศรีสถิต-กรกฎ ราศีที่ดาวศรีสถิต-กันย์ ราศีที่ดาวกาลีสถิต-มิถุน<br/><br/><i><b>เกิดวันนี้ เด็กชาย</b></i> เจ้าชู้ ชอบสนุก ช่างพูดช่างคุย ซื่อสัตย์และใจบุญ มีสติปัญญาดี กระฉับ กระเฉงว่องไว ชอบศิลปศาสตร์ ใฝ่สูง รู้จักเก็บออม มีหน้าที่การงานดี ชอบทำอะไรตามใจตน อายุมากขึ้นจะดีมีทรัพย์มาก <i><b>เด็กหญิง</b></i> รูปร่างหน้าตาดี เฉลียวฉลาด จิตใจอ่อนไหว อ่อนหวาน อ่อนโยน มีเสน่ห์ต่อเพศตรงข้าม รสนิยมแปลก ๆ สงบเสงี่ยม รักชีวิตสันโดษ ชอบศิลปศาสตร์ มีผู้ให้ความเมตตา ชอบทำงานอิสระ งานการเงินการธนาคาร บริษัทห้างร้านต่าง ๆ นักร้องนักแสดง งานวรรณกรรม ศิลปกรรม งานรื่นเริงบันเทิงใจ อนาคตมีความเจริญรุ่งเรืองดี</p>
      <figure>
        <img src="https://www.dailynews.co.th/admin/upload/20191107/news_JAUSgQXEwW102130_533.jpg?v=20191108066?v=8856"/>
      </figure>
      <p><i><b>เกิดวันอาทิตย์ </b></i>จะได้ศึกษาอบรมหาความรู้เพิ่มเติม จะมีเพื่อนร่วมงานคนใหม่ ปัญหาที่จะเกิดขึ้นสามารถแก้ไขได้ โดยอาศัยความรู้ความสามารถตลอดจนอุปกรณ์การทำงานที่ทันสมัย ควรรักษาสุขภาพตนเองและคนรักให้ดี จะมีการเดินทางไปกับคู่ครองหุ้นส่วนเพศตรงข้าม จะได้รับการยกย่องจากสังคม<br/><br/><i><b>เกิดวันจันทร์ </b></i>จะได้ร่วมงานสังคม มีโอกาสได้เดินทางเพราะหน้าที่การงาน ความสัมพันธ์กับบุคคลอื่นควรสืบดูประวัติความเป็นมาให้ดี รู้เขารู้เราไว้เป็นดีที่สุด ท่านที่ยังไม่ได้งานทำก็จะได้งานที่พึงพอใจ จะได้พบรักเป็นคนแปลก ๆ คนต่างถิ่นต่างแดน หากมีการเดินทางควรตรวจสภาพยวดยานพาหนะให้ดี<br/><br/><i><b><mark>เกิดวันอังคาร</mark></b></i>จะได้รับมอบหมายให้ติดต่อเจรจาประสานงานสำคัญ งานเก่าที่คั่งค้างจะถูกสะสางลงจนจบสิ้น หุ้นส่วนและเพศตรงข้ามที่ดีจะเข้ามาให้การสนับสนุนช่วยเหลือ จะได้พบปะสังสรรค์กับผู้คนมากมาย ส่วนท่านที่ยังไม่ได้งานทำก็จะได้งานที่พึงพอใจ มีโอกาสได้ศึกษาวิชาการที่แปลกใหม่<br/><br/><i><b>เกิดวันพุธ </b></i>จะมีลาภผลด้านการเงิน มักจะใช้จ่ายเงินหมดไปในระยะเวลาอันรวดเร็วกับภาษีสังคมและการสังคมสงเคราะห์โดยไม่สนใจการออมเท่าใดนัก จึงไม่ค่อยมีเงินเก็บ ผลงานเก่า ๆ ที่ทำไว้จะเป็นที่นิยมชมชอบของประชาชน มีคนมาแอบชอบพอ จะได้ร่วมงานกับคนต่างถิ่นต่างแดน ระวังปัญหาสุขภาพ<br/><br/><i><b>เกิดวันพฤหัสบดี </b></i>จะได้ร่วมงานในองค์กรการกุศล จะได้พบปะสังสรรค์ผู้คนมากมาย มีการริเริ่มโครงการใหม่ ๆ เพื่อนฝูงแนะนำงานใหม่ ๆ เข้ามาให้ทำ มีความพึงพอใจในผลงานของตน ควรรักษาสุขภาพอนามัยให้ดีเพราะอาจจะเจ็บป่วยได้ มิตรสหายมาเยี่ยมเยือนเพื่อให้กำลังใจ เรื่องการเงินควรรอบคอบ<br/><br/><i><b>เกิดวันศุกร์ </b></i>รายจ่ายส่วนมากจะเป็นเรื่องเพศตรงข้าม ค่าภาษีสังคมและสาธารณประโยชน์ การลงทุนและการสำรองจ่ายควรจะพิจารณาให้รอบ คอบ มีความจำเป็นในการใช้จ่ายเกิดขึ้น จะเป็นที่ไว้วางใจของผู้ใหญ่และเพื่อนร่วมงาน มีเรื่องบางอย่างที่ต้องปิดบังซ่อนเร้น จึงทำให้เกิดความอึดอัดใจมิใช่น้อย<br/><br/><i><b>เกิดวันเสาร์ </b></i>มีโอกาสได้ศึกษาอบรมเพิ่มเติม การมีแผนงานที่ดีและได้รับการสนับสนุนจากเพื่อนร่วมงานทำให้ปัญหาต่าง ๆ คลี่คลายลง มีงานที่จะต้องทำให้เรียบร้อยภายใต้เวลาที่จำกัด ควรระวังรักษาสุขภาพให้ดี จะได้ทำงานส่วนรวม มีโอกาสได้ช่วยเหลือสังคม ปัญหาที่เกิดขึ้นสามารถแก้ไขได้ทันท่วงที.<br/><br/> </p>
    </article>
  </body>
</html>