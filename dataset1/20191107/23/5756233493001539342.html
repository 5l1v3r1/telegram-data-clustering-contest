<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620417/%D8%AD%D9%85%D9%84%D9%87-%D8%A8%D9%87-%DB%B3-%D9%86%D9%81%D8%AA%DA%A9%D8%B4-%D8%A7%DB%8C%D8%B1%D8%A7%D9%86%DB%8C-%D8%AF%D8%B1-%DB%B6-%D9%85%D8%A7%D9%87"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-07T23:48:00+00:00"/>
    <meta property="og:title" content="حمله به ۳ نفتکش ایرانی در ۶ ماه"/>
    <meta property="og:description" content="یک روزنامه آمریکایی مدعی شده ایران در نامه‌ای به سازمان بین‌المللی دریانوردی این سازمان را از حمله به ۳ نفت‌کش خود ظرف ۶ ماه گذشته مطلع کرده است."/>
  </head>
  <body>
    <article>
      <h1>حمله به ۳ نفتکش ایرانی در ۶ ماه</h1>
      <address>
        <time datetime="2019-11-07T23:48:00+00:00">07 Nov 2019, 23:48</time>
      </address>
      <p>
        <i>یک روزنامه آمریکایی مدعی شده ایران در نامه‌ای به سازمان بین‌المللی دریانوردی این سازمان را از حمله به ۳ نفت‌کش خود ظرف ۶ ماه گذشته مطلع کرده است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>یک روزنامه آمریکایی مدعی شده ایران در نامه‌ای به اطلاع «سازمان بین‌المللی دریانوردی» رسانده سه نفتکش این کشور ظرف ۶ ماه گذشته در دریای سرخ هدف حمله قرار گرفته‌اند.</p>
      <p>روزنامه وال‌استریت‌ژورنال گزارش داده جمهوری اسلامی ایران در این نامه که هفته گذشته (۳۰ اکتبر) برای سازمان بین‌المللی دریانوردی ارسال شده گفته که مسیرهای تجاری در این دریا ناایمن هستند.</p>
      <figure>
        <img src="https://aftabnews.ir/files/fa/news/1398/8/16/356530_175.jpg"/>
      </figure>
      <p>وال‌استریت‌ژورنال به استناد این نامه گزارش داد نخستین حمله روز ۱ آوریل اتفاق افتاده و در اثر آن نفت‌کش Happiness1 دچار «نقص موتور و از دست رفتن کنترل» شده است. حمله دیگر ماه آگوست علیه نفت‌کش Helm صورت گرفته و این نفت‌کش دچار «مشکلات فنی» شده است. سومین حمله هم روز ۱۱ اکتبر صورت گرفته. هر سه حمله در نزدیکی سواحل عربستان سعودی صورت گرفته است.</p>
      <p>در این نامه با اشاره به حمله ۱۱ اکتبر، آمده است: «ما معتقدیم که این حمله توسط یک یا چند دولت سازمان‌دهی شده‌اند چون دو نفت‌کش‌ دیگر تحت پرچم ایران مشابهاریال در نزدیکی همان منطقه مورد حمله قرار گرفته‌اند.»</p>
      <p>در ادامه نامه آمده است: «نگرانی عمده در این خصوص این است که ماهیت سازمان‌دهی‌شده این حملات ظرف مدتی کوتاه در مکان‌های مشابه موجب شده دریای سرخ به مسیری ناامن برای سفر کشتی‌ها تبدیل شود.»</p>
      <p>شرکت ملی نفتکش ایران تیرماه سال جاری بازگشت کشتی Happiness 1 به ایران از بندر جده عربستان را اعلام کرد. شرکت نفتکش ایران گفت این کشتی اردیبهشت‌ماه در فاصله هفتاد مایلی بندر جده دچار آبگرفتگی شد.</p>
      <p>طبق اعلام شرکت ملی نفتکش ایران، کشتی HELM هم ۲۹ مردادماه در ۷۵ مایلی بندر «ینبع» در دریای سرخ دچار نقص فنی شده بود.</p>
    </article>
  </body>
</html>