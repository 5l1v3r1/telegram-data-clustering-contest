<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902883/manchester-united-kan-weer-winnen-rangers-verrast-fc-porto.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-07T23:03:00+00:00"/>
    <meta property="og:title" content="Manchester United kan weer winnen, Rangers verrast FC Porto"/>
    <meta property="og:description" content="Manchester United is in de Europa League zo goed als zeker van de knock-outfase. De ploeg van manager Ole Gunnar Solskjaer won met 3-0 van Partizan Belgrado. Daarnaast deed het Schotse Glasgow Rangers goede zaken."/>
  </head>
  <body>
    <article>
      <h1>Manchester United kan weer winnen, Rangers verrast FC Porto</h1>
      <address>
        <time datetime="2019-11-07T23:03:00+00:00">07 Nov 2019, 23:03</time>
      </address>
      <p>
        <b>Manchester United is in de Europa League zo goed als zeker van de knock-outfase. De ploeg van manager Ole Gunnar Solskjaer won met 3-0 van Partizan Belgrado. Daarnaast deed het Schotse Glasgow Rangers goede zaken.</b>
      </p>
      <p><b>Manchester United - Partizan Belgrado 3-0</b><br/>Manchester United zag AZ passeren door een overtuigende zege op FC Astana, maar heeft de koppositie razendsnel terug. De Premier League-grootmacht had weinig moeite met Partizan Belgrado. Mason Greenwood opende na 22 minuten de score en tien minuten later verdubbelde Anthony Martial de score. Kort na rust zorgde Marcus Rashford met een fraaie uithaal voor de beslissing. United heeft nu tien punten, AZ volgt met acht. Partizan blijft steken op vier punten en lijkt bijna klaar.</p>
      <p><b>Rangers FC - FC Porto 2-0</b><br/>De spanning in deze groep is groot. Rangers en Porto hadden op voorhand twee punten minder dan koploper Young Boys, terwijl Feyenoord op drie punten van de Zwitsers stond. De Schotten deden donderdag de beste zaken. Alfredo Morelos, regelmatig het goudhaantje voor manager Steven Gerrard opende na 69 minuten op fraaie wijze de score. Steven Davis maakte er 2-0 van met een wat gelukkig schot. Rangers staat nu tweede en heeft net als Young Boys zeven punten, Feyenoord en FC Porto hebben vier punten en moeten nog flink aan de bak.</p>
      <p><i>Snel meer</i>...</p>
      <p><b>Overige uitslagen</b><br/>Groep H<br/>Espanyol - Ludogorets 6-0<br/>Ferencv√°ros - CSKA Moskou 0-0</p>
    </article>
  </body>
</html>