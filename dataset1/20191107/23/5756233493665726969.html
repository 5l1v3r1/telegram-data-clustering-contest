<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620419/%D8%B4%DA%A9%D8%B3%D8%AA-%D8%AA%D8%B1%D8%A7%D8%A8%D8%B2%D9%88%D9%86-%D8%A8%D8%A7-%D8%AD%D8%B3%DB%8C%D9%86%DB%8C-%D8%AF%D8%B1-%D8%B4%D8%A8-%D8%B5%D8%B9%D9%88%D8%AF-%D8%B3%D9%88%DB%8C%D8%A7-%D9%88-%D8%B3%D9%84%D8%AA%DB%8C%DA%A9"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-07T23:55:00+00:00"/>
    <meta property="og:title" content="شکست ترابزون با حسینی در شب صعود سویا و سلتیک"/>
    <meta property="og:description" content="سویا و سلتیک با شکست حریفانشان به مرحله حذفی لیگ اروپا صعود کردند اما ترابزون اسپور که در ترکیب از بازیکن ایرانی‌اش بهره می برد مغلوب کراسنودار شد."/>
  </head>
  <body>
    <article>
      <h1>شکست ترابزون با حسینی در شب صعود سویا و سلتیک</h1>
      <h2>هفته چهارم لیگ اروپا</h2>
      <address>
        <time datetime="2019-11-07T23:55:00+00:00">07 Nov 2019, 23:55</time>
      </address>
      <p>
        <i>سویا و سلتیک با شکست حریفانشان به مرحله حذفی لیگ اروپا صعود کردند اما ترابزون اسپور که در ترکیب از بازیکن ایرانی‌اش بهره می برد مغلوب کراسنودار شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>هفته چهارم مرحله گروهی لیگ اروپا پنجشنبه شب آغاز شد و سویا و سلتیک صعودشان را به دور بعد قطعی کردند.</p>
      <p>در مهمترین بازی ترابزون اسپور از گروه C به مصاف کراسنودار رفت و ۳ بر یک از میزبانش شکست خورد تا با یک امتیاز در قعر جدول باقی بماند. مجید حسینی در ترکیب ترابزون حضور داشت و ۹۰ دقیقه برای تیمش بازی کرد.</p>
      <figure>
        <img src="https://aftabnews.ir/files/fa/news/1398/8/16/356532_383.jpg"/>
      </figure>
      <p>در دیگر بازی این گروه بازل ۲ بر یک ختافه را شکست داد و ۱۰ امتیازی شد. تیم سوییسی در صدر جدول قرار دارد و ختافه و کراسنودار با ۶ امتیاز به ترتیب در رتبه های دوم تا سوم جای دارند.</p>
      <p>سویا در گروه A با پیروزی ۵ بر ۲ مقابل دادلانگ صعود خود به مرحله یک شانزدهم نهایی را قطعی کرد. شاگردان یولن لوپتگی با ۱۲ امتیاز صدرنشین گروه خود هستند. مونیر الحدادی توانست در این دیدار هت تریک کند.</p>
      <p>آپوئل نیکوزیا با نتیجه ۲ بر یک قره باغ را شکست داد و مانند حریفش چهار امتیازی شد.</p>
      <p>در گروه B همه بازی ها با تساوی به پایان رسیدند. دیناموکیف یک بر یک مقابل کوپنهاون مساوی کرد و دیدار لوگانو و مالمو بدون گل تمام شد.</p>
      <p>آیندهوون با شکست سنگین ۴ بر یک برابر لاسک به رتبه سوم سقوط کرد. در دیگر بازی گروه D اسپورتینگ لیسبون با دو گل رزنبرگ را شکست داد و با ۹ امتیاز صدرنشین شد.</p>
      <p>سلتیک توانست لاتزیو را در خانه اش ۲ بر یک شکست دهد و با ۱۰ امتیاز به دور بعد صعود کند. در دیگر بازی رن با یک گل مغلوب کلوژ شد و با یک امتیاز در قعر جدول باقی ماند.</p>
      <p>در گروه F استاندارد لیژ ۲ بر یک فرانکفورت را شکست داد. آرسنال که دیشب برابر ویتوریا گیمارش یک بر یک مساوی کرد با ۱۰ امتیاز صدرنشین گروهش است.</p>
    </article>
  </body>
</html>