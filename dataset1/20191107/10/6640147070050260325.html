<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/sony-playstation-worldwide-studios-capo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T10:46:00+00:00"/>
    <meta property="og:title" content="Sony PlayStation: il co-fondatore di Guerrilla Games è il nuovo capo degli Worldwide Studios"/>
    <meta property="og:description" content="Sony PlayStation ha deciso il nuovo capo degli Worldwide Studios che prenderà il posto di Shawn Layden: parliamo del co-fondatore di Guerrilla."/>
  </head>
  <body>
    <article>
      <h1>Sony PlayStation: il co-fondatore di Guerrilla Games è il nuovo capo degli Worldwide Studios</h1>
      <address><time datetime="2019-11-07T10:46:00+00:00">07 Nov 2019, 10:46</time> by <a rel="author">Nicola Armondi</a></address>
      <p>Sony PlayStation ha nominato il managing director e <b>co-fondatore di Guerrilla Games, Hermen Hulst, nuovo capo degli Worldwide Studios</b>, precedentemente guidati da Shawn Layden. Quest’ultimo si è ritirato poco tempo fa: secondo le voci di corridoio, il suo operato con PS5 non è stato apprezzato da Jim Ryan, CEO e presidente di Sony PlayStation. Hulst ha già assunto il ruolo e da questo momento guiderà i 14 team interni di Sony.</p>
      <p>Vediamo <b>la dichiarazione di Jim Ryan</b>: “<i>Hermen è un europeo che prenderà posto in uno dei più grandi uffici di PlayStation. Penso che tutti in Europa dovrebbero essere eccitati, orgogliosi e felici che questo stia accadendo. Hermen è uno dei più efficienti e rispettati leader dell’industria dei videogame. È un appassionato sostenitore del proprio team e capisce come incentivare il talento creativo al fine di creare grandi esperienze. Non ho dubbi sul fatto che Hermen possa guidare i nostri team verso esperienze di alto livello rilasciate a ritmo regolare.”</i></p>
      <figure>
        <img src="https://www.tomshw.it/images/images/2019/01/shawn-layden-sony-playstation-14970.768x432.jpg"/>
      </figure>
      <p>Leggi anche: <a href="https://www.tomshw.it/videogioco/cina-limiti-gioco-minorenni/">La Cina impone limiti alle ore di gioco e alle spese dei minorenni</a></p>
      <p>Hulst invece ha affermato: “<i>Ho lavorato a stretto contatto con PlayStation e l’intera famiglia degli Worldwide Studios sin dal 2001, e ho grande rispetto e ammirazione per le idee ambiziose e il talendo creativo di tutti i team presenti negli USA, Europa e Giappone.”</i></p>
      <p><b>Guerrilla Games è nota negli ultimi anni per Horizon Zero Dawn</b>, un’opera di grande successo. Precedentemente, ha anche sviluppato la serie di Killzone, ferma al capitolo Shadow Fall (2013). Recentemente, invece, il team <a href="http://www.tomshw.it/videogioco/death-stranding-konami-sony/">ha aiutato Kojima a realizzare Death Stranding</a>, sopratutto lavorando su una versione modificata del proprio motore di sviluppo, il Decima Engine. Angie Smets, Jan-Bart van Beek e Michiel van der Leeuw saranno i nuovi capi di Guerrilla Games. <b>Diteci, cosa ne pensate di questo nuovo avvicendamento nei piani alti di Sony PlayStation?</b></p>
      <blockquote>Potete prenotare la vostra copia di Death Stranding su Amazon a <a href="https://toms.it/GVPSj">questo indirizzo</a>.</blockquote>
    </article>
  </body>
</html>