<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/eksperti-centru-gromadskogo-zdorov-ya-moz-perebuvali-na-bukovini-379944"/>
    <meta property="og:site_name" content="Погляд"/>
    <meta property="article:published_time" content="2019-11-07T10:43:00+00:00"/>
    <meta property="og:title" content="Експерти Центру громадського здоров’я МОЗ перебували на Буковині"/>
    <meta property="og:description" content="5 листопада 2019 року у Чернівецькій області з моніторинговим візитом перебували експерти Державної установи «Центр громадського здоров’я Міністерства охорони здоров’я України»"/>
  </head>
  <body>
    <article>
      <h1>Експерти Центру громадського здоров’я МОЗ перебували на Буковині</h1>
      <h2>Вони відвідали Чернівецьку область з моніторинговим візитом</h2>
      <address>
        <time datetime="2019-11-07T10:43:00+00:00">07 Nov 2019, 10:43</time>
      </address>
      <p>5 листопада 2019 року у Чернівецькій області з моніторинговим візитом перебували експерти Державної установи «Центр громадського здоров’я Міністерства охорони здоров’я України» – керівник відділу підтримки реформ та регіонального розвитку Ірина Агеєва і фахівець відділу підтримки реформ та регіонального розвитку Олександр Скапа. Про це інформують у Державній установі «Чернівецький обласний лабораторний центр МОЗ України».</p>
      <p>Основна мета візиту полягала у здійсненні моніторингу щодо розроблення, затвердження та виконання регіональних планів заходів з реалізації Концепції розвитку системи громадського здоров’я, затвердженої розпорядженням Кабінету Міністрів України у рамках проєкту Глобального фонду для боротьби зі СНІДом, туберкульозом та малярією «Розвиток регіональних систем громадського здоров’я».</p>
      <p>Ірина Агеєва та Олександр Скапа відвідали Чернівецьку обласну державну адміністрацію та Департамент охорони здоров’я Чернівецької ОДА, де провели робочі наради.</p>
      <p>У ході засідань було обговорено важливість та основні етапи розбудови системи громадського здоров’я в Україні, створення відповідних структурних підрозділів даної служби у всіх регіонах держави, зокрема і в Чернівецькій області. Також увага була зосереджена на механізмах фінансування структурних підрозділів системи громадського здоров’я в умовах реформування медичної галузі.</p>
      <p>Опісля на базі Державної установи «Чернівецький обласний лабораторний центр МОЗ України» відбулась робоча зустріч фахівців Центру ГЗ МОЗ із експертами робочої групи проєкту з розбудови системи громадського здоров’я у Чернівецькій області, який підтримується Глобальним фондом. Зустріч передбачала надання організаційно-методичної допомоги щодо розвитку даного напрямку охорони здоров’я у Чернівецькій області.</p>
      <p>Крім того, експерти проаналізували нормативно-правову базу, котрою регламентується формування мережі служби громадського здоров’я, обговорили юридичні та економічні аспекти щодо розвитку системи громадського здоров’я у Чернівецькій області, а також зосередили увагу на функціонуванні комунікаційної стратегії.</p>
      <related>
        <h4>Схожі записи</h4>
        <a href="https://pogliad.ua/news/bukovina/nova-ministerka-ohoroni-zdorovya-pobuvala-u-cherniveckiy-oblasti-378533"/>
        <a href="https://pogliad.ua/news/bukovina/3-rayoni-zamist-11-obgovorili-imovirniy-variant-podilu-cherniveckoyi-oblasti-379715"/>
        <a href="https://pogliad.ua/news/bukovina/oleksiy-goncharuk-tak-yak-bulo-ne-bude-379700"/>
        <a href="https://pogliad.ua/news/politics/goncharuk-pro-vizit-do-chernivciv-cya-pokazuha-nas-ne-vrazila-379430"/>
      </related>
    </article>
  </body>
</html>