<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/07/radonjic-ovakav-fenerbahce-nam-otezava-posao/"/>
    <meta property="og:site_name" content="Sportska centrala"/>
    <meta property="article:published_time" content="2019-11-07T10:09:01+00:00"/>
    <meta property="og:title" content="Radonjić: Ovakav Fenerbahče nam otežava posao"/>
    <meta property="og:description" content="Trener minhenskog Bajerna Dejan Radonjić istakao je da loša forma Fenerbahčea ne znači ništa pred sutrašnji međusobni duel dva tima u Evroligi. Bivši strateg Crvene zvezde je istakao da njegov tim jedva čeka da se susretne sa bivšim košarkašem Derikom Vilijamsom koji od ove sezone nastupa za tim iz Istanbula.  – Naravno da jedva čekamo […]"/>
  </head>
  <body>
    <article>
      <h1>Radonjić: Ovakav Fenerbahče nam otežava posao</h1>
      <address><time datetime="2019-11-07T10:09:01+00:00">07 Nov 2019, 10:09</time> by <a rel="author">Nemanja</a></address>
      <p>Trener minhenskog Bajerna Dejan Radonjić istakao je da loša forma Fenerbahčea ne znači ništa pred sutrašnji međusobni duel dva tima u Evroligi.</p>
      <p>Bivši strateg Crvene zvezde je istakao da njegov tim jedva čeka da se susretne sa bivšim košarkašem Derikom Vilijamsom koji od ove sezone nastupa za tim iz Istanbula.</p>
      <p><b> – Naravno da jedva čekamo da vidimo Vilijamsa, ali Fenerbahče je veoma talentovan tim i ne možemo se skoncentrisati samo na njega –</b> rekao je Radonjić.</p>
      <p>Fenerbahče igra ispod svih očekivanja u Evroligi ove sezone, čemu su doprinele silne povrede i slabe pripreme usled izostanka nekolicine igrača zbog Svetskog prvenstva.</p>
      <p><b> – Na nama je da odigramo bolje nego što smo odigrali prošle nedelje protiv Baskonije. Što se Fenera tiče, njihova sezona nije dobro počela, a nama to dodatno otežava situaciju. Biće silno motivisani –</b> zaključio je Radonjić.</p>
      <p>Meč između Fenerbahčea i Bajern Minhena na programu je sutra u ,,Ulker areni“ od 18.45 sati.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/01/agonija-fenera-prva-pobeda-valensije/"/>
        <a href="https://www.sportskacentrala.com/2019/10/20/obradovic-konacno-dobio-veliko-pojacanje/"/>
        <a href="https://www.sportskacentrala.com/2019/10/17/revolveras-de-kolo-bajern-ponizio-asvel-drama-u-atini-srecna-po-goste/"/>
        <a href="https://www.sportskacentrala.com/2019/10/10/kerol-brzi-od-sata-asvel-preziveo-panatinaikos-cska-siguran-protiv-bajerna/"/>
        <a href="https://www.sportskacentrala.com/2019/10/10/tomic-igraci-ispostovali-dogovor-odbrana-je-kljuc-uspeha/"/>
        <a href="https://www.sportskacentrala.com/2019/10/10/obradovic-po-prvi-put-u-karijeri-sam-doziveo-ovako-nesto/"/>
        <a href="https://www.sportskacentrala.com/2019/10/10/rudarski-posao-zvezde-fener-pao-u-areni/"/>
        <a href="https://www.sportskacentrala.com/2019/10/09/obradovic-zvezda-ce-se-boriti-za-top-8/"/>
        <a href="https://www.sportskacentrala.com/2019/10/09/dobra-vest-za-obradovica-pred-put-u-beograd/"/>
      </related>
    </article>
  </body>
</html>