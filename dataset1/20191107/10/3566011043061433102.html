<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545379.html/%D8%A8%D8%B1%DA%AF%D8%B2%D8%A7%D8%B1%DB%8C-%DA%A9%D8%A7%D8%B1%DA%AF%D8%A7%D9%87-%D9%81%DB%8C%D9%84%D9%85-%D9%86%D8%A7%D9%85%D9%87-%D9%86%D9%88%DB%8C%D8%B3%DB%8C-%D8%A8%D8%A7-%D8%AD%D8%B6%D9%88%D8%B1-%D8%A7%D9%86%D8%B3%DB%8C%D9%87-%D8%B4%D8%A7%D9%87-%D8%AD%D8%B3%DB%8C%D9%86%DB%8C-%D8%AF%D8%B1-%D8%B2%D9%86%D8%AC%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T10:41:00+00:00"/>
    <meta property="og:title" content="برگزاری کارگاه فیلم نامه نویسی با حضور انسیه شاه حسینی در زنجان"/>
    <meta property="og:description" content="رئیس سازمان بسیج هنرمندان استان زنجان گفت: کارگاه دوروزه فیلم نامه نویسی در هفته آینده با حضور انسیه شاه حسینی نویسنده  و کارگردان معروف سینما در زنجان برگزار می شود."/>
  </head>
  <body>
    <article>
      <h1>برگزاری کارگاه فیلم نامه نویسی با حضور انسیه شاه حسینی در زنجان</h1>
      <h2>رئیس سازمان بسیج هنرمندان استان زنجان:</h2>
      <address>
        <time datetime="2019-11-07T10:41:00+00:00">07 Nov 2019, 10:41</time>
      </address>
      <p>رئیس سازمان بسیج هنرمندان استان زنجان گفت: کارگاه دوروزه فیلم نامه نویسی در هفته آینده با حضور انسیه شاه حسینی نویسنده و کارگردان معروف سینما در زنجان برگزار می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛سید سجاد موسوی امروز در گفت و گو با خبرنگار <a href="http://www.mojerasa.ir/">موج رسا;</a> اظهار داشت: سازمان بسیج هنرمندان استان زنجان در عرصه های مختلفی فعالیت می کند.</p>
      <p>وی با بیان اینکه انجمن فیلم سازمان بسیج هنرمندان یکی از انجمن های فعال این سازمان محسوب می شود، ادامه داد:کارگاه دوروزه فیلم نامه نویسی در هفته آینده با حضور انسیه شاه حسینی نویسنده  و کارگردان معروف سینما در زنجان برگزار می شود.</p>
      <p>این مسئول از برگزاری مسابقه فیلم نامه نویسی در سطح استان زنجان خبرداد و گفت: نمایش فیلم "رد خون" به کارگردانی مهدویان به صورت رایگان در سینما با حضور فیلم سازان استان زنجان اکران می شود.</p>
      <p>رئیس سازمان بسیج هنرمندان استان زنجان با اشاره به برگزاری کارگاه اموزشی خط نقاشی در تاریخ 26آبان ماه سال جاری، بیان داشت: این کارگاه باحضور عظیم فلاح (از اساتیدکشوری)در فرهنگسرای امام خمینی (ره) برگزار شد.</p>
      <p>موسوی با بیان اینکه انجمن موسیقی سازمان بسیج هنرمندان استان نیز از انجمن های فعال است، ادامه داد:کلاس آموزشی ادوات موسیقی در زنجان برگزار می شود.</p>
      <p>وی با اشاره به برگزاری کلاس های آموزشی ساز ،آواز و دف از سوی انجمن موسیقی بسیج هنرمندان استان، خاطرنشان کرد: کارگاه آموزش موسیقی در کانون های  شهرستانها نیز برگزار می شود.</p>
      <p>این مسئول با بیان اینکه جشنواره استانی موسیقی با حمایت مسئول سازمان بسیج هنرمندان برگزار می شود، افزود:مهمترین وظیفه سازمان بسیج هنرمندان شناسایی استعدادهای هنری بالقوه در زمینه های طراحی،نقاشی،نمایش وتئاتر،فیلم وفیلمنامه،خوشنویسی،شعر نویسندگی و هنرهای تجسمی است.</p>
      <p>رئیس سازمان بسیج هنرمندان استان زنجان ادامه داد: در این راستا سازمان بسیج هنرمندان زنجان از علاقمندان به فعالیت در رشته های هنری وادبی دعوت به همکاری با انجمن های مختلف بسیج هنرمندان واقع  فرهنگسرای امام خمینی طبقه دوم دفتر سازمان بسیج هنرمندان زنجان به شماره تماس 02433450995می کند.</p>
      <p>موسوی بیان داشت: انجمن موسیقی سازمان بسیج هنرمندان در نظر دارد با کشف استعدادهای علاقمندان به هنر موسیقی اقدام به تشکیل گروه سرود خواهران وبرادران رده سنی 10تا 15 سال نماید که علاقه مندان می توانند به این سازمان مراجعه کنند.</p>
      <p>انتهای پیام/</p>
    </article>
  </body>
</html>