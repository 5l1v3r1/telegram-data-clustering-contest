<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/07/blitz-della-polizia-in-comune-arrestato-un-funzionario/1322063/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-07T10:46:03+00:00"/>
    <meta property="og:title" content="Blitz della polizia in Comune, arrestato un funzionario"/>
    <meta property="og:description" content="MAXI OPERAZIONE della Squadra Mobile ad Ancona. Cinque le ordinanze cautelari eseguite, in manette anche 4 imprenditori edili, per corruzione. Sono in corso 10 perquisizioni a carico degli indagati, in tutto 30"/>
  </head>
  <body>
    <article>
      <h1>Blitz della polizia in Comune, arrestato un funzionario</h1>
      <h2>MAXI OPERAZIONE della Squadra Mobile ad Ancona. Cinque le ordinanze cautelari eseguite, in manette anche 4 imprenditori edili, per corruzione. Sono in corso 10 perquisizioni a carico degli indagati, in tutto 30</h2>
      <address><time datetime="2019-11-07T10:46:03+00:00">07 Nov 2019, 10:46</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F07%2Fblitz-della-polizia-in-comune-arrestato-un-funzionario%2F1322063%2F">Condividi24</a><a href="https://twitter.com/intent/tweet?text=Blitz+della+polizia+in+Comune%2C++arrestato+un+funzionario&amp;url=https%3A%2F%2Fwww.cronachemaceratesi.it%2F2019%2F11%2F07%2Fblitz-della-polizia-in-comune-arrestato-un-funzionario%2F1322063%2F">Tweet</a>Email24 Condivisioni</p>
      <p> </p>
      <p> </p>
      <p><b>Le indagini della Squadra mobile di Ancona sono partite diversi mesi fa e stamattina i poliziotti della Questura insieme agli agenti della sezione giudiziaria della Polizia locale hanno fatto scattare l’incursione a sorpresa negli uffici comunali di Ancona.</b> Sono entrati a Palazzo del Popolo, per arrestare in custodia cautelare un funzionario indagato per il reato di corruzione aggravata, accompagnandolo fuori dal Comune, in via XXIV Maggio, tra lo stupore dei colleghi e dei numerosi presenti. La sindaca di Ancona, Valeria Mancinelli ha convocato una conferenza stampa.</p>
      <figure>
        <img src="https://www.cronacheancona.it/wp-content/uploads/2019/11/WhatsApp-Image-2019-11-07-at-10.26.30-325x244.jpeg"/>
        <figcaption>La volante della polizia davanti al Comune di Ancona (foto Giusy Marinelli)</figcaption>
      </figure>
      <p>Nel frattempo la Squadra Mobile ha confermato di aver attivato, nelle prime ore della mattinata, l’operazione coordinata dalla Procura di Ancona dando esecuzione a <b>5 ordinanze di custodia cautelare nei confronti di un dipendente pubblico in servizio al Comune di Ancona e di 4 imprenditori del settore edilizia ritenuti responsabili di corruzione aggravata. </b>L’articolata e complessa attività investigativa, iniziata nell’autunno del 2018, ha visto come principale protagonista il pubblico ufficiale del Comune di Ancona il quale, violando quelli che sono i principi cardine del buon andamento della pubblica amministrazione, ovvero il principio di trasparenza, economicità, correttezza, nonché inosservante del rispetto del principio di rotazione degli inviti e delle assegnazioni dei lavori e ne liquidava il compenso in modo diretto e sistematico sempre alla stessa rosa di ditte “amiche” comprese in un vero e proprio “cartello”, una moltitudine di lavori in gran parte mai eseguiti e, in altri numerosi casi eseguiti solo in parte e per un valore di gran lunga inferiore a quello corrispondente al denaro pubblico erogato. in cambio il dipendente pubblico riceveva dagli “imprenditori amici” ogni forma di illegittima utilità riscontrata durante l’attività di indagine. <b>Nel corso dell’attività investigativa sono emersi altri fatti delittuosi che hanno coinvolto altre 30 persone, indagate, a vario titolo per i reati di </b><b>abuso d’ufficio; falsita’ materiale e ideologica in atti pubblici; turbata liberta’ degli incanti ed in materia ambientale; truffa aggravata ai danni dello stato finalizzata al conseguimento di erogazioni pubbliche e rifiuto di atti d’ufficio. </b>Sono tutt’ora in corso anche<b> 10 perquisizioni locali delegati dall’Autorità Giudiziaria</b> a carico di parte degli indagati implicati a vario titolo nella vicenda giudiziaria.</p>
      <p>(servizio in aggiornamento)</p>
    </article>
  </body>
</html>