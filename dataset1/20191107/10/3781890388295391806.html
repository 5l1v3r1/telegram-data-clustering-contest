<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740503"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T10:12:00+00:00"/>
    <meta property="og:title" content="'มัยร่า BNK48' เคลื่อนไหวหลังประกาศลาออกจากวง"/>
    <meta property="og:description" content="'มัยร่า BNK48' เคลื่อนไหวล่าสุด หลังประกาศจบการศึกษาเพราะข่าวฉาว อวสานมัยร่า โพสต์ IG เผยภาพจากงานคอนเสิร์ต บอกขอลงอีกครั้งก่อนจะไม่มีโอกาสได้ทำ"/>
  </head>
  <body>
    <article>
      <h1>'มัยร่า BNK48' เคลื่อนไหวหลังประกาศลาออกจากวง</h1>
      <address>
        <time datetime="2019-11-07T10:12:00+00:00">07 Nov 2019, 10:12</time>
      </address>
      <p>
        <b>'มัยร่า BNK48' เคลื่อนไหวล่าสุด หลังประกาศจบการศึกษาเพราะข่าวฉาว อวสานมัยร่า โพสต์ IG เผยภาพจากงานคอนเสิร์ต บอกขอลงอีกครั้งก่อนจะไม่มีโอกาสได้ทำ</b>
      </p>
      <p> เป็นประเด็นดราม่าที่ถูกจับตามอง สำหรับข่าวของ 'มัยร่า BNK48' ที่เจอข่าวลือแรงเรื่องกิ๊กกับผู้กำกับที่มีภรรยาแล้ว หลังติดรถฝ่ายชายไปห้าง จนเกิดความเข้าใจผิด ซึ่งทางต้นสังกัดก็ได้ออกมาชี้แจง และสั่งลงโทษไปก่อนหน้านี้ กระทั่งเมื่อไม่กี่วันที่ผ่านมาก็มีแฮชแท็ก<b> #อวสานมัยร่า </b>ผุดขึ้นในโซเชียล หลังมีภาพของหญิงสาวกำลังเลือกซื้อของกับชายคนหนึ่ง ซึ่งดูคล้ายกับมัยร่าและผู้กำกับที่เคยมีข่าวด้วยกันถูกปล่อยออกมา จนเป็นประเด็นร้อนแรงขึ้นอีกครั้ง ซึ่งทางต้นสังกัดได้ออกมาชี้แจง พร้อมยืนยันว่าผู้หญิงในภาพหลุดนั้นไม่ใช่ตัวเอง  แต่สุดท้ายก็ได้ตัดสินใจประกาศจบการศึกษา หรือ ลาออกจากวง BNK48 อย่างเป็นทางการ  ล่าสุด 'มัยร่า BNK48' ก็ได้ออกมาเคลื่อนไหวอีกครั้ง ภายหลังจากประกาศจบการศึกษา โดยได้โพสต์ในอินสตาแกรมส่วนตัว maira.bnk48official กับภาพจากบรรยากาศคอนเสิร์ต และข้อความว่า </p>
      <figure>
        <img src="https://www.dailynews.co.th/admin/upload/20191107/news_MpkspaucXS170602_533.jpg?v=201911080712?v=2554"/>
      </figure>
      <p>“ขออนุญาตลงภาพจากคอนเสิร์ต ก่อนที่จะไม่ได้ลงอีกแล้วนะคะ ก่อนอื่นต้องขอขอบคุณหลายๆฝ่ายที่มีส่วนทำให้เกิดคอนเสิร์ตนี้ ขอบคุณเมมเบอร์ที่ทำให้เกิดการสามัคคีกันครั้งใหญ่ในรอบหลายๆเดือน คอนเสิร์ตนี้เป็นคอนเสิร์ตที่หนูรู้สึกว่าได้เป็นส่วนหนึ่งของคอนเสิร์ตจริงๆ แบบว่าได้สามารถแสดงอะไรที่แตกต่างจากที่เคยทำปกติ ได้รู้สึกว่า ทุกตำแหน่งบนคอนเสิร์ตสำคัญมาก ถ้าหายไปสักตำแหน่งคงไม่สมบูรณ์ เพราะทุกคนได้มีพาร์ทของตัวเองจริงๆ แบบที่ใครมาแทนไม่ได้ ในแต่ละยูนิต และ รู้สึกว่ามันดีที่เราไม่ต้องแค่เต้นๆ ประกอบอยู่ริมๆ ตลอดๆ แต่ได้ทำอย่างอื่นในส่วนของเรา และทุกคนก็เต็มที่กับตรงนี้จริงๆ ถึงส่วนตัวจะยังไม่รู้ว่าทำออกมาได้ดีมั้ยในส่วนของตัวหนูเอง แต่หนูรู้สึกดีใจ ที่ครั้งหนึ่งในชีวิต ได้เป็นส่วนหนึ่งของตรงนี้ และหนูได้เต็มที่กับคอนเสิร์ตนี้แล้ว ขอบคุณค่ะ</p>
      <figure>
        <img src="https://www.dailynews.co.th/admin/upload/20191107/news_wAIdNJEAvr170601_533.jpg?v=201911080712?v=2322"/>
      </figure>
      <figure>
        <img src="https://www.dailynews.co.th/admin/upload/20191107/news_iANptfPJRs170601_533.jpg?v=201911080712?v=3564"/>
      </figure>
      <figure>
        <img src="https://www.dailynews.co.th/admin/upload/20191107/news_TbpIUalJFY171345_533.jpg?v=201911080712?v=6339"/>
      </figure>
      <figure>
        <img src="https://www.dailynews.co.th/admin/upload/20191107/news_FuQcEKwmdY171345_533.jpg?v=201911080712?v=3353"/>
      </figure>
      <figure>
        <img src="https://www.dailynews.co.th/admin/upload/20191107/news_ZYDkKAmyDS171346_533.jpg?v=201911080712?v=6928"/>
      </figure>
      <figure>
        <img src="https://www.dailynews.co.th/admin/upload/20191107/news_fPIqwgnnQJ170806_533.jpg?v=201911080712?v=7510"/>
      </figure>
      <p>งานนี้ก็มีเพื่อน ๆ พี่น้องในวง BNK48 และแฟนคลับเข้ามาคอมเมนต์ให้กำลังใจเป็นจำนวนมากทีเดียว<br/><br/>ขอบคุณภาพจากอินสตาแกรม @maira.bnk48official<br/><br/> </p>
    </article>
  </body>
</html>