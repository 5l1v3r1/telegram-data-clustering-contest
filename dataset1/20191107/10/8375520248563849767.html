<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-dtp-na-dorogah-kijivshchini-za-dobu-postrazhdali-vosmero-lyudey-638357.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T10:40:30+00:00"/>
    <meta property="og:title" content="У ДТП на дорогах Київщини за добу постраждали восьмеро людей"/>
    <meta property="og:description" content="За всіма фактами ДТП поліція відкрила кримінальні провадження"/>
  </head>
  <body>
    <article>
      <h1>У ДТП на дорогах Київщини за добу постраждали восьмеро людей</h1>
      <address>
        <time datetime="2019-11-07T10:40:30+00:00">07 Nov 2019, 10:40</time>
      </address>
      <h4>За всіма фактами ДТП поліція відкрила кримінальні провадження</h4>
      <p>Минулої доби у дорожньо-транспортних пригодах на дорогах Київської області постраждали восьмеро людей. Троє пішоходів отримали травми внаслідок аварій, з них – одна 8-річна дитина.</p>
      <p>Про це <a href="https://kv.npu.gov.ua/news/dtp/v-dtp-na-dorogax-kijivskoji-oblasti-postrazhdali-vosmero-lyudej/">повідомляє</a> пресслужба Головного управління Нацполіції в Київській області.</p>
      <p>Два наїзди на пішоходів сталися у Києво-Святошинському районі. У с. Віта Поштова водій скоїв наїзд на «зебрі», – потерпілий отримав перелом руки. У с. Гатне трапився наїзд на 8-річну дитину, хлопчик переходив дорогу у невстановленому місці, його із політравмою доставили до лікарні.</p>
      <p>Сьогодні о 00:30 у м. Миронівка в ДТП потрапили два авто. 36-річний водій, керуючи автомобілем «Газель», не обрав безпечну швидкість і не дотримався дистанції, відтак в’їхав у автомобіль ВАЗ, який рухався попереду. Внаслідок удару ВАЗ став некерованим, виїхав на узбіччя, де збив пішохода та в'їхав у дерево. В результаті керманича останнього та постраждалого пішохода доставлено до лікарні. За попередньою інформацією, водій «Газелі» був напідпитку.</p>
      <p>На Васильківщині у смт Гребінки близько опівночі водій легковика не дотримався встановленої швидкості, з’їхав на узбіччя та врізався у дерево. Двох пасажирів із травмами різного ступеню тяжкості госпіталізовано до лікарні.</p>
      <p>1 з 3<br/><a href="https://glavcom.ua/kyiv/news/u-dtp-na-dorogah-kijivshchini-za-dobu-postrazhdali-vosmero-lyudey-638357.html#">на весь екран згорнути</a></p>
      <figure>
        <img src="https://glavcom.ua/img/gallery/6383/57/668407_big.jpeg"/>
      </figure>
      <figure>
        <img src="https://glavcom.ua/img/gallery/6383/57/668408_big.jpeg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>У Яготинському районі <a href="https://glavcom.ua/kyiv/news/na-trasi-kijiv-harkiv-pasazhirskiy-avtobus-protaraniv-vantazhivku-i-zletiv-u-kyuvet-foto-638107.html">в аварію потрапив рейсовий автобус Харків-Київ</a>. Його водій не дотримався безпечної дистанції та зіткнувся з вантажівкою, яка рухалася у попутному напрямку. Водія та пасажирку автобуса доставили до лікарні.</p>
      <p>За всіма фактами поліція відкрила кримінальні провадження за ст.286 (порушення правил безпеки дорожнього руху) Кримінального кодексу України. Тривають слідчі дії.</p>
      <related>
        <a href="https://glavcom.ua/kyiv/news/na-svitlofori-na-bulvari-druzhbi-narodiv-kamaz-protaraniv-legkovushku-video-638336.html"/>
        <a href="https://glavcom.ua/kyiv/news/u-kijevi-vodiy-skoda-vletiv-u-vaz-pokinuv-avtivku-i-vtik-foto-video-638255.html"/>
        <a href="https://glavcom.ua/kyiv/news/u-kijevi-vantazhivka-z-nespravnimi-galmami-potroshchila-visim-mashin-638233.html"/>
      </related>
    </article>
  </body>
</html>