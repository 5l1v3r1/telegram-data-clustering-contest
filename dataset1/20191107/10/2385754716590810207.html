<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596143/fatria-allodapon-epixeirei-na-parei-ton-elegxo-tis-nyxtas-sti-lefkosia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-07T10:09:00+00:00"/>
    <meta property="og:title" content="Φατρία αλλοδαπών επιχειρεί να πάρει τον «έλεγχο της νύχτας» στη Λευκωσία;"/>
    <meta property="og:description" content="Ανησυχία επικρατεί στις αρμόδιες αρχές, όπως εγκύρως πληροφορείται το Sigmalive, από πληροφορίες που κάνουν λόγο για «νεοσυσταθείσα» ομάδα αλλοδαπών στη..."/>
  </head>
  <body>
    <article>
      <h1>Φατρία αλλοδαπών επιχειρεί να πάρει τον «έλεγχο της νύχτας» στη Λευκωσία;</h1>
      <address><time datetime="2019-11-07T10:09:00+00:00">07 Nov 2019, 10:09</time> by <a rel="author">SigmaLive</a></address>
      <p>Ανησυχία επικρατεί στις αρμόδιες αρχές, όπως εγκύρως πληροφορείται το Sigmalive, από πληροφορίες που κάνουν λόγο για «νεοσυσταθείσα» ομάδα αλλοδαπών στη Λευκωσία, με εγκληματική δράση.</p>
      <p>Σύμφωνα με πληροφορίες, αρμόδιες αρχές θα έχουν τις επόμενες ώρες σύσκεψη για να ληφθούν αποφάσεις για τα επόμενα βήματα διερεύνησης των καταγγελιών και αντιμετώπισης της υπόθεσης, εάν αυτή όντως υφίσταται. </p>
      <p>Μάλιστα, δεν αποκλείεται η ομάδα Σύρων που ενεπλάκη στην απόπειρα φόνου που διαπράχθηκε Κυριακή ξημερώματα έξω από νυχτερινό μαγαζί στην Έγκωμη, να αποτελεί την εν λόγω «φατρία» αλλοδαπών, για την οποία υπάρχουν πληροφορίες ότι επιδιώκει τον έλεγχο της νύχτας. </p>
      <p>Εξελίξεις, πάντως, αναμένονται τις αμέσως επόμενες ώρες.</p>
    </article>
  </body>
</html>