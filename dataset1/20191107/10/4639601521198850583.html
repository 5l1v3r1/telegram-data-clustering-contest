<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/07/finance/ti-allazei-sti-dei-pos-tha-idiotikopoiithei-i-depa/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-07T10:29:46+00:00"/>
    <meta property="og:title" content="Νομοσχέδιο ΔΕΗ : Τι αλλάζει – Ρύθμιση για την τιτλοποίηση οφειλών – Πώς θα ιδιωτικοποιηθεί η ΔΕΠΑ"/>
    <meta property="og:description" content="Εθελουσία έξοδο, νέα διαδικασία πρόσληψης των εργαζομένων αορίστου χρόνου (άρθρο 3) με εκ των υστέρων έλεγχο νομιμότητας του ΑΣΕΠ χωρίς μονιμότητα και κατάργηση των παροχών - εκπτώσεων τα τιμολόγια - για το προσωπικό της ΔΕΗ προβλέπει το νομοσχέδιο που κατατέθηκε στη Βουλή."/>
  </head>
  <body>
    <article>
      <h1>Νομοσχέδιο ΔΕΗ : Τι αλλάζει – Ρύθμιση για την τιτλοποίηση οφειλών – Πώς θα ιδιωτικοποιηθεί η ΔΕΠΑ</h1>
      <h2>Εθελουσία έξοδο, νέα διαδικασία πρόσληψης των εργαζομένων αορίστου χρόνου (άρθρο 3) με εκ των υστέρων έλεγχο νομιμότητας του ΑΣΕΠ χωρίς μονιμότητα και κατάργηση των παροχών – εκπτώσεων τα τιμολόγια – για το προσωπικό της ΔΕΗ προβλέπει το νομοσχέδιο που κατατέθηκε στη Βουλή.</h2>
      <address><time datetime="2019-11-07T10:29:46+00:00">07 Nov 2019, 10:29</time> by <a rel="author">Τράτσα Μάχη</a></address>
      <p>Ρύθμιση για τη βελτίωση της  εισπραξιμότητας των ληξιπρόθεσμων οφειλών προς τη ΔΕΗ  περιλαμβάνει το σχέδιο νόμου του Υπουργείου Περιβάλλοντος και Ενέργειας, υπό τον τίτλο: «Απελευθέρωση αγοράς ενέργειας, εκσυγχρονισμός ΔΕΗ, ιδιωτικοποίηση ΔΕΠΑ και στήριξη των ΑΠΕ» που ετέθη σε δημόσια διαβούλευση. (Η διαβούλευση θα ολοκληρωθεί τη Δευτέρα, 11 Νοεμβρίου 2019 και ώρα 23.00).</p>
      <p>Παράλληλα,   με τη νέα νομοθετική πρωτοβουλία  προωθούνται οι αλλαγές στο μοντέλο οργάνωσης και λειτουργίας της ΔΕΗ και  επισπεύδονται μέτρα, που σκοπό έχουν τη διασφάλιση της βιωσιμότητας της εταιρείας μέσω της ενίσχυσης της ρευστότητάς της.</p>
      <p>
        <a href="https://www.in.gr/2019/11/07/economy/bloomberg-mati-stous-ependytes-kleinei-kyvernisi/">Bloomberg : Το μάτι στους επενδυτές κλείνει η κυβέρνηση</a>
      </p>
      <p>
        <a href="https://www.tovima.gr/wp-content/uploads/2019/11/07/sxedionomou.pdf">Ολόκληρο το σχέδιο νόμου</a>
      </p>
      <p>
        <a href="https://www.tovima.gr/wp-content/uploads/2019/11/07/aitiologiki.pdf">Η αιτιολογική έκθεση</a>
      </p>
      <p>Στην κατεύθυνση αυτή, με το άρθρο 12 εντάσσονται και οι απαιτήσεις εταιρειών προμήθειας ηλεκτρικής ενέργειας στο πλαίσιο διαχείρισης και μεταβίβασης απαιτήσεων, όπως οι απαιτήσεις πιστωτικών και χρηματοδοτικών ιδρυμάτων, προκειμένου αφενός να μπορούν να τιτλοποιήσουν τις απαιτήσεις τους και αφετέρου κατά τη διαχείρισή τους να υφίστανται όλα τα εχέγγυα της σχετικής νομοθεσίας.</p>
      <p>Επίσης περιλαμβάνεται διάταξη για την  αναμόρφωση των διατάξεων για την παροχή της υπηρεσίας Προμηθευτή Καθολικής Υπηρεσίας (υποχρεωτική προμήθεια ρεύματος σε όσους δεν βρίσκουν άλλον παροχο) που ως σήμερα επιβαρύνει μόνο τη ΔΕΗ), στο<br/>πλαίσιο της ανάπτυξης της ελεύθερης λειτουργίας της ελληνικής αγοράς ηλεκτρισμού.</p>
      <p>Η  αποκλειστική παροχή της υπηρεσίας Προμηθευτή Καθολικής Υπηρεσίας, ως υπηρεσίας κοινής ωφέλειας, από τη ΔΕΗ , σύμφωνα με τον νομοθέτη,  σε περίπτωση που δεν υπάρχει ενδιαφέρον από την αγορά, είναι παρωχημένη και αντικαθίσταται με τον ορισμό με ΥΑ εκ περιτροπής και διαδοχικά των τριών μεγαλύτερων παρόχων ως Προμηθευτών Καθολικής Υπηρεσίας σύμφωνα με το μερίδιο αγοράς τους.</p>
      <p>Επιπλέον στα άρθρα άρθρα 3, 4 και 5 περιλαμβάνονται όλες οι διατάξεις για τις προσλήψεις ορισμένου και αορίστου χρόνου και τη λειτουργία της Επιτροπής Προσλήψεων και Αμοιβών.</p>
      <p>Επίσης, στο άρθρο 17 περιλαμβάνονται όλες οι ρυθμίσεις για τον διαχωρισμό της ΔΕΠΑ ώστε να προχωρήσουν οι διαδικασίες για την αποκρατικοποίηση της.</p>
      <p>Στο μεταξύ οι συνδικαλιστές της ΓΕΝΟΠ ανήγγειλαν σήμερα κινητοποιήσεις οι οποίες θα καθορίστουν και θα αποφασίστουν από τα αρμόδια όργανά τους στις αρχές της ερχόμενης εβδομάδας.</p>
      <p>
        <a href="https://www.tovima.gr/2019/11/07/finance/ti-allazei-sti-dei-pos-tha-idiotikopoiithei-i-depa/">Τι αλλάζει στη ΔΕΗ – Πώς θα ιδιωτικοποιηθεί η ΔΕΠΑ – Ολο το νομοσχέδιο</a>
      </p>
    </article>
  </body>
</html>