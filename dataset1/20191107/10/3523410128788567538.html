<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638615/%DA%A9%D8%AA%D8%A7%D8%A8%DB%8C-%DA%A9%D9%87-%D9%88%D8%B8%D8%A7%DB%8C%D9%81-%D8%A8%D9%86%D8%AF%DA%AF%D8%A7%D9%86-%D8%B1%D8%A7-%D9%86%D8%B3%D8%A8%D8%AA-%D8%A8%D9%87-%D8%A7%D9%85%D8%A7%D9%85-%D8%B2%D9%85%D8%A7%D9%86-%D8%B9%D8%AC-%D9%85%D8%B4%D8%AE%D8%B5-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T10:55:00+00:00"/>
    <meta property="og:title" content="کتابی که وظایف بندگان را نسبت به امام زمان (عج) مشخص می‌کند"/>
    <meta property="og:description" content="کتاب «تکالیف بندگان نسبت به امام زمان (عج)» به معرفی و بیان هشتاد وظیفه و تکلیف از وظایف و تکالیف منتظران در زمان غیبت پرداخته است."/>
  </head>
  <body>
    <article>
      <h1>
        <a href="https://www.bultannews.com/fa/news/638615/%DA%A9%D8%AA%D8%A7%D8%A8%DB%8C-%DA%A9%D9%87-%D9%88%D8%B8%D8%A7%DB%8C%D9%81-%D8%A8%D9%86%D8%AF%DA%AF%D8%A7%D9%86-%D8%B1%D8%A7-%D9%86%D8%B3%D8%A8%D8%AA-%D8%A8%D9%87-%D8%A7%D9%85%D8%A7%D9%85-%D8%B2%D9%85%D8%A7%D9%86-%D8%B9%D8%AC-%D9%85%D8%B4%D8%AE%D8%B5-%D9%85%DB%8C%E2%80%8C%DA%A9%D9%86%D8%AF">کتابی که وظایف بندگان را نسبت به امام زمان (عج) مشخص می‌کند</a>
      </h1>
      <h2>کتاب «تکالیف بندگان نسبت به امام زمان (عج)» به معرفی و بیان هشتاد وظیفه و تکلیف از وظایف و تکالیف منتظران در زمان غیبت پرداخته است.</h2>
      <address><time datetime="2019-11-07T10:55:00+00:00">07 Nov 2019, 10:55</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، کتاب «تکالیف بندگان نسبت به <b>امام زمان</b> (عج)» قسمتی از کتاب شریف مکیال المکارم، اثر آیت اللّه‏ سیّد محمدتقی موسوی اصفهانی است. کتاب حاضر، به معرفی و بیان هشتاد وظیفه و تکلیف از وظایف و تکالیف منتظران در زمان غیبت حضرت حجت پرداخته است. این کتاب در ۵۸۴ صفحه و در سال ۱۳۹۵ توسط <b>انتشارات</b> کتاب جمکران به چاپ رسید.</p>
      <p>تحصیل شناخت صفات و آداب و ویژگی‌‏های آن حضرت، اندوهگین بودن در فراق آن حضرت، دعا در زمان غیبت، هدیه کردن نماز و قرائت قرآن، تقیه، سفارش یکدیگر به صبر در زمان غیبت، تهذیب نفس و پرهیز از شهرت، تعیین کردن وقت ظهور و تکذیب نمودن مدعیان نیابت خاصه، تأسی جستن به اخلاق و اعمال حضرت، حفظ زبان، گریستن و زیارت امام حسین علیه‏ السلام، اهتمام در ادای حقوق برادران دینی و … از دیگر موضوعاتی است که در این کتاب آمده است.</p>
      <p>در بخشی از کتاب آمده است:</p>
      <p>از وظایف بندگان نسبت به آن حضرت علیه السلام</p>
      <p>اوّل: تحصیل شناخت صفات و آداب و ویژگی‌های آن جناب است و نیز شناخت علائم حتمیه ظهور او. آن حضرت علیه السلام امامی است که اطاعتش فرض و واجب می‌باشد، و هر کس که اطاعتش واجب است باید صفاتش را شناخت، تا با شخص دیگری که مقام او را به دروغ و ستم مدّعی گردد، اشتباه نشود؛ بنابراین شناخت و دانستن صفات مولایمان حضرت حجّت علیه السلام واجب است.</p>
      <p>شیخ صدوق از حضرت ابوالحسن موسی بن جعفر علیه السلام روایت آورده که فرمود: هرکس در چهار چیز شک کند به تمام آنچه خدای – تبارک و تعالی – نازل فرموده کفر ورزیده است … یکی از آن‌ها شناختن امام در هر زمان از جهت شخص و صفات اوست.</p>
    </article>
  </body>
</html>