<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/616142,Port-Lotniczy-Olsztyn-Mazury-poszerza-siatke-polaczen-Kolejny-kierunek-lotow-z-Szyman.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-07T10:49:02+00:00"/>
    <meta property="og:title" content="Port Lotniczy Olsztyn-Mazury poszerza siatkę połączeń. Kolejny kierunek lotów z Szyman"/>
    <meta property="og:description" content="Już w czwartek (07.11) z lotniska w Szymanach odleci pierwszy samolot w kierunku Kolonii. To kolejne połączenie lotnicze z naszym zachodnim sąsiadem."/>
  </head>
  <body>
    <article>
      <h1>Port Lotniczy Olsztyn-Mazury poszerza siatkę połączeń. Kolejny kierunek lotów z Szyman</h1>
      <address>
        <time datetime="2019-11-07T10:49:02+00:00">07 Nov 2019, 10:49</time>
      </address>
      <p>
        <b>Już w czwartek (07.11) z lotniska w Szymanach odleci pierwszy samolot w kierunku Kolonii. To kolejne połączenie lotnicze z naszym zachodnim sąsiadem.</b>
      </p>
      <p>W czwartek nastąpi Inauguracja połączenia z Kolonią. Przylot samolotu z Niemiec na lotnisko Olsztyn–Mazury zaplanowano na godzinę 12:50. Pierwszy lot do Kolonii będzie z kolei podwójną okazją do świętowania, ponieważ tego dnia na lotnisku zostanie odprawiony 400 tys. pasażer.<br/><br/>Przypomnijmy, że z usług portu lotniczego korzysta coraz więcej pasażerów. W ciągu całego, ubiegłego roku na lotnisku w Szczytnie odprawiono 121 289 pasażerów. Wszystko wskazuje jednak na to, że bieżący rok będzie jeszcze lepszy, bo zaledwie do końca września z usług lotniska skorzystało 114 802 pasażerów, czyli zaledwie o niespełna 6,5 tys pasażerów mniej niż w cały 2018 roku i o ponad 23 tys. więcej niż w analogicznym okresie roku ubiegłego. <br/><br/><b>Przypomnijmy, że z portu pod Szczytnem można latać w następujących kierunkach:</b><br/>— Londyn-Luton (wtorek, sobota)<br/>— Londyn-Stansted (wtorek, czwartek, sobota)<br/>— Dortmund (poniedziałek, środa, piątek)<br/>— Kraków (czwartek, niedziela)<br/>— Burgas (niedziela)<br/>— Brema (środa, niedziela)<br/>— Kolonia (czwartek, niedziela)</p>
      <figure>
        <img src="http://m.wm.pl/2019/10/n/1-584241.jpg"/>
        <figcaption>Fot. Port Lotniczy Olsztyn-Mazury</figcaption>
      </figure>
    </article>
  </body>
</html>