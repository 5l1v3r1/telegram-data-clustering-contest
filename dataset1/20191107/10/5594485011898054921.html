<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/ninova-represiite-prodlzhavat-i-sled-izborite_news707907.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-07T10:17:00+00:00"/>
    <meta property="og:title" content="Нинова: Репресиите продължават и след изборите"/>
    <meta property="og:description" content="Сигнализираме европейските посланици и институции за начина на провеждане на местния вот, заяви лидерът на БСП"/>
  </head>
  <body>
    <article>
      <h1>Нинова: Репресиите продължават и след изборите</h1>
      <h2>Сигнализираме европейските посланици и институции за начина на провеждане на местния вот, заяви лидерът на БСП</h2>
      <address>
        <time datetime="2019-11-07T10:17:00+00:00">07 Nov 2019, 10:17</time>
      </address>
      <p>https://blitz.bg/politika/ninova-represiite-prodlzhavat-i-sled-izborite_news707907.html Blitz.bg</p>
      <figure>
        <img src="https://static.blitz.bg/documents/thumbnails/730/201910/1570789840-img-8869jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>Сигнализираме европейските посланици и институции за начина на провеждане на избори у нас и репресиите след тях. Това каза лидерът на БСП Корнелия Нинова по време на брифинг в Народното събрание.</b><br/><br/>Нинова посочи, че БСП ще защити всеки репресиран след местния вот. <br/><br/>"Сигнализирахме всички европейски посланици за начина на провеждане на изборите и репресиите сред тях. Изпращаме писма до Съвета на Европа и ОССЕ, изпращаме въпроси към министри за всеки конкретен случай, но това не може да продължава повече. <br/><br/>Нека всички, които искаме свободно изразяване на волята, които искаме демократичен изборен процес, да се противопоставим на този модел", подчерта Нинова, цитирана от <a href="https://focus-news.net/news/2019/11/07/2717216/korneliya-ninova-bsp-signalizirame-evropeyskite-poslanitsi-i-institutsii-za-nachina-na-provezhdane-na-izbori-u-nas-i-represiite-sled-tyah.html">Фокус</a>.<br/><br/>Тя направи заявка, че БСП ще продължи да изнася данни за случаи на репресии.<br/><br/>"Репресиите на властта продължават и след изборите. След малко ще дам думата на нашия кандидат в Ловеч за кмет, за да чуете от нея какво се случва след изборите. <br/><br/>Тя е председател на Българската асоциация на производители на облекло и текстил. Преди това - това, което тя ще ви разкаже не е единственият случай на репресии срещу наши кандидати в цялата страна. <br/><br/>Само за няколко дни застъпници в Благоевград получиха предупреждение за уволнение от работа. В Община Дупница наш служител на ВиК също е заплашен", заяви Нинова. <br/><br/>Тя посочи, че в Община Септември е уволнена учителка от детска градина, която е член на БСП и член на ОИК. <br/><br/>Нинова се обърна към всички хора, застрашени от репресии на управляващите. <br/><br/>"Моля, всеки сигнал подавайте при нас. Ще ви защитим с всички средства - юридически и политически. Няма да ви оставим на тези репресии сами. <br/><br/>Обръщам се към държавните служители, някои от които споделиха, че ги изпращат на измислени проверки, които нямат никакво основание. Не изпълнявайте такива заповеди, накрая ще си измият ръцете с вас", подчерта Нинова.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>