<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/seagate-rekor-kiracak-sabit-diski-2020-geliyor_84931.html"/>
    <meta property="og:site_name" content="CHIP Online"/>
    <meta property="article:published_time" content="2019-11-07T10:00:00+00:00"/>
    <meta property="og:title" content="Seagate'in Rekor Kıracak Sabit Diski 2020'de Geliyor"/>
    <meta property="og:description" content="Seagate, dev kapasiteli sabit diskiyle yeni bir rekora imza atmaya hazır!"/>
  </head>
  <body>
    <article>
      <h1>Seagate'in Rekor Kıracak Sabit Diski 2020'de Geliyor</h1>
      <h2>Seagate, dev kapasiteli sabit diskiyle yeni bir rekora imza atmaya hazır!</h2>
      <address><time datetime="2019-11-07T10:00:00+00:00">07 Nov 2019, 10:00</time> by <a rel="author">CHIP Online</a></address>
      <p>Sabit diskinizdeki alan oyunlara, 4K video kayıtlarınıza veya diğer devasa dosyalara boyun eğmeye başladıysa, Seagate'in 2020'de piyasaya süreceği <b>20TB'lık</b> disk sorunu çözebilir.</p>
      <p>Ultra geniş kapasiteli disklere odaklandığını açıklayan Seagate, karıştırılmış manyetik kayıt (SMR) teknolojisini kullanan diskini 2020'nin sonuna doğru piyasaya sürecek. Firma, Western Digital'den önce harekete geçerek dünyanın en büyük sabit diskini ilk piyasaya süren olmak istiyor.</p>
      <p>Daha geniş depolama alanı için bir sene daha beklemek istemiyorsanız, firma 18TB sürücüleri 2020'nin başında üretmeye başlayacağını doğruladı. Bu sürücüler, geleneksel manyetik kayıt (CMR) teknolojisini ve <b>Exos 16TB</b> sabit diskteki dokuz plakalı platformun aynısını kullanıyor. Bu nedenle 17TB'lık sabit diskin üretiminde önemli bir sorunun çıkmayacağına inanılıyor.</p>
      <p>Seagate, 18TB'lık sabit diski 2020'nin başında satışa sunarak rakibi Western Digital karşısında kapasite alanındaki liderliğini korumuş olacak. Western Digital de 2020'nin sonunda 20TB'lık bir disk üretmeyi planladığını açıklamıştı. Firmanın en geniş sabit diski ise 16TB kapasitesine sahip.</p>
      <figure>
        <img src="https://cdn.chip.gen.tr/images/content/2019/11/06/2019110617243542472.jpg"/>
      </figure>
      <p>Isı Destekli Manyetik Kayıt teknolojisine geçişle sabit disk kapasitelerinin hızla büyümesi bekleniyor. Bu teknoloji, verinin daha yoğun olarak kaydedilmesine izin veriyor ve çok daha büyük disk kapasitelerinin yolunu açıyor. Seagate'in yayınladığı bir grafikte <b>2026'da 50TB'lık diskleri görebile</b>ceğimiz tahmin ediliyor. Elbette bu kapasitedeki bir diskin güvenilirliğinin çok yüksek olması gerekecek. 50TB'ye yakın veri kaybetmek, firmalar ve kullanıcılar için bir felaket anlamına gelebilir.</p>
    </article>
  </body>
</html>