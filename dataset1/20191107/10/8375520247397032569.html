<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/nazk-posilit-spivpracyu-z-gromadskimi-organizaciyami-u-pitannyah-antikorupciynoji-politiki-638343.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T10:09:00+00:00"/>
    <meta property="og:title" content="НАЗК посилить співпрацю з громадськими організаціями у питаннях антикорупційної політики"/>
    <meta property="og:description" content="Наталія Новак запропонувала представникам громадського сектору брати активну участь у роботі над проєктом Антикорупційної стратегії та Державної програми з виконання Антикорупційної стратегії"/>
  </head>
  <body>
    <article>
      <h1>НАЗК посилить співпрацю з громадськими організаціями у питаннях антикорупційної політики</h1>
      <address>
        <time datetime="2019-11-07T10:09:00+00:00">07 Nov 2019, 10:09</time>
      </address>
      <h4>Наталія Новак запропонувала представникам громадського сектору брати активну участь у роботі над проєктом Антикорупційної стратегії та Державної програми з виконання Антикорупційної стратегії</h4>
      <p>Національне агентство з питань запобігання корупції  посилить співпрацю з громадськими організаціями у питаннях реалізації та моніторингу антикорупційної політики. Про це <a href="https://nazk.gov.ua/uk/novyny/nazk-posylyuye-spivpratsyu-z-gromadskymy-organizatsiyamy-u-pytannyah-realizatsiyi-ta-monitoryngu-antykoruptsijnoyi-polityky/">повідомляє</a> пресслужба НАЗК.</p>
      <p>Керівник НАЗК Наталія Новак зустрілась з представниками Громадської ради доброчесності при Вищій кваліфікаційній комісії суддів України.</p>
      <p>З метою реалізації повноважень Національного агентства щодо формування, реалізації та моніторингу антикорупційної політики Наталія Новак запропонувала представникам громадського сектору брати активну участь у роботі над проєктами документів, зокрема проєктом Антикорупційної стратегії та Державної програми з виконання Антикорупційної стратегії.</p>
      <p>«Національне агентство буде посилювати співпрацю з громадським сектором. Особливо це стосується спільної роботи з розроблення нормативно-правових актів щодо формування та реалізації антикорупційної політики, обговорення проблемних питань», – заявила Новак.</p>
      <p>Як повідомлялось, у жовтні 2019 року Нацагентство із боротьби з корупцією <a href="https://glavcom.ua/economics/finances/nazk-zafiksuvalo-v-zhovtni-ponad-100-porushen-v-deklaraciyah--638274.html">зафіксувало ознаки 104 порушення</a> антикорупційного законодавства. </p>
      <related>
        <a href="https://glavcom.ua/economics/finances/nazk-zafiksuvalo-v-zhovtni-ponad-100-porushen-v-deklaraciyah--638274.html"/>
        <a href="https://glavcom.ua/economics/finances/sin-eks-ministra-agropolitiki-gotujetsya-obiynyati-visoku-posadu-u-novomu-uryadi-636250.html"/>
        <a href="https://glavcom.ua/news/eksglava-nazk-korchak-prokomentuvala-vruchennya-jiy-pidozri-635969.html"/>
      </related>
    </article>
  </body>
</html>