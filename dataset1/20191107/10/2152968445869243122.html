<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/rusia/2019/11/07/na-cherveniia-ploshtad-marsh-za-78-ata-godishnina-ot-parada-1941-g.428839"/>
    <meta property="og:site_name" content="Dnes.bg"/>
    <meta property="article:published_time" content="2019-11-07T10:01:00+00:00"/>
    <meta property="og:title" content="На Червения площад: Марш за 78-ата годишнина от парада 1941 г."/>
    <meta property="og:description" content="Участваха 4 000 души, бойни машини от времето на войната | Dnes.bg"/>
  </head>
  <body>
    <article>
      <h1>На Червения площад: Марш за 78-ата годишнина от парада 1941 г.</h1>
      <h2>Участваха 4 000 души, бойни машини от времето на войната</h2>
      <address><time datetime="2019-11-07T10:01:00+00:00">07 Nov 2019, 10:01</time> by <a rel="author" href="https://www.dnes.bg/author/118" target="_blank">Елка Василева</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000251450-middle.jpg"/>
        </figure>
        <p>Снимка: Reuters</p>
        <p>1<a href="https://www.dnes.bg/rusia/2019/11/07/na-cherveniia-ploshtad-marsh-za-78-ata-godishnina-ot-parada-1941-g.428839,image2#photo">2</a><a href="https://www.dnes.bg/rusia/2019/11/07/na-cherveniia-ploshtad-marsh-za-78-ata-godishnina-ot-parada-1941-g.428839,image3#photo">3</a><a href="https://www.dnes.bg/rusia/2019/11/07/na-cherveniia-ploshtad-marsh-za-78-ata-godishnina-ot-parada-1941-g.428839,image4#photo">4</a><a href="https://www.dnes.bg/rusia/2019/11/07/na-cherveniia-ploshtad-marsh-za-78-ata-godishnina-ot-parada-1941-g.428839,image5#photo">5</a><a href="https://www.dnes.bg/rusia/2019/11/07/na-cherveniia-ploshtad-marsh-za-78-ata-godishnina-ot-parada-1941-g.428839,image6#photo">6</a><a href="https://www.dnes.bg/rusia/2019/11/07/na-cherveniia-ploshtad-marsh-za-78-ata-godishnina-ot-parada-1941-g.428839,image7#photo">7</a><a href="https://www.dnes.bg/rusia/2019/11/07/na-cherveniia-ploshtad-marsh-za-78-ata-godishnina-ot-parada-1941-g.428839,image8#photo">8</a><a href="https://www.dnes.bg/rusia/2019/11/07/na-cherveniia-ploshtad-marsh-za-78-ata-godishnina-ot-parada-1941-g.428839,image9#photo">9</a><a href="https://www.dnes.bg/rusia/2019/11/07/na-cherveniia-ploshtad-marsh-za-78-ata-godishnina-ot-parada-1941-g.428839,image10#photo">10</a><a href="https://www.dnes.bg/rusia/2019/11/07/na-cherveniia-ploshtad-marsh-za-78-ata-godishnina-ot-parada-1941-g.428839,image11#photo">11</a><a href="https://www.dnes.bg/rusia/2019/11/07/na-cherveniia-ploshtad-marsh-za-78-ata-godishnina-ot-parada-1941-g.428839,image12#photo">12</a></p>
        <p>На Червения площад в Москва се проведе тържествен марш, посветен на 78-ата годишнина от военния парад през 1941 г.</p>
        <p>Маршът включваше историческа част и част, пресъздаваща най-ярките събития от отбраната на Москва.</p>
        <p>В марша участваха близо 4000 души, сред които почетният караул от трите вида от Въоръжени сили на Русия, военен оркестър от московския гарнизон, кавалерийска група от 60 конници от Президентския полк от Федералната служба за охрана, военни от министерството на отбраната /1-а танкова армия на Западния военен окръг/, възпитаници на Московското суворовско и Московското военно музикално училище, кадети от московските и федералните учебни заведения.</p>
        <p>В марша участваха и 40 бойни машини от времето на Великата отечествена война, съобщи ТАСС.</p>
        <p>На парада бяха поканени близо 7 000 гости, сред които четирима участници във военния парад през 1941 г., 1 200 участници във Великата отечествена война, ветерани от бойните действия.</p>
        <figure>
          <iframe src="https://www.youtube.com/embed/qjKz2X_6E3Y" width="650" height="365" data-service="Youtube" scrolling="no"/>
        </figure>
      </anchor>
    </article>
  </body>
</html>