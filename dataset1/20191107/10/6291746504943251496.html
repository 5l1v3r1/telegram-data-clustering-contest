<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/07/cina-stati-uniti-accordo-dazi/"/>
    <meta property="og:site_name" content="Il Post"/>
    <meta property="article:published_time" content="2019-11-07T10:43:10+00:00"/>
    <meta property="og:title" content="La Cina e gli Stati Uniti cancelleranno progressivamente i dazi commerciali che si erano imposti a vicenda"/>
    <meta property="og:description" content="Il ministero del Commercio cinese ha detto che nelle ultime due settimane la Cina e gli Stati Uniti si sono messi d'accordo per cancellare i dazi che si erano imposti a vicenda durante la cosiddetta guerra commerciale degli ultimi anni. I dazi saranno rimossi progressivamente: il portavoce del ministero del Commercio"/>
  </head>
  <body>
    <article>
      <h1>La Cina e gli Stati Uniti cancelleranno progressivamente i dazi commerciali che si erano imposti a vicenda</h1>
      <address>
        <time datetime="2019-11-07T10:43:10+00:00">07 Nov 2019, 10:43</time>
      </address>
      <p>Il ministero del Commercio cinese <a href="https://www.reuters.com/article/us-usa-china-trade/china-says-it-has-agreed-with-u-s-to-cancel-tariffs-in-phases-idUSKBN1XH0TG?il=0">ha detto</a> che nelle ultime due settimane la Cina e gli Stati Uniti si sono messi d’accordo per cancellare i dazi che si erano imposti a vicenda durante la cosiddetta <a href="https://www.ilpost.it/2019/08/24/guerra-commerciale-trump/">guerra commerciale</a> degli ultimi anni. I dazi saranno rimossi progressivamente: il portavoce del ministero del Commercio cinese Gao Feng ha detto che nella fase iniziale i due paesi dovranno cancellarne una parte contemporaneamente. Quello sarà il punto di partenza per raggiungere un vero e proprio accordo sulla questione. Gao ha spiegato che i primi dazi a essere cancellati dovranno essere gli stessi, proporzionalmente, da entrambe le parti, ma non ha dato informazioni sulle tempistiche in cui avverrà il processo.</p>
      <p>Secondo una fonte di <i>Reuters</i>, i negoziatori cinesi avrebbero chiesto agli Stati Uniti di eliminare i dazi del 15 per cento entrati in vigore il primo settembre e che vorrebbero la cancellazione anche di precedenti dazi del 25 per cento su molti prodotti, dai macchinari agli oggetti di arredamento.</p>
    </article>
  </body>
</html>