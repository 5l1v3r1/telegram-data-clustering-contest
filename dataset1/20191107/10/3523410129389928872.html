<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638616/%DA%A9%D8%A7%D9%84%DB%8C%D9%86-%D9%81%D8%A7%D8%B1%D9%84-%D9%BE%D9%86%DA%AF%D9%88%D8%A6%D9%86-%D9%85%DB%8C%E2%80%8C%D8%B4%D9%88%D8%AF-%D8%A8%D8%A7%D8%B2%DA%AF%D8%B4%D8%AA-%D8%A8%D9%87-%D9%86%D9%82%D8%B4-%D8%B4%D8%B1%D9%88%D8%B1-%D9%81%DB%8C%D9%84%D9%85%E2%80%8C%D9%87%D8%A7%DB%8C-%D9%85%D8%A7%D8%B1%D9%88%D9%84"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T10:59:00+00:00"/>
    <meta property="og:title" content="کالین فارل پنگوئن می‌شود؟/ بازگشت به نقش شرور فیلم‌های مارول"/>
    <meta property="og:description" content="کالین فارل بازیگر مطرح ایرلندی در حال گفت‌وگو است تا ایفاگر یکی از نقش‌های شریر تازه‌ترین نسخه سینمایی «بتمن» شود."/>
  </head>
  <body>
    <article>
      <h1>
        <a href="https://www.bultannews.com/fa/news/638616/%DA%A9%D8%A7%D9%84%DB%8C%D9%86-%D9%81%D8%A7%D8%B1%D9%84-%D9%BE%D9%86%DA%AF%D9%88%D8%A6%D9%86-%D9%85%DB%8C%E2%80%8C%D8%B4%D9%88%D8%AF-%D8%A8%D8%A7%D8%B2%DA%AF%D8%B4%D8%AA-%D8%A8%D9%87-%D9%86%D9%82%D8%B4-%D8%B4%D8%B1%D9%88%D8%B1-%D9%81%DB%8C%D9%84%D9%85%E2%80%8C%D9%87%D8%A7%DB%8C-%D9%85%D8%A7%D8%B1%D9%88%D9%84">کالین فارل پنگوئن می‌شود؟/ بازگشت به نقش شرور فیلم‌های مارول</a>
      </h1>
      <h2>کالین فارل بازیگر مطرح ایرلندی در حال گفت‌وگو است تا ایفاگر یکی از نقش‌های شریر تازه‌ترین نسخه سینمایی «بتمن» شود.</h2>
      <address><time datetime="2019-11-07T10:59:00+00:00">07 Nov 2019, 10:59</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، <b>کمپانی برادران وارنر</b> در حال مذاکره با کالین فارل است تا موافقت وی برای ایفای نقش «پنگوئن» را بگیرد. این شخصیت یکی از شخصیت‌های شروری است که در فیلم «<b>بتمن</b>» به کارگردانی مت ریوز، حضور دارد.</p>
      <p>با امضای این قرارداد، کالین فارل سومین شخصیت منفی این فیلم خواهد بود. شخصیت‌های سه گانه منفی این فیلم که در برابر رابرت پتینسون در نقش بتمن ظاهر می‌شوند، به جز پنگوئن، شامل پل دانو در نقش «ریدلر» و زوئی کراویتس در نقش «زن گربه‌ای» خواهد بود.</p>
      <p>کالین فارل بازیگر ۴۳ ساله ایرلندی ایفاگر نقش‌ در فیلم‌های متعددی بوده است که «دامبو»، «بیوه‌ها»، «خرچنگ»، «جانوران شگفت‌انگیز و زیستگاه آنان» و «کشتن گوزن مقدس» از جمله آنهاست.</p>
      <p>در جدیدترین نقش‌آفرینی‌اش وی در فیلم «آقایان» به کارگردانی گای ریچی در نقش مربی ظاهر شده که در مرحله پس از تولید است. وی در سال ۲۰۱۵ بازیگر سریال تحسین شده «کارآگاه حقیقی» هم بود.</p>
      <p>این بازیگر از سابقه بازی در فیلم‌های ابرقهرمانی هم برخوردار است و در فیلم «بی‌باک» سال ۲۰۰۳ که نقش «دردویل» با بازی بن افلک ایفا شد، وی در نقش ابرقهرمانی «بولزآی» شخصیت خیالی شرور بزرگ در کتاب‌های کامیک مارول کامیکس، ظاهر شده بود.</p>
      <p>پیش از این برای فیلم «بتمن بازمی‌گردد» که توسط تیم برتون در سال ۱۹۹۲ساخته شد، نقش «پنگوئن» را دنی دویتو بازی کرده است.</p>
    </article>
  </body>
</html>