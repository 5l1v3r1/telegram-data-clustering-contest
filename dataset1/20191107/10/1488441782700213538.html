<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/07/spunta-nuova-chicca-galaxy-s11-cose-space-zoom-foto-679303/"/>
    <meta property="og:site_name" content="AndroidWorld"/>
    <meta property="article:published_time" content="2019-11-07T10:42:53+00:00"/>
    <meta property="og:title" content="Spunta una nuova chicca per Galaxy S11: cos’è Space Zoom (foto)"/>
    <meta property="og:description" content="Si infittiscono le voci su Galaxy S11, il nuovo top di gamma che Samsung svelerà ufficialmente entro il primo trimestre..."/>
  </head>
  <body>
    <article>
      <h1>Spunta una nuova chicca per Galaxy S11: cos’è Space Zoom (foto)</h1>
      <address><time datetime="2019-11-07T10:42:53+00:00">07 Nov 2019, 10:42</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Si infittiscono le voci su <a href="https://www.androidworld.it/tag/samsung-galaxy-s11/">Galaxy S11</a>, il nuovo top di gamma che <a href="https://www.androidworld.it/tag/samsung/">Samsung</a> svelerà ufficialmente entro il primo trimestre del prossimo anno, e stavolta riguardano il suo comparto <b>fotografico</b>.</p>
      <p><a href="https://www.androidworld.it/2019/11/05/samsung-alimenta-le-voci-sulla-fotocamera-galaxy-s11-un-nome-codice-spaziale-678475/">Già avevamo capito</a> che uno dei punti di svolta maggiore del nuovo Galaxy S11 sarà proprio la fotocamera. Stando all’ultimo <b>marchio depositato da Samsung</b> presso il <i>European Union Intellectual Property Office</i>, il comparto fotografico di Galaxy S11 potrebbe fregiarsi anche di <i><b>Space Zoom</b></i>: parliamo di un nuovo meccanismo per lo <b>zoom ibrido</b> sviluppato da Samsung che, probabilmente, si basa sul connubio di risorse <b>hardware e software</b> per ingrandire la scena fotografata preservando al massimo la qualità.</p>
      <p>Space Zoom dunque è da collocarsi nella <b>stessa categoria</b> di zoom ibridi implementati per diversi smartphone attualmente sul mercato, come <a href="https://www.androidworld.it/recensioni/huawei-p30-pro/">Huawei P30 Pro</a>, <a href="https://www.androidworld.it/recensioni/oppo-reno-10x-zoom/">Oppo Reno 10x Zoom</a> e <a href="https://www.androidworld.it/recensioni/oppo-reno-2/">Oppo Reno 2</a>.</p>
      <p>Ovviamente, il fatto che Samsung abbia registrato ora il marchio Space Zoom <b>non implica automaticamente</b> che lo implementerà nei prossimi Galaxy S11. Vi terremo aggiornati sugli eventuali ulteriori sviluppi.</p>
      <p>Via: <a href="https://nl.letsgodigital.org/smartphones/samsung-galaxy-s11-camera-met-zoom/">LetsGoDigital</a></p>
    </article>
  </body>
</html>