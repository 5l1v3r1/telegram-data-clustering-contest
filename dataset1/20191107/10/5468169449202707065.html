<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277508/politie-op-scherp-om-mogelijke-actie-dierenactivisten-bij-boeren-barneveld.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-07T10:42:25+00:00"/>
    <meta property="og:title" content="Politie op scherp om mogelijke actie dierenactivisten bij boeren Barneveld"/>
    <meta property="og:description" content="Bij de politie was er informatie binnengekomen dat dierenactivisten zich woensdagavond op diverse plaatsen in Barneveld zouden verzamelen. 'Zij zouden mogelijk actie willen voeren bij stallen van diverse boeren in het agrarische gebied in en om Barneveld', zo meldt de politie donderdag."/>
  </head>
  <body>
    <article>
      <h1>Politie op scherp om mogelijke actie dierenactivisten bij boeren Barneveld</h1>
      <address>
        <time datetime="2019-11-07T10:42:25+00:00">07 Nov 2019, 10:42</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/zwaailicht-agenten-donker-bon2019.jpg?itok=yC990lc-"/>
        <figcaption>Foto: Archief EHF/ foto ter illustratie</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/zwaailicht-agenten-donker-bon2019.jpg?itok=yC990lc-"/>
        <figcaption>Foto: Archief EHF/ foto ter illustratie</figcaption>
      </figure>
      <p><b>Barneveld - </b>Bij de politie was er informatie binnengekomen dat dierenactivisten zich woensdagavond op diverse plaatsen in Barneveld zouden verzamelen. 'Zij zouden mogelijk actie willen voeren bij stallen van diverse boeren in het agrarische gebied in en om Barneveld', zo meldt de politie donderdag.</p>
      <p><b>Barneveld - </b>Bij de politie was er informatie binnengekomen dat dierenactivisten zich woensdagavond op diverse plaatsen in Barneveld zouden verzamelen. 'Zij zouden mogelijk actie willen voeren bij stallen van diverse boeren in het agrarische gebied in en om Barneveld', zo meldt de politie donderdag.</p>
      <h3>'Dreiging reëel'</h3>
      <p>Daarnaast was de dreiging reëel, mede gezien het feit dat er woensdag ook een uitspraak was gedaan in de strafzaak tegen leden van actiegroep ‘Meat the Victims’. Daarnaast was het woensdag Dankdag. 'Dat zou betekenen dat veel boeren in de kerk zouden zitten', aldus de politie.</p>
      <h3>Alleen verontruste boeren op de been</h3>
      <p>Al deze informatie bij elkaar deed de politie besluiten op te schalen om te voorkomen dat beide partijen op wat voor manier dan ook met elkaar geconfronteerd zouden worden. Woensdagavond werden uiteindelijk alleen verontruste boeren gesignaleerd. Deze vertrokken onverrichter zake en uiteindelijk is het nergens tot een confrontatie gekomen. De politie zette ook een helikopter in om vanuit de lucht bijzondere bewegingen te kunnen oppikken.</p>
    </article>
  </body>
</html>