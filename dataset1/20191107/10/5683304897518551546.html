<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/07/cpm-pb-member-prakash-karat-reaction-on-uapa-over-students.html?utm_source=dlvr.it&amp;utm_medium=twitter"/>
    <meta property="og:site_name" content="ManoramaOnline"/>
    <meta property="article:published_time" content="2019-11-07T10:16:00+00:00"/>
    <meta property="og:title" content="ലഘുലേഖ പിടിച്ചെടുത്തതുകൊണ്ട് മാവോയിസ്റ്റാകില്ല: പൊലീസിനെതിരെ പ്രകാശ് കാരാട്ട്"/>
    <meta property="og:description" content="പാർട്ടി അംഗങ്ങളായ യുവാക്കളെ യുഎപിഎ ചുമത്തി അറസ്റ്റ് ചെയ്തതിനെതിരെ സിപിഎം പോളിറ്റ്ബ്യൂറോ അംഗം പ്രകാശ് കാരാട്ട്. അറസ്റ്റ് തെറ്റായ നടപടിയാണെന്ന്.Uapa Act. mavoist encounter. Uapa Kerala. Cpm. Manorama News. Manorama Online. M V Jayarajan. A K Balan. Manorama News. Manorama Online. Malayalam news.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>ലഘുലേഖ പിടിച്ചെടുത്തതുകൊണ്ട് മാവോയിസ്റ്റാകില്ല: പൊലീസിനെതിരെ പ്രകാശ് കാരാട്ട്</h1>
      <address><time datetime="2019-11-07T10:16:00+00:00">07 Nov 2019, 10:16</time> by <a rel="author">മനോരമ ലേഖകൻ</a></address>
      <p>ന്യൂഡൽഹി∙ പാർട്ടി അംഗങ്ങളായ യുവാക്കളെ യുഎപിഎ ചുമത്തി അറസ്റ്റ് ചെയ്തതിനെതിരെ സിപിഎം പോളിറ്റ്ബ്യൂറോ അംഗം പ്രകാശ് കാരാട്ട്. അറസ്റ്റ് തെറ്റായ നടപടിയാണെന്ന് കാരാട്ട് പറഞ്ഞു. പൊലീസ് തെറ്റായി പ്രവർത്തിച്ചു. സർക്കാർ തിരുത്തണമെന്നും ലഘുലേഖകൾ പിടിച്ചെടുത്തതുകൊണ്ടുമാത്രം മാവോയിസ്റ്റാകില്ലെന്നും പ്രകാശ് കാരാട്ട് പറഞ്ഞു. </p>
      <p>എന്നാൽ ഇരുവർക്കുമെതിരെ സിപിഎം നടപടിക്കു നീങ്ങാനാണു സാധ്യത. പാര്‍ട്ടി നിയോഗിച്ച അന്വേഷണസംഘം ഇന്ന് തെളിവെടുപ്പ് പൂര്‍ത്തിയാക്കും. ജില്ലാസെക്രട്ടറിയുടെ സാന്നിധ്യത്തില്‍ കോഴിക്കോട് സൗത്ത് ഏരിയ കമ്മിറ്റി ചേരും.</p>
      <p>അതിനിടെ യുവാക്കളെ ഇന്ന് പൊലീസ് കസ്റ്റഡിയിൽ ആവശ്യപെട്ടേക്കും. ഇവരുടെ ജാമ്യ ഹർജി ഇന്നലെ കോടതി തള്ളിയിരുന്നു.  ഡിജിറ്റൽ തെളിവുകളുടെ ഫോറൻസിക് പരിശോധന ഫലം വന്നാൽ കൂടുതൽ ചോദ്യം ചെയ്യാൻ കസ്റ്റഡി അപേക്ഷ നൽകുമെന്ന് അന്വേഷണസംഘം അറിയിച്ചിരുന്നു. കേസിൽ എഫ്ഐആർ റദ്ദാക്കണമെന്നാവശ്യപെട്ട് പ്രതിഭാഗം ഹൈക്കോടതിയെ സമീപിക്കും. യുഎപിഎ ചുമത്തപ്പെട്ട വിദ്യാര്‍ഥികളുടെ ജയില്‍മാറ്റം ഉടനില്ല.  ഇരുവരും കോഴിക്കോട് ജില്ലാ ജയിലില്‍ തുടരും. ജയില്‍ മാറ്റണമെന്ന സൂപ്രണ്ടിന്റെ ആവശ്യം ജയില്‍ മേധാവി ഋഷിരാജ് സിങ് തള്ളി. </p>
    </article>
  </body>
</html>