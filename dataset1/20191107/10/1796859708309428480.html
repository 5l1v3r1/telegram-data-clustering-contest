<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/it-industry/bill-geyts-poyasniv-chomu-windows-mobile-prograv-rinok-android-50052137.html"/>
    <meta property="og:site_name" content="НВ"/>
    <meta property="article:published_time" content="2019-11-07T10:32:00+00:00"/>
    <meta property="og:title" content="Моя велика помилка. Білл Гейтс пояснив, чому Windows Mobile поступився ринком Android і взяв провину на себе"/>
    <meta property="og:description" content="Білл Гейтс заявив, що, на його думку, всі люди могли б зараз використовувати Windows Mobile, якби Microsoft не потрапила в антимонопольне розслідування Міністерства юстиції США."/>
  </head>
  <body>
    <article>
      <h1>Моя велика помилка. Білл Гейтс пояснив, чому Windows Mobile поступився ринком Android і взяв провину на себе</h1>
      <h2>Білл Гейтс заявив, що, на його думку, всі люди могли б зараз використовувати Windows Mobile, якби Microsoft не потрапила в антимонопольне розслідування Міністерства юстиції США.</h2>
      <address><time datetime="2019-11-07T10:32:00+00:00">07 Nov 2019, 10:32</time> by <a rel="author">Антон Ходоренко</a></address>
      <p>Виступаючи на конференції в Нью-Йорку Гейтс <a href="https://www.theverge.com/2019/11/6/20952370/bill-gates-windows-mobile-android-competition-comments-microsoft-antitrust">визнав</a>, що «занадто відволікся» на цей позов і випустив з уваги розвиток операційної системи.</p>
      <p>«Немає сумнівів, що антимонопольний позов завдав шкоди Microsoft. Без нього ми б сфокусувалися на створенні операційної системи для телефонів і замість Android ви б сьогодні користувалися Windows Mobile. Якби не антимонопольний позов … Ми були дуже близькі, я був занадто відвернений. Я провалив все через те, що відволікся», — зізнався Білл Гейтс.</p>
      <p>Безладний перехід Microsoft з Windows Mobile на Windows Phone дав шанс на розвиток Android, але в той час у компанії були також і великі можливості в області мобільних пристроїв. Гейтс повідомив, що Microsoft упустила можливість запустити Windows Mobile на ключовому телефоні Motorola.</p>
      <p>«Ми запізнилися тільки на три місяці з випуском Motorola, так що так, переможець забрав все. Зараз ніхто не чув про Windows Mobile, ну й добре. Це кілька сотень мільярдів туди-сюди», — журиться Гейтс.</p>
      <p>Незрозуміло, про які телефони Motorola говорить Гейтс, але Motorola випустила лінійку смартфонів на базі Android Droid 10 років тому, і вони стали великим хітом. Вплив Verizon і Motorola в США дійсно допоміг Android домогтися успіху, як раз тоді, коли Windows Mobile мала проблеми.</p>
      <p>Раніше Гейтс оцінював збиток від втрати мобільного ринку в $ 400 млрд і називав це своєю «найбільшою помилкою».</p>
      <hr/>
    </article>
  </body>
</html>