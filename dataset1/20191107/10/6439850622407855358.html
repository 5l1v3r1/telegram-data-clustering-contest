<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/459274/%E0%A6%A6%E0%A7%87%E0%A6%B6%E0%A7%87-%E0%A6%AA%E0%A7%8C%E0%A6%81%E0%A6%9B%E0%A7%87%E0%A6%9B%E0%A7%87-%E0%A6%B8%E0%A6%BE%E0%A6%A6%E0%A7%87%E0%A6%95-%E0%A6%B9%E0%A7%8B%E0%A6%B8%E0%A7%87%E0%A6%A8-%E0%A6%96%E0%A7%8B%E0%A6%95%E0%A6%BE%E0%A6%B0-%E0%A6%AE%E0%A6%B0%E0%A6%A6%E0%A7%87%E0%A6%B9"/>
    <meta property="og:site_name" content="Daily Janakantha"/>
    <meta property="article:published_time" content="2019-11-07T10:38:00+00:00"/>
    <meta property="og:title" content="দেশে পৌঁছেছে সাদেক হোসেন খোকার মরদেহ"/>
    <meta property="og:description" content="অনলাইন রিপোর্টার ॥ নিউইয়র্ক থেকে অবিভক্ত ঢাকার সাবেক মেয়র, বিএনপি নেতা ও মুক্তিযোদ্ধা সাদেক হোসেন খোকার মরদেহ বাংলাদেশের মাটিতে এসে পৌঁছেছে। আজ বৃহস্পতিবার সকাল ৮টা ২৬ মিনিট নাগাদ খোকার মরদেহ বহনকারী ফ্লাইটটি ঢাকার হযরত শাহজালাল আন্তর্জাতিক বিমানবন্দরে পৌঁছায়। এদিকে তার প্রতি সম্মান দেখিয়ে ঢাকা দক্ষিণ সিটি করপোরেশন ..."/>
  </head>
  <body>
    <article>
      <h1>দেশে পৌঁছেছে সাদেক হোসেন খোকার মরদেহ</h1>
      <address>
        <time datetime="2019-11-07T10:38:00+00:00">07 Nov 2019, 10:38</time>
      </address>
      <figure>
        <img src="http://www.dailyjanakantha.com/files/201911/1573126673_01.jpg"/>
      </figure>
      <p>অনলাইন রিপোর্টার ॥ নিউইয়র্ক থেকে অবিভক্ত ঢাকার সাবেক মেয়র, বিএনপি নেতা ও মুক্তিযোদ্ধা সাদেক হোসেন খোকার মরদেহ বাংলাদেশের মাটিতে এসে পৌঁছেছে।</p>
      <p>আজ বৃহস্পতিবার সকাল ৮টা ২৬ মিনিট নাগাদ খোকার মরদেহ বহনকারী ফ্লাইটটি ঢাকার হযরত শাহজালাল আন্তর্জাতিক বিমানবন্দরে পৌঁছায়।</p>
      <p>এদিকে তার প্রতি সম্মান দেখিয়ে ঢাকা দক্ষিণ সিটি করপোরেশন (ডিএসসিসি) আজ এক দিনের ছুটি ঘোষণা করেছে। আজ বৃহস্পতিবার করপোরেশন কার্যালয় পূর্ণ দিবসের জন্য ছুটি থাকবে।</p>
      <p>প্রসঙ্গত, দীর্ঘদিন যুক্তরাষ্ট্রের নিউইয়র্কে একটি হাসপাতালে চিকিৎসাধীন অবস্থায় গত সোমবার বাংলাদেশ সময় দুপুর ২টার দিকে মারা যান খোকা। স্ত্রী, দুই ছেলে ও এক মেয়ে রেখে গেছেন তিনি।</p>
      <p>এর আগে, কিডনি ক্যান্সারে আক্রান্ত হয়ে ২০১৪ সালের মে মাসে চিকিৎসার জন্য নিউইয়র্কে যান সাদেক হোসেন খোকা। এরপর থেকে গত সাড়ে পাঁচ বছর ধরে চিকিৎসার জন্য তিনি নিউইয়র্কে অবস্থান করছিলেন। সার্বক্ষণিক তার সঙ্গে ছিলেন স্ত্রী ইসমত হোসেন।</p>
    </article>
  </body>
</html>