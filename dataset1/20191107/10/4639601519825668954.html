<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/07/finance/komision-katevazei-ton-pixi-tis-anaptyksis-gia-tin-ellada-18-efetos-23-to-2020/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-07T10:37:54+00:00"/>
    <meta property="og:title" content="Κομισιόν : Κατεβάζει τον πήχη της ανάπτυξης για την Ελλάδα – 1,8% εφέτος – 2,3% το 2020"/>
    <meta property="og:description" content="Σε αναθεώρηση προς το κάτω των προβλέψεων για την ανάπτυξη το 2019, αλλά επιτάχυνση το 2020 και βελτίωση των δημοσιονομικών μεγεθών, προβλέπει η Ευρωπαϊκή Επιτροπή για την Ελλάδα, στο πλαίσιο της φθινοπωρινής οικονομικής έκθεσης, που έδωσε στη δημοσιότητα. "/>
  </head>
  <body>
    <article>
      <h1>Κομισιόν : Κατεβάζει τον πήχη της ανάπτυξης για την Ελλάδα – 1,8% εφέτος – 2,3% το 2020</h1>
      <h2>Σε αναθεώρηση προς το κάτω των προβλέψεων για την ανάπτυξη το 2019, αλλά επιτάχυνση το 2020 και βελτίωση των δημοσιονομικών μεγεθών, προβλέπει η Ευρωπαϊκή Επιτροπή για την Ελλάδα, στο πλαίσιο της φθινοπωρινής οικονομικής έκθεσης, που έδωσε στη δημοσιότητα. </h2>
      <address><time datetime="2019-11-07T10:37:54+00:00">07 Nov 2019, 10:37</time> by <a rel="author">ΤοΒΗΜΑ Team</a></address>
      <p>Σε αναθεώρηση προς το κάτω των προβλέψεων για την ανάπτυξη το 2019, αλλά επιτάχυνση το 2020 και βελτίωση των δημοσιονομικών μεγεθών, προβλέπει η Ευρωπαϊκή Επιτροπή για την Ελλάδα, στο πλαίσιο της φθινοπωρινής οικονομικής έκθεσης, που έδωσε στη δημοσιότητα.</p>
      <p>Η Κομισιόν υπολογίζει ότι το ΑΕΠ θα αυξηθεί φέτος κατά 1,8% (όταν η κυβέρνηση προβλέπει 2%), και 2,3% το 2020 ενώ η κυβέρνηση έχει θέσει στόχο να αυξηθεί κατά 2,8%. Για το 2021 προβλέπει ρυθμό ανάπτυξης 2%. Τον Ιούλιο στις ενδιάμεσες προβλέψεις για την ανάπτυξη εκτιμούσε ότι το ΑΕΠ θα αυξηθεί 2,1% το 2019 και το 2,2% το 2020. Δηλαδή σήμερα αναθεωρεί ελαφρώς προς το κάτω την ανάπτυξη για φέτος και ελαφρώς προς τα πάνω για του χρόνου.</p>
      <p>Οι προβλέψεις για την Ελλάδα είναι σαφώς καλύτερες από τις προβλέψεις για το σύνολο της ΕΕ και της ευρωζώνης, όπου η Κομισιόν προχώρησε σε νέα αναθεώρηση προς το χειρότερο για φέτος και του χρόνου.</p>
      <p>
        <a href="https://www.in.gr/2019/11/07/politics/diplomatia/kypros-esoda-93-dis-dolaria-gia-18-xronia-apo-tin-afroditi/">Κύπρος : Έσοδα 9,3 δισ. δολάρια για 18 χρόνια από την «Αφροδίτη» <br/></a>
        <a href="https://www.tovima.gr/2019/11/07/finance/ti-allazei-sti-dei-pos-tha-idiotikopoiithei-i-depa/"> Τι αλλάζει στη ΔΕΗ – Πώς θα ιδιωτικοποιηθεί η ΔΕΠΑ – Ολο το νομοσχέδιο</a>
      </p>
    </article>
  </body>
</html>