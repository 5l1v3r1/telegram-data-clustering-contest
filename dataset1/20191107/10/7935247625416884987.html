<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bisikletle-ulke-ulke-geziyorlar-214400h.htm"/>
    <meta property="og:site_name" content="OLAY"/>
    <meta property="article:published_time" content="2019-11-07T10:11:21+00:00"/>
    <meta property="og:title" content="Bisikletle ülke ülke geziyorlar"/>
    <meta property="og:description" content="Almanya’dan bisikletleriyle İran turuna çıkan gençler Bursa’ya ulaştı."/>
  </head>
  <body>
    <article>
      <h1>Bisikletle ülke ülke geziyorlar</h1>
      <h2>Almanya’dan bisikletleriyle İran turuna çıkan gençler Bursa’ya ulaştı.</h2>
      <address>
        <time datetime="2019-11-07T10:11:21+00:00">07 Nov 2019, 10:11</time>
      </address>
      <p>Eşyalarını satarak elde ettikleri ve biriktirdikleri paralarla yola düşen genç seyyahlar, bisikletle ülke ülke geziyor.</p>
      <p>Üniversite öğrencileri Tom, nişanlısı Julia ve arkadaşları Benjamin, Almanya’nın Münih şehrinden pedal çevirerek İstanbul’a geldi.</p>
      <p>Gençler daha sonra Yalova’ya, oradan da Bursa’nın İznik ilçesine geldi.</p>
      <figure>
        <img src="https://www.olay.com.tr/d/other/iha-20191107aw848731-3.jpg"/>
      </figure>
      <p>Bisikletin tekerleği patlayınca Boyalıca Mahallesi'nde mola veren seyyah gençler, 3 bin 300 kilometre pedal çevirdi.</p>
      <p>Genç seyyahlar, futbol sahasında çadır kurup geceyi burada geçirdi. Sabah İznik'in tarihî yerlerini ziyaret eden gençler, buradan Kapodakya’ya gideceklerini ve daha sonra İran’a ulaşacaklarını söyledi.</p>
      <p>Öğrenciler, misafirperverliğinden dolayı İzniklilere teşekkür etti.</p>
    </article>
  </body>
</html>