<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/sestri-stoevi-bikha-olimpiyskite-shampionki-406090.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-07T10:36:31+00:00"/>
    <meta property="og:title" content="Сестри Стоеви биха олимпийските шампионки"/>
    <meta property="og:description" content="Българките са на четвъртфинал в Китай"/>
  </head>
  <body>
    <article>
      <h1>Сестри Стоеви биха олимпийските шампионки</h1>
      <address><time datetime="2019-11-07T10:36:31+00:00">07 Nov 2019, 10:36</time> by <a rel="author">Пламен Вълков</a></address>
      <p>Българките Габриела и Стефани Стоеви се класираха на четвъртфинала на двойки на големия турнир по бадминтон във Фучжоу, Китай, който е от сериите „Супер 750“ и с награден фонд 700 хиляди долара, съобщи БНР. Златните медалистки от европейското първенство победиха за трети път олимпийските шампионки от Рио де Жанейро и четвърти в света Мисаки Мацумото и Аяка Такахаши от Япония. Този път престижният успех дойде след 21:11, 21:17 за 47 минути игра. В първия гейм сестрите от Хасково бяха безапелационни. Във втората част азиатките водеха до 14-ата точка. След това Стоеви, които са №11 в ранглистата, поеха инициативата и спечелиха мача. Следващите съпернички на Габриела и Стефани са петите в схемата южнокорейки Со Хи Ли и Сън Чан Шин. Българките отстъпват с 2-4 на азиатките, от които загубиха на четвъртфиналите в Париж на 25 октомври.</p>
    </article>
  </body>
</html>