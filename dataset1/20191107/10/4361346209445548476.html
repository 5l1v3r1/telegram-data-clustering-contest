<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/a-horvatoknal-lesz-cukor-a-repankbol-de-az-ara-miatt-nem-kell-aggodni/186034"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-07T10:30:00+00:00"/>
    <meta property="og:title" content="A horvátoknál lesz cukor a répánkból, de az ára miatt nem kell aggódni"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>A horvátoknál lesz cukor a répánkból, de az ára miatt nem kell aggódni</mark>
      </h1>
      <address><time datetime="2019-11-07T10:30:00+00:00">07 Nov 2019, 10:30</time> by <a rel="author">H. N. Zs.</a></address>
      <p>
        <b>Nagyjából tízezer forintnak megfelelő eurót fizetnek a horvát cukorgyárak a magyar cukorrépa tonnájáért. Az egyetlen magyar cukorgyár, a kaposvári kétezer forinttal kevesebbet. Ezért a hazai cukorrépa Horvátországba vándorol – írta a Somogyi Hírlap. </b>
        <b>Nagyjából tízezer forintnak megfelelő eurót fizetnek a horvát cukorgyárak a magyar cukorrépa tonnájáért. Az egyetlen magyar cukorgyár, a kaposvári kétezer forinttal kevesebbet. Ezért a hazai cukorrépa Horvátországba vándorol – írta a Somogyi Hírlap.</b>
      </p>
      <p>– Az eszéki és a verőcei cukorgyárral van szerződésünk – vázolta a Bors megkeresésére Kelemen István, a Magyar Cukorrépa-termesztők Szövetségének főtitkára. – A megállapodásban mindkét fél legalább öt évre garanciát vállal. Az egyik arról biztosítja a másikat, hogy cukorrépát termel, a másik arról, hogy átveszi a teljes mennyiséget a szerződésben rögzített áron.</p>
      <figure>
        <img src="http://media.borsonline.hu/cikk/20/191592/big-lead/650x360/2015897_screen-shot-2019-11-06-at-165038.jpg"/>
        <figcaption>Sem Magyarország, sem Horvátország nem önellátó cukorból, a fogyasztás mindkét országban több, mint amennyit előállít. A magyar élelmiszeripar éves cukorfogyasztása 320 ezer tonna © shutterstock</figcaption>
      </figure>
      <p>Természetesen minden az uniós előírásoknak megfelelően történik. Most szeptember elején írtunk alá újabb öt évet, hiszen nagyon korrekt kapcsolatunk van a horvát cukorgyárakkal. A szakembertől azt is megtudtuk: ez a cukor árára nincs befolyással, ugyanis a magyar és a horvát cukorgyárak termelése az EU-n belül csekély részesedéssel bír.</p>
      <p>A kaposvári 120-140 ezer tonna cukrot állít elő, Horvátország körülbelül 100 ezer tonnát, az Unióban az éves cukortermelés pedig körülbelül 21 millió tonna. Az árat az európai cukorpiaci helyzet, a világpiaci helyzet és a kőolaj ára befolyásolja leginkább.</p>
    </article>
  </body>
</html>