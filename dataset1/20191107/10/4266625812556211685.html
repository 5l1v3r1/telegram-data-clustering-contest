<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/07/v_ukraini_nabuv_chynnosti_prezydentskyy_zakon_pro_sudovu_reformu_1685665"/>
    <meta property="og:site_name" content="ZIK.UA"/>
    <meta property="article:published_time" content="2019-11-07T10:04:00+00:00"/>
    <meta property="og:title" content="В Україні набув чинності президентський закон про судову реформу"/>
    <meta property="og:description" content="У четвер, 7 листопада, закон президента Володимира Зеленського про судову реформу набув чинності."/>
  </head>
  <body>
    <article>
      <h1>В Україні набув чинності президентський закон про судову реформу</h1>
      <address>
        <time datetime="2019-11-07T10:04:00+00:00">07 Nov 2019, 10:04</time>
      </address>
      <p>
        <b>У четвер, 7 листопада, закон президента Володимира Зеленського про судову реформу набув чинності.</b>
      </p>
      <p> </p>
      <p>Напередодні документ був <a href="https://zik.ua/news/2019/11/06/opublikovano_prezydentskyy_zakon_pro_sudovu_reformu_1684797">опублікований </a>у виданні Голос України.</p>
      <p>Законом пропонується запровадження нового порядку відбору членів Вищої кваліфікаційної комісії суддів України, а також спеціальної процедури для звільнення членів ВККС та ВРП.</p>
      <p>Зокрема, кандидатів на посади дванадцяти членів ВККС оцінюватиме конкурсна комісія, яка складатиметься з двох членів Ради суддів України, делегованих Радою суддів України, та чотирьох міжнародних експертів, рекомендованих до складу Громадської ради міжнародних експертів, сформованої відповідно до Закону України «Про Вищий антикорупційний суд».</p>
      <p>Зміни також торкнуться ст. 37 Закону «Про судоустрій і статус суддів» і передбачатимуть скорочення складу Верховного Суду до 100 суддів.</p>
      <p>Крім того, проєкт закону має унормувати діяльність кваліфікаційної комісії суддів України та Вищої ради правосуддя, запровадивши новий порядок формування Вищої кваліфікаційної комісії суддів України.</p>
      <p>Документом передбачається створення комісії з питань доброчесності та етики та визначення єдиних правил винагороди всіх суддів, незалежно від умов проходження ними кваліфікаційної оцінювання.</p>
      <p>Нагадаємо, раніше Верховний Суд затвердив звернення до президента України ветувати законопроєкт №1008 про внесення змін до деяких законів України щодо діяльності органів суддівського врядування. Що з цього вийшло читайте у нашому великому матеріалі за <a href="https://zik.ua/news/2019/11/06/sudova_reforma_zelenskogo_chomu_zakonom_nevdovolene_mizhnarodne_1684399">посиланням</a>.</p>
      <related>
        <h4>читайте також</h4>
        <a href="https://zik.ua/news/2019/06/14/zelenskyy_vyrishyv_stvoryty_grupu_ekspertiv_dlya_otsinky_rezultativ_sudovoi_1594175"/>
        <a href="https://zik.ua/news/2019/01/04/budyake_sudove_rishennya_vvazhaietsya_zakonnym_i_obovyazkovym_do_vykonannya__1482385"/>
        <a href="https://zik.ua/news/2018/12/11/hyug_mingarelli_ukraina_ne_povynna_prypynyaty_reformy_u_rik_vyboriv_1467191"/>
        <a href="https://zik.ua/news/2018/11/23/mingarelli_priorytetom_asotsiatsii_ukrainy_z_yes_zalyshaietsya_sudova_reforma_1454423"/>
      </related>
    </article>
  </body>
</html>