<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/pm-modi-tells-ministers-avoid-unnecessary-statements-on-ayodhya-"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-07T10:09:00+00:00"/>
    <meta property="og:title" content="അയോധ്യ കേസ്; മന്ത്രിമാര്‍ക്ക് പ്രധാനമന്ത്രിയുടെ മുന്നറിയിപ്പ്"/>
    <meta property="og:description" content="ന്യൂഡൽഹി :  അയോധ്യ കേസിലെ വിധിക്കു മുന്‍പായി മന്ത്രിമാര്‍ക്ക് പ്രധാനമന്ത്രിയുടെ മുന്നറിയിപ്പ്. അനാവശ്യ പ്രസ്താവനകള്‍ മന്ത്രിമാര്‍ ഒഴിവാക്കണമെന്ന് മോദി നിര്‍ദേശം നല്‍കി. സമൂഹത്തില്‍ സൗഹാര്‍ദം നിലനിര്‍ത്തേണ്ടത് എല്ലാവരുടെയും കടമയാണെന്ന് ഓര്‍മിപ്പിച്ചു.  വിജയത്തിന്റെയും പരാജയത്തിന്റെയും വീക്ഷണ..."/>
  </head>
  <body>
    <article>
      <h1>അയോധ്യ കേസ്; മന്ത്രിമാര്‍ക്ക് പ്രധാനമന്ത്രിയുടെ മുന്നറിയിപ്പ്</h1>
      <address><time datetime="2019-11-07T10:09:00+00:00">07 Nov 2019, 10:09</time> by <a rel="author" href="http://anweshanam.com/author/veena" target="_blank">veena</a></address>
      <p>ന്യൂഡൽഹി :  അയോധ്യ കേസിലെ വിധിക്കു മുന്‍പായി മന്ത്രിമാര്‍ക്ക് പ്രധാനമന്ത്രിയുടെ മുന്നറിയിപ്പ്. അനാവശ്യ പ്രസ്താവനകള്‍ മന്ത്രിമാര്‍ ഒഴിവാക്കണമെന്ന് മോദി നിര്‍ദേശം നല്‍കി. സമൂഹത്തില്‍ സൗഹാര്‍ദം നിലനിര്‍ത്തേണ്ടത് എല്ലാവരുടെയും കടമയാണെന്ന് ഓര്‍മിപ്പിച്ചു. </p>
      <p>വിജയത്തിന്റെയും പരാജയത്തിന്റെയും വീക്ഷണ കോണിലൂടെ അയോധ്യ വിധിയെ നോക്കിക്കാണരുതെന്നും മോദി ഓര്‍മിപ്പിച്ചു. ചൊവ്വാഴ്ച വൈകിട്ട് നടന്ന മന്ത്രിസഭ യോഗത്തില്‍ വെച്ചാണ് പ്രധാനമന്ത്രി ഈ നിര്‍ദേശം നല്‍കിയത്. നവംബര്‍ 17 ന് സുപ്രീം കോടതി ചീഫ് ജസ്റ്റിസ് രഞ്ജന്‍ ഗോഗോയ് വിരമിക്കുന്നതിനാല്‍ അതിന് മുന്‍പായി അയോധ്യ കേസിലെ വിധി വരും.</p>
      <p>നേരത്തെ അയോധ്യയിലെ തര്‍ക്കഭൂമിയെക്കുറിച്ച് 2010 ല്‍ അലഹബാദ് ഹൈക്കോടതി വിധി വന്നപ്പോള്‍ സര്‍ക്കാരും രാഷ്ട്രീയ പാര്‍ട്ടികളും പൊതുസമൂഹവും വിള്ളലുകള്‍ സൃഷ്ടിക്കാനുള്ള ശ്രമങ്ങളെ തടഞ്ഞത് എങ്ങനെയെന്ന് തന്റെ 'മാന്‍ കി ബാത്ത് 'റേഡിയോ പ്രോഗ്രാമില്‍, പ്രധാനമന്ത്രി മോദി അനുസ്മരിച്ചിരുന്നു.</p>
      <p>ഒരു ഏകീകൃത ശബ്ദത്തിന് രാജ്യത്തെ എങ്ങനെ ശക്തിപ്പെടുത്താന്‍ കഴിയുമെന്നതിന്റെ ഉദാഹരണമായിരുന്നു അതെന്നും മോദി അനുസ്മരിച്ചിരുന്നു. നേരത്തെ ബി.ജെ.പിയും വിധിയുടെ പശ്ചാത്തലത്തില്‍ പ്രകോപനപരമായ പ്രസ്താവനകള്‍ നടത്തരുതെന്ന് നേതാക്കള്‍ക്കും പ്രവര്‍ത്തകര്‍ക്കും നിര്‍ദേശം നല്‍കിയിരുന്നു. </p>
    </article>
  </body>
</html>