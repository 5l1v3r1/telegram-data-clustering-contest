<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-bollywood-trending-latest-news-top-10-entertainment-latest-news-kartik-aaryan-sara-ali-khan-breakup-2836567.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-07T10:50:35+00:00"/>
    <meta property="og:title" content="बॉलीवुड मसाला: पढ़ें बॉलीवुड की 10 बड़ी खबरें और गॉसिप"/>
    <meta property="og:description" content="1- सारा अली खान से ब्रेकअप के सवाल पर गुस्साए कार्तिक आर्यन, दिया ये जवाब कार्तिक आर्यन और सारा अली खान की जोड़ी ने इंडस्ट्री में आते ही धमाल मचाया है। दोनों ने हालांकि साथ एक भी फिल्म नहीं..."/>
  </head>
  <body>
    <article>
      <h1>बॉलीवुड मसाला: पढ़ें बॉलीवुड की 10 बड़ी खबरें और गॉसिप</h1>
      <address><time datetime="2019-11-07T10:50:35+00:00">07 Nov 2019, 10:50</time> by <a rel="author">लाइव हिन्दुस्तान टीम,नई दिल्ली</a></address>
      <p>1- <a href="https://www.livehindustan.com/entertainment/story-sara-ali-khan-kartik-aaryan-breakup-update-this-is-what-kartik-aaryan-reaction-on-relationship-2836328.html">सारा अली खान से ब्रेकअप के सवाल पर गुस्साए कार्तिक आर्यन, दिया ये जवाब</a></p>
      <p>कार्तिक आर्यन और सारा अली खान की जोड़ी ने इंडस्ट्री में आते ही धमाल मचाया है। दोनों ने हालांकि साथ एक भी फिल्म नहीं की है लेकिन इनकी फ्रेंडशिप की दूर-दूर तक मिसाल दी जाती है। दोनों के लिए मीडिया में ये भी बात आई थी कि ये एक-दूसरे को डेट कर रहे हैं। लेकिन एक्टर्स के मुताबिक ये केवल अच्छे दोस्त हैं। </p>
      <p>2- <a href="https://www.livehindustan.com/entertainment/story-rani-chatterjee-dance-video-on-khesari-lal-yadav-song-viral-on-social-media-2836554.html">रानी चटर्जी ने किया खेसारी लाल यादव के गाने पर जमकर डांस, सोशल मीडिया पर वीडियो वायरल</a></p>
      <p>भोजपुरी सिनेमा एक ऐसा सिनेमा है जो बिहार में सबसे ज्यादा लोकप्रिय है। हालांकि, इस सिनेमा ने अब अपनी पहुंच भारत के कई हिस्सों तक पहुंचाई है। भोजपुरी एक्टर्स की फिल्म हो या गाना देखते ही देखते सोशल मीडिया पर वायरल हो जाता है। वीडियो में करोड़ों की तादाद में व्यूज आने लगते हैं। भोजपुरी एक्टर और अब स्टार बन चुकीं रानी चटर्जी का एक डांस वीडियो सोशल मीडिया पर सामने आया है। </p>
      <p>3- <a href="https://www.livehindustan.com/entertainment/story-ranu-mondal-misbehave-with-a-fan-now-memes-on-ranu-mandal-viral-on-twitter-and-social-media-2836245.html">फैन के साथ बदतमीजी करने के बाद रानू मंडल पर बन रहे हैं मीम्स, ट्विटर पर हो रहे हैं वायरल</a></p>
      <p>सोशल मीडिया स्टार रानू मंडल इस बार अपनी आवाज और गाने के कारण नहीं बल्कि एक फैन को सेल्फी लेने से मना करने की वजह से सुर्खियों में बनी हुई हैं। दरअसल, रानू मंडल को एक महिला फैन ने कंधे पर हाथ रखकर सेल्फी लेने के लिए पूछा था जिसके बाद वे उन पर भड़कती नजर आईं। इसका वीडियो कैमरे में कैद होने के बाद सोशल मीडिया पर वायरल होने लगा। और अब इस पर लोगों ने उन्हें ट्विटर पर ट्रोल भी करना शुरू कर दिया है। साथ ही उन पर मीम्स बनाने भी शुरू कर दिए हैं। </p>
      <p>4- <a href="https://www.livehindustan.com/entertainment/story-akshay-kumar-fees-he-will-charge-100-crore-per-film-2836385.html">एक के बाद एक हिट फिल्म देने के बाद बढ़ाई अक्षय कुमार ने अपनी फीस, चार्ज करेंगे इतने करोड़</a></p>
      <p>बॉलीवुड एक्टर अक्षय कुमार एक फिल्म के लिये 100 करोड़ की फीस लेने जा रहे हैं। अक्षय फिल्मकार वासु भगनानी की फिल्म में काम करने जा रहे हैं। माना जा रहा है कि वह इस फिल्म के लिए 100 करोड़ रुपए फीस के तौर पर ले सकते हैं।</p>
      <p>5- <a href="https://www.livehindustan.com/entertainment/story-urvashi-rautela-wants-to-play-pt-usha-role-in-films-when-asked-2836370.html">उर्वशी रौतेला ने किया खुद के लिए चौंकाने वाला खुलासा जब पूछा गया कि वे किस एथलीट का किरदार निभाना चाहेंगी?</a></p>
      <p>बॉलीवुड अभिनेत्री उर्वशी रौतेला सिल्वर स्क्रीन पर उड़न परी पी टी उषा का किरदार निभाना चाहती हैं। उर्वशी ने कहा, बहुत से लोग नहीं जानते कि मैं भी एक एथलीट हूं। मैं एक राष्ट्रीय स्तर पर बास्केटबॉल चैंपियन रही हूं। मैं लड़कियों की टीम की कैप्टन थी। मैं एक खिलाड़ी हूं, इसलिए मुझे लगता है कि पी टी उषा की भूमिका के लिए मुझसे बेहतर कोई नहीं हो सकता है।</p>
      <p>6- <a href="https://www.livehindustan.com/entertainment/story-aamir-khan-akshay-kumar-box-office-clash-next-year-2836360.html">आमिर-अक्षय की होगी बॉक्स ऑफिस पर भिड़ंत</a></p>
      <p>बॉलीवुड के मिस्टर परफेक्शनिस्ट आमिर खान और अक्षय कुमार की फिल्में अगले साल क्रिसमस के अवसर पर बॉक्स ऑफिस पर टकराने जा रही हैं। आमिर की आने वाली फिल्म लाल सिंह चड्ढा का मोशन पोस्टर रिलीज हो गया है। यह फिल्म क्रिसमस 2020 पर रिलीज होगी। वहीं अक्षय की फिल्म बच्चन पांडे भी क्रिसमस 2020 को रिलीज होगी। पर्दे पर दोनों स्टार्स की दो बड़ी फिल्मों का क्लैश देखने को मिलेगा।</p>
      <p>7- <a href="https://www.livehindustan.com/entertainment/story-salman-khan-disha-patani-film-radhe-together-2836303.html">सलमान खान और दिशा पटानी का फिर दिखेगा जबरदस्त अंदाज, फिल्म के लिए मिलाया हाथ</a></p>
      <p>बॉलीवुड अभिनेत्री दिशा पटानी एक बार फिर सलमान खान के साथ काम करने को लेकर उत्साहित हैं। दिशा ने सलमान के साथ फिल्म भारत में काम किया था। दिशा एक बार फिर 'राधे: योर मोस्ट वॉन्टेड भाई' में सलमान के साथ काम करने जा रही हैं। दिशा ने बताया कि वह सलमान के साथ दोबारा काम करने के लिए बेहद उत्साहित हैं।</p>
      <p>8- <a href="https://www.livehindustan.com/cricket/story-kl-rahul-adorable-birthday-wish-for-athiya-shetty-post-goes-viral-2836236.html">केएल राहुल ने कुछ ऐसे दी आथिया शेट्टी को जन्मदिन की बधाई- PIC</a></p>
      <p>बॉलीवुड अभिनेत्री आथिया शेट्टी ने 5 नवंबर को अपना 27वां जन्मदिन सेलिब्रेट किया। उनके जन्मदिन पर भारतीय क्रिकेट टीम के स्टाइलिश खिलाड़ी केएल राहुल ने भी उन्हें जन्मदिन की बधाई, जिसकी चर्चा सोशल मीडिया पर शुरू हो गई। राहुल ने आथिया को अपनी इंस्टाग्राम स्टोरी के जरिये जन्मदिन की बधाई दी, जिसके बाद इन दोनों के रिलेशन में होने की खबरें उड़ने लगी हैं। यह पहला मौका नहीं है, जब केएल राहुल और आथिया शेट्टी का नाम एक सात जोड़ा जा रहा है।</p>
      <p>9- <a href="https://www.livehindustan.com/entertainment/story-bhojpuri-movie-sangharsh-creates-history-as-more-than-1-crore-20-lakh-views-on-youtube-in-just-3-days-2835473.html">भोजपुरी फिल्म 'संघर्ष' ने Youtube पर रचा इतिहास, 3 दिन में मिले 1.2 करोड़ Views</a></p>
      <p>वर्ल्डवाइड चैनल और जितेन्द्र गुलाटी द्वारा प्रस्तुत भोजपुरी फिल्म 'संघर्ष' ने सफलता का इतिहास रच दिया है। यूट्यूब पर इस फिल्म को तीन दिन में 1.2 करोड़ से ज्यादा लोगों ने देखा है। वर्ल्डवाइड रिकार्ड्स लिमिटेड के इस फिल्म में मुख्य भूमिकाओं को भोजपुरी फिल्म के सफल अभिनेता खेसारीलाल यादव और काजल राघवानी ने निभाया है। फिल्म के निर्माता रत्नाकर कुमार ने इसकी सफलता पर कहा है कि भोजपुरी सिनेमा के इतिहास में पहली बार यूट्यूब पर किसी फिल्म को इतने लोग देख रहे हैं। भोजपुरी सिनेमा के लिए इससे बड़ी बात और क्या हो सकती है। </p>
      <p>10- <a href="https://www.livehindustan.com/entertainment/story-singer-akhil-sachdeva-says-i-chose-not-music-but-music-chose-me-2835634.html">मैंने संगीत को नहीं, बल्कि संगीत ने मुझे चुना: अखिल सचदेवा</a></p>
      <p>गायक अखिल सचदेवा ने फिल्म 'बद्रीनाथ की दुल्हनिया' के 'हमसफर' गाने को अपनी आवाज दी थी और लोगों को उनका गाया हुआ यह गीत काफी पसंद आया था। हाल ही में उन्होंने फिल्म 'कबीर सिंह' के गाने 'तेरा बन जाऊंगा' से दर्शकों पर फिर से अपनी आवाज का जादू चलाया है। हालांकि सचदेवा का कहना है कि संगीत को पेशे के तौर पर लेने की उनकी कभी कोई योजना नहीं थी। उनका कहना है कि उन्होंने संगीत को नहीं चुना, बल्कि संगीत ने उन्हें चुना है। फिलहाल उनका बस एक ही सपना है कि वह अंतिम सांस तक गाते रहें, और उनकी जान भी जाए तो मंच पर प्रस्तुति देते हुए।</p>
    </article>
  </body>
</html>