<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1980451/abd-rusya-ve-t%C3%BCrkiye-ordular%C4%B1-f%C4%B1rat%E2%80%99%C4%B1n-do%C4%9Fusunda"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-07T10:30:00+00:00"/>
    <meta property="og:title" content="ABD, Rusya ve Türkiye orduları, Fırat’ın doğusunda"/>
    <meta property="og:description" content="Türkiye’nin 9 Ekim’de başlattığı askeri harekât, Suriye’nin kuzeydoğusunda yeni bir askeri düzen meydana getirdi. Suriye’deki savaş devam ederken, bölgede üç farklı uluslararası ordu konuşlandı. ABD, Rusya ve Türkiye, bölgede devriyelere başladı. Fır"/>
  </head>
  <body>
    <article>
      <h1>ABD, Rusya ve Türkiye orduları, Fırat’ın doğusunda</h1>
      <address>
        <time datetime="2019-11-07T10:30:00+00:00">07 Nov 2019, 10:30</time>
      </address>
      <p>Türkiye’nin 9 Ekim’de başlattığı askeri harekât, Suriye’nin kuzeydoğusunda yeni bir askeri düzen meydana getirdi. Suriye’deki savaş devam ederken, bölgede üç farklı uluslararası ordu konuşlandı. ABD, Rusya ve Türkiye, bölgede devriyelere başladı. Fırat’ın doğusundaki Kamışlı’daki analistlere göre, bu ordular muhalif savaşçıları destekliyor.<br/><br/>Bu orduların yanı sıra Suriye’de; 2012’deki çekilip ardından geri dönen rejim güçleri, Arap-Kürt Suriye Demokratik Güçleri (SDG), Ankara destekli Barış Pınarı Harekâtı grupları ve uykudaki hücrelerini harekete geçirmeye başlayan, Rakka ve Deyrizor gibi eski kalelerinde intihar saldırısı gerçekleştiren DEAŞ terör örgütü de bulunuyor.<br/><br/>Türkiye harekâtı, sekiz buçuk yıldır savaşın paramparça ettiği ülkede, rakip ve müttefiklerin konuşlandıkları haritayı yeniden çizdi. Türk ordusu ve Suriye Milli Ordusu’na sadık Suriyeli gruplar, Resulayn, Tel Abyad’ı alarak etki alanını SDG’nin olduğu Rakka’ya doğru genişletti.<br/><br/>ABD ile Türkiye arsında varılan anlaşma çerçevesinde 120 kilometre uzunluğunda ve M4 uluslararası karayoluna varacak şekilde 30 kilometre genişliğindeki SDG kontrolündeki bölgenin hakimiyeti  Türkiye ve kontrolündeki Suriye Milli Ordusu’na (ÖSO) bırakıldı. Rus askeri polisi ve düzenli birlikler Türkiye’yle anlaşarak bu bölgenin sınırına konuşlandı. Kuzey sınırındaki SDG’nin talebi üzerine, Suriye’nin en kuzeydoğusundaki el- Malikiye (Derek)’ten Halep’in doğu kırsalındaki Ayn el-Arab’a (Kobani) arasında devriyeler gezmeye başladı.<br/><br/>ABD askerleri de bu hızlı gelişmelerin ardından bölgede yeniden konuşlandı. Bazıları Irak sınırındaki et-Tanf üssüne taşınırken, büyük bir çoğunluğu ise Fırat’ın doğusundaki Deyrizor şehrindeki petrol sahalarını korumak ve DEAŞ’a karşı savaşan SDG’yi desteklemek ve Kürt idaresindeki cezaevlerinde tutuklu olan DEAŞ üyelerine bekçilik yapmak için kaldı.</p>
    </article>
  </body>
</html>