<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/htc-a-ottobre-2019-le-vendita-sono-calate-di-quasi-il-50/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T10:49:00+00:00"/>
    <meta property="og:title" content="HTC: a ottobre 2019 le vendite sono calate di quasi il 50%"/>
    <meta property="og:description" content="Ottobre 2019 ha segnato un altro pessimo risultato per HTC: le vendite degli smartphone continuano a calare e le perdite superano i 21 milioni di dollari."/>
  </head>
  <body>
    <article>
      <h1>HTC: a ottobre 2019 le vendite sono calate di quasi il 50%</h1>
      <address><time datetime="2019-11-07T10:49:00+00:00">07 Nov 2019, 10:49</time> by <a rel="author">Biagio Petronaci</a></address>
      <p>Il 2019 sembrerebbe non essere l’anno di <b>HTC</b>: a ottobre la società ha registrato un ulteriore crollo nelle vendite. Questo pessimo risultato arriva dopo un settembre che aveva riacceso le speranze, dato il +73,56%.</p>
      <p>Ottobre si è chiuso per HTC con una <b>perdita</b> di circa <b>21,57 milioni di dollari</b>, con un calo delle vendite del 48,58%. Anche i mesi precedenti, a esclusione di settembre, avevano sottolineato che la situazione non fosse molto rosea. La società di Taiwan ha infatti deciso di provare a espandersi in altri mercati meno affollati, dato che società come Xiaomi sono riuscite a prendere un posto prioritario nel mercato degli smartphone.</p>
      <figure>
        <img src="https://www.tomshw.it/images/images/2018/11/htc-exodus-1-7271.768x432.jpg"/>
      </figure>
      <p>Proprio per questo motivo, HTC ha precedentemente deciso di proporre delle soluzioni per chi utilizza <b>criptovalute</b>, con <a href="http://www.tomshw.it/smartphone/htc-exodus-1s-ecco-lo-smartphone-che-esegue-nodi-completi-di-bitcoin/"><i>Exodus 1s</i></a>, uno smartphone capace di trasmettere transazioni in Bitcoin senza supporto di terzi, e per gli appassionati di <b>realtà virtuale</b>. Tutti questi tentativi non sono però riusciti a ripristinare l’importanza che la società aveva fino a qualche anno fa.</p>
      <p>Il pessimo risultato registrato a fine ottobre non fa altro che dimostrare che l’interesse dei consumatori nei confronti dei prodotti HTC continua a diminuire. L’azienda starebbe comunque pensando di proporre uno smartphone <b>5G</b> che dovrebbe avere un prezzo molto competitivo.</p>
      <blockquote>HTC U12 life è disponibile all’acquisto su Amazon. Lo trovate a <a href="https://toms.it/9qJ8O">questo indirizzo</a>.</blockquote>
    </article>
  </body>
</html>