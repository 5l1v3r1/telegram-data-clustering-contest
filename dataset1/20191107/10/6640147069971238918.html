<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/core-i9-9900ks-advanced-edition-der8auer/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T10:00:00+00:00"/>
    <meta property="og:title" content="Core i9-9900KS “Advanced Edition”, 8 core stabili a 5,3 GHz. Parola di der8auer"/>
    <meta property="og:description" content="Der8auer e Caseking vendono Core i9-9900KS Advanced Edition certificati per operare fino a 5,3 GHz su tutti e gli otto i core."/>
  </head>
  <body>
    <article>
      <h1>Core i9-9900KS “Advanced Edition”, 8 core stabili a 5,3 GHz. Parola di der8auer</h1>
      <address><time datetime="2019-11-07T10:00:00+00:00">07 Nov 2019, 10:00</time> by <a rel="author">Jacopo Ferrante</a></address>
      <p>Nei giorni scorsi <a href="https://www.tomshw.it/hardware/core-i9-9900ks-garantiti-fino-a-52-ghz-su-tutti-i-core-da-silicon-lottery/">vi abbiamo informato</a> dell’arrivo in commercio di <b><a href="http://www.tomshw.it/hardware/intel-core-i9-9900ks-special-edition-dal-30-ottobre-ecco-il-prezzo/">Core i9-9900KS</a></b>, selezionati da Silicon Lottery per operare stabilmente fino a 5,2 GHz su tutti e otto i core. Il noto shop <a href="https://www.caseking.de/">Caseking</a> si è però spinto persino oltre, mettendo nel proprio listino modelli che chiama “Advanced Edition” <b>fino a 5,3 GHz</b>.</p>
      <slideshow>
        <figure>
          <img src="https://www.tomshw.it/images/images/2019/11/i9-9900ks-der8auer-61083.768x432.jpg"/>
        </figure>
        <figure>
          <img src="https://www.tomshw.it/images/images/2019/11/i9-9900ks-der8auer-61084.768x432.jpg"/>
        </figure>
      </slideshow>
      <p>A selezionare le CPU e garantire il funzionamento a quella frequenza è nientemeno che il famoso overclocker <b>Der8auer</b>. Sono quattro i modelli Advanced Edition presenti su Caseking, si parte infatti dai 5 GHz fino ad arrivare a 5,3 GHz.</p>
      <p>Tutte le CPU sono state “<b>deliddate</b>” (<a href="http://www.tomshw.it/hardware/delidding-come-farlo-vantaggi-svantaggi/">qui una spiegazione</a>), per poi applicare il <b>metallo liquido Conductonaut di Thermal Grizzly</b> (disponibile <a href="https://toms.it/rcX4h">su Amazon</a>) che dovrebbe ridurre la temperatura d’esercizio di 8 °C. Si parte da 649,90 euro per arrivare a <b>999,90 euro per la soluzione da 5,3 GHz</b>.</p>
      <p>Ulteriore elemento è <b>l’incisione laser dei loghi der8auer e Caseking.de sull’heatspreader.</b> Le CPU in questione sono garantite dallo shop per 24 mesi e si consiglia di abbinarle a schede madre Z390 di fascia alta e un dissipatore a liquido da 280/360 mm.</p>
      <p>L’eshop tedesco afferma infine che il Core i9-9900KS vede in 1,39V la tensione operativa massima per un funzionamento senza problemi: oltrepassarla potrebbe potenzialmente danneggiare la CPU.</p>
      <blockquote>Trovate il Core i9-9900KS, CPU Intel capace di sostenere 5 GHz su tutti i core in Turbo Boost, <a href="https://www.eprice.it/Microprocessori-INTEL-Processore-Intel-Core-i9-9900-KS-BX80684I99900KS/d-13472194">in vendita su Eprice</a>.</blockquote>
    </article>
  </body>
</html>