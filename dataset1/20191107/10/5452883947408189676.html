<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/attualita/allarme-cinghiali-coldiretti-campania-assediata.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-07T10:13:00+00:00"/>
    <meta property="og:title" content="Allarme cinghiali, Coldiretti: &quot;Campania assediata&quot;"/>
    <meta property="og:description" content="A Roma in piazza Montecitorio la più grande protesta mai realizzata prima con un blitz di migliaia di agricoltori e cittadini"/>
  </head>
  <body>
    <article>
      <h1>Allarme cinghiali, Coldiretti: "Campania assediata"</h1>
      <h2>A Roma in piazza Montecitorio la più grande protesta mai realizzata prima con un blitz di migliaia di agricoltori e cittadini</h2>
      <address><time datetime="2019-11-07T10:13:00+00:00">07 Nov 2019, 10:13</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/252377902878/movie_20191106_131844-2.mp4"/>
      </figure>
      <p>Non è mai stato mai così alto l’allarme in Italia e in Campania per l’invasione dei cinghiali e degli altri animali selvatici che distruggono i raccolti agricoli, sterminano greggi, assediano stalle, causano incidenti stradali nelle campagne ma anche all’interno dei centri urbani con pericoli concreti per gli agricoltori ed i cittadini.</p>
      <p>Una minaccia che oggi, giovedì 7 novembre 2019, a Roma in piazza Montecitorio sta scatenando la piu’ grande protesta mai realizzata prima con un blitz di migliaia di agricoltori, allevatori, pastori provenienti anche dalla Campania, insieme al presidente regionale della Coldiretti Gennarino Masiello, oltre a cittadini a partire dai Sindaci con i gonfaloni e ai rappresentanti dell’ambientalismo e dei consumatori per far sentire la propria voce a difesa delle case e del lavoro con le storie di chi è stato colpito ma resiste nonostante la paura per l’incolumità della propria famiglia. Saranno presenti rappresentanti delle istituzioni e della politica a livello nazionale.</p>
      <p>L’obiettivo è denunciare, anche con eclatanti azioni dimostrative, una emergenza nazionale e che sta provocando l’abbandono delle aree interne, problemi sociali, economici e ambientali con inevitabili riflessi sul paesaggio e sulle produzioni con le incursioni dei cinghiali che sono arrivati anche all’interno delle città minacciando la sicurezza delle persone.</p>
      <p>Per l’occasione sarà presentato il primo Dossier Coldiretti/Ixe’ su “Gli italiani assediati dai cinghiali”, sui rischi per la sicurezza e la salute e le proposte concrete per garantire la sopravvivenza delle aziende agricole e la tranquillità dei cittadini, nel rispetto della natura</p>
    </article>
  </body>
</html>