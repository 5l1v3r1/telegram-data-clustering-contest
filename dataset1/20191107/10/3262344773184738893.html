<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/32974/vulnerabilita-wi-fi-asus-wrt-dispositivi-connessi"/>
    <meta property="og:site_name" content="DDay.it"/>
    <meta property="article:published_time" content="2019-11-07T10:00:00+00:00"/>
    <meta property="og:title" content="Una vulnerabilità di Asus WRT aveva esposto i dispositivi connessi al router"/>
    <meta property="og:description" content="I ricercatori di VPNmentor hanno usato una falla all'interno dell'applicazione web AsusWRT per scaricare i dati degli utenti connessi alla rete WiFi, tra cui le coordinate GPS e il nome del dispositivo. La falla pare risolta ma non è chiaro che danni possano esser già stati fatti."/>
  </head>
  <body>
    <article>
      <h1>Una vulnerabilità di Asus WRT aveva esposto i dispositivi connessi al router</h1>
      <h2>I ricercatori di VPNmentor hanno usato una falla all'interno dell'applicazione web AsusWRT per scaricare i dati degli utenti connessi alla rete WiFi, tra cui le coordinate GPS e il nome del dispositivo. La falla pare risolta ma non è chiaro che danni possano esser già stati fatti.</h2>
      <address><time datetime="2019-11-07T10:00:00+00:00">07 Nov 2019, 10:00</time> by <a rel="author">Alessandro Cucca</a></address>
      <p>I ricercatori del sito <a href="https://it.vpnmentor.com/best-vpn-for-italy/">VPNmentor</a> hanno evidenziato una <b>pericolosa falla di sicurezza all'interno dell'applicazione web di ASUS</b> <b>per la gestione del Wi-Fi</b>, utilizzata con i loro router, <a href="https://www.asus.com/ASUSWRT/">AsusWRT</a>.</p>
      <p>AsusWRT è un'interfaccia accessibile via Web da qualsiasi dispositivo, che i clienti Asus possono utilizzare per gestire la propria rete Wi-Fi, monitorando i dispositivi connessi, impostando la banda in maniera personalizzata e controllare così in maniera molto approfondita l'utilizzo della propria rete.</p>
      <p>Purtroppo, a causa di una falla sul sistema di autenticazione, tutti <b>questi dati sono accessibili anche ai malintenzionati</b> che, come hanno dimostrato i ricercatori di VPNmentor, sono in grado di identificare l'indirizzo IP e il nome dei dispositivi connessi, le coordinate GPS così come la città e lo stato di provenienza, alcuni comandi IFTT e addirittura i LOG di utilizzo di Alexa.</p>
      <figure>
        <img src="https://cdn.dday.it/system/uploads/picture/image/58439/content_small_asus_wrt_tablet.png"/>
      </figure>
      <p>Anche se nessun dato personale è trafugato, è facile capire come già con queste informazioni <b>è possibile tracciare gli utenti di una particolare rete</b> casalinga e sapere in tempo reale dove si trovano. Immaginiamo se queste informazioni venissero passate a dei "<i>topi di appartamento</i>", essi avrebbero libero accesso alle abitazioni per svaligiarle di ogni bene, certi e tranquilli di non venir disturbati, sapendo esattamente dove si trova il padrone di casa e gli altri membri della famiglia che magari sono partiti per un lungo viaggio e si trovano a molti km di distanza.</p>
      <p>A questo rischio si aggiungono tutti quelli legati a ogni dispositivo connesso alla rete, come assistenti vocali, dispositivi di domotica ecc, che <b>potrebbero essere violati dagli hacker</b> con conseguenze molto gravi per gli utenti.</p>
      <p>Questa falla pare sia stata già evidenziata in passato ma non si sa quando ne sia stata informata Asus e se <b>effettivamente qualche hacker ne ha approfittato</b>.</p>
      <p><b>A oggi il problema sembra risolto e la vulnerabilità eliminata</b>, tuttavia i ricercatori di VPNmentor consigliando agli utenti di disinstallare AsusWRT e di contattare direttamente Asus per scoprire quali misure possono adottare per proteggersi.</p>
    </article>
  </body>
</html>