<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/740497"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T10:01:00+00:00"/>
    <meta property="og:title" content="ปิดตลาดหุ้นไทยบวก 16.89 จุด"/>
    <meta property="og:description" content="ตลาดหุ้นไทยช่วงท้ายตลาดมีแรงซื้อดันดัชนีให้ปรับขึ้นสูง มาจากการคลายกังวลจากกระแสข่าวสงครามการค้า"/>
  </head>
  <body>
    <article>
      <h1>ปิดตลาดหุ้นไทยบวก 16.89 จุด</h1>
      <address>
        <time datetime="2019-11-07T10:01:00+00:00">07 Nov 2019, 10:01</time>
      </address>
      <p>
        <b>ตลาดหุ้นไทยช่วงท้ายตลาดมีแรงซื้อดันดัชนีให้ปรับขึ้นสูง มาจากการคลายกังวลจากกระแสข่าวสงครามการค้า</b>
      </p>
      <p>ตลาดหุ้นไทยวันที่ 7 พ.ย. เคลื่อนไหวในกรอบแคบทั้งแดนลบและบวก โดยยังไม่มีปัจจัยใหม่เข้ามาสนับสนุนชัดเจนในช่วงนี้ รวมถึงคณะกรรมการนโยบายมีมติปรับลดอัตราดอกเบี้ยเป็นไปตามคาดการณ์ และตลาดได้ตอบรับไปก่อนแล้ว ทั้งนี้ นักลงทุนยังรอติดตามผลประกอบการของบริษัทจดทะเบียน (บจ.) ไทย ไตรมาส 3 ปี 62 ที่ทยอยประกาศออกมา ส่งผลให้ปิดตลาดที่ 1,640.88 จุด เพิ่มขึ้น 16.89  จุด หรือ 1.04% ด้วยมูลค่าการซื้อขาย 59,054.45 ล้านบาท ส่วนตลาดเอ็มเอไอปิดที่ 330.59 จุด เพิ่มขึ้น 1.97 จุด หรือ 0.60% ด้วยมูลค่าการซื้อขาย 685.62 ล้านบาท<br/><br/>นายกิจพณ ไพรไพศาลกิจ ผู้อำนวยการ ฝ่ายวิเคราะห์และนักกลยุทธ์ บล.ยูโอบี เคย์เฮียน (ประเทศไทย) เปิดเผยว่า ในช่วงท้ายตลาดมีแรงซื้อดันดัชนีให้ปรับขึ้นสูง มาจากการคลายกังวลจากกระแสข่าวสงครามการค้า โดยมีรายงานข่าวว่าสหรัฐกับจีนได้มีการหารือร่วมกัน ซึ่งทางจีนอาจจะยกเลิกการเก็บภาษีนำเข้าสินค้าจากสหรัฐที่ได้เก็บไปก่อนหน้านี้แล้ว ทำให้ภาพของความรุนแรงลดลง และผ่อนคลายมากขึ้น ส่งผลให้หุ้นกลุ่มที่ได้รับผลกระทบมากที่สุดจากสงครามการค้า คือ กลุ่มปิโตรเคมี มีแรงซื้อกลับเข้ามาหนุนดัชนีอีกครั้ง<br/><br/>หลักทรัพย์ที่มีการซื้อขายสูงสุด 5 อันดับได้แก่<br/>1.ปตท. ปิดที่ 46.00 บาท เพิ่มขึ้น 0.50 บาท<br/>2.พีทีทีจีซี ปิดที่ 56.25 บาท เพิ่มขึ้น 2.75 บาท<br/>3.ไอวีแอล ปิดที่ 33.00 บาท เพิ่มขึ้น 1.75 บาท<br/>4.ธ.กสิกรไทย ปิดที่ 151.00 บาท เพิ่มขึ้น 3.00 บาท<br/>5.แอดวานซ์ ปิดที่ 232.00 บาท เพิ่มขึ้น 3.00 บาท</p>
    </article>
  </body>
</html>