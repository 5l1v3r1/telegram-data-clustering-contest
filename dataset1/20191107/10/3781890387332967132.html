<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740490"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T10:25:00+00:00"/>
    <meta property="og:title" content="'โรงพยาบาลนครธน'จัดวิ่งในความทรงจำ"/>
    <meta property="og:description" content="รพ.นครธน เตรียมจัดกิจกรรมเดิน-วิ่งมหากุศล นครธน มินิมาราธอน ครั้งที่ 12 “Memory Run วิ่งในความทรงจำ” ในวันที่ 10 ธ.ค.นี้ ที่ รพ.นครธน ถนนพระราม 2"/>
  </head>
  <body>
    <article>
      <h1>'โรงพยาบาลนครธน'จัดวิ่งในความทรงจำ</h1>
      <address>
        <time datetime="2019-11-07T10:25:00+00:00">07 Nov 2019, 10:25</time>
      </address>
      <p>
        <b>รพ.นครธน เตรียมจัดกิจกรรมเดิน-วิ่งมหากุศล นครธน มินิมาราธอน ครั้งที่ 12 “Memory Run วิ่งในความทรงจำ” ในวันที่ 10 ธ.ค.นี้ ที่ รพ.นครธน ถนนพระราม 2</b>
      </p>
      <p>นพ.วิโรจน์ ตระการวิจิตร ผู้อำนวยการฝ่ายการแพทย์ โรงพยาบาลนครธน กล่าวว่า รพ.นครธน เตรียมจัดกิจกรรมเดิน-วิ่งมหากุศล นครธน มินิมาราธอน ครั้งที่ 12 “Memory Run วิ่งในความทรงจำ” ในวันที่ 10 ธ.ค.นี้ ที่ รพ.นครธน ถนนพระราม 2 รายได้ร่วมสมทบทุนการดำเนินงานของมูลนิธิและองค์กรการกุศล 17 แห่ง แบ่งเป็น 2 ประเภท ได้แก่ มินิมาราธอน ระยะทาง 10.5 กม. และเดิน-วิ่ง เพื่อสุขภาพ ระยะทาง 3 กม.เส้นทางธรรมชาติบางขุนเทียน-ชายทะเล ผู้ที่สนใจสามารถสมัครได้ที่ โรงพยาบาลนครธน โทร 0-2450-9999 หรือ <a href="https://www.nakornthon.com/">www.nakornthon.com</a> จนวันที่ 9 ธ.ค.<br/><br/>ทั้งนี้ นอกจากการแข่งขัน แล้วภายในงานจะได้รับชมแฟชั่นโชว์ “Memory Run” Nakornthon Mini marathon พร้อมกันนี้ยังมีการเสวนาทางการแพทย์ในหัวข้อ “ออกกำลังกายสมอง ด้วยสองเท้า” โดยแพทย์หญิงรุ่งทิพย์ ชัยธีรกิจ แพทย์ประจำศูนย์สมองและระบบประสาท ร่วมพูดคุยกับแขกรับเชิญคนพิเศษ "โย" ยศวดี หัสดีวิจิตร นักแสดงและนางแบบชื่อดังผู้ก้าวสู่เส้นทางนักกีฬามืออาชีพเกี่ยวกับการดูแลสุขภาพร่างกายให้ห่างไกลจากโรคทางสมองและระบบประสาท รวมถึงการออกกำลังกายสมองและทริคการบริหารสมองด้วยการวิ่ง นอกจากนี้ยังมีกิจกรรมอื่น ๆ อีกมากมาย อาทิ แสดงเครื่องมือทางการแพทย์ TMS สำหรับฟื้นฟูระบบประสาทสำหรับผู้ป่วยอัมพฤกษ์ อัมพาต สมองเสื่อมและอัลไซเมอร์ เป็นต้น.<br/> </p>
    </article>
  </body>
</html>