<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/07/linfinito-di-leopardi-in-uno-spot-di-simone-massi/1322067/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-07T10:58:16+00:00"/>
    <meta property="og:title" content="L’infinito di Leopardi in uno spot di Simone Massi"/>
    <meta property="og:description" content="RECANATI - Il corto del noto regista sarà presentato durante il festival “La Punta della Lingua” nel 2020"/>
  </head>
  <body>
    <article>
      <h1>L’infinito di Leopardi in uno spot di Simone Massi</h1>
      <h2>RECANATI - Il corto del noto regista sarà presentato durante il festival “La Punta della Lingua” nel 2020</h2>
      <address><time datetime="2019-11-07T10:58:16+00:00">07 Nov 2019, 10:58</time> by <a rel="author">Giacomo Gardini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F07%2Flinfinito-di-leopardi-in-uno-spot-di-simone-massi%2F1322067%2F">Condividi7</a><a href="https://twitter.com/intent/tweet?text=L%27infinito+di+Leopardi++in+uno+spot+di+Simone+Massi&amp;url=https%3A%2F%2Fwww.cronachemaceratesi.it%2F2019%2F11%2F07%2Flinfinito-di-leopardi-in-uno-spot-di-simone-massi%2F1322067%2F">Tweet</a>Email7 Condivisioni</p>
      <p> </p>
      <p> </p>
      <p><b>Il regista Simone Massi disegnerà e animerà “L’infinito” di Giacomo Leopardi per uno spot poetico su Recanati. Un’operazione resa possibile dalla collaborazione tra l’assessorato alle culture del Comune di Recanati e la casa di produzione Nie Wiem di Ancona.</b> Simone Massi, noto in tutto il mondo per i suoi film poetici e per il festival Animavì, ha accettato l’invito dell’associazione che da anni lo coinvolge, soprattutto nell’ambito del film festival Corto Dorico. <b>Lo spot sarà presentato durante il festival “La Punta della Lingua” del 2020, organizzato proprio da Nie Wiem.</b> «Sono molto soddisfatta di questo nuovo progetto dedicato a L’Infinito – dichiara Rita Soccio, assessore alla cultura -. In queste celebrazioni mancava un’opera visiva che potesse raccontare e far immaginare una visione oltre la siepe. L’opera sarà un’occasione per Recanati, e per tutta la regione, di promuovere la poesia e la bellezza dei nostri territori, nonché di valorizzare la sezione di poesia contemporanea Multiverso, realizzata a Recanati nella biblioteca comunale Bonacci Brunamonti». <b>Il regista di cinema d’animazione realizzerà uno spot poetico su Recanati, con la sceneggiatura a disegni de “L’infinito” di Giacomo Leopardi.</b> Cinema e poesia nobiliteranno la tradizione secolare del Grand Tour di cui il turismo contemporaneo è erede. Le risorse per la realizzazione dello spot, oltre che dal Comune, provengono dal progetto Marche della Poesia, con cui Nie Wiem ha vinto il bando “Imprese creative”, ottenendo i fondi per lo sviluppo di prodotti e servizi di valorizzazione del territorio.</p>
    </article>
  </body>
</html>