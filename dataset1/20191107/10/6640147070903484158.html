<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/business/tutte-le-novita-di-lenovo-accelerate-2019/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T10:55:00+00:00"/>
    <meta property="og:title" content="IoT e IA a Lenovo Accelerate 2019"/>
    <meta property="og:description" content="Alla sua terza edizione, il roadshow mostra quella che l'azienda definisce Intelligent Transformation, una visione del business in cui si declina, in modi diversi, il termine &quot;smarter&quot;"/>
  </head>
  <body>
    <article>
      <h1>IoT e IA a Lenovo Accelerate 2019</h1>
      <address><time datetime="2019-11-07T10:55:00+00:00">07 Nov 2019, 10:55</time> by <a rel="author">Antonino Caffo</a></address>
      <p>In occasione della tappa italiana del suo roadshow, che è la terza edizione nostrana, <b>Lenovo ha presentato Smarter Technology for All</b>, un approccio di business basato su tre portanti – Smart IoT, Smart Infrastructure e Smart Vertical. L’obiettivo è democratizzare quelle tecnologie intelligenti che hanno la capacità di rivoluzionare il modo di lavorare.</p>
      <p><b>Nel contesto dell’industry 4.0, le tecnologie abilitanti di questa rivoluzione saranno: 5G e IoT, AI e machine learning, AR/VR</b>, computer vision, analisi dei big data e tecnologia cloud. Per concretizzare questa strategia e trasferirla al mercato, Lenovo ha implementato la propria vision in ambito business: “Smarter Device, Smarter Workplace, Smarter Business”.</p>
      <p>Si tratta di un approccio innovativo alle tecnologie per realizzare una società digitale più efficiente, sostenibile e affidabile. <b>Ad esempio, la piattaforma ThinkReality per evidenziare</b>, interagire e collaborare con contenuti e informazioni in 3D nel mondo reale, migliorando l’efficienza e la consapevolezza del contesto.</p>
      <p>La piattaforma è indipendente dal dispositivo e dal cloud, e in questo modo è facile per gli utenti professionali adottare e gestire <b>applicazioni software di AR e VR su molteplici sistemi operativi, servizi cloud e dispositivi quali il nuovo ThinkReality A6</b>.</p>
      <figure>
        <img src="https://www.tomshw.it/images/images/2019/11/lenovo-accelerate-2019-milano-61215.jpg"/>
      </figure>
      <p>Poi l’ecosistema <b>ThinkIot, fatto di dispositivi che catturano informazioni dalle azioni ripetute</b> che avvengono all’interno di un certo ambiente e poi analizza i dati per accrescere l’efficienza dei flussi di lavoro e ottimizzare le prestazioni.</p>
      <p>Insomma, servizi, software e dispositivi orchestrati per migliorare il business dei clienti aziendali. Si pensi ad esempio a un medico che utilizza <b>un visore AR per analizzare un referto di diagnostica per immagini salvato nel cloud</b>, o il responsabile di un magazzino assistito da una videocamera con sensore in grado di valutare in 200 millisecondi se un pacchetto è caricato sul pallet corretto grazie al QR-code sull’etichetta.</p>
      <p>Elemento di progettazione ottimizzata è <b>ThinkCentre M90n, il PC per uso professionale più compatto al mondo</b>. I diversi modelli hanno dimensioni pari a un terzo rispetto al ThinkCentre Tiny e consentono risparmi energetici del 30% paragonati ai desktop tradizionali. Queste caratteristiche li rendono perfetti per essere installati in luoghi dove lo spazio è limitato, ad esempio i call center.</p>
      <p><b>ThinkCentre M90n-1 Nano può essere installato praticamente ovunque</b>, dietro a un monitor, sotto una scrivania o su uno scaffale, limitando gli ingombri negli ambienti di lavoro dove le postazioni sono condivise.</p>
      <p>Come gateway IoT sicura, <b>il ThinkCentre Nano IoT è progettato per fornire potenza di calcolo e sicurezza per i dispositivi IoT</b> presenti nell’ambiente e che richiedono risposta in tempo reale al bordo della rete.</p>
      <p><b>Il Nano IoT aumenta la risposta e l’affidabilità</b> consentendo il trasferimento rapido di informazioni tra le periferiche IoT, i sensori e i dispositivi connessi, anche negli ambienti più difficili.</p>
      <p>«Siamo all’inizio di un’era di Intelligent Transformation, vogliamo essere protagonisti della quarta rivoluzione industriale e portare a tutti le tecnologie più intelligenti» ha commentato in calce all’evento <b>Emanuele Baldi, Country General Manager di Lenovo per l’Italia</b>.</p>
    </article>
  </body>
</html>