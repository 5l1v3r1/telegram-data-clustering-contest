<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545120.html/%D8%AF%D9%88%D9%84%D8%AA-%D8%B3%D8%A6%D9%88%D8%A7%D9%84%D8%A7%D8%AA-%D8%A7%D8%B9%D8%B6%D8%A7%DB%8C-%D9%85%D8%AC%D9%85%D8%B9-%D8%AF%D8%B1%D8%A8%D8%A7%D8%B1%D9%87-FATF-%D8%B1%D8%A7-%D9%BE%D8%A7%D8%B3%D8%AE-%D8%AF%D8%A7%D8%AF%D9%87-%D8%A7%D8%B3%D8%AA--%D8%A8%D8%B9%D8%AF-%D8%A7%D8%B2-%D8%A8%D8%B1%D8%B1%D8%B3%DB%8C-%D9%BE%D8%A7%D8%B3%D8%AE-%D8%B3%D8%A6%D9%88%D8%A7%D9%84%D8%A7%D8%AA-%D9%88-%D8%AA%D8%B4%D8%AE%DB%8C%D8%B5-%D9%85%D8%B5%D8%AD%D9%84%D8%AA-%D9%86%D8%AA%DB%8C%D8%AC%D9%87-%D8%A7%D8%B9%D9%84%D8%A7%D9%85-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T10:22:00+00:00"/>
    <meta property="og:title" content="دولت سئوالات اعضای مجمع درباره FATF را پاسخ داده است/ بعد از بررسی پاسخ سئوالات و تشخیص مصحلت نتیجه اعلام می‌شود"/>
    <meta property="og:description" content="دبیر مجمع تشخیص مصلحت نظام با بیان اینک دولت پاسخ سئوالات اعضای مجمع درباره FATF را داده است، بیان داشت: نتیجه بعد از بررسی پاسخ دولت و تشخیص مصلحت امور توسط اعضا اعلام می شود."/>
  </head>
  <body>
    <article>
      <h1>دولت سئوالات اعضای مجمع درباره FATF را پاسخ داده است/ بعد از بررسی پاسخ سئوالات و تشخیص مصحلت نتیجه اعلام می‌شود</h1>
      <h2>آخرین وضعیت بررسی FATF در گفتگوی محسن رضایی با دانا:</h2>
      <address>
        <time datetime="2019-11-07T10:22:00+00:00">07 Nov 2019, 10:22</time>
      </address>
      <p>دبیر مجمع تشخیص مصلحت نظام با بیان اینک دولت پاسخ سئوالات اعضای مجمع درباره FATF را داده است، بیان داشت: نتیجه بعد از بررسی پاسخ دولت و تشخیص مصلحت امور توسط اعضا اعلام می شود.</p>
      <p>«محسن رضایی»، دبیر مجمع تشخیص مصلحت نظام در گفتگو با خبرنگار <a href="http://newsroom.dana.ir/">شبکه اطلاع رسانی راه دانا</a>  درباره گرامیداشت ایام الله انقلاب در ایران گفت: همه روزهای سرنوشت ساز بعد از پیروزی انقلاب مهم هستند اما 13 آبان روز انقلاب دوم ملت ایران است و مبارزه اصلی ملت ایران هم طی 100 سال اخیر با آمریکا و انگلیس بوده است و ما تا رسیدن به همه اهداف‌مان که عقب نشینی آمریکا از دخالت در امور کشورهای منطقه است به تلاش‌مان ادامه می دهیم.</p>
      <p>وی با اشاره به حضور مردم ایران در راهپیمایی یوم الله 13 آبان گفت: حضور مردم این شعار را به اثبات می رساند که ما دست از مبارزه علیه استکبار بر نمی داریم تا به همه اهداف ملی مان برسیم.</p>
      <p>دبیر مجمع تشخیص مصلحت نظام درباره روند بررسی لوایح FATF گفت: اعضای مجمع تشخیص اعضای تحصیل کرده، نخبه‌ای هستند که غالبا در اداره کشور تجارب بالایی دارند، دولت چند روزی است که پاسخ سئوالات مجمع تشخیص را داده است. سئوالات را بین اعضا تقسیم کرده ایم. ان شالله بعد از مطالعه اعضا در هفته های آینده ما جلسات را ادامه می دهیم.</p>
      <p>وی درباره اینکه نتیجه را چه زمانی مجمع تشخیص اعلام می کند، بیان داشت: پس از اینکه بحث ها انجام بشود و مصلحت را مشخص کنیم، نتیجه اعلام می شود.</p>
      <p>انتهای پیام/</p>
      <p> </p>
      <p> </p>
      <p> </p>
    </article>
  </body>
</html>