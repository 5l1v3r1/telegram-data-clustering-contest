<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545397.html/%D8%AF%D8%B4%D9%85%D9%86-%D8%B1%D8%A7-%D8%AF%D8%B1-%D8%AA%D8%AD%D9%82%D9%82-%D8%A7%D9%87%D8%AF%D8%A7%D9%81-%D8%AE%D9%88%D8%AF-%D9%86%D8%A7%DA%A9%D8%A7%D9%85-%D9%85%DB%8C-%DA%A9%D9%86%DB%8C%D9%85--%D8%A7%D8%B2-%D9%87%D8%B1-%D8%AA%D9%87%D8%AF%DB%8C%D8%AF--%D9%81%D8%B1%D8%B5%D8%AA-%D9%85%DB%8C-%D8%B3%D8%A7%D8%B2%DB%8C%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T10:51:00+00:00"/>
    <meta property="og:title" content="دشمن را در تحقق اهداف خود ناکام می‌کنیم/ از هر تهدید، فرصت می‌سازیم"/>
    <meta property="og:description" content="فرمانده کل سپاه پاسداران گفت: ما به دشمنان می‌گوییم از هر تهدیدی که بسازید فرصت می سازیم و هر هدفی را دنبال کنید، ناکامتان می‌کنیم."/>
  </head>
  <body>
    <article>
      <h1>دشمن را در تحقق اهداف خود ناکام می‌کنیم/ از هر تهدید، فرصت می‌سازیم</h1>
      <h2>سرلشکر سلامی:</h2>
      <address>
        <time datetime="2019-11-07T10:51:00+00:00">07 Nov 2019, 10:51</time>
      </address>
      <p>فرمانده کل سپاه پاسداران گفت: ما به دشمنان می‌گوییم از هر تهدیدی که بسازید فرصت می سازیم و هر هدفی را دنبال کنید، ناکامتان می‌کنیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سرلشکر حسین سلامی فرمانده کل سپاه پاسداران انقلاب اسلامی در آئین افتتاح ۷۰۰ پروژه عمرانی محرومیت زدایی سپاه تهران که امروز (پنج شنبه) به صورت ویدئو کنفرانس و همزمان در سراسر کشور در سپاه تهران انجام شد ، گفت: ما هیچ گاه نمی توانیم بجز به پیروزی به چیزی فکر کنیم ، ما هیچ گاه با وجود این جوانان نمی توانیم شکست بخوریم.</p>
      <p>وی افزود: گروه های جهادی افسران و سربازان نبرد بزرگ هستند نبردی که عزت امت و ملت ایران را نشانه گرفته است، برخی جنگ ها سرزمین را نشانه می گیرند و برخی جنگ ها فخر، هویت و شرافت را نشانه می گیرند.   فرمانده کل سپاه تاکید کرد دشمن در جنگ اقتصادی و عملیات روانی عزت و عزمت و اقتدار و سربلندی ما را نشانه گرفته بود که تمام شد.   بنابر گزارش مهر، سرلشکر سلامی با بیان اینکه شما جهادی ها که باشید، ایران همیشه روز و روشن است، تاکید کرد: شما جهادی‌ها که باشید ملت ما از سختی‌ها، ساده‌تر عبور می‌کنند و به اهداف بزرگ زودتر می‌رسند.   سرلشکر سلامی تصریح کرد: این ملت ایران  کوچک نیست؛ آن ها بزرگ هستند و تا زمانی که خیرین هستند که شادی ها را تقسیم می کنند این شادی ها زیاد ومشکلات کاهش می یابند، شان مردم داشتن زندگی شاد و خوب است و به دشمنان می گوییم از هر تهدیدی که بسازید فرصت می سازیم،هر هدفی را دنبال کنید ما ناکامتان می کنیم، شما یادگرفته اید که از ما شکست بخورید و ما هم آموخته که پیروز شویم. ما ملت ایران با هم تصمیم می گیریم که ایران را بسازیم.   انتهای پیام/    </p>
    </article>
  </body>
</html>