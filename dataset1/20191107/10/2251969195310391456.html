<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/07/neurologia-clinica-attivato-corso-di-formazione/1322051/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-07T10:20:45+00:00"/>
    <meta property="og:title" content="Neurologia clinica, attivato corso di formazione"/>
    <meta property="og:description" content="SANITA' - L'incontro si terrà venerdì 22 novembre nell'aula convegni della Provincia a Piediripa"/>
  </head>
  <body>
    <article>
      <h1>Neurologia clinica, attivato corso di formazione</h1>
      <h2>SANITA' - L'incontro si terrà venerdì 22 novembre nell'aula convegni della Provincia a Piediripa</h2>
      <address><time datetime="2019-11-07T10:20:45+00:00">07 Nov 2019, 10:20</time> by <a rel="author">Giacomo Gardini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F07%2Fneurologia-clinica-attivato-corso-di-formazione%2F1322051%2F">Condividi101</a><a href="https://twitter.com/intent/tweet?text=Neurologia+clinica%2C++attivato+corso+di+formazione&amp;url=https%3A%2F%2Fwww.cronachemaceratesi.it%2F2019%2F11%2F07%2Fneurologia-clinica-attivato-corso-di-formazione%2F1322051%2F">Tweet</a>Email101 Condivisioni</p>
      <p> </p>
      <p> </p>
      <p><b>Programmato un corso di formazione in Neurologia clinica. L’incontro, dal titolo “Controversie in neurofisiologia clinica”, è organizzato dall’Unità operativa complessa di neurologia dell’Area Vasta 3 di Macerata, diretta dal dottor Francesco Logullo, e si terrà venerdì 22 novembre nell’aula convegni della Provincia, in via Velluti a Piediripa.</b> Il corso, accreditato con 10,4 crediti Ecm per tutte le professioni sanitarie, si articolerà in una sessione mattutina, dalle 8,30 alle 13,15, e una sessione pomeridiana, dalle 14 alle 18,15. Interverranno specialisti di diverse discipline, tra cui neurologi, pneumologi, anestesisti, neuropsichiatri, neurochirurghi e tecnici di neurofisiopatologia, per confrontarsi su metodiche strumentali e percorsi diagnostico-assistenziali, consapevoli che attraverso l’interazione di diversi professionisti è possibile migliorare l’assistenza e facilitare una crescita culturale in materia. <b>L’iniziativa è organizzata secondo una logica dibattimentale, coinvolgendo, per ciascuna tematica, esperti che argomenteranno a favore o contro in merito a singoli problemi di rilevanza clinica, con l’obiettivo di trarre conclusioni pratiche condivise.</b> L’incontro è patrocinato dall’associazione italiana tecnici di neurofisiopatologia, dall’ordine provinciale dei medici-chirurghi e degli odontoiatri, dall’ordine tecnici sanitari di radiologia medica e professioni sanitarie tecniche, riabilitazione e prevenzione delle province di Ancona, Ascoli Piceno, Fermo e Macerata e dall’ordine delle professioni infermieristiche di Macerata. <b>Per informazioni e per iscriversi al corso, è possibile contattare la segreteria scientifica dell’Unità operativa complessa di neurologia dell’Area Vasta 3 di Macerata, ovvero la dottoressa Cristina Petrelli, <a href="mailto:cristinapetrelli84@gmail.com">cristinapetrelli84@gmail.com</a> o il dottor Matteo Diamanti, al numero <a href="https://www.cronachemaceratesi.it/2019/11/07/neurologia-clinica-attivato-corso-di-formazione/1322051/tel://07332572528">07332572528</a> o all’email <a href="mailto:matteodiamanti80@gmail.com">matteodiamanti80@gmail.com.</a></b></p>
    </article>
  </body>
</html>