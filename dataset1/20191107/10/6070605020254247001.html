<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/politica/sumari-cdr-comuns-compareixenca-torra_0_2339766125.html"/>
    <meta property="og:site_name" content="Ara.cat"/>
    <meta property="article:published_time" content="2019-11-07T10:34:57+00:00"/>
    <meta property="og:title" content="Els comuns demanen la compareixença de Torra per la seva presumpta relació amb els CDR empresonats"/>
    <meta property="og:description" content="Asens creu que la ciutadania &quot;mereix&quot; saber si formava part del pla d'ocupar el Parlament"/>
  </head>
  <body>
    <article>
      <h1>Els comuns demanen la compareixença de Torra per la seva presumpta relació amb els CDR empresonats</h1>
      <h2>Asens creu que la ciutadania "mereix" saber si formava part del pla d'ocupar el Parlament</h2>
      <address>
        <time datetime="2019-11-07T10:34:57+00:00">07 Nov 2019, 10:34</time>
      </address>
      <p>El candidat d'En Comú Podem, Jaume Asens, ha demanat al president de la Generalitat, Quim Torra, que comparegui per explicar si les afirmacions sobre la seva presumpta relació amb les accions que preparaven els CDR empresonats són certes. "La ciutadania mereix que comparegui i digui si les afirmacions són certes o no", ha demanat Asens, en relació al pla d'ocupar el Parlament, en connivència amb el departament de Presidència, que presumptament orquestraven els membres dels CDR empresonats. Fonts dels comuns han explicat que aquest dijous mateix registraran una petició de compareixença de Torra al Parlament.</p>
      <figure>
        <img src="https://www.ara.cat/2019/10/01/politica/CDR-acusacions-construir-republica-Serem_2317578371_66259888_117x66.jpg"/>
      </figure>
      <p>
        <a href="https://www.ara.cat/politica/CDR-Audiencia-Nacional-Parlament-Torra_0_2339166286.html">El sumari dels CDR apunta que els detinguts es van plantejar ocupar el Parlament en connivència amb Presidència</a>
      </p>
      <p>Segons el sumari de l'Audiència Nacional, alguns membres dels CDR detinguts el 23 de setembre per la Guàrdia Civil es van plantejar la manera d'ocupar el Parlament el dia de la sentència. En una de les declaracions en seu judicial, un dels empresonats afirma que li van demanar si era viable muntar una infraestructura per mantenir comunicacions entre dins i fora del Parlament. En referència a una trucada telefònica que manté amb un altre investigat, recorda que la petició "ve de dalt, de Presidència i de no sé quin moviment". </p>
      <p>A banda de demanar a Torra que comparegui, Asens també ha recordat que fa moltes setmanes que demanen al president de la Generalitat que dimiteixi. Tot i demanar-li explicacions a Torra sobre les informacions que el relacionarien amb els CDR empresonats, Asens ha volgut ser "prudent" a l'hora de valorar tot el contingut del sumari de la causa i ha evitat pronunciar-s'hi. "Hem de ser prudents. Quan estigui en una fase més avançada ja ens pronunciarem, ara encara és prematur. Cal respectar la presumpció d'innocència", ha explicat.</p>
      <p>La petició de compareixença dels comuns ha generat un cert rebombori a les xarxes. Diverses veus independentistes, però també del corrent anticapitalista de Catalunya en Comú han criticat aquesta petició. Aquesta tarda, Asens ha sortit al pas d'aquestes crítiques i ha fet dos tuits aclarint la seva posició. "Avui he dit que calia ser prudent i escoltar Torra abans de fer valoracions sobre el sumari CDRs", afirma en el tuit.</p>
      <figure>
        <iframe data-src="https://twitter.com/Jaumeasens/status/1192462086695268352?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>En aquest sentit, el cap de llista d'En Comú Podem s'ha reafirmat amb les seva petició de compareixença amb el comunicat que ha emès el departament de Presidència. "Sembla que en campanya electoral hi ha qui té més ganes de les habituals de confondre. Ho lamento", conclou el tuit. </p>
      <figure>
        <iframe data-src="https://twitter.com/Jaumeasens/status/1192462095868186625?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>ERC critica "les manipulacions judicials"</h3>
      <p>La posició d'ERC sobre el tema ha sigut molt diferent a la dels comuns. La candidata número 6 del partit a les eleccions generals, Marta Rosique, ha considerat que qui hauria de donar explicacions no és Torra, sinó Pedro Sánchez per tenir presos polítics i per aclarir si realment "controla a la Fiscalia". En un acte d'ERC davant del CIE de la Zona Franca per demanar el tancament del centre, ha atribuït la informació d'ahir sobre els CDR a "filtracions electoralistes". També ha considerat que són "manipulacions judicials" i que forma part de la "guerra bruta" de l'Estat contra Catalunya. </p>
      <figure>
        <a href="https://www.ara.cat/2019/11/07/politica/ERC-Marta-Rosique-Maria-Dantas_2339776181_67196276_1200x800.jpg">
          <img src="https://www.ara.cat/2019/11/07/politica/ERC-Marta-Rosique-Maria-Dantas_2339776181_67196276_1200x800.jpg"/>
        </a>
        <figcaption>Les candidates d'ERC a les generales Marta Rosique i Maria Dantas. / MARC PUIG / ERC</figcaption>
      </figure>
    </article>
  </body>
</html>