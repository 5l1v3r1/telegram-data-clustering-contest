<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39628/%DA%A9%D8%B4%D9%81-%DB%B1%DB%B1-%D8%AA%D9%86-%DA%A9%D8%A7%D8%A8%D9%84-%D8%B3%D8%B1%D9%82%D8%AA%DB%8C-%D8%AF%D8%B1-%D8%AA%D9%87%D8%B1%D8%A7%D9%86"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-07T12:26:00+00:00"/>
    <meta property="og:title" content="کشف ۱۱ تن کابل سرقتی در تهران"/>
    <meta property="og:description" content="سرکلانتر هفتم پلیس پایتخت از دستگیری مالخر کابل‌های برق سرقتی خبر داد و گفت: ۱۱ تن کابل‌های سرقتی از داخل یک کامیونت کشف شد."/>
  </head>
  <body>
    <article>
      <h1>کشف ۱۱ تن کابل سرقتی در تهران</h1>
      <address><time datetime="2019-11-07T12:26:00+00:00">07 Nov 2019, 12:26</time> by <a rel="author">پایگاه خبری صنعت برق - برق نیوز BarghNews</a></address>
      <p><i>سرکلانتر هفتم پلیس پایتخت از دستگیری مالخر کابل‌های برق سرقتی خبر داد و گفت: ۱۱ تن کابل‌های سرقتی از داخل یک کامیونت کشف شد. </i>به گزارش<a href="http://www.barghnews.com/"> برق نیوز</a>، سرهنگ "دوست علی جلیلیان"  گفت: در ساعت ۱۱ صبح روز سیزدهم آبان ماه امسال خبری مبنی بر اینکه یک دستگاه کامیونت حامل مقدار فراوانی سیم و کابل برق لخت شده در جلوی گاراژ ضایعاتی واقع در اتوبان فدائیان اسلام، توقف کرده است، تیم عملیات کلانتری ۱۱۶ مولوی برای بررسی موضوع به نشانی اعلامی مراجعه و منطقه را تحت کنترل خود را آوردند.<br/>وی بیان داشت: ماموران در محل مشاهده کردند که راننده کامیونت در حال گفتگو با مالک گاراژ می‌باشد و پس از تایید صحت خبر، تیم عملیات کلانتری مولوی برای دستگیری متهمان وارد عمل شد و راننده کامیونت و مالخر اموال سرقتی را در یک عملیات ضربتی دستگیر کرد.<br/><br/>سرکلانتر هفتم پایتخت با اشاره به اینکه هر ۲ متهم حدودا ۴۰ ساله می‌باشند و در همان بازجویی اولیه به جرم ارتکابی اعتراف کردند، گفت: کامیونت توقیفی حامل ۱۱ تن سیم و کابل‌های توزیع برق سرقتی می‌باشد که کارشناسان ارزش ریالی اموال کشف شده را ۵ میلیارد و ۳۰۰ میلیون ریال برآورد کرده اند.<br/><br/>سرهنگ جلیلیان با بیان اینکه تحقیقات از متهمان در خصوص جزئیات پرونده و سایر همدستان آن‌ها ادامه دارد، گفت: هر ۲ متهم با دستور قضائی در اختیار پلیس قرار دارند</p>
    </article>
  </body>
</html>