<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/kasai-klar-for-31-gang/71793596"/>
    <meta property="og:site_name" content="Dagbladet.no"/>
    <meta property="article:published_time" content="2019-11-07T12:03:52+00:00"/>
    <meta property="og:title" content="Kasai klar for 31. gang"/>
    <meta property="og:description" content="Til alle som lurte: Noriaki Kasai (47) er meldt inn til sin verdenscupsesong nummer 31 i hopp."/>
  </head>
  <body>
    <article>
      <h1>Kasai klar for 31. gang</h1>
      <h2>Til alle som lurte: Noriaki Kasai (47) er meldt inn til sin verdenscupsesong nummer 31 i hopp.</h2>
      <address><time datetime="2019-11-07T12:03:52+00:00">07 Nov 2019, 12:03</time> by <a rel="author">NTB I</a></address>
      <p>På hjemmesiden til <a href="https://www.fis-ski.com/en/ski-jumping/ski-jumping-news-multimedia/news/2019-20/31st-world-cup-season-for-noriaki-kasai">Det internasjonale skiforbundet (FIS)</a> bekreftes uttaket av Kasai til rennene i Wisla (Polen), Ruka (Finland), Nizjnij Tagil (Russland) og Klingenthal (Tyskland) før jul.</p>
      <p>Japanske hoppere har imponert i årets Sommer Grand Prix med hele fire inne blant de sju beste sammenlagt. Det gjorde at mange spekulerte i om Kasai ville bli funnet god nok til en plass i troppen når vinteren kom. Kasai deltok bare i ett av sommerrennene i Hakuba, og der ble han nummer 41.</p>
      <p>Japans Ryoyo Kobayashi vant verdenscupen sammenlagt sist sesong. Han får med seg storebror Junshiro til de fire verdenscuphelgene før jul. I tillegg til Kasai er også Yukiya Sato, Daiko Ito og Naoki Nakamura en del av laget.</p>
      <p>Noriaki Kasai debuterte i verdenscupen i Sapporo i desember 1988. Han har 17 verdenscupseirer. Den første kom i Harrachow i 1992 og den siste i Ruka i 2014.</p>
    </article>
  </body>
</html>