<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/07/strage-di-nassiriya-cerimonia-a-civitanova/1322156/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-07T12:20:23+00:00"/>
    <meta property="og:title" content="Strage di Nassiriya, cerimonia a Civitanova"/>
    <meta property="og:description" content="COMMEMORAZIONE - Sabato 9 novembre momento di ricordo per le vittime italiane in Iraq"/>
  </head>
  <body>
    <article>
      <h1>Strage di Nassiriya, cerimonia a Civitanova</h1>
      <h2>COMMEMORAZIONE - Sabato 9 novembre momento di ricordo per le vittime italiane in Iraq</h2>
      <address><time datetime="2019-11-07T12:20:23+00:00">07 Nov 2019, 12:20</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F07%2Fstrage-di-nassiriya-cerimonia-a-civitanova%2F1322156%2F">Condividi20</a><a href="https://twitter.com/intent/tweet?text=Strage+di+Nassiriya%2C++cerimonia+a+Civitanova&amp;url=https%3A%2F%2Fwww.cronachemaceratesi.it%2F2019%2F11%2F07%2Fstrage-di-nassiriya-cerimonia-a-civitanova%2F1322156%2F">Tweet</a>Email20 Condivisioni</p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/nassirya-650x444.jpg"/>
      </figure>
      <p> </p>
      <p><b>Strage di Nassiriya, cerimonia sabato (9 novembre) a Civitanova. Il Comune ha organizzato, alle 117, una cerimonia di commemorazione in piazza Caduti di Nassiriya. La manifestazione è organizzata in collaborazione con l’Associazione nazionale Carabinieri e la Compagnia dei Carabinieri di Civitanova. </b>Il sindaco Fabrizio Ciarapica e il presidente del Consiglio comunale Claudio Morresi, alla presenza delle altre autorità militari e civili, esprimeranno a nome della comunità civitanovese l’omaggio alla memoria delle vittime italiane in Iraq, deponendo un cuscino di fiori sul monumento situato nella zona commerciale Aurora. «Ogni giorno uomini valorosi perdono la vita per garantire la sicurezza delle persone – ha detto Morresi. Non possiamo dimenticare questi uomini e le famiglie che hanno perduto i loro cari ed insieme rivolgere il nostro pensiero a chi oggi rischia la propria vita per gli altri, come fece Sergio Piermanni, il maresciallo capo dei Carabinieri tragicamente ucciso a Civitanova nel maggio del 1977».</p>
    </article>
  </body>
</html>