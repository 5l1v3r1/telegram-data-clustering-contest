<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620340/%D8%A7%D9%81%D8%B4%D8%A7%DA%AF%D8%B1%DB%8C-%D8%B2%D9%86-%D8%A7%DB%8C%D8%B2%D8%AF%DB%8C-%D8%AF%D8%B1%D8%A8%D8%A7%D8%B1%D9%87-%D8%AA%D8%AC%D8%A7%D9%88%D8%B2-%D8%A8%D8%BA%D8%AF%D8%A7%D8%AF%DB%8C-%D8%A8%D9%87-%D8%A7%D9%88-%D8%AF%D8%B1-%D8%B3%D9%86-%DB%B1%DB%B7-%D8%B3%D8%A7%D9%84%DA%AF%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-07T12:37:00+00:00"/>
    <meta property="og:title" content="افشاگری زن ایزدی درباره تجاوز بغدادی به او در سن ۱۷ سالگی"/>
    <meta property="og:description" content="این زن می‌گوید زمانی که نوجوان بود توسط عوامل داعش ربوده شد و بغدادی رهبر داعش بارها او را مورد تجاوز قرار داده بود. طبق گفته این زن ایزدی، محافظان بغدادی را &quot;حاجی&quot; و یا &quot;شیخ&quot; خطاب می‌کردند."/>
  </head>
  <body>
    <article>
      <h1>افشاگری زن ایزدی درباره تجاوز بغدادی به او در سن ۱۷ سالگی</h1>
      <address>
        <time datetime="2019-11-07T12:37:00+00:00">07 Nov 2019, 12:37</time>
      </address>
      <p>
        <i>این زن می‌گوید زمانی که نوجوان بود توسط عوامل داعش ربوده شد و بغدادی رهبر داعش بارها او را مورد تجاوز قرار داده بود. طبق گفته این زن ایزدی، محافظان بغدادی را "حاجی" و یا "شیخ" خطاب می‌کردند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p><b>سرویس بین الملل-</b> زنی ایزدی به تازگی فاش ساخته زمانی که ۱۷ ساله بوده توسط "ابوبکر البغدادی" خلیفه خودخوانده داعش بارها مورد تجاوز جنسی قرار گرفته بود.</p>
      <p>به گزارش <b>آفتاب‌نیوز</b>؛ این زن در سال‌های پایانی عمر بغدادی به عنوان برده نزد داعش نگهداری شده بود. او از روستایی در شرق سوریه بوده و بارها توسط داعشی‌ها مورد تجاوز و شکنجه قرار گرفته بود. او در سال ۲۰۱۸ میلادی، پیش از آزاد شدن در جریان حمله نیروهای تحت رهبری امریکا در ماه مه، در اختیار مرد داعشی دیگری قرار گرفته بود.</p>
      <figure>
        <img src="https://aftabnews.ir/files/fa/news/1398/8/16/356372_959.jpg"/>
      </figure>
      <p>این زن می‌گوید زمانی که نوجوان بود توسط عوامل داعش ربوده شد و بغدادی رهبر داعش بارها او را مورد تجاوز قرار داده بود. این زن ایزدی می‌گوید اولین تلاش بغدادی برای فرار به ادلب در اواخر سال ۲۰۱۷ میلادی بود. او در ماه‌های پایانی عمرش پیش از حمله نیروهای امریکایی تحت محافظت امنیتی محافظان‌اش قرار داشت.</p>
      <p>این زن ایزدی می‌گوید شبی را به خاطر می‌آورد که در خودرویی به همراه رهبر داعش و همسر او به همراه محافظان از ترس مورد حمله واقع شدن به جنوب غربی سوریه به ناحیه هاجین در نزدیکی مرز عراق رفتند و سپس به سوی شمال به داشیشه نقل مکان کرده بودند، ناحیه مرزی دیگری که تحت کنترل داعش بود. پس از آن، او به همراه بغدادی به مدت چهار ماه در خانه‌ای در آن منطقه اقامت داشت. بغدادی در آنجا بارها او را کتک زده و مورد تجاوز قرار داده بود. او می‌گوید بغدادی تنها شب‌ها به همراه پنج محافظ با صورت پوشیده از خانه بیرون می‌رفت. طبق گفته این زن ایزدی، محافظان بغدادی را "حاجی" و یا "شیخ" خطاب می‌کردند. این زن ایزدی می‌گوید به دلایل امنیتی بغدادی به هیچ یک از سوالات او جواب نمی‌داد.</p>
      <figure>
        <img src="https://aftabnews.ir/files/fa/news/1398/8/16/356374_993.jpg"/>
      </figure>
      <p>این زن در بهار ۲۰۱۸ میلادی در اختیار مرد داعشی دیگری قرار گرفت‌ و اخرین زمانی بود که او بغدادی را دید‌. او می‌گوید بغدادی برایش قطعه‌ای جواهر به عنوان هدیه فرستاده بود.</p>
      <p>به نظر می‌رسد پس از آن بازه زمانی، بغدادی به طور مداوم در حال جابجایی و نقل مکان در شرق سوریه بوده است.</p>
      <figure>
        <img src="https://aftabnews.ir/files/fa/news/1398/8/16/356373_485.jpg"/>
      </figure>
    </article>
  </body>
</html>