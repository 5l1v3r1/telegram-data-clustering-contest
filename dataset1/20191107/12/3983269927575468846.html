<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/pau-ribas-viatja-amb-el-barca-a-kaunas/noticia/2961670/"/>
    <meta property="og:site_name" content="CCMA"/>
    <meta property="article:published_time" content="2019-11-07T12:22:52+00:00"/>
    <meta property="og:title" content="Pau Ribas viatja amb el Barça a Kaunas"/>
    <meta property="og:description" content="L'escorta badaloní pot reaparèixer aquest divendres contra el Zalgiris després de no haver jugat encara aquesta temporada"/>
  </head>
  <body>
    <article>
      <h1>Pau Ribas viatja amb el Barça a Kaunas</h1>
      <h2>L'escorta badaloní pot reaparèixer aquest divendres contra el Zalgiris després de no haver jugat encara aquesta temporada</h2>
      <address><time datetime="2019-11-07T12:22:52+00:00">07 Nov 2019, 12:22</time> by <a rel="author">esport3</a></address>
      <p>L'expedició del Barça per jugar aquest divendres a Kaunas té una novetat important:<b> Pau Ribas</b> viatja amb l'equip i podria jugar contra el <b>Zalgiris </b>el seu primer partit de la temporada. L'escorta badaloní, que va tornar del Mundial amb molèsties musculars, és una de les quatre baixes que té ara l'equip, i que incideixen gairebé íntegrament en les posicions baixes, ja que ha coincidit amb les absències per lesió d'<b>Heurtel i Pangos</b>. <a href="https://www.ccma.cat/esport3/el-barca-de-basquet-perd-victor-claver-per-lesio-durant-un-mes-i-mig/noticia/2960701/">El darrer a afegir-se a la llista va ser <b>Víctor Claver</b></a>. </p>
      <p>La tornada de <b>Pau Ribas </b>pot veure's seguida aviat per la de<b> Pangos</b>, que es troba en la fase final de la seva recuperació.</p>
      <p> </p>
      <figure>
        <iframe data-src="https://twitter.com/FCBbasket/status/1192427847698305025?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>