<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/intsidenti/vodolaz-vlizal-vv-fatalnata-barokamera-kdeto-umrya-mladiyat-matros-s-izvnredni-razkritiya_news707928.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-07T12:15:00+00:00"/>
    <meta property="og:title" content="Водолаз, влизал във фаталната барокамера, където умря младият матрос, с извънредни разкрития"/>
    <meta property="og:description" content="Влизал съм в барокамерата във Варна и съм категоричен, че хората, които работят на нея са изключителни професионалисти, заяви Орлин Цанев"/>
  </head>
  <body>
    <article>
      <h1>Водолаз, влизал във фаталната барокамера, където умря младият матрос, с извънредни разкрития</h1>
      <h2>Влизал съм в барокамерата във Варна и съм категоричен, че хората, които работят на нея са изключителни професионалисти, заяви Орлин Цанев</h2>
      <address>
        <time datetime="2019-11-07T12:15:00+00:00">07 Nov 2019, 12:15</time>
      </address>
      <p>https://blitz.bg/intsidenti/vodolaz-vlizal-vv-fatalnata-barokamera-kdeto-umrya-mladiyat-matros-s-izvnredni-razkritiya_news707928.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573120687-3f1bc47efa4173798f6150c45644164d.jpg"/>
        <figcaption>Снимката е илюстративна, Източник: Община Бургас</figcaption>
      </figure>
      <p><b>Влизал съм в барокамерата във Варна и съм категоричен, че хората, които работят на нея са изключителни професионалисти. Това коментира водолазът Орлин Цанев, във връзка с <a href="https://blitz.bg/obshtestvo/regioni/skrbna-vest-voenen-pochina-v-barokamera-vv-varna_news707753.html">внезапната смърт на 36-годишния матрос Спасен Пенчев, който почина във Военноморската болница при извършването на годишните медицински прегледи на водолазния състав от ВМС с имитационни водолазни спускания в барокамера</a>. </b><br/><br/>По думите му, операторът, който работи на съответната барокамера е може би най-добрият в България.<br/><br/>„Аз лично съм се убедил в качествата на хората, които работят с барокамерата и поне за мен е почти невъзможно да е тяхна вината за случилото се с водолаза“, добави Цанев, цитиран от <a href="https://focus-news.net/news/2019/11/07/2717258/orlin-tsanev-vodolaz-vlizal-sam-v-barokamerata-vav-varna-i-sam-kategorichen-che-horata-koito-rabotyat-na-neya-sa-izklyuchitelni-profesionalisti.html">Фокус</a>.<br/><br/>Той посочи, че за съжаление подобни инциденти са изключителна рядкост, като в последните години не са се случвали.<br/><br/>„Не мога да коментирам нищо по конкретния случай, защото все още се води разследване, информация имам колкото и Вие. Човек обаче не знае какво може да му се случи днес или утре. Това което стана с момчето можеше да се случи и в морето, просто никой не е застрахован“, подчерта Цанев.<br/><br/>Проф. Ивайло Въжаров, началник на Военноморска болница – Варна заяви, че към момента не може да коментира случая, защото е следствена тайна.<br/><br/>„Води се досъдебно производство, такава е процедурата и нямам никаква информация към момента. След извършване на всички експертизи прокуратурата ще излезе със съответно официално становище, дотогава дори и неофициална информация дори аз нямам“, каза в заключение проф. Въжаров.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>