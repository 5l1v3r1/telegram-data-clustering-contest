<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/zaminovani-vranci-stanciji-kijivskoji-pidzemki-pracyuyut-u-zvichaynomu-rezhimi-638387.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T12:32:21+00:00"/>
    <meta property="og:title" content="«Заміновані» вранці станції київської підземки працюють у звичайному режимі"/>
    <meta property="og:description" content="Правоохоронці не виявили на станціях вибухонебезпечних предметів"/>
  </head>
  <body>
    <article>
      <h1>«Заміновані» вранці станції київської підземки працюють у звичайному режимі</h1>
      <address>
        <time datetime="2019-11-07T12:32:21+00:00">07 Nov 2019, 12:32</time>
      </address>
      <h4>Правоохоронці не виявили на станціях вибухонебезпечних предметів</h4>
      <p>Станції київського метро «Золоті ворота», «Академмістечко» та «Червоний хутір» перевірені на наявність вибухонебезпечних предметів, нічого не виявлено.</p>
      <p>Про це повідомляє пресслужба КП «Київський метрополітен».</p>
      <p>Станом на 14-ту годину, всі три станції відкриті для пасажирів.</p>
      <p>Першою, близько 12-ї години, відкрили станцію «Золоті ворота».</p>
      <p>Пізніше метрополітен повідомив, що станцію «Академмістечко» перевірено і відчинено.</p>
      <p>Останньою правоохоронці закінчили перевіряти станцію «Червоний хутір». Її відкрили для пасажирів близько 14-ї години.</p>
      <p>Нагадаємо, сьогодні вранці надійшло анонімне повідомлення про <a href="https://glavcom.ua/kyiv/news/kijivsku-pidzemku-znovu-zaminuvali-zachineni-tri-stanciji-638322.html">замінування станцій «Золоті Ворота», «Червоний хутір», «Академмістечко».</a></p>
      <p>Як повідомлялося, 5 листопада близько 9:30 <a href="https://glavcom.ua/kyiv/news/centralni-stanciji-kijivskogo-metro-znovu-zaminuvali-637736.html">надійшов анонімний дзвінок про мінування станцій</a> «Майдан Незалежності», «Палац спорту». Після цього станції і відповідні пересадки на лінії були зачинені для пасажирів. Потяги проходили без зупинок.</p>
      <p>Як повідомляв <a href="https://glavcom.ua/">«Главком»</a>, на станції «Хрещатик» зібрався великий натовп людей, які чекали на відкриття «Майдану Незалежності» для пересадки на іншу лінію метро.</p>
      <p>1 листопада близько 10-ї години <a href="https://glavcom.ua/kyiv/news/zbiy-u-roboti-kijivskogo-metro-centralni-stanciji-znovu-zaminovani-636907.html">станції метро «Хрещатик» були закрити через анонімний дзвінок про мінування</a>. Ці станції, а також відповідні пересадки були зачинено для пасажирів.</p>
      <p>Близько 10:40 <a href="https://glavcom.ua/kyiv/news/cherez-zagrozu-davki-stanciya-arsenalna-zakrita-na-vhid-636927.html">станцію метро «Арсенальна» закрили на вхід</a> через велику кількість пасажирів, які підіймалися з підземки на вихід. Усі ескалатори на станції «Арсенальна» працювали на підйом у зв‘язку зі збільшенням пасажиропотоку.</p>
      <related>
        <a href="https://glavcom.ua/kyiv/news/kijivsku-pidzemku-znovu-zaminuvali-zachineni-tri-stanciji-638322.html"/>
        <a href="https://glavcom.ua/kyiv/news/u-kijevi-suditimut-molodika-shcho-zaminuvav-usi-pidstanciji-shvidkoji-dopomogi-638064.html"/>
        <a href="https://glavcom.ua/odesa/news/v-odesi-policiyu-pidnyali-na-nogi-cherez-masove-zaminuvannya--637883.html"/>
      </related>
    </article>
  </body>
</html>