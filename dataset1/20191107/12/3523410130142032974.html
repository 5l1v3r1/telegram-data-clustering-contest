<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638630/%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%A8%D9%87-%DA%AF%D8%B1%D9%81%D8%AA%D9%86-%DB%8C%DA%A9-%D8%A7%D9%85%D8%AA%DB%8C%D8%A7%D8%B2-%D8%B1%D8%A7%D8%B6%DB%8C-%D8%A8%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T12:14:00+00:00"/>
    <meta property="og:title" content="پرسپولیس به گرفتن یک امتیاز راضی بود"/>
    <meta property="og:description" content="محمد آبشک مدافع تیم فوتبال فولاد خوزستان تاکید کرد که آنها در بازی با پرسپولیس مستحق باخت نبودند."/>
  </head>
  <body>
    <article>
      <h1>
        <a href="https://www.bultannews.com/fa/news/638630/%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%A8%D9%87-%DA%AF%D8%B1%D9%81%D8%AA%D9%86-%DB%8C%DA%A9-%D8%A7%D9%85%D8%AA%DB%8C%D8%A7%D8%B2-%D8%B1%D8%A7%D8%B6%DB%8C-%D8%A8%D9%88%D8%AF">پرسپولیس به گرفتن یک امتیاز راضی بود</a>
      </h1>
      <h2>محمد آبشک مدافع تیم فوتبال فولاد خوزستان تاکید کرد که آنها در بازی با پرسپولیس مستحق باخت نبودند.</h2>
      <address><time datetime="2019-11-07T12:14:00+00:00">07 Nov 2019, 12:14</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>،محمد آبشک  با اشاره به شکست تیمش برابر پرسپولیس گفت: ما مستحق باخت نبودیم و پرسپولیس در این بازی به گرفتن یک امتیاز هم راضی بود. ما روی یک غافلگیری و بدشانسی به پرسپولیس پنالتی دادیم و فکر می‌کنم داور قبل از آن صحنه می‌توانست به‌خاطر خطای بازیکن پرسپولیس روی عبدالله‌زاده برای ما پنالتی بگیرد که متاسفانه این اتفاق رخ نداد.</p>
      <p>وی در ارتباط با ضدحملات پرسپولیس و اینکه امکان داشت فولاد گل‌های بیشتری دریافت کند، تصریح کرد: ما بعد از خوردن گل دنبال جبران بودیم و طبیعی بود که پرسپولیس روی ضدحملات دنبال زدن گل‌های بیشتر باشد. ما در مجموع فوتبال خوبی را به نمایش گذاشتیم و مستحق باخت نبودیم.</p>
      <p>آبشک درباره ناراحتی برخی بازیکنان فولاد از کنعانی‌زادگان خاطرنشان کرد: کنعانی همبازی من بوده و بچه بدی نیست. این بازیکن می‌خواست برای هواداران پرسپولیس دلبری کند و این چیزها در فوتبال طبیعی است. ما هم اگر برنده می‌شدیم طبیعتا دوست داشتیم جو بدهیم و هواداران را خوشحال کنیم.</p>
      <p>هافبک تیم فوتبال فولاد در پایان حرف‌هایش تصریح کرد: در دو بازی اخیر برابر نفت مسجدسلیمان و پرسپولیس امتیازهای حساسی از دست دادیم. ما تیم خوبی داریم و حتی می‌توانستیم الان صدرنشین باشیم، در این بازی هم شرمنده هواداران شدیم ولی قول می‌دهیم که جبران کنیم.</p>
    </article>
  </body>
</html>