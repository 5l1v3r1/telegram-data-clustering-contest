<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/obshuki-u-makeyenka-raekciyami-vlasnika-telekanalu-pryamiy-50052177.html"/>
    <meta property="og:site_name" content="НВ"/>
    <meta property="article:published_time" content="2019-11-07T12:41:00+00:00"/>
    <meta property="og:title" content="«Не знаю, що там відбувається». Власник Прямого прокоментував обшуки у себе вдома"/>
    <meta property="og:description" content="Власник телеканалу Прямий Володимир Макеєнко, в квартиру якого прийшло з обшуками ДБР, обурився такими діями правоохоронців."/>
  </head>
  <body>
    <article>
      <h1>«Не знаю, що там відбувається». Власник Прямого прокоментував обшуки у себе вдома</h1>
      <h2>Власник телеканалу Прямий Володимир Макеєнко, в квартиру якого прийшло з обшуками ДБР, обурився такими діями правоохоронців.</h2>
      <address>
        <time datetime="2019-11-07T12:41:00+00:00">07 Nov 2019, 12:41</time>
      </address>
      <p>Як повідомляє <a href="https://www.5.ua/suspilstvo/pry-chomu-tut-dbr-vlasnyk-telekanalu-priamyi-nazvav-tsynichnym-obshuk-u-ioho-pomeshkanni-202384.html">5 канал</a>, Макеєнко на момент обшуку перебував за кордоном.</p>
      <p>«Не знаю, що там відбувається. Можна ж було мене почекати, я з дитиною виїхав на три дні. Це цинічно виглядає. Я на телефоні, ні від кого не ховаюся, ходжу на всі допити», — розповів Макеєнко.</p>
      <p>Він сказав, що покупку каналу супроводжували юристи та аудитори.</p>
      <p>«Немає збитків і держави посередині. Якщо мова йде про нібито несплачені податки — хто б це робив? По-друге, це чия справа? Податкової? До чого тут ДБР?», — додав Макеєнко.</p>
      <p>Раніше в ефірі телеканалу Прямий повідомили, що <a href="https://nv.ua/ukr/ukraine/politics/obshuki-prohodyat-u-vlasnika-pryamogo-novini-ukrajini-50052102.html">у власника каналу Володимира Макеєнка проводять обшуки.</a></p>
      <p>Незабаром після цього стало відомо, що <a href="https://nv.ua/ukr/ukraine/politics/obshuki-u-volodimira-makeyenka-nazvana-prichina-novini-ukrajini-50052117.html">обшуки у Макеєнко проводить Державне бюро розслідувань у рамках розслідування кримінального провадження про купівлю-продаж телеканалу.</a></p>
    </article>
  </body>
</html>