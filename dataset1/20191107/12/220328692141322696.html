<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/borisov-romite-obichat-poveche-radev-406100.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-07T12:41:00+00:00"/>
    <meta property="og:title" content="Борисов: Ромите обичат повече Радев"/>
    <meta property="og:description" content="Много съм огорчен от децата и внуците на червената номенклатура, каза лидерът на ГЕРБ"/>
  </head>
  <body>
    <article>
      <h1>Борисов: Ромите обичат повече Радев</h1>
      <address>
        <time datetime="2019-11-07T12:41:00+00:00">07 Nov 2019, 12:41</time>
      </address>
      <p>Г-жа Корнелия Нинова и някои социолози и политолози, които говорят за "пропукания ГЕРБ", ме вдъхновиха да покажа как изглежда "пропукания ГЕРБ". </p>
      <p>Това заяви лидерът на ГЕРБ и премиер Бойко Борисов на националната среща на актива на партията за анализ на местните избори.</p>
      <p>Аз като се почувствам виновен, давам оставка и ако не ме върне народът, си стоя у нас, каза премиерът на актива на партията.</p>
      <p>Хората трябва да гледат, че вие милеете за тях, посочи премиерът.</p>
      <p>Във Видин нашият "противник", доктора, е тук с нас, кметът на Пазарджик е тук с нас. Защото ние сме съмишленици, продължи Борисов. Той визираше присъствието в залата на кметовете на Видин и Пазарджик.</p>
      <p>"Не помните ли Хасково, какво чудо беше?! Нали от Хасково тръгваше победата?! Гражданите им отговориха още на първи тур. На Делян Добрев ще му кажа - по-добра реабилитация от тази, няма брат!", каза още Бойко Борисов.</p>
      <p>"Много съм огорчен от нашите приятелия, трябва да престанем да ги наричаме десница. Това са бившите деца и внуци на комунистическата номенклатура", каза Борисов.</p>
      <p>Ние с тази армия, ако им направим едни избори - какво ще стане?! Пак ще се похарчат няколко стотин милиона, посочи Борисов. Според него "само в служебното правителство се губят сто тира цигари".</p>
      <p>Понеже казаха, че циганите много обичали Бойко. Циганите имат право да ме обичат. Защото им вкарахме 50 000 деца да учат, а не да се учат да крадат, посочи той. И се обърна към "високоинтелигентнте" - "В чистота работят само роми. Метат като пчелички! В мръснте работи са само роми! Затова считам, че има право да гласуват повече за нас!"</p>
      <p>Как са гласували на президентските избори? Оказва се, че Радев го обичат повече, каза Бойко Борисов и извади данни от президенските избори от 2016 г.</p>
      <p>На нас още не ни е минал срока за Костинбродската афера?! Те ли демократи, бе! Те ли се съешиха с Христо Иванов! Това не е градска десница, Росене, това е опозицията на комунистическата партия. Те почти купиха грипените, но ние обърнахме и купихме Ф-16. В НАТО ни гледат по друг начин. Това най-вече ги вбеси, продължи Бойко Борисов.</p>
      <p>Не си сдържаха нервте, когато службите и прокуратурата хванаха за шпионаж няколко човека. Е, това вече ги разкри и те си отидоха при Мая Манолова, добави Борисов.</p>
      <p>Строим с гърците, строим с турците, строим газови магистрали. Кое им хареса Мая повече?! Какво избраха повече от нея?! Обикалят от телевизия на телевизия, изливат компромати, продължи премиерът.</p>
      <p>Разбрах, че г-жа Нинова е казала, че имало репресирани хора след изборите в Благоевград и в Пазарджик. Да ми ги прати тези хора. Ако се окаже, че е вярно, този, който си го е позволил, ще види реакцията! Ние за Кърджали, ако речем да пискаме, то е чудо там, каза още Борисов.</p>
      <p>И поздрави актива на ГЕРБ и СДС.</p>
      <p>Принципа на синия цвят ни задължава да бъдем заедно, обобщи лидерът на ГЕРБ </p>
    </article>
  </body>
</html>