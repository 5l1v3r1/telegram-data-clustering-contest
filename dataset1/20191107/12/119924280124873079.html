<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dolenjskilist.si/2019/11/07/228326/novice/posavje/Konferenca_o_koristnosti_mladinskega_dela/"/>
    <meta property="og:site_name" content="Dolenjski list"/>
    <meta property="article:published_time" content="2019-11-07T12:50:00+00:00"/>
    <meta property="og:title" content="Konferenca o koristnosti mladinskega dela"/>
    <meta property="og:description" content="Danes poteka v Brežicah konferenca o mladinskem delu in mladinski politiki občin z naslovom Mladost je norost, po občini skače, kjer je most."/>
  </head>
  <body>
    <article>
      <h1>Konferenca o koristnosti mladinskega dela</h1>
      <address><time datetime="2019-11-07T12:50:00+00:00">07 Nov 2019, 12:50</time> by <a rel="author">M. L.</a></address>
      <slideshow>
        <figure>
          <img src="https://www.dolenjskilist.si/media/objave/slike/v/novice/2019/11/7/naslovcnx__2_.jpg"/>
          <figcaption>Na okrogli mizi so sodelovali županja Polona Kambič (druga z leve) ter župana Marko Funkl (tretji z leve) in Tine Radinja (četrti z leve). Konferenco sta vodila moderatporja Marko Pavlovič (levo) in Laraea Kastelic (desno)).<cite>Foto: M. L.</cite></figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/7/naslovcnx__1_.jpg"/>
          <figcaption>Patricia Čular<cite>Foto: M. L.</cite></figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/7/naslovcnx__3_.jpg"/>
          <figcaption>Zbrani ob torti za dvajsetletnico Mladinskega centra Brežice<cite>Foto: M. L.</cite></figcaption>
        </figure>
      </slideshow>
      <p><b>Brežice</b> - Danes poteka v Brežicah konferenca o mladinskem delu in mladinski politiki občin z naslovom Mladost je norost, po občini skače, kjer je most. S konferenco predstavljajo že utečene oblike mladinskega dela in želijo zbrati nove predloge za učinkovito vključevanje mladih v družbo.</p>
      <p>Delovno srečanje so začeli s pozdravnimi nagovori državnega sekretarja ministrstva za izobraževanje, znanost in šport <b>dr. Jerneja Štromajerja</b>, direktorja urada za mladino T<b>ina Kampla</b>, direktorja zavoda Movit <b>Uroša Skrinarja</b> in župana občine Brežice <b>Ivana Molana</b>. Kot je rekel Molan, so v brežiški občini pridobili v okviru svoje mladinske politike okrog šest milijonov evrov. V Mladinskem centru Brežice, ki deluje v okviru Zavoda za podjetništvo, turizem in mladino, je že doslej pridobilo delovne izkušnje veliko mladih, ki so se pozneje tudi zahvaljujoč tem izkušnjam uspešno zaposlili.</p>
      <p><b>Dr. Tomaž Deželan</b> z ljubljanske Fakultete za družbene vede je predstavil koristnost mladinskega dela tako za posameznike-udeležence kot za skupnost. O tej so govorili dopoldne na okrogli mizi, na kateri so svoje izkušnje in predloge predstavili županja občine Semič <b>Polona Kambič</b>, župan občine Hrastnik <b>Marko Funkl</b> in župan občine Škofja Loka <b>Tine Radinja</b>. Skupno njihovim razpravam je bilo, da je delo mladih v različnih organizacijah, društvih in ustanovah zelo koristno za njihovo poznejše poklicno delo. To je tudi osebna izkušnja županje in obeh županov, kot so povedali.</p>
      <p>Na današnji konferenci predstavljajo projekt Logbook, ki ga izvajajo v mladinskih centrih v Brežicah, Ljubljani in Novem mestu in ki omogoča pregled nad mladinskim delom. Projekt predstavlja <b>Patricia Čular</b>, vodja brežiškega občinskega oddelka za družbene dejavnosti, gospodarstvo, kmetijstvo in razvoj.</p>
      <h3>Galerija</h3>
      <slideshow>
        <figure>
          <img src="https://www.dolenjskilist.si/media/objave/slike/v/novice/2019/11/7/img_9203_000.jpg"/>
          <figcaption>Slika 4 / 16: IMG_9203</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/7/img_9206_000.jpg"/>
          <figcaption>Slika 5 / 16: IMG_9206</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/7/img_9207_000.jpg"/>
          <figcaption>Slika 6 / 16: IMG_9207</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/7/img_9209_000.jpg"/>
          <figcaption>Slika 7 / 16: IMG_9209</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/7/img_9214_000.jpg"/>
          <figcaption>Slika 8 / 16: IMG_9214</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/7/img_9215_000.jpg"/>
          <figcaption>Slika 9 / 16: IMG_9215</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/7/img_9217_000.jpg"/>
          <figcaption>Slika 10 / 16: IMG_9217</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/7/img_9218_000.jpg"/>
          <figcaption>Slika 11 / 16: IMG_9218</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/7/img_9219_000.jpg"/>
          <figcaption>Slika 12 / 16: IMG_9219</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/7/img_9221_000.jpg"/>
          <figcaption>Slika 13 / 16: IMG_9221</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/7/img_9225_000.jpg"/>
          <figcaption>Slika 14 / 16: IMG_9225</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/7/img_9228_000.jpg"/>
          <figcaption>Slika 15 / 16: IMG_9228</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/7/img_9230_000.jpg"/>
          <figcaption>Slika 16 / 16: IMG_9230</figcaption>
        </figure>
      </slideshow>
    </article>
  </body>
</html>