<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/fossil-hybrid-hr-jsou-elegantni-chytre-hodinky-s-dvoutydenni-vydrzi-39378"/>
    <meta property="og:site_name" content="mobilenet.cz"/>
    <meta property="article:published_time" content="2019-11-07T12:10:00+00:00"/>
    <meta property="og:title" content="Fossil Hybrid HR jsou elegantní chytré hodinky s dvoutýdenní výdrží"/>
    <meta property="og:description" content="Fossil představil své hybridní hodinky s klasickými ručičkami a displejem Měří vaše aktivity a upozorní vás na notifikace z připojeného telefonu Nové hodinky budete nabíjet pouze jedenkrát za 14 dní"/>
  </head>
  <body>
    <article>
      <h1>Fossil Hybrid HR jsou elegantní chytré hodinky s dvoutýdenní výdrží</h1>
      <address><time datetime="2019-11-07T12:10:00+00:00">07 Nov 2019, 12:10</time> by <a rel="author" href="https://mobilenet.cz/uzivatele/paulis" target="_blank">Michal Pavlíček</a></address>
      <p>
        <b>   •  Fossil představil své hybridní hodinky s klasickými ručičkami a displejem <br/>   •  Měří vaše aktivity a upozorní vás na notifikace z připojeného telefonu <br/>   •  Nové hodinky budete nabíjet pouze jedenkrát za 14 dní</b>
      </p>
      <p>Americká společnost Fossil <a href="https://www.fossilgroup.com/fossil-launches-hybrid-hr/">představila</a> velmi zajímavé hybridní hodinky nazvané Hybrid HR. Ty na první pohled vypadají jako zcela obyčejné ručičkové, avšak právě pod dvěma ručičkami se nachází ještě displej schopný zobrazit mnoho cenných informací. Může jít kupříkladu o sekundární čas z jiného pásma, počet vašich kroků, srdeční činnost nebo například aktuální počasí.</p>
      <slideshow>
        <figure>
          <img src="https://cdn.24net.cz/1/obrazek/fossil-hybrid-hr-308397/140w"/>
        </figure>
        <figure>
          <img src="https://cdn.24net.cz/1/obrazek/fossil-hybrid-hr-308398/140w"/>
        </figure>
        <figure>
          <img src="https://cdn.24net.cz/1/obrazek/fossil-hybrid-hr-308399/140w"/>
        </figure>
        <figcaption>Fossil Hybrid HR</figcaption>
      </slideshow>
      <p>Jak správně tušíte, hodinky komunikují s vaším smartphonem, ve kterém se musí nacházet operační systém Android nebo iOS. Hodinky jsou tedy onou známou prodlouženou rukou a dokáží zobrazit důležité notifikace z telefonu. Dozvíte se, kdo vám telefonuje, kdo poslal zprávu a další informace z propojených aplikací. Pro větší přehlednost je možné si displej přizpůsobit pozadím, písmem i rozvržením prvků.</p>
      <figure>
        <img src="https://cdn.24net.cz/1/obrazek/fossil-hybrid-hr-308400/614w"/>
      </figure>
      <p>Fossil Hybrid HR má dle výrobce ideálně kombinovat výhody chytrých hodinek a praktičnost klasických. Na novince budete mít vždy po ruce čas i důležité informace. Pomohou vám zaznamenat vaše sportovní aktivity či spánek. Chlubí se také zvýšenou odolností proti vodě a možností ovládat hudební přehrávač. Velkou výhodou bude výdrž. Na jedno nabití při běžném používání aktivovaném měření vydrží dva týdny.</p>
      <related>
        <h4>Související články</h4>
        <a href="https://mobilenet.cz/clanky/elegantni-hodinky-fossil-gen-5-predstavuji-levnejsi-alternativu-k-apple-watch-38565"/>
        <a href="https://mobilenet.cz/clanky/prave-predstavene-hodinky-fossil-sport-pro-sportovce-bude-pohanet-snapdragon-3100-36489"/>
        <a href="https://mobilenet.cz/clanky/google-hodla-vylepsit-wearables-kupuje-patenty-od-fossil-36951"/>
        <a href="https://mobilenet.cz/clanky/telefon-se-solarnim-panelem-a-novinka-pro-iphony-mnews-38572"/>
        <a href="https://mobilenet.cz/clanky/mobilecast-162-navrat-legendy-motorola-razr-zive-od-1700-36987"/>
        <a href="https://mobilenet.cz/clanky/mobilecast-158-jak-funguje-night-sight-na-pixelu-3-36536"/>
      </related>
    </article>
  </body>
</html>