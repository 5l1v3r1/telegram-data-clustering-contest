<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/07/spravu-eksministra-energetyky-nasalyka-napravyly-v-antykoruptsijnyj-sud/"/>
    <meta property="og:site_name" content="Рубрика"/>
    <meta property="article:published_time" content="2019-11-07T12:06:02+00:00"/>
    <meta property="og:title" content="Справу ексміністра енергетики Насалика направили в Антикорупційний суд"/>
    <meta property="og:description" content="Правоохоронці скерували до Вищого антикорупційного суду обвинувальний акт стосовно колишнього міністра енергетики та вугільної промисловості Ігоря Насалика, якого підозрюють у недостовірному декларуванні. Про це повідомили у пресслужбі Спеціалізованої антикорупційної прокуратури. Як відомо, у 2014 році посадовець отримав у позику 1,249 млн доларів від фізичної особи та не відобразив це у щорічних деклараціях, чим порушив вимоги […]"/>
  </head>
  <body>
    <article>
      <h1>Справу ексміністра енергетики Насалика направили в Антикорупційний суд</h1>
      <address><time datetime="2019-11-07T12:06:02+00:00">07 Nov 2019, 12:06</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/07/55-8-640x360-620x360.jpg"/>
      </figure>
      <p>
        <b>
          <b>Правоохоронці скерували до Вищого антикорупційного суду обвинувальний акт стосовно колишнього міністра енергетики та вугільної промисловості Ігоря Насалика, якого підозрюють у недостовірному декларуванні.</b>
        </b>
      </p>
      <p>Про це повідомили у <a href="https://www.facebook.com/sap.gov.ua/photos/a.836519139784604/1962172433885930/?type=3&amp;theater">пресслужбі</a> Спеціалізованої антикорупційної прокуратури.</p>
      <p>Як відомо, у 2014 році посадовець отримав у позику 1,249 млн доларів від фізичної особи та не відобразив це у щорічних деклараціях, чим порушив вимоги Закону України “Про запобігання корупції”.</p>
      <p>9 липня ексміністру енергетики Ігорю Насалику <a href="https://rubryka.com/2019/07/09/sap-ogolosyla-pro-pidozru-ministru/">повідомили про підозру</a> через незадекларовані 1,249 мільйона доларів.</p>
      <p>
        <b>Довідка:</b>
      </p>
      <p>Ігор Насалик з листопада 2014 року по квітень 2016 року – народний депутат України від Блоку “Партія Петра Порошенка”, заступник голови Комітету Верховної Ради України з питань паливно-енергетичного комплексу, ядерної політики та ядерної безпеки.</p>
    </article>
  </body>
</html>