<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545428.html/%D8%B1%D8%B2%D9%85%D9%86%D8%AF%DA%AF%D8%A7%D9%86-%D8%A7%D8%B3%D9%84%D8%A7%D9%85-%D9%87%D8%B1-%D8%AC%D8%A7%DB%8C-%D8%AF%D9%86%DB%8C%D8%A7-%D9%86%DB%8C%D8%A7%D8%B2-%D8%A8%D8%A7%D8%B4%D8%AF-%D8%AD%D8%B6%D9%88%D8%B1-%D9%BE%DB%8C%D8%AF%D8%A7-%D9%85%DB%8C-%DA%A9%D9%86%D9%86%D8%AF-%D9%87%DB%8C%DA%86-%DA%A9%D8%B3-%D8%AD%D9%82-%D8%AF%D8%AE%D8%A7%D9%84%D8%AA-%D8%AF%D8%B1-%D8%A7%D9%85%D9%88%D8%B1-%D8%B9%D8%B1%D8%A7%D9%82-%D9%88-%D9%84%D8%A8%D9%86%D8%A7%D9%86-%D8%B1%D8%A7-%D9%86%D8%AF%D8%A7%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T12:11:00+00:00"/>
    <meta property="og:title" content="رزمندگان اسلام هر جای دنیا نیاز باشد حضور پیدا می کنند/هیچ کس حق دخالت در امور عراق و لبنان را ندارد"/>
    <meta property="og:description" content="رئیس ستاد کل نیروهای مسلح با اشاره به اینکه عهد با امام زمان(عج) سخت تر از عهد غدیر و عاشورا است گفت: رزمندگان اسلام در جای جا این میهن اسلامی و در جای جای جهان اگر نیاز باشد زیر پرچم الله می ایستند و از آرمان های خود دفاع می کنند."/>
  </head>
  <body>
    <article>
      <h1>رزمندگان اسلام هر جای دنیا نیاز باشد حضور پیدا می کنند/هیچ کس حق دخالت در امور عراق و لبنان را ندارد</h1>
      <h2>رئیس ستاد کل نیروهای مسلح:</h2>
      <address>
        <time datetime="2019-11-07T12:11:00+00:00">07 Nov 2019, 12:11</time>
      </address>
      <p>رئیس ستاد کل نیروهای مسلح با اشاره به اینکه عهد با امام زمان(عج) سخت تر از عهد غدیر و عاشورا است گفت: رزمندگان اسلام در جای جا این میهن اسلامی و در جای جای جهان اگر نیاز باشد زیر پرچم الله می ایستند و از آرمان های خود دفاع می کنند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.qomefarda.ir/">پایگاه خبری تحلیلی <b>قم فردا</b></a>، سرلشکر محمد باقری در سالروز آغاز امامت حضرت مهدی(عج) در صبحگاه مشترک نیروهای مسلح استان قم با عنوان عهد سربازی که در مسجد مقدس جمکران برگزارشد طی سخنانی اظهار کرد: در دعای ارزشمند عهد مشتاقان حضرت مهدی(عج) دعا می کنند که خداوند ما را از یاران و دفاع کنندگان و حامیان حضرت قرار دهد و اگر مرگ میان ما و ایشان قرار گرفت کفن ما را لباس سربازی ایشان قرار دهد تا در رکاب آن بزرگوار بجنگیم.<br/><br/>رئیس ستاد کل نیروهای مسلح  با گرامی داشت یاد و خاطره شهدا و 6 هزار شهید استان قم بیان کرد: این مراسم زیبا بسیار معنا دار است ان شاالله خداوند توفیق دهد نیروهای مسلح در سراسر کشور این مراسم را برگزار نمایند، ظهور منجی عالم بشیرت در همه ادیان وعده داده شده و در اسلام در آیات قران بارها و بارها بیان شده و اراده الهی بر پیروزی مسلمانان قرار داده شده است.<br/><br/>وی تصریح کرد: وعده الهی بر برتری و حکوت مومنان در جهان قرار گرفته است موعود باعث خیر و برکت برای جهانیان است، پیامبر اسلام و ائمه بارها و بارها بر ظهور حضرت مهدی تاکید فرمودند، پیامبر اسلام فرمودند ای مردم روزی مهدی خروج می کند که بالای سر آن تکه ابری است که ندا سر می دهد این مهدی است او را یاری دهید و  اولین جمله ای که حضرت در زمان ظهور می فرمایند این است انا بقیه الله، اگر در مکاتب مادی پایان تاریخ به شکل هایی بیان می شود که هیچ ریشه ای ندارد اما در دین مبین اسلام که بر پایه فطرت انسان است پایان تاریخ بعد از ظهور مهدی(عج) وعده داده شده است.<br/><br/>امروز روز بزرگ و یک نقطه عطف در تاریخ است<br/>سرلشکرباقری خاطر نشان کرد: به دنبال ظلم ظالمان بر علیه اهل بیت، غیب صغری و کبرا  آغاز شد و جهان باید در انتظار ظهور، فرج و عدالت جهانی باشد، عهد بستن با امام زمان (عج) یعنی تمامی دستورات و  اوامر الهی را تبعیت کنیم و خود را در رکاب بودن حضرت اماده  کنیم و منتظر فرج باشیم انتظار فرج یعنی جان ،مال ، فرزند و آبروی را در کف اخلاص بگذاریم و تقدیم کنیم.<br/><br/><b>عهد با امام زمان سخت تر ازعهد غدیر و عاشورا است </b><br/>رئیس ستاد کل نیروهای مسلح  خاطر نشان کرد: چنین عهدی امر ساده ای نیست امری معنا دار و سنگین است، انسان بارها با خدای خود عهده بسته اما پایبند عهد خود نماند، مسلمانان در روز غدیر با پیامبر و امام عهد بستند اما بر این عهد باقی نماندند و کمتر از یکسال خیانت کاران جمع شدند و مسیر تاریخ را تغییر دادند وغیر از اندکی از  مسلمانان سکوت کردند  زیرا مال دنیا چشم آنها را کور کرده بود پس از فاصله کوتاهی نوه پیامبر را یاری نکردند و امامشان را همراهی نکردند و حادثه عاشورا رقم خورد،  اگر مسمانان پای عهد خود در غدیر باقی می ماندند و یا از عهد شکنی خود در گذشته درس می گرفتند  و در کنار امام حسین(ع) باقی می ماندند این همه ظلم و ستم در طول تاریخ بر ملل مختلف نمی شد اما افسوس پای این عهد باقی نماندند.<br/><br/><b>عهد واقعی عهدی از جنس عهد شهداست</b><br/><br/>وی ادامه داد: ما به عنوان نماینده مردم ایران اینجا گرد آمدیم تا با امام زمان(عج) عهد ببندیم عهدی از جنس عهدی که شهدا، جانبازان و ملت ایران در دفاع مقدس بستند و  پای عهدشان ایستادند عهدی که در جبهه در سختی ها از هم سبقت می گرفتند تا مامورهایت های سخت تر را انجام دهند مانند 72 شهید کربلا که در کنار سید الشهدا ایستادند.<br/><br/>باقری تاکید کرد: رزمندگان اسلام در جای جا این میهن اسلامی و در جای جای جهان اگر نیاز باشد زیر پرچم الله می ایستند و از آرمان های خود دفاع می کنند، اگر عده ای با خلف وعده باعث انحراف تاریخ شدند نسل امروز و فردا پای عهد خود ایستاده و از آرمان های الهی و مقدس دفاع می کنند و اجازه پیشرروی  به دشمن  را نمی دهمد این عهد عهد آسانی نیست و این غیبت طولانی است در تاریخ چه بسیار افرادی که در این عهد به تردید افتادند اما مومنان واقعی بر این عهد پایبند هستند این عهد از عهد غدیر و عاشورا سخت تر است زیرا علاوه بر سختی های آن دوران  شاهد سختی های دیگر نیز هستیم.<br/><br/>رئیس ستاد کل نیروهای مسلح تصریح کرد: در صدر اسلام پیامبر و ائمه حضور داشتد اما  در عصر حاضر علاوه بر فشارهای دشمن نبود پیامبر و نبود امام زمان(عج) سختی کار را بیشتر کرده است، اما ملت ما علی رغم همه سختی ها و فشارها در این چهل سال امتحان خود را پس داده و پیروزی شدند در دوران سخت 8 سال دفاع مقدس و تهدیدها و فشارهای بعد از آن و در  مبارزه با تروریست ها و تهدیات مستیقم آمریکای جنایتکار نشان دادند بر عهد و پیمان خود ایستاد و از تهدید و فشار و جنگ و هراسی ندارند و میدان را خالی نمی کنند و پشت ولی فقیه سلاح بر دست و قرآن در دست می ایستند و از آرمان های خود دفاع می کنند.<br/> <br/>وی ازود: در مسیر فرج انقلاب اسلامی ایران یک نقطه عطف محسوب می شود قبل از انقلاب مسئله ظهوریک مسئله احساسی بود که مسمانان یک گوشه جمع  می شدند و اشک و آهی داشتند و برای فرج دعا می کردند  اما انقلاب میدان عمل را برای  زمینه سازی ظهور آماده کرد که یک دوره حیاتی در تاریخ بشیریت است، اگر برای دوران  ظهور  حاکمیت عدل الهی در جهان وعده داده شده است  انقلاب اسلامی  تلاش دارد چنین مسیری را در حد توان ایجاد کند پیامبر در معرفی یاران حضرت مهدی(عج) دست بر شانه سلمان گذاشتند و فرمودند هموطنان این مرد یاران مهدی هستند که افتخاری برای ملت ایران است که پیامبر پیشاپیش آنهارا یاران منجی معرفی کنند.<br/><br/><b>میدان جهاد، میدان امتحان است</b><br/>سرلشکر باقری تاکید کرد: در نگاه اسلام ناب انتظار فرج صرفا به معنای اشک وآه و نامیدی از حرکت نیست به معنای این نیست که بنشینیم تا دیگران مشکل را حل کنند به معنای آسایش طلبی و عافیت خواهی هم نیست بلکه به معنای فرج و امید سرشار برای تحول و کار و تلاش و جهاد دائمی است میدان جهاد میدان امتحانی است تا سربازان واقعی مشخص که کدام فرد ،مسلمان و شیعه بر عهد خود ایستاده است.<br/><br/><b>منتظر واقعی فرج گوش به فرمان ولی فقیه است</b><br/>رئیس ستاد کل نیروهای مسلح گفت: انسان مومن باید زمینه ظهور را مهیا و آماده سازی کند آماده سازی زمینه ظهور با تلاش برای حاکیمت قرآن، بصیرت، آگاهی و روشن بینی مهیا می شود منتظران ظهور در عمل به فرمایش رهبری آماده بگوش هستند  و سلاح و لباس رزمشان آماده است و منتظر هستند ندای انا المهدی را بشنوند و منتظر هستند ندای ولی امر زمان را بشنوند  و بلافاصله در میدان آماده بشوند یعنی آماده باش دائمی باشند، کسی که قرار است یار و  یاور مهدی باشد باید خود صالح، عادل و عامر اوامر الهی باشد وگرنه دوران ظهور طولانی خواهد بود اگر ظهور حضرت به تاخیر افتاده به خاطر کمی یاران  او است این مسئله به ما  برمی گردد تا چه حد خود را برا این واقعه آماده کرده ایم قرآن ویژگی شخص آماده ظهور را بیان کرده تا عبد صالح خدا نشویم این انتظار همچنان طولانی خواهد شد.<br/><br/>باقری افزود:به فرموده امام خمینی(ره) بیداری جوامع اسلامی و پیوستن جوامع مستضعف به انقلاب زمینه سازی ظهور حضرت مهدی(عج) است رهبر انقلاب در بیانیه گام دوم انقلاب این مسیر را به خوبی تبیین کردند ظهور منجی عالم و مسئله مهدویت مهمترین و محوری ترین بیانیه گام دوم انقلاب است .<br/><br/>رئیس ستاد کل نیروهای مسلح عنوان کرد: هدف و مسیر ما روشن و حتمی است پیروزی قطعی است اما ما سربازان و همرزمان باید آن ویژگی های ایمانی  و اخلاص و کمال را داشته باشیم با چنین توانی که  در فرهنگ شیعه است جایگاه دشمن مشخص است نباید دشمن را کوچک  و ناتوان بشماریم اما واقعیت این است که  جبهه حق نمود قدرت الهی است  که به ما اعتماد به نفس می دهد وگرنه سلاح دشمن با ما قابل مقایسه نیست اما جرئت نمی کند تجاوزی به این کشور داشته باشد اراده الهی و قدرت الهی پشت جبهه حق است که دل دشمن را خالی می کند که باید با تبعیت از رهبری آن را حفظ کنیم و آن را ارتقاء دهیم.<br/><br/>وی گفت:دشمنان تروریست و داعش را با یک برنامه ریزی سخیف ایجاد کردند تا آن را به جان جهان اسلام بیندازند تا قدرت اسلام را تضعیف کنند  تا با یک تهاجم استکباری از پای در بیاید اما  رزمندگان و شهیدان محور مقاومت نشان دادند که از این تهدیدها ترسی ندارند و وارد میدان نبرد شدند در این مدت کل سرزمین سوریه آزاد شده و حکومت پایداری پیدا کرد و اکنون به سمت باز پس گیری بقیه مناطق پیش می رود، همچنین عراق به طور یک پارچه  در دست مردم است و حاکمیت  مردمی در عراق حاکم است.<br/><br/><b>هیچ کس حق دخالت در امور عراق و لبنان را ندارد</b><br/><br/>سرلشکر باقری تصریح کرد:  البته استکبار در روزهای اخیر توطئه هایی در عراق و  لبنان ایجاد کرد تا از مطالبات قانونی مردم سوء استفاده و موج سواری کند تا حکومت قانونی و مردمی را ساقط و حکومت های دست نشانده  آنها روی کار بیاید اما مردم و مرجعیت لبنان و عراق با اینها مبارزه کردند.<br/><br/>رئیس ستاد کل نیروهای مسلح افزود: اما حکومت های لبنان و عراق باید بدون توجه به این حرف ها مشکلات مرم را حل کنند و کشورشان را آباد کنند و امنیت را با اتکای به خود تامین کنند هیچ کس حق دخالت ندارد، ملت عراق در اربعین نشان داد که چه روحیه ای دارند نشان دادند چه اندیشه ، کرامت و بزرگواری و رهبری و مهمانپذیری دارد و  مردم ایران و عراق حماسه اربعین را خلق کرد .<br/><br/>وی افزود:  ملت در اربعین  یکبار دیگر عهد خود را با امام عصر با امام حسین(ع) و مقام معظم رهبری و شهدا نشان دادند و نشان دادند و بر این عهد پابرجا و پایدار هستند، ملت ما از تهدید و فشار هراسی نداند زیرا وعده الهی پیروزی است.<br/><br/><br/>انتهای پیام</p>
    </article>
  </body>
</html>