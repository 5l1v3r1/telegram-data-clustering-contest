<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191107-vijskovym-mozhut-zbilshyty-oklady-u-2020-zakonoproekt/"/>
    <meta property="og:site_name" content="ФАКТИ"/>
    <meta property="article:published_time" content="2019-11-07T12:25:21+00:00"/>
    <meta property="og:title" content="Військовим можуть збільшити оклади у 2020 – законопроект"/>
    <meta property="og:description" content="Група депутатів від Слуги народу подали до Верховної Ради законопроект, яким пропонується у 2020 році збільшити посадові оклади військовим та оклади за звання, а також прив’язати їх до прожиткового мінімуму."/>
  </head>
  <body>
    <article>
      <h1>Військовим можуть збільшити оклади у 2020 – законопроект</h1>
      <address>
        <time datetime="2019-11-07T12:25:21+00:00">07 Nov 2019, 12:25</time>
      </address>
      <p>Група депутатів від Слуги народу подали до Верховної Ради законопроект, яким пропонується у 2020 році збільшити посадові оклади військовим та оклади за звання, а також прив’язати їх до прожиткового мінімуму.</p>
      <p>Законопроект <a href="http://w1.c1.rada.gov.ua/pls/zweb2/webproc4_1?pf3511=67225">№2343</a>, який зареестровано у парламенті 29 жовтня, передбачає внесенення змін у закон про соціальний і правовий захист військовослужбовців та членів їх сімей, зокрема щодо збільшення окладів.</p>
      <blockquote>– Мінімальний розмір посадового окладу військовослужбовців (крім військовослужбовців строкової служби) не може бути меншим розміру двох прожиткових мінімумів для працездатних осіб, установленого на 1 січня календарного року, а мінімальний розмір окладу за військовим званням – одного розміру такого прожиткового мінімуму, – йдеться в документі.</blockquote>
      <p>На даний момент мінімальний посадовий оклад військовослужбовця складає 2 470 грн, а мінімальний оклад за звання солдат – 530 грн.</p>
      <p><b>Читайте:</b> <a href="https://fakty.com.ua/ua/ukraine/20191024-v-ukrayini-vpaly-zarplaty-komu-i-na-skilky-staly-menshe-platyty/">В Україні впали зарплати: кому і на скільки стали менше платити</a></p>
      <p>Проектом держбюжету на 2020 рік передбачено встановлення з 1 січня прожиткового мінімуму на рівні 2 102 грн. У разі ухвалення законопроекту мінімальний посадовий оклад зросте <b>до 4 204 грн</b>, а за званням – <b>до 2 102 грн</b>.</p>
      <p>Документ зараз розглядає Комітет з питань національної безпеки, оборони та розвідки.</p>
      <p>Нагадаємо, 1 травня 2019 року збільшили <a href="https://fakty.com.ua/ua/ukraine/20190508-bilshe-1-tys-poltorak-pidpysav-nakaz-pro-zbilshennya-vyplat-uchasnykam-oos/">виплати учасникам Операції об’єднаних сил</a>.</p>
    </article>
  </body>
</html>