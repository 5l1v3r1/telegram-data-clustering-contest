<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638647/%D9%BE%D8%B1%D8%AF%D8%A7%D8%AE%D8%AA-%D8%AA%D8%B3%D9%87%DB%8C%D9%84%D8%A7%D8%AA-%D8%A8%D9%84%D8%A7%D8%B9%D9%88%D8%B6-%DB%B8%DB%B3%DB%B0%DB%B0-%D9%85%DB%8C%D9%84%DB%8C%D8%A7%D8%B1%D8%AF%DB%8C-%D8%A8%D9%87-%D9%85%D9%86%D8%A7%D8%B7%D9%82-%D8%B3%DB%8C%D9%84%E2%80%8C%D8%B2%D8%AF%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T12:53:00+00:00"/>
    <meta property="og:title" content="پرداخت تسهیلات بلاعوض ۸۳۰۰ میلیاردی به مناطق سیل‌زده"/>
    <meta property="og:description" content="معاون رئیس جمهور گفت: هشت هزار و ۳۰۰ میلیارد تومان به صورت بلا عوض پرداخت شده است."/>
  </head>
  <body>
    <article>
      <h1>
        <a href="https://www.bultannews.com/fa/news/638647/%D9%BE%D8%B1%D8%AF%D8%A7%D8%AE%D8%AA-%D8%AA%D8%B3%D9%87%DB%8C%D9%84%D8%A7%D8%AA-%D8%A8%D9%84%D8%A7%D8%B9%D9%88%D8%B6-%DB%B8%DB%B3%DB%B0%DB%B0-%D9%85%DB%8C%D9%84%DB%8C%D8%A7%D8%B1%D8%AF%DB%8C-%D8%A8%D9%87-%D9%85%D9%86%D8%A7%D8%B7%D9%82-%D8%B3%DB%8C%D9%84%E2%80%8C%D8%B2%D8%AF%D9%87">پرداخت تسهیلات بلاعوض ۸۳۰۰ میلیاردی به مناطق سیل‌زده</a>
      </h1>
      <h2>معاون رئیس جمهور گفت: هشت هزار و ۳۰۰ میلیارد تومان به صورت بلا عوض پرداخت شده است.</h2>
      <address><time datetime="2019-11-07T12:53:00+00:00">07 Nov 2019, 12:53</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، محمدباقر نوبخت اظهار داشت: نظام در ۲۹ بخش و ۱۵ حوزه فرابخشی تحت چارچوب قانون برنامه ششم در حال انجام برنامه‌های خود است که این اقدامات در<b> توسعه زیرساخت‌های</b> کشور به ویژه راه‌ها، راه آهن و احداث سد بیش از سایر حوزه‌ها قابل لمس است.</p>
      <p>معاون رئیس‌جمهور با تاکید بر اینکه احداث مسکن و اشتغال یک اقدام ویژه برای محرومین است، افزود: غیر از نظام، مسئولین دولتی در سطح ملی و نمایندگان نیز خود را برای انجام اقدامات لازم در راستای رفاه حال افراد کم بضاعت مسئول می‌دانند.</p>
      <p>نوبخت با اشاره به اینکه در سال گذشته بیش از ۳۶ هزار میلیارد تومان براثر حوادث طبیعی همانند سیل به کشور خسارت وارد شد، افزود: در همین راستا و برای جبران خسارت‌های وارده بیش از ۸ هزار میلیارد کمک بلاعوض و ۸۳۰۰ میلیارد تومان بصورت تسهیلات بلاعوض پرداخت شده است.</p>
      <p>وی در ادامه از مسئولان استان گیلان خواست تا مجموع خسارت‌های سیل اخیر به ستاد بحران اعلام کنند، تأکید کرد: تا جایی که در توان دولت باشد این وجوه همانند سال گذشته بلافاصله پرداخت می‌شود.</p>
    </article>
  </body>
</html>