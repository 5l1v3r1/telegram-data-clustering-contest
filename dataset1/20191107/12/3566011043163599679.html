<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545432.html/%D9%87%D9%88%D8%A7%DB%8C-%D8%AA%D9%87%D8%B1%D8%A7%D9%86-%D9%86%D8%A7-%D8%B3%D8%A7%D9%84%D9%85-%D8%A8%D8%B1%D8%A7%DB%8C-%DA%AF%D8%B1%D9%88%D9%87-%D9%87%D8%A7%DB%8C-%D8%AD%D8%B3%D8%A7%D8%B3"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T12:25:00+00:00"/>
    <meta property="og:title" content="هوای تهران نا سالم برای گروه های حساس"/>
    <meta property="og:description" content="براساس اعلام شرکت کنترل کیفیت هوای تهران شاخص کیفیت هوا روی عدد ۱۳۵ قرار دارد و امروز هوای تهران ناسالم برای گروه های حساس است."/>
  </head>
  <body>
    <article>
      <h1>هوای تهران نا سالم برای گروه های حساس</h1>
      <address>
        <time datetime="2019-11-07T12:25:00+00:00">07 Nov 2019, 12:25</time>
      </address>
      <p>براساس اعلام شرکت کنترل کیفیت هوای تهران شاخص کیفیت هوا روی عدد ۱۳۵ قرار دارد و امروز هوای تهران ناسالم برای گروه های حساس است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ شاخص کیفیت هوا در حال حاضر براساس اعلام شرکت کنترل کیفیت هوای تهران بر روی عدد ۱۳۵ قرار گرفته و هوای تهران برای گروه‌های حساس ناسالم است.</p>
      <p>پیش‌بینی‌های انجام‌شده در شرکت کنترل کیفیت هوای تهران نشان می‌دهد که در صبحگاه روز پنجشنبه (۱۶ آبان ۹۸) با افزایش تردد خودروها همراه با حاکمیت جو آرام و آسمان غبارآلود، شرایط برای تجمع آلاینده‌ها به‌ویژه ذرات معلق مهیا شده و اکثر مناطق پایتخت در شرایط ناسالم قرار خواهد گرفت.   تداوم شرایط جوی آرام و نسبتاً پایدار در طی روز، پراکندگی آلاینده‌ها را محدود کرده و احتمال می‌رود در مناطق پرتردد کیفیت هوا در شرایط نامطلوب باقی بماند. همچنین در ساعات اوج ترافیک شبانگاهی غلظت ذرات معلق افزایش یافته و پیش‌بینی می‌شود در اکثر مناطق شرایط ناسالم به‌ویژه برای گروه‌های حساس برقرار گردد.    با افزایش نسبی سرعت باد در نخستین ساعات روز جمعه (۱۷ آبان ۹۸)، انتظار می‌رود همراه با کاهش تردد خودروها در روز تعطیل در ساعات صبحگاه از غلظت آلاینده‌ها (ذرات معلق) نسبت به روز قبل کاسته شود، بااین‌حال در پاره‌ای مناطق با شرایط نامطلوب کیفیت هوا (به‌ویژه برای گروه‌های حساس) روبه‌رو خواهیم شد.    در طول روز با افزایش پایداری جوی و رشد ابر، تا حدودی از غلظت آلاینده‌ها کاسته خواهد شد، هرچند در اواخر وقت جمعه نیز با افزایش حجم ترافیک غلظت آلاینده‌ها افزایش پیدا کرده و با کاهش سرعت باد و شرایط پایدار جوی احتمال کاهش کیفیت هوا در مناطق پرتردد وجود خواهد داشت.   همچنین براساس پیش‌بینی‌های انجام شده بیشترین دما برای روز جاری ۱۶ درجه و کمترین دما ۱۰ درجه سانتی‌گراد پیش‌بینی شده است.   در روزهای ناسالم توصه می شود، افراد مبتلا به بیماری قلبی یا ریوی، سالمندان و کودکان فعالیت های طولانی یا سنگین خارج از منزل را کاهش دهند.   منبع: مهر     </p>
    </article>
  </body>
</html>