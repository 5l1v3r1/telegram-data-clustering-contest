<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/07/una-distesa-di-coperte-colorate-in-piazza-del-popolo/1322144/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-07T12:48:28+00:00"/>
    <meta property="og:title" content="Una distesa di coperte colorate in piazza del Popolo"/>
    <meta property="og:description" content="SAN SEVERINO - L'iniziativa solidale, dedicata all'acquisto di una pavimentazione antitrauma per i giardini delle scuole dell'infanzia, si svolgerà domenica 10 novembre"/>
  </head>
  <body>
    <article>
      <h1>Una distesa di coperte colorate in piazza del Popolo</h1>
      <h2>SAN SEVERINO - L'iniziativa solidale, dedicata all'acquisto di una pavimentazione antitrauma per i giardini delle scuole dell'infanzia, si svolgerà domenica 10 novembre</h2>
      <address><time datetime="2019-11-07T12:48:28+00:00">07 Nov 2019, 12:48</time> by <a rel="author">Giacomo Gardini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F07%2Funa-distesa-di-coperte-colorate-in-piazza-del-popolo%2F1322144%2F">Condividi182</a><a href="https://twitter.com/intent/tweet?text=Una+distesa+di+coperte+colorate++in+piazza+del+Popolo&amp;url=https%3A%2F%2Fwww.cronachemaceratesi.it%2F2019%2F11%2F07%2Funa-distesa-di-coperte-colorate-in-piazza-del-popolo%2F1322144%2F">Tweet</a>Email182 Condivisioni</p>
      <p> </p>
      <p><b>Un’enorme distesa di coperte colorate coprirà piazza del Popolo a San Severino domenica 10 novembre. Un’iniziativa solidale, promossa dalla onlus Mam Beyond Borders, in collaborazione con l’associazione Help Sos Salute e Famiglia e il patrocinio del Comune, per acquistare una pavimentazione antitrauma per i giardini delle scuole dell’infanzia “Virgilio” e “Gentili” dell’istituto “Tacchi Venturi”</b>. Il luogo simbolo della città, o in caso di pioggia i portici, ospiterà un evento già accolto con grandissima partecipazione a Roma, sulla terrazza del Pincio, per sostenere altre iniziative in Italia e in Africa. <b>Lo scorso anno la vendita di coperte è servita a sensibilizzare l’opinione pubblica sulla tutela dei minori in difficoltà e i disabili.</b> La onlus Mam Beyond borders, con sede a Parma, ha attivi diversi progetti tra cui quelli a supporto di alcune realtà del centro Italia colpite dal sisma, anche attraverso la costruzione di parchi giochi per bambini. <b>L’associazione è nata nel gennaio 2014 con lo scopo di attuare progetti socio-sanitari sul territorio nazionale e in paesi a risorse limitate in cui sono in atto conflitti, per assistere, dal punto di vista medico, sanitario, sociale ed umanitario, realtà svantaggiate.</b> Inizialmente ha operato in Siria ed Etiopia, dedicando maggiore attenzione e cure all’ambito materno infantile. Nell’ultimo anno però si è anche occupata dei migranti nei Balcani ed in Grecia, prestando le proprie attività in diversi campi per migranti.</p>
    </article>
  </body>
</html>