<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/aggressione-carabinieri-caserma-7-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-07T12:36:00+00:00"/>
    <meta property="og:title" content="Viene invitato a presentarsi in caserma, ma aggredisce i Carabinieri"/>
    <meta property="og:description" content="Un 55enne nei guai"/>
  </head>
  <body>
    <article>
      <h1>Viene invitato a presentarsi in caserma, ma aggredisce i Carabinieri</h1>
      <h2>Un 55enne nei guai</h2>
      <address><time datetime="2019-11-07T12:36:00+00:00">07 Nov 2019, 12:36</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/252377902878/movie_20191106_131844-2.mp4"/>
      </figure>
      <p>I Carabinieri della Compagnia di Ariano Irpino hanno denunciato un 55enne del posto, ritenuto responsabile dei reati di “Rifiuto d’indicazioni sulla propria identità personale” e “Resistenza a Pubblico Ufficiale”. I fatti si sono svolti nella serata di ieri ad Ariano Irpino: una pattuglia dell’Aliquota Radiomobile si reca presso l’abitazione del predetto per accertamenti in merito al rinvenimento della targa della sua autovettura rinvenuta a Grottaminarda. Alla doverosa richiesta da parte dei Carabinieri di fornire i suoi documenti di identità, l’uomo (che fin da subito non faceva mistero di non gradire la presenza della pattuglia), visibilmente agitato, dapprima si rifiutava chiudendosi in casa; poi, a seguito di ripetuti inviti anche da parte dei familiari, riapre la porta e, protraendo nel suo comportamento di insofferenza ed intolleranza, inveisce contro gli operanti. Con non poca fatica i Carabinieri sono riusciti a bloccare l’esagitato, anche grazie all’ausilio fornito della pattuglia della Stazione di Grottaminarda. Sul posto viene richiesto l’intervento di personale sanitario. Una volta tranquillizzato, in un contesto di piena sicurezza e scongiurata dunque la possibilità di gesti inconsulti, il 55enne è stato condotto in Caserma e deferito in stato di libertà alla Procura della Repubblica di Benevento per i reati di cui agli articoli 337 e 651 del Codice Penale.</p>
    </article>
  </body>
</html>