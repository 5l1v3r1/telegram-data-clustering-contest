<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638638/%D8%AA%D8%AD%D8%B1%DB%8C%D9%85%E2%80%8C%D9%87%D8%A7%DB%8C-%DB%8C%DA%A9%D8%AC%D8%A7%D9%86%D8%A8%D9%87-%D8%A2%D9%85%D8%B1%DB%8C%DA%A9%D8%A7-%D8%B9%D9%84%DB%8C%D9%87-%D8%A7%DB%8C%D8%B1%D8%A7%D9%86-%D9%88-%DA%A9%D8%B4%D9%88%D8%B1%D9%87%D8%A7%DB%8C-%D8%AF%DB%8C%DA%AF%D8%B1-%D8%BA%DB%8C%D8%B1%D9%82%D8%A7%D9%86%D9%88%D9%86%DB%8C-%D9%87%D8%B3%D8%AA%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T12:34:00+00:00"/>
    <meta property="og:title" content="تحریم‌های یکجانبه آمریکا علیه ایران و کشورهای دیگر غیرقانونی هستند"/>
    <meta property="og:description" content="«سرگئی ریابکوف» معاون وزیر خارجه روسیه با انتقاد از تحریم‌های یکجانبه آمریکا، آن را غیرقانونی خواند."/>
  </head>
  <body>
    <article>
      <h1>
        <a href="https://www.bultannews.com/fa/news/638638/%D8%AA%D8%AD%D8%B1%DB%8C%D9%85%E2%80%8C%D9%87%D8%A7%DB%8C-%DB%8C%DA%A9%D8%AC%D8%A7%D9%86%D8%A8%D9%87-%D8%A2%D9%85%D8%B1%DB%8C%DA%A9%D8%A7-%D8%B9%D9%84%DB%8C%D9%87-%D8%A7%DB%8C%D8%B1%D8%A7%D9%86-%D9%88-%DA%A9%D8%B4%D9%88%D8%B1%D9%87%D8%A7%DB%8C-%D8%AF%DB%8C%DA%AF%D8%B1-%D8%BA%DB%8C%D8%B1%D9%82%D8%A7%D9%86%D9%88%D9%86%DB%8C-%D9%87%D8%B3%D8%AA%D9%86%D8%AF">تحریم‌های یکجانبه آمریکا علیه ایران و کشورهای دیگر غیرقانونی هستند</a>
      </h1>
      <h2>«سرگئی ریابکوف» معاون وزیر خارجه روسیه با انتقاد از تحریم‌های یکجانبه آمریکا، آن را غیرقانونی خواند.</h2>
      <address><time datetime="2019-11-07T12:34:00+00:00">07 Nov 2019, 12:34</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «سرگئی ریابکوف» معاون وزیر خارجه روسیه امروز پنجشنبه در خلال سفر کاری خود به سرزمین‌های اشغالی گفت تحریم‌های یکجانبه واشنگتن علیه <b>ایران</b> و کشور‌های دیگر، غیرقانونی بوده و ابزاری برای دیکتاتوری هستند.</p>
      <p>وی گفت: ما به شدت معتقدیم که هر گونه تحریم‌های یکجانبه به عنوان ابزار سیاسی خارجی، غیرقانونی بوده و نقض حقوق بین الملل محسوب می‌شود که به عنوان ابزاری برای اعمال دیکتاتوری و نمایش سیاست سلطه‌گرایی عمل می‌کنند.</p>
      <p>این دیپلمات بلند پایه روس همچنین اعلام کرد اگرچه آمریکایی‌ها فهمیده‌اند که این تحریم‌ها هیچ نتیجه‌ای نداشته، اما همچنان به این سیاست محکوم به شکست چنگ زده‌اند.</p>
      <p>باوجود پایبندی ایران به تعهداتش ذیل برجام و مخالفت امضاکنندگان توافق هسته‌ای، دونالد ترامپ، رئیس جمهور آمریکا سال گذشته از این توافق خارج شد و پس از آن فشار‌ها به ایران را با هدف وادار کردن آن به بازگشت مجدد به میز مذاکره به حداکثر رساند. ایران نیز در واکنش، به تدریج در حال کاهش تعهداتش ذیل برجام است.</p>
      <p>همچنین در راستای گام چهارم ایران در کاهش تعهدات برجامی، روز گذشته رسانه‌های کشورمان از آغاز گازدهی به سانتریفیوژ‌های فعال در سایت فردو خبر دادند.</p>
    </article>
  </body>
</html>