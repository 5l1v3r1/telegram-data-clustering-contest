<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/7/7231273/"/>
    <meta property="og:site_name" content="Українська правда"/>
    <meta property="article:published_time" content="2019-11-07T12:10:00+00:00"/>
    <meta property="og:title" content="Скасували догану судді, на якого мав зуб скандальний суддя Вовк"/>
    <meta property="og:description" content="Велика палата Верховного суду скасувала догану Вищої ради правосуддя судді Віктору Фоміну, який дозволив слідчі дії стосовно ексголови Окружного адмінсуду Києва Павла Вовка та його колег."/>
  </head>
  <body>
    <article>
      <h1>Скасували догану судді, на якого мав зуб скандальний суддя Вовк</h1>
      <address>
        <time datetime="2019-11-07T12:10:00+00:00">07 Nov 2019, 12:10</time>
      </address>
      <p>Велика палата Верховного суду скасувала догану Вищої ради правосуддя судді Віктору Фоміну, який дозволив слідчі дії стосовно ексголови Окружного адмінсуду Києва Павла Вовка та його колег.</p>
      <p><b>Джерело:</b> <a href="https://twitter.com/TransparencyUA">Transparency Ukraine</a></p>
      <p><b>Дослівно:</b> "Велика палата Верховного суду ухвалила рішення задовольнити скаргу Віктора Фоміна та скасувала догану ВРП".</p>
      <p><b>Що було раніше:</b> На початку вересня адвокат Вовка – Андрій Заєць звернувся до ВРП, щоб "притягнути до дисциплінарної відповідальності" Фоміна. У вересні ВРП винесла судді догану.</p>
      <p>
        <b>Нагадаємо:</b>
      </p>
      <ul>
        <li>Судді Окружного адміністративного суду Києва фігурують у справі про втручання суду в роботу інших органів влади.</li>
        <li>2 серпня голові Окружного адміністративного суду Києва Павлу Вовку та іншим суддям <a href="https://www.pravda.com.ua/news/2019/08/2/7222614/">вручили підозри</a>.</li>
        <li>Підозра, крім тиску на ВККС, стосувалася перевищення влади, шахрайства, службового підроблення та недбалості, незаконного перешкоджання мітингам, постановлення завідомо неправосудних рішень, пропозиції або надання хабара, втручання в роботу автоматичного документообігу суду.</li>
      </ul>
      <p>
        <i>
          <b>Знати більше: <a href="https://www.pravda.com.ua/articles/2019/08/1/7222537/">"Вовчий суд" у голосах. Хто засвітився на плівках НАБУ з Окружного адмінсуду</a></b>
        </i>
      </p>
      <footer>Українська правда</footer>
      <related>
        <a href="https://www.pravda.com.ua/news/2019/10/28/7230312/"/>
        <a href="https://www.pravda.com.ua/news/2019/10/11/7228820/"/>
        <a href="https://www.pravda.com.ua/news/2019/09/23/7227121/"/>
      </related>
    </article>
  </body>
</html>