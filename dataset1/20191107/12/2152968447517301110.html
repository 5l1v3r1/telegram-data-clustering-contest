<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sport/2019/11/07/shte-prevzeme-li-ludogorec-i-barselona.428866"/>
    <meta property="og:site_name" content="Dnes.bg"/>
    <meta property="article:published_time" content="2019-11-07T12:48:00+00:00"/>
    <meta property="og:title" content="Ще превземе ли Лудогорец и Барселона?"/>
    <meta property="og:description" content="&quot;Орлите&quot; срещу Еспаньол във важен мач от ЛЕ | Dnes.bg"/>
  </head>
  <body>
    <article>
      <h1>Ще превземе ли Лудогорец и Барселона?</h1>
      <h2>"Орлите" срещу Еспаньол във важен мач от ЛЕ</h2>
      <address><time datetime="2019-11-07T12:48:00+00:00">07 Nov 2019, 12:48</time> by <a rel="author" href="https://www.dnes.bg/author/76" target="_blank">Красимир Ангелов</a></address>
      <p>Лудогорец излиза тази вечер срещу испанския Еспаньол в среща от Група "Н" на Лига Европа, която ще се играе от 22:00 часа българско време.</p>
      <p>При победа за Еспаньол днес "папагалчетата" ще се класират за 1/16-финалите на Лига Европа. Лудогорец не трябва да губи в днешния мач и да вземе поне точка в Каталуния, тъй като съществува реална опасност отборът да бъде изместен от второто място тази вечер.</p>
      <p>В Разград "орлите" допуснаха минимално поражение с 0:1 от този противник и днес са жадни за реванш.</p>
      <p>За домакините аут е контузеният Кайери, както и наказания Х. Лопес, докато разградчани са в оптимален състав и няма контузени и наказани футболисти в редиците на Станислав Генчев.</p>
      <p>Преди този мач испанците са лидери в групата с актив от 7 точки, а разградчани са втори с точка по-малко. Третото място е за Ференцварош с актив от 4 точки, а ЦСКА (Москва) заема последната позиция без спечелена точка.</p>
      <p>Положителното за Лудогорец в този мач е, че домакините не са изобщо във форма и са допуснали цели три загуби в последните си пет мача от всички турнири, като е доста вероятно да излязат и с резерви днес.</p>
      <p>Формата на "орлите" обаче е доста добра и отборът има четири успеха и поражения за последните пет мача. Нашата прогноза за този двубой е реми с по едно попадение.<br/><b><br/><a href="https://www.gol.bg/footballbulgaria">Всичко преди мача довечера четете в Gol.bg</a></b></p>
    </article>
  </body>
</html>