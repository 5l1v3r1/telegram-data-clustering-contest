<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191107-den-dymytriya-solunskogo-shho-za-svyato-tradytsiyi-i-prykmety/"/>
    <meta property="og:site_name" content="ФАКТИ"/>
    <meta property="article:published_time" content="2019-11-07T12:02:46+00:00"/>
    <meta property="og:title" content="День Димитрія Солунського: що за свято, традиції і прикмети"/>
    <meta property="og:description" content="8 листопада православні українці вшановують пам’ять святого великомученика Димитрія Солунського. У народі його називають Димитрів день. З ним пов’язано чимало традицій та прикмет. Яких – у матеріалі Фактів ICTV."/>
  </head>
  <body>
    <article>
      <h1>День Димитрія Солунського: що за свято, традиції і прикмети</h1>
      <address>
        <time datetime="2019-11-07T12:02:46+00:00">07 Nov 2019, 12:02</time>
      </address>
      <p>8 листопада православні українці вшановують пам’ять святого великомученика Димитрія Солунського. У народі його називають Димитрів день. З ним пов’язано чимало традицій та прикмет. Яких – у матеріалі Фактів ICTV.</p>
      <p><b>Димитрій Солунський</b> був римським проконсулом у Фессалоніках, якого вбили у 306 році через християнську віру.</p>
      <p>На цю посаду у 305 році його призначив імператор Галерій Максиміан. Довідавшись, що Димитрій християнин, гніву імператора не було меж.</p>
      <p>Повертаючись з походу з Причорномор’я, Максиміан вирішив вести армію через Фессалоніки. Коли він увійшов у місто, до нього викликали Димитрія, який сміливо визнав себе християнином.</p>
      <p><b>Читайте:</b> <a href="https://fakty.com.ua/ua/lifestyle/20190709-tserkovni-svyata-kalendar-na-2019-rik/">Церковні свята – календар на 2019 рік</a></p>
      <p>Його кинули до в’язниці, а на світанку у підземній темниці святого закололи списами.</p>
      <p>Після цього вірний служитель святого Лупп зібрав на рушник кров Димитрія, зняв з його пальця імператорський перстень та умочив у кров.</p>
      <p>Перснем та іншими святинями, освяченими кров’ю святого Димитрія, Лупп почав зціляти хвороби.</p>
      <p>Тіло великомученика кинули на поталу диким звірам, але християни його таємно поховали.</p>
      <p>За часів імператора Костянтина над могилою святого збудували церкву.</p>
      <p>Пам’ять святого Димитрія Солунського пов’язували на Русі з військовим подвигом, патріотизмом і захистом Вітчизни. Святий зображується на іконах у вигляді воїна в обладунках, зі списом і мечем у руках.</p>
      <h3>Традиції та прикмети на Димитрів день</h3>
      <p>У народі кажуть, що святий Дмитро приносить зиму.</p>
      <blockquote>– Святий Димитрій золотим ключем закриває землю-матінку. Буде він у себе ключі тримати, аж поки не прийде святий Юрій за ними (6 травня) і землю не відімкне, – свідчить народна приказка.</blockquote>
      <p>Саме тому за погодою 8 листопада визначали, коли прийде зима і якою буде весна.</p>
      <ul>
        <li>Прийшов Димитрів день – зима злізла на паркан</li>
        <li>День на Дмитрія без снігу – зими ще не буде</li>
        <li>Зима навіть рання до Дмитра не вступає в силу</li>
        <li>На Дмитра тепло – весна буде рання, м’яка</li>
        <li>Якщо на Дмитра дощ, то на Введення снігу буде по коліна</li>
        <li>Земля на Дмитра замерзла і дме холодний вітер – снігу не буде до Нового року</li>
        <li>Дмитро на снігу – весна буде пізньою</li>
        <li>Відлига на Дмитра – зима буде з мокрим теплом, а весна – рання</li>
      </ul>
      <p>А ще з Димитрія починалися вечорниці та пора сватань.</p>
      <p>До Дмитра дівка хитра, а після Дмитра ще хитріша (Бо вийде заміж – <b>Ред.</b>).</p>
      <p>Факти ICTV розповідали, <a href="https://fakty.com.ua/ua/ukraine/20191023-vyhidni-u-2020-skilky-vidpochyvatymut-ukrayintsi/">скільки вихідних буде у 2020</a> через свята.</p>
      <p>
        <b>Фото:</b>
        <a href="http://uapc.org.ua/"><b> </b>uapc.org.ua</a>
      </p>
    </article>
  </body>
</html>