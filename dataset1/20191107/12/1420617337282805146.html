<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/politica/presunti-abusi-edilizi-a-pomezia-svolta-nel-processo.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-07T12:07:41+00:00"/>
    <meta property="og:title" content="Presunti abusi edilizi a Pomezia, svolta nel processo"/>
    <meta property="og:description" content="Torniamo a parlare della vicenda riguardante le nove palazzine ubicate in Via Almirante e Via Pino Romualdi, nella parte sud-ovest della città di Pomezia. Nell’ambito del processo penale tutt’ora in corso, svoltosi in udienza lo scorso 18 ottobre contro i consigli di amministrazione di due cooperative edilizie che hanno operato a Pomezia, previa stipula di […]"/>
  </head>
  <body>
    <article>
      <h1>Presunti abusi edilizi a Pomezia, svolta nel processo</h1>
      <h2>Si configura il reato «di truffa» per i CDA delle cooperative che operarono in convenzione col Comune</h2>
      <address><time datetime="2019-11-07T12:07:41+00:00">07 Nov 2019, 12:07</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Torniamo a parlare della vicenda riguardante le nove palazzine ubicate in <b>Via Almirante</b> e<b> Via Pino Romualdi,</b> nella parte sud-ovest della città di Pomezia. Nell’ambito del <a href="https://www.ilcorrieredellacitta.com/news/abusi-edilizi-pomezia-emergono-novita-spunta-lipotesi-della-truffa.html">processo penale tutt’ora in corso</a>, svoltosi in udienza lo scorso 18 ottobre contro i consigli di amministrazione di due cooperative edilizie che hanno operato a Pomezia, previa stipula di convenzione edilizia con il Comune, la <b>Antica Lavinium e la Marina</b>, si è discussa di tutta una serie di eccezioni sollevate dai difensori degli imputati. ù</p>
      <p>La vicenda, ricorderete, ha provocato sin qui ripercussioni ad ogni livello negli ultimi anni: sul piano politico coinvolgendo<b> l’ente locale</b> (e più amministrazioni nel tempo) e, successivamente, anche la <b>Regione Lazio</b> che nominò perfino un commissario per far luce sulla vicenda (non vennero però trovate ulteriori irregolarità nel comportamento posto in essere dalla passata amministrazione, ndr); sul piano “privato”, invece, sotto la lente dei giudici sono finiti i <b>vertici delle cooperative</b>: secondo il Gip di Velletri infatti questi ultimi avrebbero fatto pressioni sui querelanti (ammessi nella coop tra il 2006 ed il 2009, ndr) – che, al contrario, <b>sarebbero stati all’oscuro di tutto</b> – affinché acquistassero un immobile non in regola e a un prezzo diverso da quello stabilito dalla convenzione nonché nell’accordo sociale.</p>
      <p>Ecco allora spiegata l’imputazione a carico delle tre persone che oggi si sta dibattendo in aula, ovvero quella di aver“dolosamente taciuto le ragioni dell’illegittimità dei permessi a costruire del Comune di Pomezia”. Ed ora le parti civili vogliono andare a fondo: allo studio anche azioni legali per ottenere dal Comune di Pomezia il risarcimento dei danni subiti e subendi da questa annosa vicenda.</p>
      <p>
        <i>
          <b>APPROFONDIMENTO SUL NUMERO CARTACEO DI NOVEMBRE IN DISTRIBUZIONE IN QUESTI GIORNI</b>
        </i>
      </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/capodanno-roma-2019-ce-skin-al-circo-massimo-il-programma-completo.html"/>
        <a href="https://www.ilcorrieredellacitta.com/news/politica/latina-la-mozione-del-pd-per-la-cittadinanza-onoraria-a-liliana-segre.html"/>
        <a href="https://www.ilcorrieredellacitta.com/news/nettuno-violenze-in-famiglia-un-uomo-finisce-in-manette.html"/>
        <a href="https://www.ilcorrieredellacitta.com/news/cronaca/centocelle-la-pecora-elettrica-disturbava-lo-spaccio-in-piedi-anche-la-pista-della-ritorsione-politica.html"/>
        <a href="https://www.ilcorrieredellacitta.com/news/pomezia-riposino-pomeridiano-negli-asili-il-m5s-replica-al-pd.html"/>
        <a href="https://www.ilcorrieredellacitta.com/news/fiumicino-attentato-incendiario-ad-unassociazione-del-territorio.html"/>
      </related>
    </article>
  </body>
</html>