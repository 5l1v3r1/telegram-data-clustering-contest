<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596163/sto-keli-o-57xronos-pou-epitethike-me-acid-enantion-tis-proin-syzygou-tou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-07T12:11:00+00:00"/>
    <meta property="og:title" content="Στο κελί ο 57χρονος που επιτέθηκε με acid εναντίον της πρώην συζύγου του"/>
    <meta property="og:description" content="Ενώπιον του Επαρχιακού Δικαστηρίου Λεμεσού οδηγήθηκε το πρωί της Πέμπτης (11/7) ο 57χρονος Ε/κ, ο οποίος φέρεται να περιέλουσε με καυστικό υγρό την εν..."/>
  </head>
  <body>
    <article>
      <h1>Στο κελί ο 57χρονος που επιτέθηκε με acid εναντίον της πρώην συζύγου του</h1>
      <address><time datetime="2019-11-07T12:11:00+00:00">07 Nov 2019, 12:11</time> by <a rel="author">SigmaLive</a></address>
      <p>Ενώπιον του Επαρχιακού Δικαστηρίου Λεμεσού οδηγήθηκε το πρωί της Πέμπτης (11/7) ο 57χρονος Ε/κ, ο οποίος φέρεται να περιέλουσε με καυστικό υγρό την εν διαστάσει σύζυγο του, ενώ αυτή βρισκόταν στην οικία φίλης της, η οποία τη φιλοξενούσε.</p>
      <p>Το δικαστήριο διέταξε την 8ημερη κράτησή του σε σχέση με υπόθεση απόπειρας φόνου.</p>
      <p>Όπως ενημερώθηκαν οι ανακριτές της υπόθεσης, η 40χρονη φέρει εγκαύματα στο 40% του σώματος της και συγκεκριμένα στο πρόσωπο, την κοιλιακή χώρα και τα πόδια και παραμένει διασωληνωμένη και σε κατάσταση καταστολής.</p>
      <p>Το θύμα μεταφέρθηκε αρχικά στο Γενικό Νοσοκομείο Λεμεσού και λόγω της κρισιμότητας της κατάστασης της κρίθηκε αναγκαία η μεταφορά στο Γενικό Νοσοκομείο Λευκωσίας, ενώ ο 57χρονος εντοπίστηκε και συνελήφθη λίγο αργότερα.</p>
      <p><a href="https://www.sigmalive.com/news/local/596032/kathoristiko-to-epomeno-48oro-gia-ti-40xroni-pou-dextike-epithesi-me-acid">Καθοριστικό αναμένεται να είναι το επόμενο 48ωρο</a> για την εξέλιξη της υγείας της 40χρονης, από τη Ρουμανία, η οποία δέχθηκε επίθεση με καυστικό υγρό, σύμφωνα με τους θεράποντες ιατρούς της Μονάδας Εντατικής Θεραπείας Εγκαυμάτων του Γενικού Νοσοκομείου Λευκωσίας.</p>
    </article>
  </body>
</html>