<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/sporty-zimowe,130/alpejski-puchar-swiata-alice-robinson-levi-lake-louise,983628.html"/>
    <meta property="og:site_name" content="TVN24"/>
    <meta property="article:published_time" content="2019-11-07T12:15:00+00:00"/>
    <meta property="og:title" content="Ogromny pech Alice Robinson. 17-latka nie wystartuje w Levi i Lake Louise"/>
    <meta property="og:description" content="Alice Robinson, sensacyjna triumfatorka inauguracyjnych zawodów alpejskiego Pucharu Świata w Soelden, doznała kontuzji kolana. Reprezentantka Nowej Zelandii do rywalizacji ma wrócić w grudniu. Zawo..."/>
  </head>
  <body>
    <article>
      <h1>Ogromny pech Alice Robinson. 17-latka nie wystartuje w Levi i Lake Louise</h1>
      <address>
        <time datetime="2019-11-07T12:15:00+00:00">07 Nov 2019, 12:15</time>
      </address>
      <slideshow>
        <figure>
          <img src="https://r-scale-00.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/bcd9b204-a65b-40de-94b4-ad75654d5aa3.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/960b540d-65bd-41e3-86be-198e0a0ea433-480p.mp4"/>
          <figcaption>Zwycięski przejazd 17-letniej Alice Robinson w Soelden</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/9a49cb0b-ddf8-4df6-9437-bc843f163ad5-480p.mp4" autoplay="" loop=""/>
          <figcaption>Listopadowe Wattsy cz. 8</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/7ed08af1-5d59-4aa6-b063-d20b590e28c9-480p.mp4" autoplay="" loop=""/>
          <figcaption>Listopadowe Wattsy cz. 7</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/79c9e549-81fa-4944-b3e7-bf70ae8c71e3-480p.mp4" autoplay="" loop=""/>
          <figcaption>Listopadowe Wattsy cz. 6</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/d5a58f78-1db1-4f3e-8039-e976da5356e0-480p.mp4" autoplay="" loop=""/>
          <figcaption>Listopadowe Wattsy cz. 5</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/53e5925e-5126-4d3d-a354-e6a5da8678b3-480p.mp4" autoplay="" loop=""/>
          <figcaption>Listopadowe Wattsy cz. 4</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/372b8703-4663-4ddc-b349-9dea55169adb-480p.mp4" autoplay="" loop=""/>
          <figcaption>Listopadowe Wattsy cz. 3</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/7d034bf4-9ac7-4bd1-ba3b-54a678f1fbea-480p.mp4" autoplay="" loop=""/>
          <figcaption>Listopadowe Wattsy cz. 2</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/d0bd72ae-5ed7-4f1f-b674-4db852c35fdb-480p.mp4" autoplay="" loop=""/>
          <figcaption>Listopadowe Wattsy cz. 1</figcaption>
        </figure>
        <figcaption>Alice Robinson sprawiła ogromną niespodziankę w Soelden Foto: Getty Images | Video: Eurosport</figcaption>
      </slideshow>
      <h3>Alice Robinson, sensacyjna triumfatorka inauguracyjnych zawodów alpejskiego Pucharu Świata w Soelden, doznała kontuzji kolana. Reprezentantka Nowej Zelandii do rywalizacji ma wrócić w grudniu. Zawodniczki zabraknie więc w Levi i Lake Louise.</h3>
      <p>Robinson o kłopotach zdrowotnych poinformowała za pośrednictwem Instagrama. Zaznaczyła, że urazu doznała na treningu jeszcze przed tak udanym dla niej slalomem gigantem w austriackim Soelden, który wygrała pod koniec października.</p>
      <h3>Wymuszona przerwa</h3>
      <related>
        <a href="https://eurosport.tvn24.pl/sporty-zimowe,130/pierwszy-start-i-sensacja-17-letnia-nowozelandka-zaczarowala-na-stoku-w-soelden,980661.html"/>
      </related>
      <p>- Myślałam, że wszystko jest w porządku, więc kontynuowałam jazdę na nartach i rywalizację. Po powrocie do domu zdecydowaliśmy się jednak na zrobienie prześwietlenia i okazało się, że powstały stłuczenia, w związku z którymi lekarze zalecili, bym odpoczęła trochę, aż one ustąpią. By nie ryzykować nie wystartuję w kolejnych zawodach PŚ w Killington. Skupię się w tym czasie na rehabilitacji oraz treningu wzmacniającym w domu, a do rywalizacji wrócę w grudniu. Ciężko przełknąć to, pamiętając, że startowałam z tą kontuzją, ale zamierzam słuchać ekspertów i nie narażać się na ryzyko poważniejszego urazu - podkreśliła nastolatka.</p>
      <p>Zawody w Killington, gdzie zaplanowano slalom gigant i slalom, odbędą się w dniach 30 listopada-1 grudnia. Wcześniej, 23 listopada, w Levi odbędzie się slalom. W Lake Louise między 6 a 8 grudnia alpejki mają rywalizować dwukrotnie w zjeździe i raz w supergigancie, a Robinson jest specjalistką od konkurencji technicznych. Potem zmagania przeniosą się do w St. Moritz, gdzie 14 grudnia odbędzie się slalom gigant, a dzień później slalom równoległy. Z kolei w kalendarzu na 17 grudnia zaplanowano slalom gigant w Courchevel.</p>
      <p>Utalentowana Nowozelandka jest mistrzynią świata juniorek w tej konkurencji. W Soelden odniosła największy sukces w karierze i historyczny dla swojej ojczyzny. Po raz pierwszy w historii alpejka z tego kraju wygrała bowiem zawody PŚ w slalomie gigancie.</p>
      <p>
        <b>Transmisje z alpejskiego PŚ na antenach Eurosportu</b>
      </p>
      <p>Autor: Kali / Źródło: Polska Agencja Prasowa</p>
    </article>
  </body>
</html>