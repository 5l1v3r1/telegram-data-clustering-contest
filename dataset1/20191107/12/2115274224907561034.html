<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/economia/eni_rewind_vadala_risanamento_cambio_passo-6504203/news/2019-11-07/"/>
    <meta property="og:site_name" content="Agi"/>
    <meta property="article:published_time" content="2019-11-07T12:57:00+00:00"/>
    <meta property="og:title" content="Eni Rewind: Vadalà, il Paese attende un cambio di passo sul risanamento dei siti"/>
    <meta property="og:description" content="&quot;Mi aspetto che alle parole, a questa grande volontà, ci sia una forza dietro di farlo. Diciamo che in questi anni delle cose sono state fatte, ci sono stati anche delle impasse, tra pubblico e privato, anche col ministero, anche l'amministratore delegato di Eni Rewind lo ha ricordato, sarebbe importante che si cambiasse passo: se così è, diciamo che il Paese lo attende&quot;."/>
  </head>
  <body>
    <article>
      <h1>Eni Rewind: Vadalà, il Paese attende un cambio di passo sul risanamento dei siti</h1>
      <address><time datetime="2019-11-07T12:57:00+00:00">07 Nov 2019, 12:57</time> by <a rel="author">AGI - Agenzia Giornalistica Italia</a></address>
      <p>"Mi aspetto che alle parole, a questa grande volontà, ci sia una forza dietro di farlo. Diciamo che in questi anni delle cose sono state fatte, ci sono stati anche delle impasse, tra pubblico e privato, anche col ministero, anche l'amministratore delegato di <b>Eni Rewind</b> lo ha ricordato, sarebbe importante che si cambiasse passo: se così è, diciamo che il Paese lo attende".</p>
      <p>Con queste parole, il generale <b>Giuseppe Vadalà</b>, commissario straordinario di governo per la bonifica discariche abusive oggetto di contenzioso Ue, ha salutato positivamente ad<b> Ecomondo</b> la nascita di Eni Rewind, la società ambientale di Eni (ex<b> Syndial</b>) presentata a Ecomondo nell'ambito di un incontro con l'ad della società, <b>Paolo Grossi</b>, e il direttore generale di Ispra<b>, Alessandro Bratti</b>.</p>
      <p>"Sicuramente Eni Rewind, quello che era Syndial, avendo questo compito proprio di dover risanare territori che sono proprietà di Eni, dell'ex <b>Montedison</b> - ha spiegato Vadalà - ha una missione importante: sono 4000 ettari, ma delle situazioni più inquinanti. Eni, con tutte le problematiche che ovviamente ci sono , una società privata che era ente di Stato, è importante che faccia questo. Uno, perché ha la forza, la missione e anche la tecnologia per poterlo fare , due perché sono veramente i territori più impegnati, tre perché se lo fanno loro sicuramente possono essere anche di "esempio" per tanti privati un po' piu' piccoli che pero' stanno in queste aree".</p>
      <p>Per Vadala', "in questo senso questo esempio pubblico-privato di collaborazione e' importante: gli obiettivi di inquinamento si mettono meglio a fuoco insieme - ha spiegato - e tra l'altro i territori devono essere seguiti dai comuni: quindi e' ovvio che lo si deve fare insieme. Questo al netto delle responsabilita', che e' ovviamente la grande questione che un tempo aveva chi ha inquinato : dove si riesce a raggiungere il responsabile dell'inquinamento si deve perseguire. Per questo - ha concluso - la missione che abbiamo in quegli 81 siti in cui stiamo lavorando, da una parte bonifichiamo e mettiamo in sicurezza, dall'altra pero' perseguiamo le responsabilita' fin dove e' possibile". (AGI)<br/><br/>Ari</p>
    </article>
  </body>
</html>