<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596162/nomosxedio-gia-anilikous-paravatesti-anamenetai-na-allakseivideo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-07T12:10:00+00:00"/>
    <meta property="og:title" content="Νομοσχέδιο για ανήλικους παραβάτες:Τι αναμένεται να αλλάξει(VIDEO)"/>
    <meta property="og:description" content="Με αφορμή την ανακοίνωση της Αστυνομίας για την υπό διερεύνηση υπόθεση θανάτου του 16χρονου Π. Σ, από τους Τρούλλους, και σε συνεννόηση με τη Νομική..."/>
  </head>
  <body>
    <article>
      <h1>Νομοσχέδιο για ανήλικους παραβάτες:Τι αναμένεται να αλλάξει(VIDEO)</h1>
      <address><time datetime="2019-11-07T12:10:00+00:00">07 Nov 2019, 12:10</time> by <a rel="author">sigmalive</a></address>
      <p>Με αφορμή την ανακοίνωση της Αστυνομίας για την <a href="https://www.sigmalive.com/news/local/596046/thanatos-16xronou-stous-troullous-poinikes-diokseis-tessaron-prosopon">υπό διερεύνηση υπόθεση θανάτου του 16χρονου Π. Σ, από τους Τρούλλους, και σε συνεννόηση με τη Νομική Υπηρεσία ότι, αποφασίστηκε η ποινική δίωξη τεσσάρων προσώπων ηλικίας από 16 έως 18 ετών,</a> η εμπειρογνώμονας και πρώην Επίτροπος Προστασίας των Δικαιωμάτων του Παιδιού, κα Λήδα Κουρσουμπά βρέθηκε στο στούντιο του ΣΙΓΜΑ.</p>
      <p>Η  κα. Κουρσουμπά αναφέρθηκε στο ισχύων νόμο, όπου υπάρχει σοβαρό πρόβλημα όσον αφορά την καταδίκη ανηλίκων, και αδράζοντας την ευκαιρία μίλησε για το νέο νομοσχέδιο το οποίο βρίσκεται στην Βουλή και αναμένεται να ψηφιστεί.</p>
      <p>Σύμφωνα με την ίδια, η ποινική ευθύνη ανηλίκων είναι ένα πολύ σοβαρό ζήτημα στην Κύπρο, κάτι το οποίο είχε εντοπίσει και η Ευρωπαϊκή Επιτροπή. Πρέπει επιτέλους να εγκαθιδρύσουμε ένα σύστημα ειδικό για παιδιά και ειδικά Δικαστήριο.</p>
      <p>«Είχαμε καταρτήσει ένα νομοσχέδιο και κατατέθηκε στην Κυβέρνηση.Τώρα το νομοσχέδιο βρίσκεται ενώπιον της Βουλής. Είναι σημαντικό να προωθηθεί το συντομότατο», είπε.</p>
      <p>Η κα Κουρσουμπά εξήγησε πως, «αυτό το νομοσχέδιο εγκαθιδρύει ένα σύστημα Δικαιοσύνης φιλικής προς τα παιδιά  που βρίσκονται σε σύγκρουση με το νόμο. Εκείνο που αλλάζει είναι ότι είναι προσαρμοσμένο στα παιδιά. Έχουμε ένα σύστημα ενηλίκων και βάζουμε μέσα να δικάζονται παιδιά. Ο στόχος δεν είναι να τους τιμωρήσεις είναι να καταλάβει τις πράξεις να μπορέσουν να αναμορφωθούν και ενταχθούν στην κοινωνία».</p>
      <p>«Μ΄αυτό το νομοσχέδιο εάν και εφόσον ψηφιστεί από την Βουλή θα ισχύει και για παιδιά κάτω των 14 ετών πουέχουν το ακαταλόγιστο. Θα υπάρχουν προγράμματα στα οποία θα υποβάλλεται το παιδί με ειδικούς που μπορεί να το βοηθήσουν να καταλάβει ότι σε μια κοινωνία δεν μπορεί να λειτουργεί μ΄ αυτή τη συμπεριφορά», είπε.</p>
      <p>Πρόσθεσε πως, «για παιδιά πάνω των 14 ετών, θα υπάρχει διεπιστημονική προσέγγιση ώστε να καταλάβει το λάθος του και θα υπάρχουν οι εναλλακτικές  κυρώσεις όπως κοινωνική εργασία αντί φυλάκιση. Με διαφορικό τρόπο θα τους παίρνουν καταθέσεις και θα γίνονται οι ανακρίσεις και θα υπάρχει εμπλοκή των γονιών. Δεν θα υπάρχει πλέον κράτηση αλλά στέρηση ελευθερίας, με άλλες κυρώσεις».</p>
      <p>
        <b>Δείτε σχετικό βίντεο:</b>
      </p>
      <figure>
        <iframe src="https://www.youtube.com/embed/FQpmfbTnkWU" width="1887" height="681" data-service="Youtube" scrolling="no"/>
      </figure>
    </article>
  </body>
</html>