<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Politolog-Tova-e-politicheskiyat-falit-na-Dani-Kanazireva-911942"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-07T12:07:00+00:00"/>
    <meta property="og:title" content="Политолог: Това е политическият фалит на Дани Каназирева"/>
    <meta property="og:description" content="&quot;Смяната на конюнктурата доведе до победата на БСП в четири областни града, а не толкова, че партият..."/>
  </head>
  <body>
    <article>
      <h1>Политолог: Това е политическият фалит на Дани Каназирева</h1>
      <address>
        <time datetime="2019-11-07T12:07:00+00:00">07 Nov 2019, 12:07</time>
      </address>
      <p>"Смяната на конюнктурата доведе до победата на БСП в четири областни града, а не толкова, че партията успя да даде на избирателите алтернатива. Имаме изхабяване на ГЕРБ по места, това е нормално. А като опозиция БСП не участва във властта и хората някак успяха да им простят за случилото се преди четири години“. Такова мнение изрази пред БНР политологът от "Тренд“ Евелина Славкова.</p>
      <p>По думите ѝ ГЕРБ са допуснали и тактически грешки по места. Според Славкова оглавяването на областната управа на Пловдив е политически фалит за <a href="https://www.plovdiv24.bg/novini/persons/2599.html">Дани Каназирева</a>.</p>
      <p>"Когато цялата ти кампания е базирана на остри критики към опонента, а после приемаш такъв политически пост и започваш да говориш – "ние трябва да работим за доброто на Пловдив“, това няма да прозвучи много добре в ушите на избирателите. За един град е добре да има единодействие и общи политики, но това трябва да се прави по малко по-елегантен начин“, каза още Славкова в предаването "Нещо повече“.</p>
    </article>
  </body>
</html>