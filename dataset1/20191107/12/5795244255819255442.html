<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/kultura/dzheyms-din-zagibliy-v-1955-aktor-zigraye-u-filmi-50052165.html"/>
    <meta property="og:site_name" content="НВ"/>
    <meta property="article:published_time" content="2019-11-07T12:21:00+00:00"/>
    <meta property="og:title" content="Через 64 роки після смерті. Померлий актор Джеймс Дін «зіграє» в фільмі про В'єтнам"/>
    <meta property="og:description" content="Американський актор Джеймс Дін, який загинув в автокатастрофі понад 60 років тому, з’явиться у фільмі про війну у В'єтнамі У пошуках Джека (Finding Jack)."/>
  </head>
  <body>
    <article>
      <h1>Через 64 роки після смерті. Померлий актор Джеймс Дін «зіграє» в фільмі про В'єтнам</h1>
      <h2>Американський актор Джеймс Дін, який загинув в автокатастрофі понад 60 років тому, з’явиться у фільмі про війну у В'єтнамі У пошуках Джека (Finding Jack).</h2>
      <address>
        <time datetime="2019-11-07T12:21:00+00:00">07 Nov 2019, 12:21</time>
      </address>
      <p>Як повідомляє <a href="https://www.hollywoodreporter.com/news/afm-james-dean-reborn-cgi-vietnam-war-action-drama-1252703?utm_medium=social&amp;utm_source=twitter">The Hollywood Reporter</a>, актора, який загинув у 24-річному віці, за допомогою комп'ютерної графіки відтворять у вигляді цифрового двійника.</p>
      <p><i>У пошуках Джека</i> - фільм, дії в якому будуть проходити за часів війни у В'єтнамі. У ньому розповідатиметься про те, як 10 тис. військових собак були використані в тих подіях, а потім покинуті.</p>
      <p>Цифровий двійник Діна зіграє у фільмі «другорядну ведучу роль». Це буде перша поява актора на екрані з часів виходу фільму <i>Гігант</i> в 1956 році.</p>
      <p>Компанія Magic City Films, яка відповідає за виробництво картини, отримала права на використання образу Діна від членів його сім'ї.</p>
      <p>«Ми шукали кандидатів серед молодих і відомих акторів, щоб зіграти роль Рогана,..., і після декількох місяців пошуків ми вибрали Джеймса Діна», - заявив один з режисерів майбутньої картини Антон Ернст.</p>
      <p>Для створення реалістичної версії актора до проекту залучили дві студії візуальних ефектів: канадську Imagine Engine, причетну до створення фільмів Marvel, і південноафриканську MOI Worldwide, відому за серіалами і рекламою. Тіло Діна повністю відтворять за допомогою графіки, а репліки озвучить інший актор.</p>
      <p>Відзначимо, що ця новина викликала бурхливу дискусію серед представників індустрії кіно. «Я роками говорила з друзями про це, і ніхто ніколи не вірив мені, що індустрія опуститься до такого, як тільки технології стануть кращими, - написала в Twitter дочка Робіна Вільямса Зельда. - PR-трюк чи ні, це створення ляльок з мерців, і це створює такий жахливий прецедент».</p>
      <p>«Це жахливо, - написав актор Кріс Еванс. - Може, ми зможемо змусити комп'ютер намалювати нам нового Пікассо. Або напишемо пару нових мелодій Джона Леннона. Повна відсутність розуміння тут ганебна».</p>
      <p>Колегу підтримав актор Елайджа Вуд: «НІ. Такого не повинно відбуватися».</p>
    </article>
  </body>
</html>