<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/ps5-sony-programmare-ceo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T12:28:00+00:00"/>
    <meta property="og:title" content="PS5 è la console Sony con la quale è più facile programmare, parola del CEO"/>
    <meta property="og:description" content="PS5 è una console con la quale è molto facile programmare, addirittura la più semplice di tutto l'ecosistema PlayStation. Ecco le parole del CEO."/>
  </head>
  <body>
    <article>
      <h1>PS5 è la console Sony con la quale è più facile programmare, parola del CEO</h1>
      <address><time datetime="2019-11-07T12:28:00+00:00">07 Nov 2019, 12:28</time> by <a rel="author">Nicola Armondi</a></address>
      <p>Il prossimo anno potremo finalmente mettere le mani su <a href="http://www.tomshw.it/videogioco/playstation-5-prezzo-specifiche-uscita/">PlayStation 5</a>, la nuova macchina da gioco di Sony. Per ora, abbiamo potuto scoprire parte dei dettagli legati alle componenti interne, le quali promettono un serio passo in avanti rispetto all’attuale generazione. A conti fatti, però, la parte più importante è che ci siano giochi di qualità, i quali devono essere prodotti da sviluppatori di talento. Al tempo stesso, però, la creazione di un gioco può essere resa più o meno facile dalla console. È quindi un circolo vizioso o virtuoso, a seconda dei casi (ricordiamo i primi anni di PS3). La domanda perciò è: <b>PS5 semplificherà lo sviluppo?</b></p>
      <p>Basandoci su quanto rivelato da Jim Ryan, CEO di Sony Interactive Entertainment, <b>PS5 è la console con la quale è più semplice programmare nell’intera storia Sony</b>. Ecco la sua dichiarazione, rilasciata ai microfoni di GamesIndustry.biz: “<i>Una cosa che mi rende molto ottimista è che, stando a quanto detto dagli sviluppatori e dai publisher, l’esecuzione del codice di gioco su PS5 è molto più semplice, rispetto a qualsiasi altra piattaforma PlayStation.</i>”</p>
      <figure>
        <img src="https://www.tomshw.it/images/images/2019/10/ps5-playstation-5-dev-kit-render-let-s-go-digital-57695.jpg"/>
      </figure>
      <p>Jim Ryan spiega inoltre che a seguito della ristrutturazione interna ha riunito le tre divisioni (US, Europa e Giappone) così da rendere il lavoro più coerente e focalizzato, sopratutto sul lato marketing, in tempo per il lancio di PS5. <b>Marvel’s Spider-Man, rilasciato lo scorso anno, è il primo prodotto che ha beneficiato di questo trattamento</b>: le incredibili vendite su PS4 sono un esempio lampante di come l’approccio di Ryan funzioni.</p>
      <p>Infine, Ryan afferma che Sony è sempre attenta alla possibilità di acquistare nuovi team, ma trattandosi di una mossa importante e dispendiosa è ben cosciente di dover ponderare con calma la questione. <b>Diteci, voi cosa ne pensate del futuro del marchio PlayStation?</b></p>
      <blockquote>In attesa di PS5, possiamo divertirci con PlayStation 4 e le sue esclusive: potete trovare un <a href="https://toms.it/MiM3Y">bundle su Amazon</a>.</blockquote>
    </article>
  </body>
</html>