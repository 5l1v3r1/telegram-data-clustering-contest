<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/sport/us-avellino-intervista-walter-novellino.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-07T12:04:00+00:00"/>
    <meta property="og:title" content="Walter Novellino: &quot;Mi fido di Capuano, quest'Avellino farà bene anche in campionato&quot;"/>
    <meta property="og:description" content="&quot;Charpentier diventerà un ottimo giocatore&quot;"/>
  </head>
  <body>
    <article>
      <h1>Walter Novellino: "Mi fido di Capuano, quest'Avellino farà bene anche in campionato"</h1>
      <h2>"Charpentier diventerà un ottimo giocatore"</h2>
      <address><time datetime="2019-11-07T12:04:00+00:00">07 Nov 2019, 12:04</time> by <a rel="author" href="http://www.avellinotoday.it/author/profile/vinicio-marchetti/19852318015826/" target="_blank">Vinicio Marchetti</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/252377902878/movie_20191106_131844-2.mp4"/>
      </figure>
      <p>L'Avellino batte in rimonta la Cavese e passa il turno in Coppa Italia; tutto molto bello ma, adesso, gli uomini di Capuano sono attesi dalla sfida con il Potenza. Un match, questo, che rappresenta un altro snodo cruciale per gli uomini di Ezio Capuano.</p>
      <p><i>Avellino Today</i> ha intervistato <b>Walter Novellino</b>. L'ex tecnico biancoverde e cuore irpino, ha detto la sua sullo stato attuale della squadra:</p>
      <blockquote>"In Coppa Italia ho visto un'ottima squadra. I giocatori stanno assimilando i dettami di Capuano. Ezio conosce perfettamente la categoria e può dare tanto a questa piazza. Sicuramente sono molto ottimista anche per il campionato. Sono sicuro che l'Avellino farà bene".</blockquote>
      <p>
        <b>Contro la Cavese è arrivata una vittoria importante e un passaggio del turno che sicuramente non può fare che bene. Lo stadio vuoto, però, è come sale negli occhi.</b>
      </p>
      <blockquote>"Certamente non è bello vedere lo stadio vuoto, soprattutto in una realtà come quella di Avellino, dove il calcio si vive e si respira ogni giorno. Però, ripeto, sono sicuro che questa squadra saprà conquistare il cuore dei tifosi e, anche nelle partite con minore appeal, la curva tornerà a riempirsi".</blockquote>
      <p>
        <b>I tifosi si sono sentiti traditi da questa società.</b>
      </p>
      <blockquote>"E' mancata la trasparenza e, questo, i tifosi non te lo perdonano mai. I tifosi sono fatti in questo modo: accettano ogni tipo di difficoltà, seguono la loro squadra anche all'inferno, se necessario, ma bisogna essere sempre onesti e sinceri; dicendo sempre la verità".</blockquote>
      <p>
        <b>Charpentier si sta dimostrando un giocatore estremamente valido.</b>
      </p>
      <blockquote>"Beppe Cannella, come suo solito, c'ha visto lungo e l'ha consigliato a Di Somma. Con la maglia biancoverde ho visto un giocatore che, certamente, potrebbe fare bene anche in categorie superiori. Non a caso ha destato l'interesse anche di altri club di Serie B. Certamente, in una piazza come Avellino, può ancora screscere tanto. Staremo a vedere".</blockquote>
    </article>
  </body>
</html>