<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmilanista.it/gazzanet/zaccheroni-i-senatori-del-milan-non-hanno-la-personalita-che-avevano-i-miei/"/>
    <meta property="og:site_name" content="IlMilanista.it"/>
    <meta property="article:published_time" content="2019-11-07T12:59:55+00:00"/>
    <meta property="og:title" content="Zaccheroni: “I senatori del Milan non hanno la personalità che avevano i miei”"/>
    <meta property="og:description" content="Ecco cosa ha detto l'ex rossonero"/>
  </head>
  <body>
    <article>
      <h1>Zaccheroni: “I senatori del Milan non hanno la personalità che avevano i miei”</h1>
      <h2>Ecco cosa ha detto l’ex rossonero</h2>
      <address><time datetime="2019-11-07T12:59:55+00:00">07 Nov 2019, 12:59</time> by <a rel="author" href="https://www.ilmilanista.it/author/radazioneilmilanista/" target="_blank">Redazione Il Milanista</a></address>
      <p><b>MILANO</b> – L’ex allenatore del Milan e del Giappone Alberto Zaccheroni ha rilasciato un’intervista a “Radio Rossonera”, durante la quale ha parlato del momento del club rossonero iniziando dall’allontanamento di Giampaolo:  “<i>Credo che la fiducia verso l’allenatore fosse diminuita da entrambe le parti, sia dal lato dei calciatori che da quello dei dirigenti. Sono rimasto sorpreso anche io, certo non aveva mai allenato una grande ma Giampaolo i giocatori in campo li sa mettere e valorizzarli</i>”.</p>
      <p><b>SULLA ROSA ROSSONERA –</b> “<i>Il Milan ha iniziato il campionato senza una identità precisa, si è lavorato per 100 giorni per fare il rombo con Suso dietro le punte, ma penso che per caratteristiche lo spagnolo dovrebbe partire dall’esterno e accentrarsi, come penso sia sbagliato avere un sistema di gioco troppo definito. Leao? Non mi sembra una prima punta, Piatek può avere limiti, ma non in fase realizzativa, tornerà a segnare</i>”.</p>
      <p><b>SUI LEADER –</b>  “<i>Tutti i rossoneri ora sono sotto il livello medio delle loro prestazioni. Io avevo Maldini, Costacurta e Albertini ed erano loro tre a dar equilibrio allo spogliatoio, non so se i senatori abbiano la personalità dei miei, non conosco il loro carattere però la maglia del Milan pesa. L’allenatore deve cercare di costruire uno zoccolo duro con i più seri e determinati</i>”.</p>
      <p><b>SUGLI OBIETTIVI –</b>  “<i>I giocatori del Milan non devono pensare alla qualificazione alla Champions League. Non si deve parlare di questo perché si darebbero loro pesi e responsabilità che non possono reggere per il momento. Pioli sul piano tattico ha dimostrato in tante piazze di saper conoscere il suo mestiere, quello che mi sorprende è che invece solitamente i problemi li ha sempre avuti sul lungo periodo non ad inizio esperienza. Penso però sia solo questione di tempo. Ha la fortuna di avere Paolo Maldini, che ama sì il Milan ma è molto razionale, freddo nell’analisi, è un gran vantaggio avere un dirigente così”</i>.</p>
      <figure>
        <video src="http://cittaceleste.tv/appoggiotv/milan.gif" autoplay="" loop=""/>
      </figure>
    </article>
  </body>
</html>