<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545359.html/430-%DA%AF%D8%B1%D8%AF%D8%B4%DA%AF%D8%B1-%D8%AE%D8%A7%D8%B1%D8%AC%DB%8C-%D8%A8%D8%A7-%D8%A2%D8%AF%D8%A7%D8%A8-%D9%88-%D8%B1%D8%B3%D9%88%D9%85-%D9%85%D8%B0%D9%87%D8%A8%DB%8C-%DB%8C%D8%B2%D8%AF-%D8%A2%D8%B4%D9%86%D8%A7-%D8%B4%D8%AF%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T12:16:00+00:00"/>
    <meta property="og:title" content="430 گردشگر خارجی با آداب و رسوم مذهبی یزد آشنا شدند"/>
    <meta property="og:description" content="معاون فرهنگی اوقاف شهرستان یزد گفت: بیش از 430 گردشگر خارجی در ایام عید نوروز با آداب و رسوم مذهبی یزد آشنا شدند."/>
  </head>
  <body>
    <article>
      <h1>430 گردشگر خارجی با آداب و رسوم مذهبی یزد آشنا شدند</h1>
      <h2>معاون فرهنگی اوقاف شهرستان یزد:</h2>
      <address>
        <time datetime="2019-11-07T12:16:00+00:00">07 Nov 2019, 12:16</time>
      </address>
      <p>معاون فرهنگی اوقاف شهرستان یزد گفت: بیش از 430 گردشگر خارجی در ایام عید نوروز با آداب و رسوم مذهبی یزد آشنا شدند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛حجت الاسلام محمد صمدنیا در مصاحبه با <a href="http://yazdeemrooz.ir/">یزدرسا</a>؛ با اشاره به فعالیت های متعدد معاونت فرهنگی اوقاف شهرستان یزد در سال جاری گفت: در ابتدای سال، طرح آرامش بهاری در 16 امامزاده و بفاع متبرکه برگزار شد که در حاشیه آن غرفه های کودک، پاسخگوئی به مسائل شرعی و شبهات دینی، مشاوره خانواده و تربیت فرزند و پذیرایی صلواتی نیز برپاشد.</p>
      <p>معاون فرهنگی اوقاف شهرستان یزد افزود: برگزاری اعیاد شعبانیه در تمامی امامزادگان و بقاع متبرکه شهرستان، اجرای طرح ضیافت الهی در 19 امامزاده و بفعه متبرکه در ماه مبارک رمضان، همکاری در برگزاری یکی از سه جشن بزرگ کشوری زیر سایه خورشید و ویژه برنامه های دهه کرامت، اجرای طرح نشاط معنوی در 19 امامزاده و بقعه متبرکه، اجرای طرح جشن ولایت در ایام غدیر در 18 امامزاده و بقاع متبرکه، برگزاری برنامه بصریت عاشورایی در ایام محرم در 20 بقعه متبرکه، برگزاری همایش شیرخوارگان در 3 امامزاده، برگزاری همایش احلی من العسل و رهروان زینبی در 2 امامزاده از دیگر برنامه های صورت گرفته به شمار می رود.</p>
      <p>صمدنیا با اشاره به معرفی فرهنگ دینی و آداب رسوم مذهبی یزد به بیش از 430 گردشگر خارجی اظهار داشت: 5 مبلغ مسلط به زبان های چینی، اسپانیایی، انگلیسی و عربی در ایام عید نوروز با استقرار در امامزادگان سید جعفرمحمد، شاهزاده فاضل، امامزاده جعفر، مساجد جامع و ملااسماعیل و حظیره و حسینیه امیرچقماق اقدام به معرفی ظرفیت های گردشگری مذهبی یزد به گردشگران خارجی کردند.</p>
      <p>وی همچنین از توزیع 1200 بسته گوشت در عید قربان و توزیع 12 هزار پرس غذای گرم در عید غدیر بین اقشار آسیب دیده جامعه و در مناطق محروم خبر داد و گفت: امسال در حاشیه راهپیمایی اربعین در کربلای معلا نیز پخت و توزیع آش و حلوا بین زائرین را انجام دادیم.</p>
      <p>معاون فرهنگی اوقاف شهرستان یزد با اشاره به برپایی مراسم روضه خوانی در شب وروز اربعین حسینی به صورت همزمان در 72 امامزاده و بقاع متبرکه با هزینه موقوفات زرگران گفت: همچنین 20 صبح مراسم روضه خوانی در دو سرای کهنه و جدید خان بازار یزد هم برگزار شده است.</p>
      <p>صمدنیا توزیع شکر، برنج و قند در بین هیئات مذهبی در قالب طرح شمیم حسینی، اجرای نیت واقفین در مهر تحصیلی برای دانش آموزان نیازمند را از دیگر اقدامات معاونت فرهنگی اوقاف شهرستان یزد عنوان کرد.</p>
      <p>انتهای پیام/</p>
      <p> </p>
      <p> </p>
      <p> </p>
    </article>
  </body>
</html>