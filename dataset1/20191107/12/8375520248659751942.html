<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/oon-v-ukrajini-prozhivayut-ponad-35-tisyach-osib-bez-gromadyanstva--638388.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T12:31:21+00:00"/>
    <meta property="og:title" content="ООН: в Україні проживають понад 35 тисяч осіб без громадянства"/>
    <meta property="og:description" content="Представник ООН поділився ідеями, як вирішити проблему безгромадянства"/>
  </head>
  <body>
    <article>
      <h1>ООН: в Україні проживають понад 35 тисяч осіб без громадянства</h1>
      <address>
        <time datetime="2019-11-07T12:31:21+00:00">07 Nov 2019, 12:31</time>
      </address>
      <h4>Представник ООН поділився ідеями, як вирішити проблему безгромадянства</h4>
      <p>Дані Управління Верховного комісара ООН у справах біженців свідчать, що в Україні проживають понад 35 тисяч осіб без громадянства.</p>
      <p>Про це повідомив представник УВКБ ООН в Україні Пабло Матеу під час відкриття муралу «Маленький громадянин» в четвер у Києві.</p>
      <p>«В усьому світі понад 10 мільйонів людей, які не мають національності, але не дуже багато людей знають про цю проблему. В Україні проживають понад 35 тисяч осіб без національності. І, на жаль, Україна має найбільші цифри в Європі щодо людей, які перебувають під ризиком безгромадянства», - сказав Матеу.</p>
      <p>Водночас він зазначив, що цю проблему можна подолати, і цього року Киргизстан став першою країною, якій вдалося повністю вирішити проблему безгромадянства.</p>
      <p>За словами Матеу, це було зроблено зусиллями уряду, громадянського суспільства і за міжнародної підтримки.</p>
      <p>«Тому в Україні ми підтримуємо уряд в тому, щоб запобігти безгромадянству або подолати його. Ми вітаємо реєстрацію законопроєкту у Верховній Раді минулого тижня, який буде визначати процедуру визначення статусу людей, які можуть бути під ризиком безгромадянства», - сказав представник УВКБ ООН в Україні.</p>
      <footer>Джерело: <a href="http://www.ukrinform.ua/">Укрінформ</a></footer>
      <related>
        <a href="https://glavcom.ua/news/u-finali-viyni-rosiya-viplachuvatime-ukrajini-kompensaciji-kuleba--638374.html"/>
        <a href="https://glavcom.ua/news/ninishnya-vlada-buduje-v-ukrajini-rezhim-putinskogo-zrazka-jevropeyska-solidarnist--638331.html"/>
        <a href="https://glavcom.ua/news/u-franciji-na-forumi-za-demokratiyu-potrolili-rosiysku-propagandistku-638297.html"/>
      </related>
    </article>
  </body>
</html>