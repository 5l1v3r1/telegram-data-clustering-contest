<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/svet/clanek/video-skromne-zelje-malega-dejana-11-rad-bi-se-le-normalno-oprhal-246661"/>
    <meta property="og:site_name" content="Slovenske novice"/>
    <meta property="article:published_time" content="2019-11-07T12:36:00+00:00"/>
    <meta property="og:title" content="VIDEO: Skromne želje malega Dejana (11): Rad bi se le normalno oprhal"/>
    <meta property="og:description" content="DONJI AGIĆI – Skoraj za vsakega od nas je kopalnica nekaj samoumevnega, prav tako prostor, kamor se lahko umaknemo. Iz Bosne in Hercegovine pa prihaja žalostna zgodba, ki prikazuje, da vsi nimajo ..."/>
  </head>
  <body>
    <article>
      <h1>VIDEO: Skromne želje malega Dejana (11): Rad bi se le normalno oprhal</h1>
      <h2>Najstnik si želi le to, kar imajo njegovi sošolci.</h2>
      <address><time datetime="2019-11-07T12:36:00+00:00">07 Nov 2019, 12:36</time> by <a rel="author">N. B.</a></address>
      <p>DONJI AGIĆI – Skoraj za vsakega od nas je kopalnica nekaj samoumevnega, prav tako prostor, kamor se lahko umaknemo. Iz Bosne in Hercegovine pa prihaja žalostna zgodba, ki prikazuje, da vsi nimajo te sreče.<br/><br/>Komaj 11-letni <b>Dejan Zorič</b> živi v stari skromni hiši skupaj z očetom, babico in dedkom. Kopalnice nimajo, spijo v skupnih prostorih, kjer se najstnik tudi uči, saj nima svoje sobe.<br/><br/>»Želim si kopalnico, kjer bi se lahko normalno oprhal, tako kot se moji prijatelji,« je dejal tamkajšnjemu novinarju. Fant si želi tudi svojo sobo, kjer bi se lahko v miru učil in igral.</p>
      <figure>
        <iframe src="https://www.youtube.com/embed/orHvLH-NPGI" width="640" height="360" data-service="Youtube" scrolling="no"/>
      </figure>
      <p>V hiši, ki dobesedno razpada, skoraj vsak dan zmanjka elektrike. V šolo, ki je od doma oddaljena več kot štiri kilometre, vsak dan hodi peš. Kljub težkim razmeram si Dejan nikdar ne bi želel živeti v mestu, saj je, kot pravi, na vasi rojen, tam pa ima tudi prijatelje in družino.</p>
    </article>
  </body>
</html>