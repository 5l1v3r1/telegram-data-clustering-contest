<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191106_04703627"/>
    <meta property="og:site_name" content="De Standaard"/>
    <meta property="article:published_time" content="2019-11-07T04:14:00+00:00"/>
    <meta property="og:title" content="Lufthansa schrapt 1.300 vluchten door staking"/>
    <meta property="og:description" content="De Duitse luchtvaartmaatschappij Lufthansa schrapt donderdag en vrijdag in totaal 1.300 vluchten door een staking van het cabinepersoneel."/>
  </head>
  <body>
    <article>
      <h1>Lufthansa schrapt 1.300 vluchten door staking</h1>
      <address>
        <time datetime="2019-11-07T04:14:00+00:00">07 Nov 2019, 04:14</time>
      </address>
      <p>
        <b>De Duitse luchtvaartmaatschappij Lufthansa schrapt donderdag en vrijdag in totaal 1.300 vluchten door een staking van het cabinepersoneel.</b>
      </p>
      <p>Ongeveer 180.000 passagiers zullen getroffen zijn, zo meldt <a href="https://newsroom.lufthansagroup.com/english/newsroom/all/lufthansa-activates-special-flight-schedule-for-thursday-and-friday/s/2b6ab6ec-a75c-41b1-bd8a-8a9f18a7c3a6">Lufthansa</a>. Zij kunnen hun vlucht volgens de luchtvaartmaatschappij kosteloos omboeken</p>
      <p>De geschrapte vluchten vertegenwoordigen ruim een vijfde van de in totaal 6.000 vluchten die donderdag en vrijdag gepland zijn.</p>
      <p>De staking heeft alleen betrekking op de vluchten van het Lufthansa-merk. Vluchten van andere maatschappijen van de groep, zoals Austrian Airlines, Swiss en ook Brussels Airlines, worden niet getroffen.</p>
      <p><b>Brussel</b><br/><br/>Er werden door de staking in totaal veertien vluchten geannuleerd vanop Brussels Airport. Er stonden 13 inkomende  vluchten gepland, waarvan er zeven geannulleerd zijn. Ook van de 13 vertrekkende Lufthansa-vluchten zijn er zeven geannuleerd. Lufthansa-dochteronderneming Brussels Airlines heeft donderdag op Brussels Airport daarom twee heen- en terugvluchten extra ingelegd naar Frankfurt.<br/><br/>Voor vrijdag heeft de luchthaven nog geen informatie. Die dag zijn bij Lufthansa eveneens 13 vluchten van en 13 vluchten naar Brussels Airport gepland.  </p>
      <p>
        <b>Staking</b>
      </p>
      <p>De Duitse vakbond van het cabinepersoneel heeft de werknemers eerder deze week opgeroepen tot een staking van 48 uur. De bond onderhandelt over hogere salarissen en betere werkomstandigheden.</p>
      <p>Een arbeidsrechtbank in Frankfurt oordeelde woensdag dat de staking mag plaatsvinden. Lufthansa liet wel al weten nog in beroep te gaan tegen dat vonnis.</p>
    </article>
  </body>
</html>