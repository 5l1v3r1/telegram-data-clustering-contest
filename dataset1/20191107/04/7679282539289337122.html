<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-2nd-t20i-dream11-ind-vs-ban-predicted-playing-xi-pitch-report-rajkot-weather-forecast-cyclone-maha-team-update-head-to-head-stats-2836241.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-07T04:32:57+00:00"/>
    <meta property="og:title" content="INDvsBAN: दूसरा टी-20 आज, जानें प्लेइंगXI से लेकर पिच रिपोर्ट तक सबकुछ"/>
    <meta property="og:description" content="India vs Bangladesh, 2nd Test at Rajkot: भारतीय कप्तान रोहित शर्मा करियर के 100वें टी 20 अंतरराष्ट्रीय मैच में बांग्लादेश के खिलाफ अपनी टीम को हर हाल में जीत दिलाने और सीरीज बचाने के इरादे से..."/>
  </head>
  <body>
    <article>
      <h1>INDvsBAN: दूसरा टी-20 आज, जानें प्लेइंगXI से लेकर पिच रिपोर्ट तक सबकुछ</h1>
      <address><time datetime="2019-11-07T04:32:57+00:00">07 Nov 2019, 04:32</time> by <a rel="author">लाइव हिन्दुस्तान टीम,नई दिल्ली</a></address>
      <p><b>India vs Bangladesh, 2nd Test at Rajkot:</b> भारतीय कप्तान रोहित शर्मा करियर के 100वें टी 20 अंतरराष्ट्रीय मैच में बांग्लादेश के खिलाफ अपनी टीम को हर हाल में जीत दिलाने और सीरीज बचाने के इरादे से उतरेंगे। भारत को दिल्ली में हुए सीरीज के पहले टी-20 में सात विकेट से हार झेलनी पड़ी थी, जो उसकी बांग्लादेश के खिलाफ इस प्रारूप में पहली हार थी। इससे मेहमान टीम ने तीन मैचों की सीरीज में 1-0 से बढ़त बना ली है। अब गुरुवार को सौराष्ट्र क्रिकेट एसोसिएशन स्टेडियम में होने वाला दूसरा मैच भारत के लिए ‘करो या मरो' वाला होगा।</p>
      <p>दिल्ली में मेहमान टीम की गेंदबाजी आक्रामक रही थी। कप्तान महमूदुल्लाह ने अपने आठ गेंदबाजों को आजमाया था। भारतीय गेंदबाजों और फील्डरों ने सबसे अधिक निराश किया। बांग्लादेश टीम अपने दिन किसी भी टीम को हरा सकती है। ऐसे में भारत को सावधान रहना होगा।</p>
      <p><b>रोहित बनाएंगे ये रिकॉर्ड</b><br/>विराट कोहली की अनुपस्थिति में कप्तानी संभाल रहे रोहित इस प्रारूप में 100 मैचों का आंकड़ा छूने वाले दुनिया के दूसरे और भारत के पहले बल्लेबाज बन जाएंगे। दोनों टीमों के लिए राजकोट में मुकाबला महत्वपूर्ण होगा। </p>
      <h3>
        <a href="https://www.livehindustan.com/cricket/story-india-vs-bangladesh-mahmudullah-riyad-can-script-huge-t20i-record-for-bangladesh-in-rajkot-2836223.html">INDvsBAN: महमुदुल्लाह टी-20 में इस रिकॉर्ड से बस दो कदम दूर</a>
      </h3>
      <p><b>बांग्लादेश रचना चाहेगी इतिहास</b><br/>घरेलू बोर्ड के साथ विवादों में घिरी बांग्लादेश टीम भारत को उसी के घर में पहली बार टी-20 सीरीज में हराकर इतिहास बनाने उतरेगी। दूसरी ओर, रोहित अपनी कप्तानी में भारत को हार से बचाकर 1-1 से बराबरी दिलाने का प्रयास करेंगे।</p>
      <p><b>रिकॉर्ड बुक पर एक नजर</b><br/>राजकोट में अब तक 2 टी-20 मैच खेले गए, 2 मैच भारत ने खेले, एक जीता, एक हारा<br/>युवराज सिंह ने यहां 77 रन नाबाद सर्वाधिक ऑस्ट्रेलिया के खिलाफ 2013 में बनाए थे<br/>3 विकेट 26 रन पर ऑस्ट्रेलिया के खिलाफ मुकाबले में आर विनय कुमार ने लिए थे</p>
      <p><b>कुछ ऐसी है राजकोट की पिच</b><br/>राजकोट की पिच बल्लेबाजों की मददगार है। तेज गेंदबाजों को भी यहां फायदा मिल सकता है। रोहित शर्मा ने कहा, ''पिच अच्छी दिखती है। राजकोट हमेशा ही बल्लेबाजी के लिए अच्छी पिच रही है और इससे गेंदबाजों को भी थोड़ी मदद मिलती है। यह अच्छी पिच होगी।''</p>
      <p><b>ऐसा रहेगा आज मौसम का मिजाज</b><br/>मैच पर चक्रवात ‘महा’ का खतरा है। मैच के दिन बारिश की संभावना बताई जा रही है। बुधवार की शाम को शहर में गरज के साथ तेज बारिश हुई। सौराष्ट्र क्रिकेट संघ स्टेडियम का विकेट हालांकि कवर से ढका हुआ है। </p>
      <h3>
        <a href="https://www.livehindustan.com/cricket/story-rohit-sharma-can-surpass-suresh-raina-in-this-elite-t20-list-for-india-at-rajkot-2834669.html">INDvsBAN: राजकोट टी-20 में सुरेश रैना से आगे निकल सकते हैं रोहित शर्मा</a>
      </h3>
      <p>
        <b>कुछ इस तरह हो सकता है दोनों टीमों का संभावित प्लेइंग इलेवन</b>
      </p>
      <p><b>भारत का संभावित प्लेइंग XI:</b> रोहित शर्मा (कप्तान), शिखर धवन, केएल राहुल, श्रेयस अय्यर, ऋषभ पंत (विकेटकीपर) , क्रुणाल पांड्या, शिवम दुबे, वॉशिंगटन सुंदर, युजवेंद्र चहल, दीपक चाहर, शार्दुल ठाकुर।</p>
      <p><b>बांग्लादेश का संभावित प्लेइंग XI:</b> लिटन दास, सौम्य सरकार, मोहम्मद नईम, मुशफिकुर रहीम (विकेटकीपर), महमुदुल्लाह (कप्तान), अफिफ हुसैन, मोसादेक हुसैन, अनिमुल इस्लाम, <br/>शाइफुल इस्लाम, मुस्ताफिजुर रहमान, अल अमिन हुसैन।</p>
    </article>
  </body>
</html>