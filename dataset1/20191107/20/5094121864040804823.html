<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/na-pisecku-pri-narazu-do-stromu-zemrel-ridic-20191107.html"/>
    <meta property="og:site_name" content="Deník.cz"/>
    <meta property="article:published_time" content="2019-11-07T20:42:00+00:00"/>
    <meta property="og:title" content="Na Písecku při nárazu do stromu zemřel řidič"/>
    <meta property="og:description" content="Na Písecku se ve čtvrtek okolo půl deváté večer stala tragická nehoda."/>
  </head>
  <body>
    <article>
      <h1>Na Písecku při nárazu do stromu zemřel řidič</h1>
      <address><time datetime="2019-11-07T20:42:00+00:00">07 Nov 2019, 20:42</time> by <a rel="author">Lenka Novotná</a></address>
      <p>Řidič Peugeotu pravděpodobně nepřizpůsobil rychlost jízdy.</p>
      <p>Policisté Dopravního inspektorátu Územního odboru Písek přijali oznámení o vážné dopravní nehodě krátce po půl deváté večer. Po příjezdu na místo zde již byli jejich kolegové z Obvodního oddělení Zvíkovské Podhradí. "Ani přes okamžitou zdravotnickou pomoc už nebylo možné řidiče oživit," konstatoval policejní mluvčí Milan Bajcura.</p>
      <figure>
        <img src="https://g.denik.cz/5/a9/nakladak-zabil-cyklistku_denik-150-3x2.jpg"/>
      </figure>
      <aside>
        <a href="https://ceskobudejovicky.denik.cz/nehody/nakladak-zabil-cyklistku-20191017.html">Náklaďák zabil cyklistku Přečíst článek ›</a>
      </aside>
      <p>Řidič (roč. 1971) jel s vozidlem Peugeot 306 po silnici III/10558 ve směru od Podolí k Olešné. Provedené šetření a ohledání místa ukázalo, že pravděpodobně nepřizpůsobil rychlost jízdy svým schopnostem a profilu komunikace. "V táhlé levotočivé zatáčce dostal smyk a levou stranou vozu narazil do vzrostlého stromu na pravé straně silnice," popsal policejní mluvčí.<br/>Provoz na uvedené trase byl uzavřen až do pozdních nočních hodin.</p>
      <figure>
        <img src="https://g.denik.cz/30/79/na-strakonicku-se-srazila-dodavka-s-rychlikem-st191101-27_denik-150-3x2.jpg"/>
      </figure>
      <aside>
        <a href="https://pisecky.denik.cz/nehody/na-strakonicku-se-srazila-dodavka-s-rychlikem-20191101.html">VIDEO: Rychlík smetl dodávku. V ten okamžik jel nejméně stovkou Přečíst článek ›</a>
      </aside>
      <p>Dopravní policisté nařídili zdravotní pitvu k osvětlení příčin úmrtí. Od začátku tohoto roku se jedná o 60. oběť na jihočeských silnicích.</p>
    </article>
  </body>
</html>