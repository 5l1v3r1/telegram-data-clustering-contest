<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134408-kramerio-debiutas-eurolygoje-vainikuotas-kurtinaicio-aukletiniu-pergale.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-07T20:48:00+00:00"/>
    <meta property="og:title" content="Kramerio debiutas Eurolygoje vainikuotas Kurtinaičio auklėtinių pergale"/>
    <meta property="og:description" content="Kryžminčių raiščių traumą išsigydęs Chrisas Krameris su Maskvos srities „Chimki“ (5-2) marškinėliais debiutavo Eurolygoje, o Rimo Kurtinaičio auklėtiniai šį įvykį pažymėjo įtikinama pergale. Lietuviškojo štabo treniruojama „Chimki“ išvykoje 87:73 (28:28, 24:15, 16:17, 19:13) pranoko Austino Hollinso tempiamą Sankt Peterburgo „Zenit“ (2-5), kuri namuose lieka nelaimėjusi. Po 8 mėnesių pertraukos į aikštę nuo suolo žengęs Krameris ..."/>
  </head>
  <body>
    <article>
      <h1>Kramerio debiutas Eurolygoje vainikuotas Kurtinaičio auklėtinių pergale</h1>
      <address>
        <time datetime="2019-11-07T20:48:00+00:00">07 Nov 2019, 20:48</time>
      </address>
      <p>Nuotr.: ITAR-TASS – Scanpix</p>
      <figure>
        <a href="https://www.basketnews.lt/paveikslelis-205999-any1000x1000.jpg">
          <img src="https://www.basketnews.lt/paveikslelis-205999-any630x500.jpg"/>
        </a>
      </figure>
      <p>Nuotr. ITAR-TASS – Scanpix</p>
      <p>Kryžminčių raiščių traumą išsigydęs Chrisas Krameris su Maskvos srities „Chimki“ (5-2) marškinėliais debiutavo Eurolygoje, o Rimo Kurtinaičio auklėtiniai šį įvykį pažymėjo įtikinama pergale.</p>
      <p>Lietuviškojo štabo treniruojama „Chimki“ išvykoje <b>87:73 </b>(28:28, 24:15, 16:17, 19:13) pranoko Austino Hollinso tempiamą Sankt Peterburgo „Zenit“ (2-5), kuri namuose lieka nelaimėjusi.</p>
      <p>Po 8 mėnesių pertraukos į aikštę nuo suolo žengęs Krameris per 23 minutes prametė visus tris metimus iš žaidimo, atkovojo 4 kamuolius, atliko 4 rezultatyvius perdavimus ir užfiksavo 3 balų naudingumą.</p>
      <p>„Chimki“ reikalus sutvarkė ketvirtajame kėlinyje, kurio pradžioje svečiai buvo priekyje 68:60. Tuomet Kurtinaičio kariauna laimėjo atkarpą 10:3 ir užtikrintai kontroliavo situaciją – 78:63.</p>
      <p>Vienintelis dviženklį rezultatyvumą pasiekęs Hollinsas įmetė 25 taškus (4/4 dvitaškiai, 5/14 tritaškiai, 2/2 baudos), atliko 3 rezultatyvius perdavimus, atkovojo ir perėmė po 2 kamuolius bei įsirašė 21 naudingumo balą.</p>
      <p>Devinas Bookeris nugalėtojams sumetė 20 taškų (7/11 dvitaškiai, 2/3 tritaškiai), sugriebė 7 kamuolius, išdalijo 3 rezultatyvius perdavimus ir surinko 24 naudingumo balus.</p>
      <p>
        <i>„Zenit“: Austinas Hollinsas 25 (5/14 trit.), Gustavo Ayonas 9 (5 atk. kam., 4 rez. perd.), Antonas Ponkrašovas 8.</i>
      </p>
      <p>
        <i>„Chimki“: Devinas Bookeris 20 (7 atk. kam.), Aleksejus Švedas 19 (3/9 trit.), Anthony Gillas 12.</i>
      </p>
      <figure>
        <iframe src="https://www.youtube.com/embed/m5EBUAf9m60" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-200840-crop100x150.jpg"/>
      </figure>
      <p><a href="https://www.basketnews.lt/zaidejai/19549-devin-booker.html">Devin Booker</a> Taškai: 20 Naudingumas: 24 Dvitaškiai: 64% 7/11 Atkovoti kamuoliai: 7</p>
    </article>
  </body>
</html>