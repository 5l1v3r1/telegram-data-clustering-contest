<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=948925"/>
    <meta property="og:site_name" content="Andhrajyothy"/>
    <meta property="article:published_time" content="2019-11-07T20:36:04+00:00"/>
    <meta property="og:title" content="మా ఇద్దరి మధ్య డేటింగ్ అప్పుడు మొదలైంది: నటి నటాషా"/>
    <meta property="og:description" content="ADVT"/>
  </head>
  <body>
    <article>
      <h1>మా ఇద్దరి మధ్య డేటింగ్ అప్పుడు మొదలైంది: నటి నటాషా</h1>
      <address>
        <time datetime="2019-11-07T20:36:04+00:00">07 Nov 2019, 20:36</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై</b>: బాలీవుడ్ నటుడు వరుణ్ ధవన్‌తో ఉన్న సంబంధంపై అతడి గాళ్‌ఫ్రెండ్ నటాషా దలాల్ పెదవి విప్పింది. తామిద్దరం పెళ్లాడబోతున్నట్టు వస్తున్న వార్తలపై స్పందించిన నటాషా తాజాగా మాట్లాడుతూ.. తమ లవ్ స్టోరీ గురించి క్లుప్తంగా చెప్పుకొచ్చింది. తామిద్దరం కలిసి చదువుకున్నామని, తాము 20లలోకి ప్రవేశించే వరకు స్నేహితులుగానే ఉన్నామని తెలిపింది. నేను అతడి నుంచి దూరంగా వెళ్లడానికి ముందే అతడితో డేటింగ్ మొదలుపెట్టిన విషయం తనకు గుర్తుందని పేర్కొంది. ఆ తర్వాత తమ మధ్య స్నేహం కంటే ఎక్కువగా మరేదో ఉన్నట్టు తెలుసుకున్నామని వివరించింది. పెళ్లి అనేది జరుగుతుందని, కానీ ఇప్పుడైతే కాదని తేల్చి చెప్పింది.</p>
      <p> </p>
      <p>నటాషా, వరుణ్‌లు ఇటీవలే నిశ్చితార్థం చేసుకున్నట్టు వార్తలు వినిపించాయి. వరుణ ధవన్ తండ్రి, ఫిల్మ్ మేకర్ డేవిడ్ ధవన్ మాట్లాడుతూ.. వారిద్దరు (వరుణ్-నటాషా) రిలేషన్‌‌షిప్‌లో ఉండడం తనకు చాలా ఆనందంగా ఉందని, వచ్చే ఏడాది వివాహం జరుగుతుందని పేర్కొన్నాడు. ఓ తండ్రిగా ఇంతకంటే తనకు ఇంకేం కావాలని ప్రశ్నించాడు. వరుణ్ కూడా పెళ్లి వార్తలపై స్పందించాడు. ఈ ఏడాదైతే పెళ్లి ఉండే అవకాశం లేదన్నాడు. ప్రస్తుతం చేతిలో సినిమాలు ఉన్నాయని, ఆ తర్వాత దాని గురించి ఆలోచిస్తానని పేర్కొన్నాడు.</p>
    </article>
  </body>
</html>