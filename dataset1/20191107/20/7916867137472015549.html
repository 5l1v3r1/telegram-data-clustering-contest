<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134406-lemiamu-metu-spurtave-jaunieji-zalgirieciai-isnese-sveika-kaili.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-07T20:24:00+00:00"/>
    <meta property="og:title" content="Lemiamu metu spurtavę jaunieji žalgiriečiai išnešė sveiką kailį"/>
    <meta property="og:description" content="Dvikovos pabaigoje spurtavusi Kauno „Žalgirio-2“ (6-4) komanda VIKINGLOTTO-NKL pirmenybėse iškovojo nelengvą pergalę. Pusantros minutės atkarpą 8:0 laimėjusi Arvydo Gronskio vadovaujama ekipa namų rungtynėse 91:90 (25:24, 21:22, 24:18, 21:26) palaužė charakterį demonstravusį „Gargždų“ (4-6) klubą. Jonui Dumašiui pataikius dvitaškį, likus rungtyniauti 96 sekundes, „Gargždai“ dar buvo priekyje 85:83, bet tuomet tris atakas paeiliui ..."/>
  </head>
  <body>
    <article>
      <h1>Lemiamu metu spurtavę jaunieji žalgiriečiai išnešė sveiką kailį</h1>
      <address>
        <time datetime="2019-11-07T20:24:00+00:00">07 Nov 2019, 20:24</time>
      </address>
      <p>Nuotr.: D.Lukšta</p>
      <figure>
        <a href="https://www.basketnews.lt/paveikslelis-201735-any1000x1000.jpg">
          <img src="https://www.basketnews.lt/paveikslelis-201735-any630x500.jpg"/>
        </a>
      </figure>
      <p>Nuotr. D.Lukšta</p>
      <p>Dvikovos pabaigoje spurtavusi Kauno „Žalgirio-2“ (6-4) komanda VIKINGLOTTO-NKL pirmenybėse iškovojo nelengvą pergalę. Pusantros minutės atkarpą 8:0 laimėjusi Arvydo Gronskio vadovaujama ekipa namų rungtynėse <b>91:90</b> (25:24, 21:22, 24:18, 21:26) palaužė charakterį demonstravusį „Gargždų“ (4-6) klubą. </p>
      <p>Jonui Dumašiui pataikius dvitaškį, likus rungtyniauti 96 sekundes, „Gargždai“ dar buvo priekyje 85:83, bet tuomet tris atakas paeiliui užbaigė netaikliais metimais.</p>
      <p>Tuo pasinaudoję šeimininkai surinko aštuonis taškus be atsako ir likus žaisti 12 sekundžių turėjo iniciatyvą savo rankose – 91:85.</p>
      <p>Visgi rankų nenuleidę gargždiškiai paliko į lemiamą šturmą, kurį pradėjo taiklus Manto Ruikio tritaškis, perpus sumažinęs jų atsilikimą – 88:91.</p>
      <p>Po minutės pertraukės Justinas Ramanauskas suklydo, Dumašius perėmė kamuolį ir Ruikis dviem taškais užbaigė svečių išpuolį – 90:91. Tiesa, per likusias tris sekundes „Gargždams“ nepavyko dar sykį perimti kamuolio ir namuose nugalėjo jaunieji žalgiriečiai.</p>
      <p>Rezultatyviausiai jų gretose rungtyniavęs Ramanauskas per 26 minutes įmetė 25 taškus (9/10 dvitaškiai, 1/2 tritaškiai, 4/4 baudos), atkovojo ir perėmė po 3 kamuolius, atliko 3 rezultatyvius perdavimus ir 5 sykius suklydo.</p>
      <p>
        <i>„Žalgiris-2“: Justinas Ramanauskas 25, Erikas Venskus 19, Karolis Babušis 14, Vitalijus Kozys 13 (8 atk. kam.).</i>
      </p>
      <p>
        <i>„Gargždai“: Mantas Ruikis 21 (6 atk. kam., 4 rez. perd.), Jonas Dumašius 18, Laurynas Mikalauskas 13 (7 atk. kam., 5 rez. perd.), Ernestas Jonkus 11.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-200535-crop100x150.jpg"/>
      </figure>
      <p><a href="https://www.basketnews.lt/zaidejai/21956-justinas-ramanauskas.html">Justinas Ramanauskas</a> Taškai: 25 Naudingumas: 26 Dvitaškiai: 90% 9/10 Perimti kamuoliai: 3</p>
    </article>
  </body>
</html>