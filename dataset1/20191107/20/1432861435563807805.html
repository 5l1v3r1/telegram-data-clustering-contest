<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/situaciqta-v-neapol-rykovodstvoto-vze-reshenie-za-ancheloti-i-buntuvalite-se-futbolisti-1404085.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-07T20:03:00+00:00"/>
    <meta property="og:title" content="Ситуацията в Неапол: Ръководството взе решение за Анчелоти и бунтувалите се футболисти"/>
    <meta property="og:description" content="Взривоопасната ситуация в Неапол като че ли намери своето разрешение Както е известно, президентът на Наполи Аурелио де Лаурентис беше близо до това да уволни треньора Карло Анчелоти и да глоби, дори съди собствените си играчи, след като отборът гласува и реши да пренебрегне волята на шефовете и да не се върне в лагер-сбора преди срещата с Дженоа"/>
  </head>
  <body>
    <article>
      <h1>Ситуацията в Неапол: Ръководството взе решение за Анчелоти и бунтувалите се футболисти</h1>
      <address><time datetime="2019-11-07T20:03:00+00:00">07 Nov 2019, 20:03</time> by <a rel="author">Sportlive.bg</a></address>
      <p>Взривоопасната ситуация в Неапол като че ли намери своето разрешение. Както е известно, президентът на <b><a href="https://www.sportlive.bg/tags/9715">Наполи </a></b>Аурелио де Лаурентис беше близо до това да уволни треньора Карло Анчелоти и да глоби, дори съди собствените си играчи, след като отборът гласува и реши да пренебрегне волята на шефовете и да не се върне в лагер-сбора преди срещата с Дженоа.</p>
      <p>Преди мача в Шампионска лига срещу Залцбург играчите бяха в тридневна изолация, наредена от ръководството, но след мача решиха да не се подчинят и се прибраха по домовете си след одобрение на Карло Анчелоти. Самият треньор отказа да дава медийни изяви и УЕФА дори го глоби, след като не се появи на задължителната пресконференция след мача. </p>
      <p>След дълги разговори между шефовете, треньорския щаб и играчите обаче ситуацията изглежда ще утихне. Наполи ще проведе лагер-сбор преди двубоя срещу Дженоа, но само за един ден, като играчите няма да се разделят за по-дълго със семействата си. Лагерът ще се проведе в петък, а ръководството публикува изявление, в което се съобщава, че Карло Анчелоти получава пълна свобода върху решенията за първия отбор и ръководството няма да се бърка в работата му. </p>
      <p>Все още не се знае какво ще се случи обаче заради "бунта" на играчите. <b><a href="https://www.sportlive.bg/worldfootball/italy/V-Napoli-mozhe-da-pribegnat-do-syd-sreshtu-igrachite-si-1403695.html">Какви мерки обмисля Наполи спрямо футболистите, неизпълнили командата на шефовете вижте в тази статия</a></b>. </p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Eskalirashto-naprezhenie-v-Napoli-Igrachite-bojkotiraha-shefovete-a-Ancheloti-abdikira-1403546.html"/>
        <a href="https://www.sportlive.bg/worldfootball/championsleague/Napoli-prenese-neudachite-si-i-v-Shampionska-liga---podeli-tochkite-s-RB-Zalcburg-1403321.html"/>
        <a href="https://www.sportlive.bg/worldfootball/italy/Roma-prechupi-Napoli-i-se-doblizhi-do-liderite-v-Seriq-A-1391120.html"/>
        <a href="https://www.sportlive.bg/worldfootball/italy/Napoli-ne-uspq-da-prechupi-i-koraviq-Atalanta-sled-golovo-shou-na-San-Paolo-1390214.html"/>
      </related>
    </article>
  </body>
</html>