<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/kndr-vidpovila-na-kritiku-prem-yera-yaponiji-50052285.html"/>
    <meta property="og:site_name" content="НВ"/>
    <meta property="article:published_time" content="2019-11-07T20:17:00+00:00"/>
    <meta property="og:title" content="Північна Корея назвала прем'єра Японії «ідіотом і лиходієм»"/>
    <meta property="og:description" content="Північна Корея назвала прем'єр-міністра Японії Сіндзо Абе «ідіотом і лиходієм», якому не варто навіть мріяти про візит до Пхеньяну."/>
  </head>
  <body>
    <article>
      <h1>Північна Корея назвала прем'єра Японії «ідіотом і лиходієм»</h1>
      <h2>Північна Корея назвала прем'єр-міністра Японії Сіндзо Абе «ідіотом і лиходієм», якому не варто навіть мріяти про візит до Пхеньяну.</h2>
      <address>
        <time datetime="2019-11-07T20:17:00+00:00">07 Nov 2019, 20:17</time>
      </address>
      <p>Так офіційна влада КНДР відреагувала на критику Абе з приводу чергових запусків північнокорейських ракет у напрямку Японського моря, передає <a href="https://www.reuters.com/article/us-northkorea-japan/north-korea-slams-door-on-japan-pm-abe-visit-calls-him-an-idiot-idUSKBN1XH0ZR?il=0">Reuters.</a></p>
      <p>Під час Східно-Азіатського саміту Абе засудив запуск «надвеликих реактивних пускових установок», але висловив готовність зустрітися з північнокорейським лідером Кім Чен Ином «без будь-яких умов», щоб вирішити проблему з викраденням громадян Японії.</p>
      <p>«Абе - ідіот і лиходій, оскільки він піднімає шум, неначе ядерна бомба була скинута на японську землю», - сказав посол КНДР щодо нормалізації відносин з Токіо Сон Іль Хо.</p>
      <p>Читайте також:</p>
      <ul>
        <li>
          <a href="https://nv.ua/ukr/world/countries/kim-chen-in-na-koni-pidnyavsya-na-nayvishchu-goru-foto-50048042.html">Кім Чен Ин осідлав коня і піднявся на найвищу гору КНДР</a>
        </li>
        <li>
          <a href="https://nv.ua/ukr/world/countries/kndr-pidtverdila-raketni-viprobuvannya-detali-50051043.html">КНДР підтвердила проведення ракетних випробувань і повідомила подробиці</a>
        </li>
      </ul>
      <p>У вересні 2002 року Північна Корея визнала факт викрадання японських громадян в 1970-х і 1980-х роках.</p>
      <p>За версією КНДР, північнокорейські агенти викрали 13 японців, тільки п'ятеро з них повернулися до Японії. Доля ще восьми досі не відома. Пхеньян наполягає, що вони мертві.</p>
      <p>Японія ідентифікувала 17 викрадених японських громадян, п'ятеро з яких повернулися на батьківщину.</p>
      <p>Уряд Японії вважає викрадення японських громадян проблемою, яка зачіпає суверенітет країни. Без вирішення цієї проблеми неможлива нормалізація відносин між Японією і Північною Кореєю.</p>
      <p>Колишній прем'єр-міністр Японії Дзюнїтіро Коїдзумі відвідав Пхеньян в 2002 році і зустрівся з батьком нинішнього північнокорейського лідера Кім Чен Іром. Саме під час цього історичного візиту північнокорейський лідер визнав факт викрадання японців і приніс свої вибачення за «огидні вчинки» спецслужб.</p>
      <p>Абе ніколи не зустрічався з Кім Чен Ином. Але це не завадило йому пообіцяти вирішити проблему з викраденнями японських громадян розвідкою КНДР.</p>
    </article>
  </body>
</html>