<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/07/presidente-ispra-stefano-laporta-nominato-nuovo-presidente-conper-pn_20191107_00344/"/>
    <meta property="og:site_name" content="Askanews"/>
    <meta property="article:published_time" content="2019-11-07T20:53:53+00:00"/>
    <meta property="og:title" content="Presidente Ispra Stefano Laporta nominato nuovo presidente Conper"/>
    <meta property="og:description" content="Roma, 7 nov. (askanews) – Il presidente dell’Ispra Stefano Laporta è stato eletto all’unanimità Presidente della Consulta dei Presidenti degli Enti Pubblici di Ricerca, prevista dal d.lgs. 218/2006 che ha il compito di supportare il Governo nel promuovere, sostenere e rilanciare le attività nel settore della ricerca e di formulare proposte per la redazione, l’attuazione […]"/>
  </head>
  <body>
    <article>
      <h1>Presidente Ispra Stefano Laporta nominato nuovo presidente Conper</h1>
      <h2>Consulta dei presidenti degli enti pubblici di ricerca</h2>
      <address>
        <time datetime="2019-11-07T20:53:53+00:00">07 Nov 2019, 20:53</time>
      </address>
      <figure>
        <img src="http://www.askanews.it/wp-content/uploads/2019/11/20191107_215342_45F2EC24.jpg"/>
      </figure>
      <p>Roma, 7 nov. (askanews) – Il presidente dell’Ispra Stefano Laporta è stato eletto all’unanimità Presidente della Consulta dei Presidenti degli Enti Pubblici di Ricerca, prevista dal d.lgs. 218/2006 che ha il compito di supportare il Governo nel promuovere, sostenere e rilanciare le attività nel settore della ricerca e di formulare proposte per la redazione, l’attuazione e l’aggiornamento del Programma nazionale della ricerca (PNR). Il presidente Laporta subentra al primo presidente della Consulta, prof. Massimo Inguscio, presidente del Consiglio Nazionale delle Ricerche.</p>
      <p>“E’ con gratitudine ai colleghi e senso di responsabilità – dichiara il neo Presidente della Consulta Laporta – che ricevo questa nomina, convinto che la collaborazione e la sinergia già avviate da chi mi ha preceduto, possano trovare nuovi stimoli e consolidarsi ulteriormente, per rafforzare anche a livello internazionale il valore della nostra ricerca. Porterò con me il patrimonio di competenze e conoscenze acquisite come Presidente dell’ISPRA ma anche del Sistema Nazionale per la Protezione dell’Ambiente, incarico questo che ha rafforzato la mia idea di ricerca pubblica condotta lavorando a sistema e in totale coesione di strategie e di obiettivi”.</p>
      <p>Stefano Laporta, è nato a Lecce il 28.06.1967. Avvocato, viceprefetto. Dal 2008 prima Subcommissario, poi direttore Generale Ispra. Nel 2016 è stato nominato Coordinatore del Comitato consultivo dell’Ispettorato nazionale per la Sicurezza Nucleare e la Radioprotezione (Isin). Dal 2017 è presidente ISPRA e Presidente del Consiglio del Sistema Nazionale per la Protezione dell’Ambiente – Snpa.</p>
    </article>
  </body>
</html>