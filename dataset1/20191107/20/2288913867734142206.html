<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191107_04705815"/>
    <meta property="og:site_name" content="De Standaard"/>
    <meta property="article:published_time" content="2019-11-07T20:08:00+00:00"/>
    <meta property="og:title" content="Sevilla kent geen genade met het Dudelange van Crasson, PSV krijgt oplawaai van LASK"/>
    <meta property="og:description" content="Wisselend succes voor de Nederlandse teams in de Europa League donderdagavond. AZ ging met 0-5 winnen bij FC Astana, maar PSV slikte een 4-1-nederlaag in L..."/>
  </head>
  <body>
    <article>
      <h1>Sevilla kent geen genade met het Dudelange van Crasson, PSV krijgt oplawaai van LASK</h1>
      <address>
        <time datetime="2019-11-07T20:08:00+00:00">07 Nov 2019, 20:08</time>
      </address>
      <p>
        <b>Wisselend succes voor de Nederlandse teams in de Europa League donderdagavond. AZ ging met 0-5 winnen bij FC Astana, maar PSV slikte een 4-1-nederlaag in Linz.</b>
      </p>
      <figure>
        <img src="https://sportimages.standaard.be/images/lib/basic/sport/football/club/logo/Large/4566.png"/>
      </figure>
      <p>F91 Dudelange <br/>Einde <br/>2 - 5</p>
      <figure>
        <img src="https://sportimages.standaard.be/images/lib/basic/sport/football/club/logo/Large/4849.png"/>
      </figure>
      <p>Sevilla</p>
      <ul>
        <li>
          <a href="https://www.nieuwsblad.be/sportwereld/live/voetbal/295579/">Verslag</a>
        </li>
        <li>
          <a href="https://www.nieuwsblad.be/sportwereld/live/voetbal/295579/">Opstellingen</a>
        </li>
      </ul>
      <p>Bertrand Crasson is donderdag in de Europa League met zijn Luxemburgse ploeg Dudelange met 2-5 onderuit gegaan tegen Sevilla. Met drie punten zakt Dudelange naar de laatste plaats in groep A. Sevilla leidt de groep met twaalf punten uit vier wedstrijden, gevolgd door Qarabag en APOEL, die allebei vier punten hebben.</p>
      <figure>
        <iframe data-src="https://twitter.com/playsports/status/1192518770922639360?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Crasson kwam met vijf Belgen aan de aftrap van een wedstrijd die al na 36 minuten gespeeld was. Munas Dabbur (17. en 36.) en Munir El Haddadi (27. en 33.) zorgden voor een 0-4 ruststand. In de tweede helft liep de score nog op tot 0-5, dankzij een derde van El Haddadi (67.). Danel Sinani kon wel nog milderen voor de thuisploeg en zorgde met twee doelpunten (69. en 80.) voor een 2-5 eindstand.</p>
      <figure>
        <img src="https://sportimages.standaard.be/images/lib/basic/sport/football/club/logo/Large/107227.png"/>
      </figure>
      <p>FC Astana <br/>Einde <br/>0 - 5</p>
      <figure>
        <img src="https://sportimages.standaard.be/images/lib/basic/sport/football/club/logo/Large/61.png"/>
      </figure>
      <p>AZ</p>
      <ul>
        <li>
          <a href="https://www.nieuwsblad.be/sportwereld/live/voetbal/295601/">Verslag</a>
        </li>
        <li>
          <a href="https://www.nieuwsblad.be/sportwereld/live/voetbal/295601/">Opstellingen</a>
        </li>
      </ul>
      <p>Eerder op de avond gingen Stijn Wuytens en AZ met 0-5 winnen op het veld van Astana. De amper 18-jarige Myron Boadu liet zich opmerken met twee doelpunten (29. en 77.). Ook Fredrik Midtsjo (52.), Oussama Idrissi (57.) en Pantelis Chatzidiakos (76.) kwamen tot scoren.</p>
      <p>
        <b>Baaldag voor PSV en Feyenoord</b>
      </p>
      <figure>
        <img src="https://sportimages.standaard.be/images/lib/basic/sport/football/club/logo/Large/4703.png"/>
      </figure>
      <p>LASK Linz <br/>Einde <br/>4 - 1</p>
      <figure>
        <img src="https://sportimages.standaard.be/images/lib/basic/sport/football/club/logo/Large/11.png"/>
      </figure>
      <p>PSV</p>
      <ul>
        <li>
          <a href="https://www.nieuwsblad.be/sportwereld/live/voetbal/295585/">Verslag</a>
        </li>
        <li>
          <a href="https://www.nieuwsblad.be/sportwereld/live/voetbal/295585/">Opstellingen</a>
        </li>
      </ul>
      <p>Minder goed nieuws voor de Nederlandse coëfficiënt kwam er vanuit Oostenrijk, waar PSV een 4-1-oplawaai om de oren kreeg van LASK Linz. PSV was nochtans al na 5 minuten op voorsprong gekomen dankzij Daniel Schwaab, maar de Eindhovenaren gingen in de tweede helemaal kopje onder. Joao Klaus scoorde twee keer. LASK Linz maakte het Club Brugge ook knap lastig in de laatste voorronde van de Champions League. De Oostenrijkers delen nu de tweede plaats in Groep D met zeven punten uit vier matchen. Dat zijn er twee minder dan Sporting.</p>
      <figure>
        <img src="https://static.standaard.be/Assets/Images_Upload/2019/11/07/5315bfb8-01af-11ea-87b7-619c9402b005_web_scale_0.0921022_0.0921022__.jpg?maxheight=513&amp;maxwidth=767&amp;scale=both"/>
        <figcaption>Foto: Photo News</figcaption>
      </figure>
      <figure>
        <img src="https://sportimages.standaard.be/images/lib/basic/sport/football/club/logo/Large/4.png"/>
      </figure>
      <p>Feyenoord <br/>Einde <br/>1 - 1</p>
      <figure>
        <img src="https://sportimages.standaard.be/images/lib/basic/sport/football/club/logo/Large/4281.png"/>
      </figure>
      <p>BSC Young Boys</p>
      <ul>
        <li>
          <a href="https://www.nieuwsblad.be/sportwereld/live/voetbal/295592/">Verslag</a>
        </li>
        <li>
          <a href="https://www.nieuwsblad.be/sportwereld/live/voetbal/295592/">Opstellingen</a>
        </li>
      </ul>
      <p>Ook Feyenoord beleefde geen topavond in Europa. De Rotterdammers geraakten in De Kuip niet verder dan 1-1 tegen de Young Boys uit Bern. Daardoor blijft Feyenoord, samen met Porto dat 2-0 verloor van Glasgow Rangers, laatste in Groep G. Feyenoord en Porto tellen drie punten minder dan Young Boys en Rangers en zullen het lastig krijgen om zich alsnog te kwalificeren.</p>
      <p>
        <b>Nipte zege voor Dendoncker</b>
      </p>
      <figure>
        <img src="https://sportimages.standaard.be/images/lib/basic/sport/football/club/logo/Large/4211.png"/>
      </figure>
      <p>Wolverhampton Wanderers <br/>Einde <br/>1 - 0</p>
      <figure>
        <img src="https://sportimages.standaard.be/images/lib/basic/sport/football/club/logo/Large/4224.png"/>
      </figure>
      <p>Slovan Bratislava</p>
      <ul>
        <li>
          <a href="https://www.nieuwsblad.be/sportwereld/live/voetbal/295599/">Verslag</a>
        </li>
        <li>
          <a href="https://www.nieuwsblad.be/sportwereld/live/voetbal/295599/">Opstellingen</a>
        </li>
      </ul>
      <p>De Wolves zijn er pas helemaal op het einde in geslaagd voorbij Slovan Bratislava te geraken. De ploeg van Leander Dendoncker blijft dankzij de 1-0 overwinning tweede in groep K met 9 punten. Braga won met 3-1 van Besiktas en staat met 10 punten aan de leiding.</p>
      <p>De Wolves domineerden, maar konden ondanks hun overwicht niet genoeg dreigen. Kort na de rust liet Ruben Neves een unieke mogelijkheid liggen op de voorsprong, door zijn penalty recht op doelman Dominik Greif te trappen. De wedstrijd leek op een 0-0 af te stevenen, maar in de 92e minuut zorgde Raul Jimenez dan toch voor de verlossing voor de thuisploeg. Dendoncker maakte de 90 minuten vol.</p>
      <p>
        <b>Gladbach wint topper dankzij doelpunt in 95e minuut</b>
      </p>
      <figure>
        <img src="https://sportimages.standaard.be/images/lib/basic/sport/football/club/logo/Large/4231.png"/>
      </figure>
      <p>Borussia Mönchengladbach <br/>Einde <br/>2 - 1</p>
      <figure>
        <img src="https://sportimages.standaard.be/images/lib/basic/sport/football/club/logo/Large/4009.png"/>
      </figure>
      <p>AS Roma</p>
      <ul>
        <li>
          <a href="https://www.nieuwsblad.be/sportwereld/live/voetbal/295598/">Verslag</a>
        </li>
        <li>
          <a href="https://www.nieuwsblad.be/sportwereld/live/voetbal/295598/">Opstellingen</a>
        </li>
      </ul>
      <p>In Groep J won Borussia Mönchengladbach de topper tegen AS Roma met 2-1. Marcus Thuram scoorde het winnende doelpunt in de 95e minuut. Gladbach en Roma delen de tweede plaats met vijf punten. Dat zijn er twee minder dan de verrassende leider Medipol Basaksehir.</p>
      <figure>
        <img src="https://sportimages.standaard.be/images/lib/basic/sport/football/club/logo/Large/4080.png"/>
      </figure>
      <p>Manchester United <br/>Einde <br/>3 - 0</p>
      <figure>
        <img src="https://sportimages.standaard.be/images/lib/basic/sport/football/club/logo/Large/4217.png"/>
      </figure>
      <p>Partizan Belgrado</p>
      <ul>
        <li>
          <a href="https://www.nieuwsblad.be/sportwereld/live/voetbal/295602/">Verslag</a>
        </li>
        <li>
          <a href="https://www.nieuwsblad.be/sportwereld/live/voetbal/295602/">Opstellingen</a>
        </li>
      </ul>
      <p>In de Europa League vergaat het Manchester United beter dan in de Premier League. Man United won donderdagavond met een droge 3-0 van Partizan Belgrado en heeft daarmee de kwalificatie voor de volgende ronde al binnen. Greenwood, Martial en Rashford legden de eindstand al voor de rust vast.</p>
    </article>
  </body>
</html>