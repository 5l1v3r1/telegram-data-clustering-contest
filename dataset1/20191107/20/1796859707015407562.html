<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/popscience/astronomi-vpershe-pomitili-masoviy-vidtik-gazu-z-galaktiki-50052277.html"/>
    <meta property="og:site_name" content="НВ"/>
    <meta property="article:published_time" content="2019-11-07T20:06:00+00:00"/>
    <meta property="og:title" content="Космічний вітер. Астрономи вперше помітили масовий відтік газу з галактики"/>
    <meta property="og:description" content="Учені вперше змогли спостерігати потік газу з галактики, який простягається на сотні тисяч світлових років."/>
  </head>
  <body>
    <article>
      <h1>Космічний вітер. Астрономи вперше помітили масовий відтік газу з галактики</h1>
      <h2>Учені вперше змогли спостерігати потік газу з галактики, який простягається на сотні тисяч світлових років.</h2>
      <address><time datetime="2019-11-07T20:06:00+00:00">07 Nov 2019, 20:06</time> by <a rel="author">Антон Ходоренко</a></address>
      <p>Це перший прямий доказ того, як галактичні вітри живлять середовище і створюють величезні газові хмари, які огортають галактики, <a href="https://www.sciencealert.com/for-the-first-time-astronomers-have-seen-colossal-wind-blowing-out-of-a-distant-galaxy">запевняють</a> астрономи.</p>
      <p>Відкриття пов’язано з тим, що галактика, яка офіційно називається SDSS J211824.06 + 1 729.4 — не звичайний об'єкт. Насправді це свого роду галактичний монстр Франкенштейна, дві галактики, які зіткнулися і об'єдналися в одну компактну, але масивну галактику.</p>
      <p>«Злиття галактик часто призводять до подій зоряного вибуху, коли значна кількість газу, присутнього в обох алактиках, стискається, що призводить до вибуху нових народжень зірок», — пояснила астрофізик Елісон Коіл з Каліфорнійського університету в Сан-Дієго.</p>
      <p>«Ці нові зірки, ймовірно, викликали величезні потоки — або в зіркових вітрах, або в кінці їх життя, коли вони вибухнули як наднові», — додала вона.</p>
      <p>Дослідники виявили область гарячого іонізованого кисню, яка охоплює 52 мільярди квадратних світлових років. При тому існує два окремих потоки, які сформували зі збагаченого металом газу симетричну структру з температурою 10 тисяч кельвінів.</p>
      <p>Один потік виник 400 мільйонів років тому і рухається зі швидкістю 1 400 кілометрів на секунду, а інший, що утворився близько семи мільйонів років тому, розвиває швидкість до 2100 кілометрів на секунду.</p>
      <p>«Попередній відтік пішов на великі відстані від галактики, в той час як швидкий, недавній відтік не встиг це зробити», — сказав фізик Девід Рупке з Родоського коледжу.</p>
      <hr/>
    </article>
  </body>
</html>