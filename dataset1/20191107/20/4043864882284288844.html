<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/7/7231319/"/>
    <meta property="og:site_name" content="Українська правда"/>
    <meta property="article:published_time" content="2019-11-07T20:15:05+00:00"/>
    <meta property="og:title" content="Апеляційний суд вирішив арештувати Дубневича, але знизив заставу до 90 млн"/>
    <meta property="og:description" content="Апеляційна палата Вищого антикорупційного суду визначила для нардепа Ярослава Дубневича запобіжний захід у вигляді тримання під вартою з альтернативою застави 90 мільйонів гривень."/>
  </head>
  <body>
    <article>
      <h1>Апеляційний суд вирішив арештувати Дубневича, але знизив заставу до 90 млн</h1>
      <address>
        <time datetime="2019-11-07T20:15:05+00:00">07 Nov 2019, 20:15</time>
      </address>
      <p>Апеляційна палата Вищого антикорупційного суду визначила для нардепа Ярослава Дубневича запобіжний захід у вигляді тримання під вартою з альтернативою застави 90 мільйонів гривень.</p>
      <p><b>Джерело:</b> засідання суду 7 листопада</p>
      <p><b>Деталі:</b> Прокурор просив апеляційну палату ВАКС обрати той самий запобіжний захід для Дубневича, який він просив минулого разу: тримання під вартою з альтернативою 93 мільйони гривень.</p>
      <p>Адвокати просили відмовити у задоволенні клопотання прокурора.</p>
      <p>
        <b>Передісторія:</b>
      </p>
      <ul>
        <li>31 жовтня Верховна Рада зняла з Ярослава Дубневича недоторканність і <a href="https://www.pravda.com.ua/news/2019/10/31/7230583/">дозволила арешт </a>нардепа. Того ж дня Дубневичу <a href="https://www.pravda.com.ua/news/2019/10/31/7230587/">вручили підозру.</a> </li>
        <li>2 листопада  Вищий Антикорупційний суд обрав нардепу Ярославу Дубневичу, якого <a href="https://www.pravda.com.ua/news/2019/10/17/7229311/">підозрюють</a> у розкраданні понад 93 мільйонів гривень на схемі із закупівлями "Укрзалізницею" стрілочної продукції, <a href="https://www.pravda.com.ua/news/2019/11/2/7230823/">запобіжний захід</a> у вигляді застави у розмірі 100 мільйонів гривень </li>
        <li>Дубневич після суду заявив, що не знає, як зможе<a href="https://www.pravda.com.ua/news/2019/11/2/7230825/"> знайти</a> таку суму.</li>
        <li>4 листопада подав <a href="https://www.pravda.com.ua/news/2019/11/4/7230925/">апеляцію</a> на рішення суду.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/7/7231287/"/>
        <a href="https://www.pravda.com.ua/news/2019/11/7/7231285/"/>
        <a href="https://www.pravda.com.ua/news/2019/11/7/7231273/"/>
      </related>
    </article>
  </body>
</html>