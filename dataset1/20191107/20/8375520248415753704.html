<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/apelyaciyniy-sud-areshtuvav-deputata-dubnevicha-z-mozhlivistyu-zastavi-u-90-mln-grn-638498.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T20:29:39+00:00"/>
    <meta property="og:title" content="Апеляційний суд арештував депутата Дубневича з можливістю застави"/>
    <meta property="og:description" content="Народного депутата було взято під варту в приміщенні суду"/>
  </head>
  <body>
    <article>
      <h1>Апеляційний суд арештував депутата Дубневича з можливістю застави</h1>
      <address>
        <time datetime="2019-11-07T20:29:39+00:00">07 Nov 2019, 20:29</time>
      </address>
      <h4>Народного депутата було взято під варту в приміщенні суду</h4>
      <p>Апеляційний суд змінив запобіжний захід та взяв народного депутата Ярослава Дубневича під варту з можливістю застави у 90 мільйонів гривень.</p>
      <p>Про це повідомляє <a href="https://www.facebook.com/sap.gov.ua/photos/a.1099416410161541/1963143560455484/?type=3&amp;source=57">пресслужба САП.</a></p>
      <p>Як відомо, <a href="https://glavcom.ua/country/incidents/dubnevichu-obrali-zapobizhnij-zahid-zastava-100-miljoniv-637246.html">ВАКС обрав запобіжний захід народному депутату Ярославу Дубневичу</a> у вигляді застави у 100 млн грн.</p>
      <p>Депутат заявив, що <a href="https://glavcom.ua/country/incidents/dubnevich-zajaviv-pro-namir-oskarzhiti-zapobizhnij-zahid-637249.html">подаватиме апеляцію на рішення</a>. За словами адвоката Станіслава Пелюка, це перший випадок на його пам'яті, коли суд обрав заставу більше, ніж просили.</p>
      <p>У четвер, 7 листопада 2019 року, Апеляційна палата Вищого антикорупційного суду обрала запобіжний захід народному депутату України 9 скликання, підозрюваному у вчиненні злочину, передбаченого ч. 5 ст. 191 КК України (привласнення, розтрата майна або заволодіння ним шляхом зловживання службовим становищем).</p>
      <p>Так, апеляційна палата ВАКС скасувала ухвалу суду першої інстанції та постановила нову, якою до нардепа застосовано запобіжний захід у вигляді тримання під вартою строком на 2 місяці з альтернативою 90 млн гривень застави.</p>
      <p>Таким чином суд апеляційної інстанції частково задовольнив клопотання прокурора #САП, який наполягав на обранні депутату запобіжного заходу у вигляді тримання під вартою з альтернативою внесення 93 млн грн застави.</p>
      <p>Народного депутата було взято під варту в приміщенні суду.</p>
      <p>Нагадаємо, взяти на поруки народного депутата Ярослава Дубневича, якого підозрюють у заволодінні понад 93 млн грн державних коштів, <a href="https://glavcom.ua/news/dubnevicha-gotovi-uzyati-na-poruki-odrazu-devyat-nardepiv-637014.html">зголосилися одразу дев’ять нардепів</a>.</p>
      <p>Як повідомлялося, Верховна Рада вчора, 31 жовтня, <a href="https://glavcom.ua/news/rada-znyala-ne-znyala-nedotorkannist-z-nardepa-dubnevicha--636677.html">зняла недоторканність із депутата Дубневича</a> («За майбутнє») і дозволила притягнути його до кримінальної відповідальності. А вже сьогодні народний обранець, наче нічого й не було, <a href="https://glavcom.ua/news/zaareshtovaniy-radoyu-dubnevich-sogodni-priyshov-na-robotu-foto-636934.html">прийшов на роботу у Раду</a>.</p>
      <related>
        <a href="https://glavcom.ua/news/naslidki-seksskandalu-yaremenko-dosi-golova-komitetu-638465.html"/>
        <a href="https://glavcom.ua/news/sud-zobovyazav-nabu-porushiti-kriminalne-provadzhennya-shchodo-trubi-638424.html"/>
        <a href="https://glavcom.ua/news/nabu-zakrilo-spravu-pro-zasekrechuvannya-genprokuraturoyu-rishennya-sudu-pro-speckonfiskaciyu-15-mlrd-yanukovicha-ta-yogo-otochennya-638417.html"/>
      </related>
    </article>
  </body>
</html>