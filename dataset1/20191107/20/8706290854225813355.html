<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/various/682930/agria-sexoualiki-epithesi-se-efivi-stin-afstralia-sti-fylaki-o-dr"/>
    <meta property="og:site_name" content="enikos.gr"/>
    <meta property="article:published_time" content="2019-11-07T20:44:00+00:00"/>
    <meta property="og:title" content="Άγρια σεξουαλική επίθεση σε έφηβη στην Αυστραλία - Στη φυλακή ο δράστης"/>
    <meta property="og:description" content="Βίασε μεθυσμένη 16χρονη σε δημόσιο πάρκο..."/>
  </head>
  <body>
    <article>
      <h1>Άγρια σεξουαλική επίθεση σε έφηβη στην Αυστραλία - Στη φυλακή ο δράστης</h1>
      <address>
        <time datetime="2019-11-07T20:44:00+00:00">07 Nov 2019, 20:44</time>
      </address>
      <p>Ένας 20χρονος άνδρας<a href="https://www.enikos.gr/international/682732/vasanize-kai-viaze-epi-dyo-24ora-ti-syntrofo-tou-giati-koitaxe-al"> βίασε</a> μία μεθυσμένη <a href="https://www.enikos.gr/international/681801/sokarei-i-ypothesi-tis-shannon-clifton-tin-viaze-o-pateras-tis-ap">έφηβη </a>σε πάρκο στο Περθ. Μάλιστα, η σεξουαλική επίθεση ήταν τόσο άγρια που το κορίτσι με δυσκολία κατάφερε να περπατήσει. Ο δράστης, Τζορτζ Φαλάχ, 20 ετών την εποχή διάπραξης του εγκλήματος, έπινε αλκοόλ μαζί με φίλους, περιλαμβανομένης και της 16χρονης που μόλις είχε γνωρίσει σε ένα πάρκο στην παραθαλάσσια πόλη της Αυστραλίας Περθ. Ήταν Δεκέμβριος του 2016. Της ζήτησε να κάνουν έναν περίπατο μαζί. Τότε την έσπρωξε σ' ένα υπόστεγο και άρχισε να τη φιλά παρά τις διαμαρτυρίες της. Εκείνος της είπε "χαλάρωσε" σύμφωνα με όσα ακούστηκαν στο δικαστήριο.</p>
      <p>Το κορίτσι αντιλήφθηκε ότι οι φίλοι της είχαν φύγει και προσπάθησε και αυτή να φύγει αλλά σκόνταψε και έπεσε το περιεχόμενο της τσάντας της. Ο Τζορτζ την άρπαξε και την πέταξε στο έδαφος και μετά τη βίασε με το χέρι του στον λαιμό της με αποτέλεσμα να μην μπορεί ούτε να καλέσει σε βοήθεια.</p>
      <p>Μετά την επίθεση, ο δράστης άφησε την έφηβη σε ένα κατάστημα φαστ φουντ όπου την πήρε ένας φίλος στον οποίο είπε ότι ήθελε τη μητριά της.</p>
      <p>Η δικαστής ανέφερε: "Δεν μπορούσε να περπατήσει και είχε σε όλο το πρόσωπό της μακιγιάζ. Είχε βρωμιές στα μαλλιά της και στα ρούχα της και τα γόνατά της ήταν ματωμένα".</p>
      <p>Μετέφεραν το κορίτσι στο νοσοκομείο αλλά δεν κάλεσε την αστυνομία έως τέσσερις μήνες μετά. Πρόσθεσε τον Τζορτζ στο Facebook και σε μια συζήτηση που είχαν διαδικτυακά εκείνος επιβεβαίωσε ότι δεν χρησιμοποίησε προφύλαξη και της συνέστησε να πάρει το χάπι. Στο τελευταίο του μήνυμα προς εκείνη απολογήθηκε που τη βίασε. "Αν το έκανα, συγγνώμη, οκ; Το ξέρω ότι η συγγνώμη δεν θα αλλάξει κάτι αλλά σε παρακαλώ, δεν θα ξαναγίνει γιατί είναι λάθος μου και απολογούμαι ειλικρινά για το λάθος μου" της έγραψε. Η κοπέλα κατηγορούσε εν μέρει τον εαυτό της γιατί δεν τήρησε την απαγόρευση στην έξοδό της από το σπίτι της.</p>
      <p>Από τη στιγμή της επίθεσης το κορίτσι βίωνε εφιάλτες και αγοραφοβία ενώ στράφηκε στα ναρκωτικά για να παρηγορηθεί καθώς τραυματίστηκε σωματικά και συναισθηματικά, ένιωσε πληγωμένη, παραβιασμένη, θυμωμένη και συγχυσμένη. Ο Τζορτζ, πρόσφυγας από τη Γουινέα που ήρθε στην Αυστραλία όταν ήταν 10 ετών, κρίθηκε ένοχος για σεξουαλική συνεύρεση χωρίς συγκατάθεση. Ο πατέρας ενός παιδιού καταδικάστηκε σε 5,5 έτη φυλάκισης και πρέπει να εκτίσει τουλάχιστον 3,5 χρόνια προτού κάνει αίτηση για αποφυλάκιση.</p>
      <p>Πηγή: Daily Mail</p>
      <related>
        <h4>σχετικά άρθρα</h4>
        <a href="http://www.enikos.gr/international/682562/kinimatografiki-apodrasi-anoixan-trypa-55-ekatoston-stin-toualeta%0A%20%20%20%20%0A"/>
        <a href="http://www.enikos.gr/international/682429/sti-fylaki-pasignosti-athlitria-vrikan-sto-aftokinito-tis-narkoti%0A%20%20%20%20%0A"/>
        <a href="http://www.enikos.gr/international/680995/treis-efivoi-vrethikan-perikyklomenoi-apo-exi-karcharies-pos-kata%0A%20%20%20%20%0A"/>
        <a href="http://www.enikos.gr/international/680990/karcharias-katasparaxe-kolymvites-stin-afstralia-photo-video%0A%20%20%20%20%0A"/>
        <a href="http://www.enikos.gr/international/680380/i-antzelina-tzoli-tou-iran-mila-mesa-apo-ti-fylaki-eicha-tropopoi%0A%20%20%20%20%0A"/>
        <a href="http://www.enikos.gr/international/680117/afti-einai-i-sexi-serva-tragoudistria-pou-odigithike-sti-fylaki-e%0A%20%20%20%20%0A"/>
        <a href="http://www.enikos.gr/international/680007/thyma-machairomatos-evgale-to-machairi-apo-to-stomachi-kai-skotos%0A%20%20%20%20%0A"/>
        <a href="http://www.enikos.gr/international/679818/pethane-o-kris-to-pio-malliaro-provato-tou-eichan-afairesei-411-k%0A%20%20%20%20%0A"/>
        <a href="http://www.enikos.gr/international/679878/anisychia-gia-tin-ygeia-tou-tzoulian-asanz-video%0A%20%20%20%20%0A"/>
      </related>
    </article>
  </body>
</html>