<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/innenriks/i/dOaaKO/voltarol-blir-reseptbelagt"/>
    <meta property="og:site_name" content="Aftenbladet"/>
    <meta property="article:published_time" content="2019-11-07T20:03:45+00:00"/>
    <meta property="og:title" content="Voltarol blir reseptbelagt"/>
    <meta property="og:description" content="Legemiddelverket har besluttet at legemiddelet Voltarol skal reseptbelegges, etter at ny forskning viser høyere risiko enn antatt for hjerte- og karsykdommer."/>
  </head>
  <body>
    <article>
      <h1>Voltarol blir reseptbelagt</h1>
      <h2>Legemiddelverket har besluttet at legemiddelet Voltarol skal reseptbelegges, etter at ny forskning viser høyere risiko enn antatt for hjerte- og karsykdommer.</h2>
      <address><time datetime="2019-11-07T20:03:45+00:00">07 Nov 2019, 20:03</time> by <a rel="author">NTB</a></address>
      <p>Beslutningen kommer kun dager etter at det svenske legemiddelverket gikk inn for det samme, skriver <a href="https://www.tv2.no/nyheter/10974285/?utm_source=share_mailer&amp;utm_medium=email&amp;utm_campaign=share_post">TV 2</a>.</p>
      <p>I Sverige vil endringen innføres fra 1. juni 2020, men det er foreløpig ikke kjent når det vil skje i Norge.</p>
      <p>– Vi har hatt en intern utredning rundt om alle tabletter og kapsler med diklofenak skal reseptbelegges, sier Steinar Madsen, spesialist på indremedisin og hjertesykdommer hos Legemiddelverket i Norge, til kanalen.</p>
      <p>Totalt gjelder det tre forskjellige sorter av legemiddelet Voltarol, som hittil har vært reseptfritt.</p>
      <p>Den nye forskningen viser at legemidlene gir en høyere risiko for hjerte- og karsykdommer også i mindre mengder.</p>
      <p>– Vi har anbefalt å redusere bruken av denne typen betennelsesdempende midler, og heller benytte andre som ikke inneholder diklofenak, sier Madsen.</p>
      <p>
        <b>Les også:</b>
      </p>
      <aside>
        <a href="https://www.aftenbladet.no/article/sa-9myVMq.html">Flere bruker smertestillende medisiner</a>
      </aside>
      <aside>
        <a href="https://www.aftenbladet.no/article/sa-KwLXe.html">Disse fire har sagt nei til en tredel av nye legemidler</a>
      </aside>
    </article>
  </body>
</html>