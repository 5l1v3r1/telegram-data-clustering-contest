<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902850/niet-iedereen-spuwt-diagne-uit-hij-moet-een-tweede-kans-krijgen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-07T20:15:00+00:00"/>
    <meta property="og:title" content="Niet iedereen spuwt Diagne uit: &quot;Hij moet een tweede kans krijgen&quot;"/>
    <meta property="og:description" content="Mbaye Diagne zal afgelopen nacht slecht geslapen hebben. Hij eiste een penalty op bij Club Brugge en miste hem tegen het grote PSG. Einde verhaal? Voor Gilles De Bilde hoeft dat niet."/>
  </head>
  <body>
    <article>
      <h1>Niet iedereen spuwt Diagne uit: "Hij moet een tweede kans krijgen"</h1>
      <address>
        <time datetime="2019-11-07T20:15:00+00:00">07 Nov 2019, 20:15</time>
      </address>
      <p>
        <b>Mbaye Diagne zal afgelopen nacht slecht geslapen hebben. Hij eiste een penalty op bij Club Brugge en miste hem tegen het grote PSG. Einde verhaal? Voor Gilles De Bilde hoeft dat niet.</b>
      </p>
      <p>"Ik denk niet dat het gepast is om er nu al een definitieve streep onder te trekken. Er dringt zich wel een serieus gesprek aan met zowel de trainer en de spelersgroep. Omdat je jezelf boven en naast de groep hebt geplaatst met je actie", vertelt De Bilde bij <i>VTM.</i></p>
      <p>De Bilde gelooft dat Club Brugge hem ook niet meteen zal afschrijven. "Club heeft natuurlijk een heel zware financiële inspanning gedaan om hem te halen. Ik denk dat hij een tweede kans moet krijgen. Maar het is misschien best om hem er even buiten te houden."</p>
      <p>Club Brugge heeft liefst drie miljoen euro betaald om Diagne één jaar te huren van Galatasaray. Voorlopig is hij dat geld niet bepaald waard.</p>
      <aside>Lees meer<br/><a href="https://www.voetbalprimeur.be/nieuws/902833/zelfs-verheyen-maakt-diagne-af-hij-moet-weg-bij-club-brugge-.html?itm_source=www.voetbalprimeur.be&amp;itm_medium=highlighted-content">Zelfs Verheyen maakt Diagne af: "Hij moet weg bij Club Brugge"</a></aside>
    </article>
  </body>
</html>