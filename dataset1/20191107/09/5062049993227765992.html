<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10640--pliskova-po-roce-a-ctvrt-ukoncila-spolupraci-s-conchitou-martinezovou"/>
    <meta property="og:site_name" content="Tenisový svět"/>
    <meta property="article:published_time" content="2019-11-07T09:38:00+00:00"/>
    <meta property="og:title" content="Plíšková po roce a čtvrt ukončila spolupráci s Conchitou Martínezovou"/>
    <meta property="og:description" content="Někdejší wimbledonská šampionka Conchita Martínezová už není trenérkou Karolíny Plíškové. Elitní česká tenistka informovala, že spolupráce, během níž vybojovala pět titulů, po této sezóně skončila."/>
  </head>
  <body>
    <article>
      <h1>Plíšková po roce a čtvrt ukončila spolupráci s Conchitou Martínezovou</h1>
      <address>
        <time datetime="2019-11-07T09:38:00+00:00">07 Nov 2019, 09:38</time>
      </address>
      <p>
        <b>Někdejší wimbledonská šampionka Conchita Martínezová už není trenérkou Karolíny Plíškové. Elitní česká tenistka informovala, že spolupráce, během níž vybojovala pět titulů, po této sezóně skončila.</b>
      </p>
      <p>Období otázek je u konce. Karolína Plíšková oznámila, že ji už dále jako trenérka nepovede Conchita Martínezová. Sedmačtyřicetiletá Španělka byla součástí týmu Plíškové od loňského srpna. Za tu dobu získala česká tenistka pět titulů, z toho čtyři letos.</p>
      <p>„Děkuji Conchitě za odvedenou práci. Myslím, že jsem se díky ní stala lepší hráčkou. Doufám, že se jí bude dařit i nadále. Já se teď chci zkusit zase ještě posunout,” komentovala své rozhodnutí sedmadvacetiletá Plíšková.</p>
      <p>Zatím není jasné, koho aktuální světová dvojka přidá do svého týmu, v němž zůstávají chorvatský kondiční trenér Azuz Simcich a španělský fyzioterapeut Salvador Martín Guzman. „Už probíhají vyjednávání. Jasno by mělo být před začátkem přípravy na následující sezónu,“ informoval manažer a manžel Plíškové Michal Hrdlička.</p>
      <p>Přípravu na kalendářní rok 2020 zahájí Plíšková dle svých slov na konci listopadu na Tenerife. „Tamní podmínky mi maximálně vyhovují. Je tam skvělé počasí a můžu se tam soustředit jen na trénink,“ doplnila česká hráčka.</p>
      <footer>Marek Bartošík, foto: Twitter – WTA Insider</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/7278--pliskova-pro-us-open-hlasi-posilu-spanelska-legenda-si-zkratila-dovolenou"/>
      </related>
    </article>
  </body>
</html>