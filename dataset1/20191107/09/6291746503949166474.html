<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/07/unicredit-venduto-quota-mediobanca/"/>
    <meta property="og:site_name" content="Il Post"/>
    <meta property="article:published_time" content="2019-11-07T09:54:41+00:00"/>
    <meta property="og:title" content="Unicredit ha deciso di vendere la sua quota di Mediobanca, pari all’8,4 per cento"/>
    <meta property="og:description" content="Unicredit ha deciso di vendere la sua intera quota di Mediobanca, pari all'8,4 per cento, per un valore di circa 800 milioni di euro. La decisione di vendere è stata presa all'unanimità dal Consiglio d'amministrazione presieduto da Jean Pierre Mustier, che ha spiegato che è «in linea con la strategia di cessione"/>
  </head>
  <body>
    <article>
      <h1>Unicredit ha deciso di vendere la sua quota di Mediobanca, pari all’8,4 per cento</h1>
      <address>
        <time datetime="2019-11-07T09:54:41+00:00">07 Nov 2019, 09:54</time>
      </address>
      <p>Unicredit <a href="https://www.ilsole24ore.com/art/unicredit-esce-mediobanca-vendita-tutta-quota-dell-84percento-ACdoICx">ha deciso di vendere</a> la sua intera quota di Mediobanca, pari all’8,4 per cento, per un valore di circa 800 milioni di euro. La decisione di vendere è stata presa all’unanimità dal Consiglio d’amministrazione presieduto da Jean Pierre Mustier, che ha spiegato che è «in linea con la strategia di cessione degli asset non strategici» e che «i ricavati della vendita saranno reinvestiti nello sviluppo delle attività dei propri clienti». Unicredit dovrebbe incassare tra i 785 e gli 805 milioni di euro. La vendita avverrà attraverso un <i>accelerated bookbuilding</i>, <a href="https://www.borsaitaliana.it/notizie/sotto-la-lente/accelerated-bookbuild-157.htm">una procedura</a> in cui quote societarie particolarmente importanti vengono cedute a investitori istituzionali e che viene chiusa velocemente, in un massimo di due giorni.</p>
      <p>La decisione, scrivono i giornali, è stata probabilmente presa anche in seguito all’acquisizione, a settembre, del 6,94 per cento del capitale di Mediobanca da parte di Leonardo Del Vecchio, presidente esecutivo di EssilorLuxottica, ora arrivata al 7,52 per cento.</p>
    </article>
  </body>
</html>