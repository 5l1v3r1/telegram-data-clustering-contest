<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/shahtaryu-vdalosya-zrobiti-praktichno-nemozhlive-kashtru-328782_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T09:25:00+00:00"/>
    <meta property="og:title" content="&quot;Шахтарю&quot; вдалося зробити практично неможливе – Каштру"/>
    <meta property="og:description" content="Донеччани зуміли вирвати нічию у Динамо Загреб."/>
  </head>
  <body>
    <article>
      <h1>"Шахтарю" вдалося зробити практично неможливе – Каштру</h1>
      <h2>Донеччани зуміли вирвати нічию у "Динамо" Загреб.</h2>
      <address>
        <time datetime="2019-11-07T09:25:00+00:00">07 Nov 2019, 09:25</time>
      </address>
      <p>Головний тренер <b><a href="https://dt.ua/SPORT/shahtar-na-ostannih-sekundah-virvav-nichiyu-u-zagrebskogo-dinamo-v-lizi-chempioniv-328765_.html">донецького "Шахтаря"</a></b> Луїш Каштру поділився думкою про нічию у четвертому турі Ліги чемпіонів проти загребського "Динамо".</p>
      <p>"Чудово почали, знали, що перші хвилини будуть дуже складними, і команда відмінно справлялася. Ворота суперника завжди були перед очима хлопців, брали м'яч обличчям до них, а не спиною, що вкрай важливо. Забили першими. "Динамо" зреагувало і зрівняв рахунок. Ми продовжували йти вперед, очікували, що в другому таймі щось трохи зміниться, і переживали, що наша команда трохи розслабитися. Тим не менш, все йшло чудово, поки не стався інцидент з вилученням Марлоса.</p>
      <p>Після цього гра дуже ускладнилася. Були і інші ситуації: травма Степаненка, можливість Матвієнка забити, при якій рахунок міг стати 2:1 на нашу користь. Потім сталося те, чого ми не очікували, – рахунок 1:3. Але ми провели правильні заміни, команда змогла зреагувати. У підсумку нам вдалося зробити практично неможливе. Спершу ми засмучувалися, а в кінці зраділи, що вийшло зрівняти рахунок", - наводить слова Каштру прес-служба "гірників".</p>
      <p>Нагадаємо, в матчі четвертого туру групового етапу Ліги чемпіонів "Динамо" і "Шахтар" зіграли у Загребі внічию 3:3.</p>
      <p>"Шахтар" і "Динамо" мають по п'ять очок у групі С, але вище знаходиться донецький клуб - на другому місці. Наступний матч підопічні Луїша Каштру зіграють 26 листопада проти "Манчестер Сіті" на виїзді.</p>
      <p><b><a href="https://dt.ua/SPORT/dinamo-zagreb-shahtar-onlayn-translyaciya-matchu-328508_.html">"Динамо" Загреб – "Шахтар": ключові моменти матчу, відео голів</a></b>.</p>
      <footer>За матеріалами: <a href="https://dt.ua/go/aHR0cDovL3NoYWtodGFyLmNvbQ==">ФК Шахтер</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>