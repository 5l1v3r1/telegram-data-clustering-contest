<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39625/%D9%85%D8%B1%DA%AF-%DA%86%D9%88%D9%BE%D8%A7%D9%86-%DB%B4%DB%B5-%D8%B3%D8%A7%D9%84%D9%87-%D8%A8%D8%B1-%D8%A7%D8%AB%D8%B1-%D8%A8%D8%B1%D8%AE%D9%88%D8%B1%D8%AF-%D8%A8%D8%A7-%DA%A9%D8%A7%D8%A8%D9%84-%D9%81%D8%B4%D8%A7%D8%B1-%D9%82%D9%88%DB%8C"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-07T09:38:00+00:00"/>
    <meta property="og:title" content="مرگ چوپان ۴۵ ساله بر اثر برخورد با کابل فشار قوی"/>
    <meta property="og:description" content="فرمانده انتظامی مهران از برخورد مرد ۴۵ ساله با کابل فشار قوی در «سه راهی جندالله» و مرگ وی در این حادثه خبر داد."/>
  </head>
  <body>
    <article>
      <h1>مرگ چوپان ۴۵ ساله بر اثر برخورد با کابل فشار قوی</h1>
      <address><time datetime="2019-11-07T09:38:00+00:00">07 Nov 2019, 09:38</time> by <a rel="author">پایگاه خبری صنعت برق - برق نیوز BarghNews</a></address>
      <p><i>فرمانده انتظامی مهران از برخورد مرد ۴۵ ساله با کابل فشار قوی در «سه راهی جندالله» و مرگ وی در این حادثه خبر داد. </i>به گزارش <a href="http://www.barghnews.com/">برق نیوز</a>، سرهنگ قدرت الله شهبازبیگی اظهار داشت: در پی تماس‌های مردمی با مرکز فوریت‌های پلیسی ۱۱۰ مبنی بر وقوع یک فقره برق گرفتگی در داخل زمین‌های کشاورزی در "سه راهی جنداله"، سریعا ماموران انتظامی پاسگاه "صالح آباد" جهت بررسی موضوع به محل حادثه اعزام شدند.<br/>وی افزود: بنا بر گزارش ماموران انتظامی حاضر در محل حادثه، یک چوپان ۴۵ساله به علت تخریب شدن تیر برق فشار قوی در داخل زمین‌های کشاورزی بخش "صالح آباد" از توابع شهرستان "مهران" و نزدیک بودن سیم به سطح زمین، با کابل فشار قوی برخورد و دچار برق گرفتگی شده است.<br/><br/>وی ادامه داد: فرد مصدوم سریعا توسط عوامل اورژانس جهت مداوا به درمانگاه بخش "صالح آباد" منتقل و سپس با استفاده از بالگرد اورژانس به مراکز درمانی ایلام منتقل شد که به علت شدت جراحات در بیمارستان فوت کرده است.<br/><br/>فرمانده انتظامی مهران با بیان اینکه علت وقوع حادثه توسط پلیس در دست بررسی است، گفت: شهروندان بایستی توصیه‌ها و نکات ایمنی را رعایت کنند تا شاهد بروز چنین حوادث تلخ و ناگواری نباشیم.</p>
    </article>
  </body>
</html>