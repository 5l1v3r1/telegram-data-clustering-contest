<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/borisov-atkartivni-sme-za-investitsii-406086.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-07T09:37:00+00:00"/>
    <meta property="og:title" content="Борисов: Атрактивни сме за инвестиции"/>
    <meta property="og:description" content="Премиерът разговаря с с министъра на външните работи на Великото херцогство Люксембург Жан Аселборн"/>
  </head>
  <body>
    <article>
      <h1>Борисов: Атрактивни сме за инвестиции</h1>
      <address>
        <time datetime="2019-11-07T09:37:00+00:00">07 Nov 2019, 09:37</time>
      </address>
      <p>"Разговарях с министъра на външните работи на Великото херцогство Люксембург Жан Аселборн, с когото изразихме желание за активизиране на политическия диалог на всички нива по въпроси от общ интерес за двете страни". Това написа премиерът Бойко Борисов във Фейсбук.</p>
      <p>"България предлага добри възможности за стратегически инвестиции в инфраструктурата, енергетиката, транспорта, околната среда, телекомуникациите, аутсоурсинга, информационните технологии, както и във високопроизводителни сектори на икономиката, в технологични и индустриални паркове, в иновации. По отношение на сигурността в ЕС отбелязах, че България винаги е настоявала за общ механизъм на ЕС за управление на миграцията като се спазва справедлив баланс между отговорност и солидарност", пише премиерът.  </p>
      <p>"За целта е необходимо да продължи целенасоченото сътрудничество на Съюза с трети страни, да се надграждат съществуващи партньорства, което ще даде адекватните решения за справяне с предизвикателствата пред Европа и света", написа още Борисов.</p>
    </article>
  </body>
</html>