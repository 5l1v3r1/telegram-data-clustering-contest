<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545353.html/%D8%A2%D9%87%D9%86%DA%AF%D8%B1%DB%8C-%D8%B3%D9%86%D8%AA%DB%8C--%D8%B4%D8%BA%D9%84%DB%8C-%D8%AF%D8%B1-%D8%AD%D8%A7%D9%84-%D8%A7%D9%86%D9%82%D8%B1%D8%A7%D8%B6-%D8%AF%D8%B1-%D8%A8%D9%88%DA%A9%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T09:05:00+00:00"/>
    <meta property="og:title" content="آهنگری سنتی، شغلی در حال انقراض در بوکان"/>
    <meta property="og:description" content="تا همین چند سال پیش صدای چکش آهنگران در چند نقطه شهر بوکان که در حال ساخت لوازم مورد نیاز مردم بویژه کشاورزان بودند به گوش می رسید، ولی امروز نه آتش کوره ای پابرجا است و نه صدای چکشی بر روی صندان دکان آهنگر."/>
  </head>
  <body>
    <article>
      <h1>آهنگری سنتی، شغلی در حال انقراض در بوکان</h1>
      <address>
        <time datetime="2019-11-07T09:05:00+00:00">07 Nov 2019, 09:05</time>
      </address>
      <p>تا همین چند سال پیش صدای چکش آهنگران در چند نقطه شهر بوکان که در حال ساخت لوازم مورد نیاز مردم بویژه کشاورزان بودند به گوش می رسید، ولی امروز نه آتش کوره ای پابرجا است و نه صدای چکشی بر روی صندان دکان آهنگر.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://kanipress.ir/2019/11/07/%d8%a2%d9%87%d9%86%da%af%d8%b1%db%8c-%d8%b3%d9%86%d8%aa%db%8c%d8%8c-%d8%b4%d8%ba%d9%84%db%8c-%d8%af%d8%b1-%d8%ad%d8%a7%d9%84-%d8%a7%d9%86%d9%82%d8%b1%d8%a7%d8%b6-%d8%af%d8%b1-%d8%a8%d9%88%da%a9%d8%a7/">کانی پرس</a>، آهنگری سنتی، شغلی که تا یکی دو دهه پیش یکی از پر ترفدار ترین و همچنین پردرآمدترین مشاغل در میان مردم بود اکنون و در عصر ماشینی رو به فراموشی رفته و رو به انقراض گذاشته است.</p>
      <p>تا همین چند سال پیش صدای چکش آهنگران در چند نقطه شهر بوکان که در حال ساخت لوازم مورد نیاز مردم بویژه کشاورزان بودند به گوش می رسید، ولی امروز نه آتش کوره ای پابرجا است و نه صدای چکشی بر روی صندان دکان آهنگر.</p>
      <p>آهنگری سنتی را می توان یکی از مشاغلی دانست که با گسترش صنعت و تکنولوژی رو به فراموشی رفت و امروزه دیگر در شهری همچون بوکان صدای چکش اهنگر تنها در ذهن ها به یادگار ماندار است.</p>
      <p>شغل بیشتر مردم بوکان کشاورزی است و همین مهم سبب شده بود تا کارگاه های بیشمار آهنگری که تولید کننده محصولات صنعتی در حوزه کشاورزی بودند در این شهرستان فعالیت کنند و تا چند سال گذشته نیز تعدادی از این کارگاه ها همچنان توانسته بودند با ارائه محصولات خوب به مشتریان خود را سرپا نگه دارند</p>
      <p>گسترش و تنوع در محصولات کارخانجات صنعتی سبب شد که ابزار های ساخته شده در کارگاه های اهنگری سنتی روز به روز شاهد کاهش مشتریان خود باشند و در نهایت و به علت کسات بازار این کارگاه ها برای همیشه تعطیل شدند.</p>
      <p>یکی از آهنگران قدیمی بوکان، که اکنون کارگاه آهنگری وی تبدیل به مغازه ای لوکس شده در گفتگو با خبرنگار ما، می گوید: هیچ گاه از شغلی که از بچگی انتخاب کرده ام و تا همین چند سال پیش نیز بر آن مشغول بودم ، پشیمان نیستم.</p>
      <p>کاک محمد، که ریش سفیدش چهره سوخته وی را زیباتر کرده ادامه داد: تا همین ده سال پیش بسیاری از مردم بوکان و روستاهای آن برای تهیه وصائل صنعتی خود به کارگاه های آهنگری مراجعه می کردند ولی امروز و به واسطه کالاهای صنعتی بسیاری از کارگاه های اهنگری بوکان تعطیل شدند.</p>
      <p>وی، ادامه داد: امروز ۲ یا سه کارگاه در سطح شهر بوکان همچنان توانسته اند خود را سر پا نگه دارند که این مهم نشان دهنده کم رنگ شدن این شغل تاریخی است.</p>
      <p>کاک محمد، ادامه داد: در گذشته هر چیز صنعتی از جمله چاقو، قیچی، تیشه، کلنگ، سوزن، درفش و به عبارتی هرگونه وسیله ای که با فولاد درست می شود و مشتری درخواست می داد در کارگاه ها آهنگری درست می شد اما امروز تمام این ابزارها در کارخانه های بزرگ تولید می شوند.</p>
      <p>وی، با گلایه از مسئولان نیز خاطرنشان کرد: به لحاظ تسهیلاتی هیچ بهایی به مشاغل سنتی داده نمی شود. اگر تسهیلات داده شود، هنوز می توان این نوع مشاغل را توسعه بخشید و مایه رونق آن شد.</p>
      <p>امید است مسئولان امر در میراث فرهنگی و همچنین صنعت و معدن با جدیت به دنبال حفظ این شغل تاریخی با پشتوانه چند هزار ساله در شهری همچون بوکان باشند.</p>
      <p>انتهای پیام/</p>
    </article>
  </body>
</html>