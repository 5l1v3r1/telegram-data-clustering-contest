<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/wasanni/20191107-sabon-neymar-ya-kafa-tarihi-real-madrid"/>
    <meta property="og:site_name" content="RFI"/>
    <meta property="article:published_time" content="2019-11-07T09:27:12+00:00"/>
    <meta property="og:title" content="'Sabon Neymar' ya kafa tarihi a Real Madrid"/>
    <meta property="og:description" content="Dan wasan gaba na Real Madrid, dan kasar Brazil, Rodrygo ya nuna bajintarsa a gasar lig din kwallon kafa mafi girma a nahiyar Turai da kwallaye uku rigis da ya ci mata a wasan da ta ragargaza Galatasaray da ci 6-0 a daren Laraba."/>
  </head>
  <body>
    <article>
      <h1>'Sabon Neymar' ya kafa tarihi a Real Madrid</h1>
      <address><time datetime="2019-11-07T09:27:12+00:00">07 Nov 2019, 09:27</time> by <a rel="author">Michael Kuduson</a></address>
      <p>
        <b>Dan wasan gaba na Real Madrid, dan kasar Brazil, Rodrygo ya nuna bajintarsa a gasar lig din kwallon kafa mafi girma a nahiyar Turai da kwallaye uku rigis da ya ci mata a wasan da ta ragargaza Galatasaray da ci 6-0 a daren Laraba.</b>
      </p>
      <p>Dan shakara 18 ya kasance dan wasa na biyu mafi karancin shekaru da ya jefa irin wadannan kwallaye a gasar zakarun nahiyar Turai bayan tsohon dan wasan Real Madrid Raul Gonzales.</p>
      <p>Tuni ma aka mai inkiya da ‘’sabon Neymar’’, ganin yadda kamar Neymar, daga kungiyar kwallon kafa ta Santos da ke Brazil ya taho Spain.</p>
      <p>A nahiyar Kudancin Amurka ne kawai aka san wannan dan wasa wadda tsawon sa daidai da Neymar, ba kari ba ragi, kafin tahowarsa Real Madrid a farkon wannan kaka.</p>
      <p>Sau biyar Rodrygo ya ci kwallo a wasanni shida na farko da ya buga wa sabuwar kungiyar na sa a dukkan gasanni.</p>
    </article>
  </body>
</html>