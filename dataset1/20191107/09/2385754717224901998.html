<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596135/afise-tin-tsanta-tis-se-katastima-kai-ekane-ftera-dyo-syllipseis-stin-pafo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-07T09:40:00+00:00"/>
    <meta property="og:title" content="Άφησε την τσάντα της σε κατάστημα και «έκανε φτερά»- Δύο συλλήψεις στην Πάφο"/>
    <meta property="og:description" content="Στη σύλληψη δύο προσώπων ηλικίας 29 και 24 ετών, προχώρησε η Αστυνομία Πάφου για υπόθεση διάρρηξης και κλοπής κοσμηματοπωλείου στην Πάφο.   Σύμφωνα..."/>
  </head>
  <body>
    <article>
      <h1>Άφησε την τσάντα της σε κατάστημα και «έκανε φτερά»- Δύο συλλήψεις στην Πάφο</h1>
      <address><time datetime="2019-11-07T09:40:00+00:00">07 Nov 2019, 09:40</time> by <a rel="author">SigmaLive</a></address>
      <p>Στη σύλληψη δύο προσώπων ηλικίας 29 και 24 ετών, προχώρησε η Αστυνομία Πάφου για υπόθεση διάρρηξης και κλοπής κοσμηματοπωλείου στην Πάφο.</p>
      <p>Σύμφωνα με την Αστυνομία καταγγέλθηκε χθες στο ΤΑΕ Πάφου στις 15:30 το απόγευμα από 51χρονη, ιδιοκτήτρια κοσμηματοπωλείου στην περιοχή Τάφοι των Βασιλέων, ότι ενώ είχε αφήσει την τσάντα της στο ισόγειο του καταστήματός της και βγήκε στο πατάρι, όταν επέστρεψε διαπίστωσε ότι η τσάντα της είχε εξαφανιστεί.</p>
      <p>Σύμφωνα με την παραπονούμενη, η αξία των χρυσαφικών που περιείχε η τσάντα της ανέρχονταν περίπου στις 5.000 ευρώ.</p>
      <p>Για την υπόθεση συνελήφθησαν δύο πρόσωπα, τα οποία παραδέχτηκαν την κλοπή και παρέδωσαν την τσάντα με το περιεχόμενο εκτός από τα χρυσαφικά, τα οποία αναζητούνται από την Αστυνομία.</p>
      <p>Οι εξετάσεις συνεχίζονται από το ΤΑΕ Πάφου.</p>
    </article>
  </body>
</html>