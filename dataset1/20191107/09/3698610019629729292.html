<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/kipr-pozbaviv-26-osib-tak-zvanih-zolotih-pasportiv-328787_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T09:57:00+00:00"/>
    <meta property="og:title" content="Кіпр позбавив 26 осіб так званих &quot;золотих паспортів&quot;"/>
    <meta property="og:description" content="Як мінімум третина з них росіяни.  "/>
  </head>
  <body>
    <article>
      <h1>Кіпр позбавив 26 осіб так званих "золотих паспортів"</h1>
      <h2>Як мінімум третина з них росіяни.  </h2>
      <address>
        <time datetime="2019-11-07T09:57:00+00:00">07 Nov 2019, 09:57</time>
      </address>
      <p>Влада Кіпру прийняли рішення позбавити 26 громадян так званих "золотих паспортів" - <a href="https://dt.ua/WORLD/vlada-kipru-perevirit-novih-gromadyan-krayini-na-uchast-u-zlochinah-i-perebuvannya-pid-sankciyami-327819_.html"><b>громадянства, наданого в обмін на інвестиції.</b></a> Як пише російський <a href="https://www.forbes.ru/newsroom/milliardery/386853-zolotyh-pasportov-kipra-lishilis-devyat-rossiyan">Forbes</a>, імена осіб, які втратили громадянство, не розголошуються, але серед них є дев'ять росіян.</p>
      <p>Влада Кіпру визнала, що в минулому не завжди вірно оцінювала ризики, пов'язані з видачею "золотих паспортів". Урядовці країни наполягають, що система видачі громадянства за інвестиції вдосконалюється і вже працює помітно краще завдяки скандалу зі схемами "продажу громадянства", яка викликала обурення ЄС. Як заявив міністр закордонних справ Кіпру Константінос Петрідіс, позбавлені громадянства ще можуть оскаржити рішення в суді.</p>
      <p>У свою чергу видання Cyprus Times пише, що рішення прийнято щодо 26 громадян, але стосується укладення лише дев'яти інвестиційних угод. Це може означати, що мова йде про дев'ять інвесторів і 17 членів їх сімей.</p>
      <p>Раніше влада Кіпру заявила, що вирішила перевірити заяви на громадянство, подані до 2018 року, оскільки серед новоявлених громадян країни досить багато сумнівних фігур, яким, може, й не варто було давати документ на громадянство.</p>
      <footer>За матеріалами: <a href="https://dt.ua/go/aHR0cDovL0ZvcmJlcy5ydQ==">Forbes.ru</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>