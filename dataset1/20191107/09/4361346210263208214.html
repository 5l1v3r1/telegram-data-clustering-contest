<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/bortonbe-kuldene-andras-herceget-virginia-roberts/186025"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-07T09:30:00+00:00"/>
    <meta property="og:title" content="Börtönbe küldené András herceget Virginia Roberts"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Börtönbe küldené András herceget Virginia Roberts</mark>
      </h1>
      <address><time datetime="2019-11-07T09:30:00+00:00">07 Nov 2019, 09:30</time> by <a rel="author">H.P.</a></address>
      <p>
        <b>Kamerák elé állt András yorki herceg vádlója. A 35 éves Virginia Roberts szerint II. Erzsébet királynő másodszülött fiának a rács mögött lenne a helye, amiért szexuális kapcsolatot létesített vele, mikor még csak 17 éves volt. </b>
        <b>Kamerák elé állt András yorki herceg vádlója. A 35 éves Virginia Roberts szerint II. Erzsébet királynő másodszülött fiának a rács mögött lenne a helye, amiért szexuális kapcsolatot létesített vele, mikor még csak 17 éves volt.</b>
      </p>
      <p>A nőt 20 évvel ezelőtt Jeffrey Epstein New York-i villájában tartotta fogva szexrabszolgaként. Virginia Roberts szerint az amerikai üzletember arra utasította őt még kiskorúként, hogy feküdjön le befolyásos barátaival, köztük András herceggel is. A nő szeretné, ha bántalmazóit felelősségre vonnák.</p>
      <figure>
        <img src="http://media.borsonline.hu/cikk/20/191582/big-lead/650x360/2015761_virginia-roberts-gettyimages-10664683761.jpg"/>
        <figcaption>Virginia Roberts szexrabszolga volt tiniként © Gettyimages</figcaption>
      </figure>
      <p>– A világ elitjének voltam kiszolgáltatva. Meg kéne szégyeníteni őket, mert szörnyűséges dolgokat műveltek. A testemnek nincs olyan része, amit ne bántalmaztak volna – mondta a 60 Minutes Australia interjújának előzetesében Virginia. A nő azt a fotót is megmutatta a kameráknak, amelyen átkarolja őt András herceg. Állítása szerint a képet még Epstein készítette abban a villában, ahol fogva tartották őt.</p>
      <figure>
        <img src="http://media.borsonline.hu/cikk/20/191582/gallery-picture/645w/2015770_virginia-roberts-prince-andrew-rexfeat1ures-4381006p.jpg"/>
        <figcaption>András herceg és a 17 éves lány elhíresült fotója © Rex</figcaption>
      </figure>
      <p>– András hercegnek börtönben a helye. De vajon rács mögé kerül valaha is? Valószínűleg nem – közölte Virginia. A Buckingham-palota korábban közleményben tagadta a vádakat, a yorki herceg ügyvédei pedig hamisítványnak nevezték a fotót.</p>
    </article>
  </body>
</html>