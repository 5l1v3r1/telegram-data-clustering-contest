<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aktuality.sk/clanok/738894/google-si-vybral-eset-bude-chranit-mobilne-aplikacie-v-obchode-google-play/"/>
    <meta property="og:site_name" content="Aktuality.sk"/>
    <meta property="article:published_time" content="2019-11-07T09:13:00+00:00"/>
    <meta property="og:title" content="Google si vybral ESET, bude chrániť mobilné aplikácie v obchode Google Play"/>
    <meta property="og:description" content="Slovenská bezpečnostná spoločnosť ESET sa stala zakladajúcim členom App Defense aliancie. Jej cieľom bude chrániť aplikačný obchod Google Play. Ide"/>
  </head>
  <body>
    <article>
      <h1>Google si vybral ESET, bude chrániť mobilné aplikácie v obchode Google Play</h1>
      <address><time datetime="2019-11-07T09:13:00+00:00">07 Nov 2019, 09:13</time> by <a rel="author">https://www.facebook.com/Aktuality.sk, Aktuality.sk</a></address>
      <p>Ilustračné foto Zdroj: Facebook / Eet Slovenská bezpečnostná spoločnosť ESET sa stala zakladajúcim členom App Defense aliancie. Jej cieľom bude chrániť aplikačný obchod Google Play. Ide o primárny zdroj aplikácií pre zariadenia s operačným systémom Android.</p>
      <p>ESET má poskytovať detekciu a know-how pre Android systém a bude taktiež viesť výskum zameraný na zlepšenie zabezpečenia Google Play.</p>
      <p>Slovenská firma sa je ustanovujúcim členom a svoju činnosť v aliancii začala od 6. novembra 2019.</p>
      <p>„Táto mimoriadna aliancia dopĺňa existujúce partnerstvá, ktoré má v súčasnosti ESET so spoločnosťou Google. Ide napríklad o integráciu s Chronicle, divíziou služby Google Cloud, a ďalšiu spoluprácu na Google Chrome Cleanup. Je to bezpečnostný nástroj upozorňujúci používateľov internetového prehliadača Google Chrome na potenciálne hrozby. ESET skenovacie jadro je do tohto nástroja priamo zabudované,“ uviedla pre Aktuality.sk hovorkyňa spoločnosti Zuzana Pardubská.</p>
      <p>„To, čo bolo predtým reaktívnym úsilím o zachytenie bezpečnostných zraniteľností, je teraz plnohodnotnou a proaktívnou kampaňou s cieľom ochrániť miliardy ľudí a firiem priamo pri zdroji,“ povedal Lukáš Štefanko, výskumník ESETu zameraný na Android malware.</p>
      <p>
        <b>
          <a href="https://zive.aktuality.sk/clanok/143484/eset-bude-kontrolovat-vsetky-aplikacie-v-obchode-play-dohodol-sa-s-googlom/">Eset bude kontrolovať všetky aplikácie v Obchode Play. Dohodol sa s Googlom &gt;&gt;</a>
        </b>
      </p>
      <h3>Know-how v odhaľovaní škodlivých aplikácií</h3>
      <p>ESET si vybrala spoločnosť Google pre znalosti v odhaľovaní škodlivých aplikácií v Obchode Google Play. Vďaka objavu špecifických bankových trójskych koní, spywaru a ransomwaru pomohla slovenská firma identifikovať sofistikované hrozby zamerané na mobilné zariadenia s operačným systémom Android.</p>
      <p>Takmer 40 percent zamestnancov ESETu pracuje vo výskume a vývoji.</p>
      <p>Slovenská firma má 30-ročné know-how v oblasti IT bezpečnosti. Zameriava sa na viacvrstvový prístup ku kybernetickej ochrane. Chráni viac ako 110-miliónov používateľov v 200 krajinách a teritóriách na celom svete.</p>
      <p>Ak sa Vám článok páčil, podporte nás.<br/>Slobodné médiá a nezávislá žurnalistika existujú aj vďaka Vám. <a href="https://www.aktuality.sk/plus/#payment-choices">Chcem podporiť </a>ČÍTAJTE VIAC O TÉME: <a href="https://tema.aktuality.sk/google/">Google</a></p>
    </article>
  </body>
</html>