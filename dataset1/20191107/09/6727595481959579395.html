<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/37-killed-in-attack-on-canadian-mining-convoy-in-burkino-faso123.html"/>
    <meta property="og:site_name" content="DoolNews"/>
    <meta property="article:published_time" content="2019-11-07T09:16:00+00:00"/>
    <meta property="og:title" content="ബുര്‍ക്കിനോ ഫാസൊയില്‍ വെടിവെപ്പ്; 37 മരണം, 60 പേര്‍ക്ക് പരിക്ക്"/>
    <meta property="og:description" content="Africa World ബുര്‍ക്കിനോ ഫാസൊയില്‍ വീണ്ടും ഭീകരാക്രണം. ഇവിടെ പ്രവര്‍ത്തിക്കുന്ന കനേഡിയന്‍ സ്വര്‍ണഖനന കമ്പനിയായ സെമാഫോ യുടെ ജീവനക്കാര്‍ ഉള്ള അഞ്ച് സൈനികവാഹനങ്ങളിലേക"/>
  </head>
  <body>
    <article>
      <h1>ബുര്‍ക്കിനോ ഫാസൊയില്‍ വെടിവെപ്പ്; 37 മരണം, 60 പേര്‍ക്ക് പരിക്ക്</h1>
      <address><time datetime="2019-11-07T09:16:00+00:00">07 Nov 2019, 09:16</time> by <a rel="author">ന്യൂസ് ഡെസ്‌ക്</a></address>
      <p>ബുര്‍ക്കിനോ ഫാസൊയില്‍ വീണ്ടും ഭീകരാക്രണം. ഇവിടെ പ്രവര്‍ത്തിക്കുന്ന കനേഡിയന്‍ സ്വര്‍ണഖനന കമ്പനിയായ സെമാഫോ യുടെ ജീവനക്കാര്‍ ഉള്ള അഞ്ച് സൈനികവാഹനങ്ങളിലേക്കുണ്ടായ വെടിവെപ്പില്‍ 37 പേര്‍ മരണപ്പെട്ടതായി വാര്‍ത്താ ഏജന്‍സികള്‍ റിപ്പോര്‍ട്ടു ചെയ്യുന്നു. 60 പേര്‍ക്ക് പരിക്കു പറ്റിയിട്ടുണ്ട്.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>നേരത്തെ മറ്റു രണ്ടു സ്വര്‍ണ ഖനന കമ്പനികള്‍ക്കെതിരെയും ആക്രമണമുണ്ടായിരുന്നു. കഴിഞ്ഞ മാസം മറ്റൊരു സ്വര്‍ണ ഖനന മേഖലയിലേക്കുണ്ടായ ആക്രമണത്തില്‍ 20 പേരാണ് മരണപ്പെട്ടത്. ഇതിന്റെ അടിസ്ഥാനത്തില്‍ സൊമാഫോ സുരക്ഷ ശക്തമാക്കിയിരുന്നു. 15 മാസക്കാലയളവിനിടയില്‍ നടക്കുന്ന രാജ്യത്തെ മൂന്നാമത്തെ ആക്രമണമാണിത്.</p>
      <related>
        <a href="https://www.doolnews.com/climate-change-11-000-scientists-warn-of-untold-suffering123.html?utm_source=doolnews&amp;utm_medium=related"/>
      </related>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>ബുര്‍ക്കിനോ ഫാസൊയില്‍ 2015 ല്‍ മുതല്‍ ഭീകരാക്രമണങ്ങള്‍ രൂക്ഷമാണ്. യു.എന്‍ റെഫ്യൂജി ഏജന്‍സിയുടെ കണക്കു പ്രകാരം 5 ലക്ഷം പേരാണ് ബുര്‍ക്കിനോ ഫാസൊയില്‍ നിന്നും പാലായനം ചെയ്യപ്പെട്ടത്.<br/>അയല്‍ രാജ്യമായ മാലി താവളമാക്കി ഭീകരസംഘടനകള്‍ ഇവിടേക്ക് ആക്രമണങ്ങള്‍ നടത്താറുണ്ട്. പല ആക്രമണങ്ങള്‍ക്കും പിന്നില്‍ മാലിയിലെ ഭീകര സംഘടനയായ ജെ.എന്‍.ഐ.എമ്മിന് പങ്കുണ്ട് എന്നാണ് ആരോപണം. അല്‍ഖ്വയിദയുമായി ബന്ധമാരോപിക്കപ്പെട്ട ജെ.എന്‍.ഐ.എംമ്മിനെ യു.എന്‍ കരിമ്പട്ടികയില്‍ ഉള്‍പ്പെടുത്തിയിട്ടുണ്ട്. ഫ്രഞ്ച് സൈന്യമാണ് ജെ.എന്‍.ഐ.എമ്മിനെതിരെ മാലിയില്‍ സൈനിക വിന്യാസം നടത്തുന്നത്.</p>
      <figure>
        <iframe src="https://www.youtube.com/embed/_P7fK1vJB9o" width="560" height="315" data-service="Youtube" scrolling="no"/>
      </figure>
    </article>
  </body>
</html>