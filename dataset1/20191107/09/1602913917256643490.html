<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/burse-fonduri-mutuale/daniela-secara-bt-capital-partners-pregatim-doua-noi-emisiuni-de-obligatiuni-in-valoare-totala-de-60-70-milioane-de-euro-18551073"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-07T09:24:43+00:00"/>
    <meta property="og:title" content="Daniela Secară, BT Capital Partners: Pregătim două noi emisiuni de obligaţiuni în valoare totală de 60-70 milioane de euro"/>
    <meta property="og:description" content="BT Capital Partners, divizia de investment banking şi pieţe de capital a Grupului Financiar Banca Transilvania, pregăteşte două noi emisiuni de obligaţiuni prin plasament privat în valoare totală de 60-70 milioane de euro."/>
  </head>
  <body>
    <article>
      <h1>Daniela Secară, BT Capital Partners: Pregătim două noi emisiuni de obligaţiuni în valoare totală de 60-70 milioane de euro</h1>
      <address><time datetime="2019-11-07T09:24:43+00:00">07 Nov 2019, 09:24</time> by <a rel="author" href="https://www.zf.ro/autor/tibi-oprea" target="_blank">Tibi Oprea</a></address>
      <p>BT Capital Partners, divizia de investment banking şi pieţe de capital a Grupului Financiar Banca Transilvania, pregăteşte două noi emisiuni de obligaţiuni prin plasament privat în valoare totală de 60-70 milioane de euro.</p>
      <p>“Avem în lucru două noi emisiuni de obligaţiuni în valoare totală de 60-70 milioane de euro. Vor fi efectuate prin plasament privat”, spune Daniela Secară, director general al BT Capital Partners, în cadrul unui eveniment organizat cu ocazia listării unei emisiuni de obligaţiuni a Băncii Internaţionale de Investiţii, fără a menţiona însă emitenţii.</p>
      <p>Banca Internaţională de Investiţii a listat joi obligaţiuni de 500 de milioane de lei denominate în moneda naţională la Bursa de la Bucureşti, cu maturitate la trei ani şi o dobândă fixă de 3,98% plătibilă anual.</p>
      <p>De asemenea, în cadrul aceluiaşi eveniment, Daniela Secară spune că BT Capital Partners este în curs de pregătire a obligaţiunilor de până la 10 milioane lei pe care clinicile stomatologice Dr. Leahu urmează să le emită.</p>
    </article>
  </body>
</html>