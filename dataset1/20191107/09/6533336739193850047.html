<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/sangue-roma-ultras-lazio-accoltellano-due-tifosi-scozzesi-218371.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-07T09:17:07+00:00"/>
    <meta property="og:title" content="Sangue a roma: gli ultras della lazio accoltellano due tifosi scozzesi del celtic"/>
    <meta property="og:description" content="SANGUE A ROMA: GLI ULTRAS DELLA LAZIO ACCOLTELLANO DUE TIFOSI SCOZZESI DEL CELTIC - L'AGGRESSIONE È AVVENUTA NELLA NOTTE IN UN PUB DI VIA NAZIONALE: SECONDO LE PRIME RICOSTRUZIONI C'È STATA PRIMA UNA RISSA DAVANTI AL LOCALE E POI L'ACCOLTELLAMENTO. I DUE NON SAREBBERO IN GRAVI CONDIZIONI"/>
  </head>
  <body>
    <article>
      <h1>Sangue a roma: gli ultras della lazio accoltellano due tifosi scozzesi del celtic</h1>
      <address>
        <time datetime="2019-11-07T09:17:07+00:00">07 Nov 2019, 09:17</time>
      </address>
      <p>
        <b>SANGUE A ROMA: GLI ULTRAS DELLA LAZIO ACCOLTELLANO DUE TIFOSI SCOZZESI DEL CELTIC - L'AGGRESSIONE È AVVENUTA NELLA NOTTE IN UN PUB DI VIA NAZIONALE: SECONDO LE PRIME RICOSTRUZIONI C'È STATA PRIMA UNA RISSA DAVANTI AL LOCALE E POI L'ACCOLTELLAMENTO. I DUE NON SAREBBERO IN GRAVI CONDIZIONI</b>
      </p>
      <hr/>
      <figure>
        <a href="https://www.dagospia.com/mediagallery/Dago_fotogallery-254796/1234896.htm">
          <img src="https://cdn-static.dagospia.com/img/foto/11-2019/celtic-tifosi-accoltellati-1234896.png"/>
        </a>
        <figcaption>celtic tifosi accoltellati</figcaption>
      </figure>
      <p><b>Da</b> <a href="https://www.corrieredellosport.it/">https://www.corrieredellosport.it/</a></p>
      <p>Sono due i tifosi del Celtic soccorsi nella notte al centro di Roma dopo essere stati accoltellati da supporter della Lazio. A quanto ricostruito finora alla polizia, c'è stata prima una rissa davanti a un pub e poi l'accoltellamento. Soccorso uno scozzese 52enne nei pressi del pub e un altro 35enne in piazza Beniamino Gigli, poco distante da lì. Intanto ieri è scattato il piano di sicurezza per la partita di Europa League in programma stasera all'Olimpico.</p>
      <p>
        <b>Piano sicurezza</b>
      </p>
      <figure>
        <a href="https://www.dagospia.com/mediagallery/Dago_fotogallery-254796/1234895.htm">
          <img src="https://cdn-static.dagospia.com/img/foto/11-2019/celtic-tifosi-accoltellati-1234895.png"/>
        </a>
        <figcaption>celtic tifosi accoltellati</figcaption>
      </figure>
      <p>Controlli ferrei nella zona dello stadio e del centro di Roma, negli aeroporti e nelle stazioni, oltre che nei luoghi di ritrovo dei tifosi scozzesi. Già da ieri è in vigore il divieto di vendita di bottiglie in vetro per i locali. Il piano sicurezza è stato illustrato martedì pomeriggio durante un tavolo tecnico presieduto dal questore Carmine Esposito. Dalle 14.00 sarà in funzione il consueto punto di raccolta per i tifosi ospiti in Piazzale delle Canestre a Villa Borghese, da dove partiranno alcuni pullman che li scorteranno fino all'Olimpico.</p>
      <figure>
        <a href="https://www.dagospia.com/mediagallery/Dago_fotogallery-254796/1234894.htm">
          <img src="https://cdn-static.dagospia.com/img/foto/11-2019/celtic-tifosi-accoltellati-1234894.png"/>
        </a>
        <figcaption>celtic tifosi accoltellati</figcaption>
      </figure>
    </article>
  </body>
</html>