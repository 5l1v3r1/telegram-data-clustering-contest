<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/pochinaliyat-matros-bil-s-oshche-3-ma-v-barokamerata-406082.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-07T09:19:44+00:00"/>
    <meta property="og:title" content="Починалият матрос бил с още 3-ма в барокамерата"/>
    <meta property="og:description" content="Именно те сигнализирали за здравословния проблем на Спас Пенчев"/>
  </head>
  <body>
    <article>
      <h1>Починалият матрос бил с още 3-ма в барокамерата</h1>
      <address>
        <time datetime="2019-11-07T09:19:44+00:00">07 Nov 2019, 09:19</time>
      </address>
      <p>Късно снощи от Военното министерство изнесоха повече информация за трагичния инцидент, при който почина матрос Спас Пенчев в барокамерата на Военноморската болница във Варна. Инцидентът е станал докато мъжът бил на процедура по време на годишни медицински прегледи, на които е имало и симулация на водолазни спускания.</p>
      <p>В барокамерата са били общо 4-ма души, като останалите трима матроси са в добро състояние. Именно те са сигнализирали за наличието на проблем. Присъстващият наблюдаващ лекар незабавно е оказал помощ на военнослужещия. Смъртта вероятно е настъпила в резултат на внезапно възникнал здравословен проблем. Причините ще бъдат окончателно изяснени и потвърдени след приключването на досъдебното производство.</p>
      <p>Барокамерата във Варна е сертифицирана и за медицински изследвания, и за провеждането на тренировки на водолази от флота. По времето на такава имитация на спускане е починал матросът.</p>
      <p>36-годишният матрос Спас Пенчев от Военноморските сили почина при извършване на годишни медицински прегледи с имитационни водолазни спускания в барокамера. Бащата на едно дете е служил в поделение 34 590-Бургас, на 36 години, той е карал пета година на служба в Българската армия. </p>
    </article>
  </body>
</html>