<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638597/%D8%AF%D8%B1%D8%B3%DB%8C-%D8%A8%D8%B2%D8%B1%DA%AF-%D8%A7%D8%B2-%D8%A7%D9%85%D8%A7%D9%85-%D8%B9%D8%B3%DA%A9%D8%B1%DB%8C-%D8%B9-%D9%81%DB%8C%D9%84%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T09:30:00+00:00"/>
    <meta property="og:title" content="درسی بزرگ از امام عسکری (ع) + فیلم"/>
    <meta property="og:description" content="حجت‌الاسلام نظری منفرد به داستانی از زندگی امام حسن عسکری (ع) اشاره کرد که در آن درس بزرگی برای بشریت نهفته است."/>
  </head>
  <body>
    <article>
      <h1>
        <a href="https://www.bultannews.com/fa/news/638597/%D8%AF%D8%B1%D8%B3%DB%8C-%D8%A8%D8%B2%D8%B1%DA%AF-%D8%A7%D8%B2-%D8%A7%D9%85%D8%A7%D9%85-%D8%B9%D8%B3%DA%A9%D8%B1%DB%8C-%D8%B9-%D9%81%DB%8C%D9%84%D9%85">درسی بزرگ از امام عسکری (ع) + فیلم</a>
      </h1>
      <h2>حجت‌الاسلام نظری منفرد به داستانی از زندگی امام حسن عسکری (ع) اشاره کرد که در آن درس بزرگی برای بشریت نهفته است.</h2>
      <address><time datetime="2019-11-07T09:30:00+00:00">07 Nov 2019, 09:30</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، حجت‌الاسلام والمسلمین <b>علی نظری منفرد</b> استاد حوزه علمیه در مراسمی به مناسبت سالروز شهادت<b> امام‌حسن عسکری</b> علیه‌السلام گفت: تقریباً اتفاق‌نظر وجود دارد مبنی بر اینکه روز هشتم ربیع‌الاول روز شهادت این امام همام است‌ اما قول دیگری هم وجود دارد که بر اساس آن شیخ طوسی اول ماه ربیع را شهادت امام عسکری علیه‌السلام ذکر کرده است. با این حال برخی سعی کردند این 2 روز را جمع کنند و گفتند روز اول ربیع آن حضرت را مسموم کردند و روز هفتم ربیع حضرت به <b>شهادت</b> رسیده است.</p>
      <p>وی افزود: امام حسن عسکری علیه‌السلام هم عمر کوتاهی داشتند (تقریباً 28 سال) هم دوران امامتشان کوتاه بود (6 سال) و علاوه بر این، در این 6 سال هم بیشتر اوقات آن حضرت در زندان بودند؛ البته تنها زندان هم نبوده است بلکه عباسیان به زندانبان‌ها دستور می‌دادند که حضرت را مورد آزار و اذیت قرار دهند.</p>
      <p>این استاد حوزه گفت: شخصی به نام داوود بن اسود می‌گوید: امام عسکری (ع) مرا خواستند و فرمودند: مسئولیتی را می‌خواهم به شما واگذار کنم، من نیز پذیرفتم، حضرت چوبی را به من دادند و فرمودند: این چوب را به ابوجعفر محمد بن عثمان عمری بده، او نائب دوم حضرت امام مهدی (عج) است.</p>
      <p>حجت‌الاسلام نظری منفرد اضافه کرد: او چوب را گرفت و همین‌طور که مسیر را طی می‌کرد، از مقابلش سقّایی آب بار قاطر کرده بود و به سمت او می‌آمد. به خودم گفتم در این کوچه تنگ امکان دارد این قاطر به من برخورد کند، سقّا گفت فریادی بزن تا قاطر از تو فاصله گیرد و به تو برخورد نکند، من این کار را نکردم و با چوبی که امام عسکری علیه‌السلام داده بود به حیوان زدم، ناگهان چوب از وسط پاره شد و از میانش، نامه‌هایی به زمین افتاد، نامه‌ها را جمع کردم و در آستین پیراهنم قرار دادم ...</p>
      <p>ادامه روایت را در فیلم زیر ببینید.</p>
      <p>تعداد بازدید : 1 <a href="https://www.bultannews.com/fa/news/638597/%D8%AF%D8%B1%D8%B3%DB%8C-%D8%A8%D8%B2%D8%B1%DA%AF-%D8%A7%D8%B2-%D8%A7%D9%85%D8%A7%D9%85-%D8%B9%D8%B3%DA%A9%D8%B1%DB%8C-%D8%B9-%D9%81%DB%8C%D9%84%D9%85#">کد ویدیو</a> دانلود <a href="http://www.bultannews.com/files/fa/news/1398/8/16/1193113_475.mp4">فیلم اصلی</a></p>
    </article>
  </body>
</html>