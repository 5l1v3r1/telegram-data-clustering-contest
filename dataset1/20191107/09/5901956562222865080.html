<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/na-meji-s-slovenijo-ujeli-narko-sefa-njegova-reakcija-pa-246750"/>
    <meta property="og:site_name" content="Slovenske novice"/>
    <meta property="article:published_time" content="2019-11-07T09:21:00+00:00"/>
    <meta property="og:title" content="Na meji s Slovenijo ujeli narko šefa, njegova reakcija pa ..."/>
    <meta property="og:description" content="BREGANA – Na hrvaški strani mejnega prehoda Obrežje so v ponedeljek zjutraj policisti ustavili avtomobil znamke BMW z bosanskimi registrskimi oznakami, ki je iz Hrvaške nameraval vstopiti v Slove..."/>
  </head>
  <body>
    <article>
      <h1>Na meji s Slovenijo ujeli narko šefa, njegova reakcija pa ...</h1>
      <h2>Veliki diler iz BiH se je skrival v prtljažniku.</h2>
      <address><time datetime="2019-11-07T09:21:00+00:00">07 Nov 2019, 09:21</time> by <a rel="author">N. Č.</a></address>
      <p>BREGANA – Na hrvaški strani mejnega prehoda Obrežje so v ponedeljek zjutraj policisti ustavili avtomobil znamke BMW z bosanskimi registrskimi oznakami, ki je iz Hrvaške nameraval vstopiti v Slovenijo. Ko so odprli prtljažnik avtomobila, so imeli kaj videti.<br/><br/>V prtljažniku se je skrival narko šef iz BiH, piše <i>Jutarni list.</i> Za nekaj kosi prtljage, stisnjen v prtljažniku, se je policistom v obraz smejal čokati <b>Edin Kametović</b>, imenovan <b>Dlaka</b> (38). Po pisanju časnika gre za dilerja iz BiH, za katerim je Italija razpisala evropsko tiralico zaradi obtožb, da je bil eden od šefov zločinske organizacije, ki je v Italiji prodajala heroin, kokain, marihuano, amfetamine ...<br/><br/>Kametović je osumljen, da je bil del organizirane 23-članske kriminalne skupine, ki sta jo v začetku lanskega leta razbili italijanska in slovenska policija ob sodelovanju s hrvaškim notranjim ministrstvom.</p>
    </article>
  </body>
</html>