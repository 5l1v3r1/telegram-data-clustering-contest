<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/32983/aggiornamento-miui-11-android-10-xiaomi-mi-9t-pro"/>
    <meta property="og:site_name" content="DDay.it"/>
    <meta property="article:published_time" content="2019-11-07T09:25:00+00:00"/>
    <meta property="og:title" content="Android 10 e MIUI 11 disponibili per Xiaomi Mi 9T Pro. Le novità dell'aggiornamento"/>
    <meta property="og:description" content="L'aggiornamento alla MIUI 11 e Android 10 è arrivato anche su Xiaomi Mi 9T Pro. Nuove funzioni, tra cui l'applicazione Note rinnovata e icone ridisegnate. C'è anche la patch di sicurezza di ottobre."/>
  </head>
  <body>
    <article>
      <h1>Android 10 e MIUI 11 disponibili per Xiaomi Mi 9T Pro. Le novità dell'aggiornamento</h1>
      <h2>L'aggiornamento alla MIUI 11 e Android 10 è arrivato anche su Xiaomi Mi 9T Pro. Nuove funzioni, tra cui l'applicazione Note rinnovata e icone ridisegnate. C'è anche la patch di sicurezza di ottobre.</h2>
      <address><time datetime="2019-11-07T09:25:00+00:00">07 Nov 2019, 09:25</time> by <a rel="author">Massimiliano Di Marco</a></address>
      <p>La MIUI 11 basata su Android 10 è arrivata anche su Xiaomi Mi 9T Pro. C'è voluto un po' più di tempo rispetto al fratello minore Mi 9T, il cui aggiornamento alla nuova versione dell'interfaccia di Xiaomi (basato però su Android 9 Pie) ha debuttato alcuni giorni fa. In queste ore è in distribuzione l'aggiornamento sui Mi 9T Pro italiani.</p>
      <figure>
        <img src="https://cdn.dday.it/system/uploads/picture/image/58450/content_small_miui11_mi9tpro.png"/>
      </figure>
      <p>La novità principale è sicuramente la versione più recente del sistema operativo di Google, ma sono incluse anche varie novità software specifiche della MIUI 11. Segnaliamo, a mero titolodi esempio, un nuovo design "ottimizzato per dispositivo con display a schermo intero", il miglioramento dei controlli touch e più opzioni di personalizzazione e di modifica per le schermate catturate.</p>
      <p>Ulteriori novità dell'aggiornamento alla MIUI 11 per gli smartphone Xiaomi riguardano la modalità "turbo" per i videogiochi,, le risposte rapide per i messaggi da "qualsiasi app", nuove suonerie per la sveglia e l'introduzione della "modalità tasca" della schermata di blocco per prevenire tocchi involontari quando il dispositivo non è in uso. L'applicazione Note, inoltre, include anche una sezione dedicata alle attività (le classiche liste "to-do") e viene introdotto il monitoraggio del ciclo mestruale.</p>
      <p>Insieme con l'aggiornamento alla MIUI 11 e ad Android 10, Xiaomi Mi 9T Pro ha ricevuto anche la patch di sicurezza di ottobre.</p>
    </article>
  </body>
</html>