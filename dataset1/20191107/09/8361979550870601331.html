<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/motor-sich-aviakompaniya-skasuvala-reysi-z-kiyeva-novini-ukrajini-50052127.html"/>
    <meta property="og:site_name" content="НВ"/>
    <meta property="article:published_time" content="2019-11-07T09:54:00+00:00"/>
    <meta property="og:title" content="Авіакомпанія Мотор Січ практично припинить літати з Києва"/>
    <meta property="og:description" content="Мотор Січ зосередиться на рейсах із Запоріжжя до Києва і Мінська, скасувавши перельоти зі столиці до Львова і Одеси"/>
  </head>
  <body>
    <article>
      <h1>Авіакомпанія Мотор Січ практично припинить літати з Києва</h1>
      <h2>Мотор Січ зосередиться на рейсах із Запоріжжя до Києва і Мінська, скасувавши перельоти зі столиці до Львова і Одеси</h2>
      <address>
        <time datetime="2019-11-07T09:54:00+00:00">07 Nov 2019, 09:54</time>
      </address>
      <p>Авіакомпанія <a href="https://nv.ua/ukr/tags/motor-sich.html">Мотор Січ</a> скасовує більшість рейсів із Києва до Одеси та Львова, повідомив перевізник на своїй сторінці в Facebook.</p>
      <p>Мотор Січ має намір зосередиться на польотах з Міжнародного аеропорту Запоріжжя до Києва — двічі на день, і до Мінська — чотири рази на тиждень, заявили в компанії.</p>
      <p>Детальну інформацію Мотор Січ пообіцяла надати найближчим часом.</p>
      <p>Як уточнює <a href="https://www.avianews.com/ukraine/2019/11/07/motorsich_to_suspend_flights_to_lviv_odessa/">avianews.com</a>, у системі бронювання Мотор Січ рейси Київ-Одеса доступні до 8 листопада, тоді як рейси Київ-Львів — до 9 листопада.</p>
      <p>У кол-центрі Мотор Січ додали, що перельоти скасовані до 20−21 грудня, а пасажири скасованих рейсів зможуть повернути квитки без оплати штрафу.</p>
      <p>Раніше про скорочення з 16 листопада числа рейсів на лінії Київ-Запоріжжя з 14 до 7 рейсів на тиждень <a href="https://nv.ua/ukr/biz/markets/mau-skorochuye-poloti-z-borispolya-kudi-i-yak-litatime-novini-ukrajini-50049764.html">оголосила авіакомпанія МАУ</a>.</p>
      <p>Одночасно з цим після відходу Мотор Січ із маршруту Київ-Одеса МАУ залишиться на ньому єдиним авіаперевізником. Лінію Київ-Львів будуть обслуговувати МАУ і SkyUp.</p>
    </article>
  </body>
</html>