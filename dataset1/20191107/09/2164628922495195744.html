<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42692_U-Rivnomu-vlasniku-rinku-kinuli-hranatu-FOTO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-07T09:59:00+00:00"/>
    <meta property="og:title" content="У Рівному власнику ринку кинули гранату (ФОТО)"/>
    <meta property="og:description" content="Кинли гранату. У будинок, який належить співвласнику &quot;Речового ринку&quot; та екс-депутату Рівнеради Володимиру Рабінюку вночі невідомі"/>
  </head>
  <body>
    <article>
      <h1>У Рівному власнику ринку кинули гранату (ФОТО)</h1>
      <address>
        <time datetime="2019-11-07T09:59:00+00:00">07 Nov 2019, 09:59</time>
      </address>
      <p>
        <b>Кинли гранату. У будинок, який належить співвласнику "Речового ринку" та екс-депутату Рівнеради Володимиру Рабінюку вночі невідомі кинули гранату.Повідомлення про вибух на подвір’ї будинку до поліції надійшло близько 4-ї години ранку.</b>
      </p>
      <p>Слідчо-оперативна група та вибухотехніки оглянули територію та вилучили залишки гранати, схожої на РГД-5. Проводиться експертиза. Вибух частково пошкодив фасад будинку. Потерпілих внаслідок вибуху немає.</p>
      <p>Повідомлення до поліції надійшло близько четвертої ранку.  22-річна жителька обласного центру повідомила, що у своєму господарстві на вулиці Декабристів вона почула звук, схожий на вибух.</p>
      <figure>
        <img src="http://press-centr.com/images/image/2019/11/%D0%A0%D1%96%D0%B2%D0%BD%D0%B5/%D0%B3%D1%80%D0%B0%D0%BD%D0%B0%D1%82%D0%B0%204.jpg"/>
      </figure>
      <p>Внаслідок вибуху у будинку спрацювала сигналізація. Однак, коли працівники поліції охорони оперативно приїхали на виклик, зловмисник утік.</p>
      <p>На місці події поліцейські встановили, що невідома особа кинула вибуховий предмет на подвір’я будинку, що належить 55-річному рівнянину, приватному підприємцю. У будинку проживає його донька, яка на момент злочину була в оселі сама і не постраждала.</p>
      <figure>
        <img src="http://press-centr.com/images/image/2019/11/%D0%A0%D1%96%D0%B2%D0%BD%D0%B5/%D0%B3%D1%80%D0%B0%D0%BD%D0%B0%D1%82%D0%B0%205.jpg"/>
      </figure>
      <p>За результатами огляду працівники вибухотехнічного відділу ГУНП встановили, що на подвір’ї вибухнула граната РГД-5. Її уламки вилучили та направили на експертизу. Внаслідок вибуху пошкоджено фасад будинку, вхідні двері та вікно.</p>
      <p>Відомості за цим фактом внесені до Єдиного реєстру досудових розслідувань за частиною 4 статті 296 Кримінального кодексу України (хуліганство). Працівники Рівненського відділу та обласного управління проводять слідчі та розшукові заходи з метою встановлення особи зловмисника.</p>
      <figure>
        <img src="http://press-centr.com/images/image/2019/11/%D0%A0%D1%96%D0%B2%D0%BD%D0%B5/%D0%B3%D0%B0%D1%80%D0%B0%D0%BD%D0%B0%D1%82%D0%B0.jpg"/>
      </figure>
      <p>Крім того, як зазначив т.в.о. начальника поліції Рівненської області Сергій Волков, коли певні конфліктні ситуації особами вирішуються способом підкидання гранат чи підпалів - не прийнятна. Це стимулює правоохоронців окрім стандартних слідчих та розшукових дій, посилити комплекс превентивних та профілактичних заходів. Проаналізувати більш глибше діяльність людей певних соціальних прошарків на Рівненщині, аби підвищити рівень безпеки.</p>
      <p>Про це повідомляє відділ комунікації поліції Рівненської області</p>
      <p> </p>
    </article>
  </body>
</html>