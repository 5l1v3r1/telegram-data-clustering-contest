<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545367.html/%D8%AF%D9%85-%D8%AE%D8%B1%D9%88%D8%B3-%D8%A7%D8%B2-%D8%A8%DB%8C-%D8%A8%DB%8C-%D8%B3%DB%8C-%D8%A8%DB%8C%D8%B1%D9%88%D9%86-%D8%B2%D8%AF-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T09:29:00+00:00"/>
    <meta property="og:title" content="دم خروس از بی‌بی‌سی بیرون زد!"/>
    <meta property="og:description" content="بیانیه موسوم به ۲۰۰ نفر، طی چند روز گذشته دچار حاشیه‌های تازه شد!"/>
  </head>
  <body>
    <article>
      <h1>دم خروس از بی‌بی‌سی بیرون زد!</h1>
      <address>
        <time datetime="2019-11-07T09:29:00+00:00">07 Nov 2019, 09:29</time>
      </address>
      <p>بیانیه موسوم به ۲۰۰ نفر، طی چند روز گذشته دچار حاشیه‌های تازه شد!</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛  امرالله احمد جو بیانیه یاد شده را یک بازی و سرگرمی ‌دانست و با تأکید بر پس گرفتن امضایش گفت که احتمال سیاسی‌کاری وجود دارد!</p>
      <p>فرید فرخنده‌کیش یکی دیگر از امضاکنندگان نیز نسبت به محتوای بیانیه اعتراض داشت و تبدیل بیانیه صنفی به سیاسی را مذمت نمود! اما آن گونه که کیهان خبر داده بود عامل اصلی نوشته شدن و صدور بیانیه یعنی (م. آ. ا)-  یک مستندساز درجه سه و هوادار یکی از محکومان امنیتی-  در واکنش به اعتراضهای صورت گرفته به بیانیه، با بی‌بی‌سی فارسی درد دل کرد! گفتنی است در هفته جاری بیانیه‌ای سیاسی-  سینمایی موسوم به بیانیه ۲۰۰ نفر در مذمت ممیزی و ادعای نبود امنیت شغلی در سینما منتشر شد که بلافاصله با استقبال تعدادی از رسانه‌های معاند و تجزیه‌طلب مانند ایران اینترنشنال و بی‌بی‌سی فارسی و ایران فردا، گویا نیوز، صدای اسرائیل و... روبه‌رو شد.   در این بیانیه که ادعا می‌شود به امضای «سینماگران» رسیده است تعداد زیادی از نام‌ها شناخته‌شده نیستند و برخی نام‌ها نیز هویت سینمایی ندارند. بیانیه یاد شده درست زمانی منتشر شد که حرف و حدیثها درباره توقیف فیلم ضد ملی و ضد دینی خانه پدری بالا گرفته بود. بیانیه چنان مضحک و متظاهر بود که بی‌بی‌سی فارسی نیز در نقد برخی امضا کنندگان وارد شد و آنان را بهره‌مند از رانت‌های دولتی توصیف کرد!   منبع: کیهان</p>
    </article>
  </body>
</html>