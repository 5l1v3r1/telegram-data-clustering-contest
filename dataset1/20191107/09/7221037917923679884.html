<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/albayrak-20-yil-vade-ve-en-dusuk-faizle-dar-gelirliye-konut-kredisi-verilecek/926413"/>
    <meta property="og:site_name" content="medya faresi"/>
    <meta property="article:published_time" content="2019-11-07T09:33:00+00:00"/>
    <meta property="og:title" content="Albayrak: 20 yıl vade ve en düşük faizle dar gelirliye konut kredisi verilecek"/>
    <meta property="og:description" content="Hazine ve Maliye Bakanı Berat Albayrak, Samsun'da iş insanlarına seslendi. Albayrak, 20 ay vade ve düşük faizle dar gelirlilerin ev sahibi olması için kredi paketi hazırladıklarını dile getirdi."/>
  </head>
  <body>
    <article>
      <h1>Albayrak: 20 yıl vade ve en düşük faizle dar gelirliye konut kredisi verilecek</h1>
      <h2>Hazine ve Maliye Bakanı Berat Albayrak, Samsun'da iş insanlarına seslendi. Albayrak, 20 ay vade ve düşük faizle dar gelirlilerin ev sahibi olması için kredi paketi hazırladıklarını dile getirdi.</h2>
      <address>
        <time datetime="2019-11-07T09:33:00+00:00">07 Nov 2019, 09:33</time>
      </address>
      <p>Albayrak, "Bu kazanımları sahaya yansıtmak, sanayici ve kobilerimizin sorunlarını yerinde dinleyerek çözüm ideallerimizi gerçekleştirmek için il il programlar yapmaya başladık. Bu malum açılış konuşmasında sonra hemen peşinden soru cevaplarla daha detaylı bir çözüme gireceğiz" dedi. </p>
      <p>Albayrak, "Altı senedir, birçok yerde ifade ediyorum. Ülkemiz çok yoğun bir kuşatma planıyla savaş veriyor. Hatırlayacağız 2013 Haziran ayında başladı. Öyle değil mi?  Gezi. Peşinden 17 / 25 Aralık, çukur eylemleri, sözde kanton girişimleri, DEAŞ, PKK ve FETÖ, belki de en önemlisi 15 Temmuz hain darbe girişimi…  Hiçbirinin amacı ekonomide yaşadığımız saldırıların, tehditlerin taşıdığı amaçtan farklı değil. Hiçbiri de birbirinden bağımsız değildi. Hepsinin amacı ülkemizin bekasını yıkmaktı. Şükürler olsun hepsi de milletimizin desteği ile bertaraf edildi" diye konuştu. </p>
      <p>Albayrak, "En son ekonomik konularda, ekonomideki bu saldırıların dozunu çıkarabileceklerin en yükseğine son 15 ayda çıkarıldı. Şahit olduk. Son 15 ay hep birlikte yaşadık. Ülkemizi kur, faiz ve enflasyon sarmalına birileri almak için her yolu denedi. Son bir yılı aşkın sürede üç büyük kur atağı yaşadık. Birileri kuru çıkarabildikleri en yüksek seviyeye çıkarıp sonucunda enflasyonu kontrol edilemez bir noktaya getirmek için çaba sarf ettiler" dedi.</p>
      <p>Albayrak, "Ülkemizi de altından kalkılamayacak bir faiz yükü ile çökertebileceklerini zannettiler belki de. Ağustos kuru geçtiğimiz yıl 7,24 liraya çıkmıştı.  Bunun ötesinde daha da yukarıya çıkaracaklarını zannettiler. Ve şükürler olsun bu süreçlerde tüm kurumlarımızla güçlü bir refleks gösterdik. Mart ayında, son bir aydır, Barış Pınarı Harekâtı özelinde de çok enteresan süreçler yaşadık. Her biri başarısız oldu ve püskürtüldü. Enflasyondaki tablo ortada. Bütün paydaşlarla önemli adımlar atmayı başardık. Son bir yılda geldiğimiz noktada TÜFE’de yüzde 25, ÜFE’de yüzde 45 seviyesinden; ekim ayı itibari ile TÜFE yüzde 8,55; ÜFE’de yüzde 1,70 seviyelerine inerek hakikaten çok tarihi bir netice ortaya koyduk. İnşallah daha da iyi olacak, bu daha başlangıç. Yıl sonu hedefimiz kasım ve aralık ayı baz etkisinden dolaylı hedeflediğimiz 12’ler altında yılı kapayacağız ama önümüzdeki yıl itibari ile düşük tek hanelileri çok daha güçlü yaşayacağımız döneme gireceğiz" ifadesini kullandı. </p>
      <p>Albayrak, "Bu süreçlerde maalesef hepimiz şahit olduk. İsimlerinin başında hep gördük ekonomist, akademisyen, profesör unvanlarını kullanarak büyük laflar edildi biliyorsunuz. Gerçekleri çarpıtmaya, yalan söylemeye devam edenler dün de oldu bugün de olmaya devam edecek. Hiçbirisi bugün Türkiye’nin ortaya koyduğu performansı hayal etmeyi ihtimal de vermiyordu. Felaket tabloları çiziyorlardı, ortaya çıkan neticeyi baz etkisi vb. ile küçümsemeye çalışıyorlardı" diye konuştu. </p>
      <p>Albayrak konuşmasını şöyle sürdürdü: </p>
      <p>"Mesele demek ki birilerinin küçümsediği gibi baz etkisi değilmiş. Demek ki Türkiye enflasyonda tüm paydaşlarla güçlü bir performans yakalamış. Uluslararası yatırımcı raporları da Türkiye’nin başarılı performansının hakkını teslim ediyor.</p>
      <p>Birileri toplumu yanlış yönlendirmeye devam edecek. 15-20 kişilik algı oluşturmaya çalışan koroya rağmen tarihi bir süreçten güçlü şekilde çıktık. Çok daha iyisini ortaya koymak için önemli bir performans gösterdik. Siyasi, iktisadi saikle birilerinin amaçlarına hizmet etti. 'Faizleri indirmeyin, kuru tutamazsınız' diyorlardı. Kuru takip ediyor musunuz? Birileri kuru elimizde yazdığımızı söylüyor. Dolar 10 lira, ben gece evde elimle 5 lira yazıyorum.  Yüksek faizin olduğu bir yerde büyüme, yatırımın oluşması mümkün mü? Bugün geldiğimiz noktada önemli bir mesafe kat ettik. İki yıldır müthiş bir şekilde bu koro ' 'Dolar 10 lira olacak' diye korkutmaya çalıştı. Bir sene önce Türkiye ve Arjantin ile battı IMF'ten borç alın diyorlardı. Türkiye bir kuruş bile borç almadı.20 yıl vadeyle, tarihin en düşük faiz oranıyla düşük gelir grubunu ev sahibi yapacak finansal altyapıyı hazırladık"</p>
    </article>
  </body>
</html>