<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42685_U-Ternopoli-nevidomiy-z-nozhem-napav-na-cholovikiv"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-07T09:41:00+00:00"/>
    <meta property="og:title" content="У Тернополі невідомий з ножем напав на чоловіків"/>
    <meta property="og:description" content="З колото-ріжучими ранами ноги до лікарні потрапив житель Тернополя, 1974 року народження. П`ятого листопада на лінію &quot;102&quot; надійшло пов"/>
  </head>
  <body>
    <article>
      <h1>У Тернополі невідомий з ножем напав на чоловіків</h1>
      <address>
        <time datetime="2019-11-07T09:41:00+00:00">07 Nov 2019, 09:41</time>
      </address>
      <p>
        <b>З колото-ріжучими ранами ноги до лікарні потрапив житель Тернополя, 1974 року народження.</b>
      </p>
      <p>П`ятого листопада на лінію "102" надійшло повідомлення про напад. На місце події виїжджали медики та правоохоронці.<br/><br/>За попередньою інформацією, на вулиці Київській в Тернополі, в одному з закладів громадського харчування відпочивало троє чоловіків. Коли тріо вийшло з приміщення, до них підійшов невідомий і попросив цигарки.<br/><br/>В якийсь момент він почав хамити, а потім кудись пішов. За кілька хвилин повернувся, тримаючи в руці предмет, схожий на ніж. Двоє з компанії встигли відійти, а третій спробував ногою вибити ніж. Проте йому це не вдалося і невідомий поранив тернополянина.<br/><br/>Потерпілого госпіталізували до лікарні. У нього травми середньої тяжкості. Нападник уже неодноразово потрапляв в поле зору правоохоронців за вживання та розповсюдження наркотиків, хуліганку та інші правопорушення.<br/><br/>Даний факт внесений і ЄРДР відповідно до статті 296 частина 4 ККУ - хуліганство. Триває слідство.</p>
      <p>
        <i>Фото ілюстративне</i>
      </p>
    </article>
  </body>
</html>