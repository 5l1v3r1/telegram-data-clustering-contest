<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/societat/Interrompuda-circulacio-Sant-Pol-Calella_0_2339766094.html?utm_medium=social&amp;utm_campaign=echobox&amp;utm_source=Twitter"/>
    <meta property="og:site_name" content="Ara.cat"/>
    <meta property="article:published_time" content="2019-11-07T09:00:00+00:00"/>
    <meta property="og:title" content="Restablerta la circulació de trens entre Sant Pol i Calella"/>
    <meta property="og:description" content="L'atropellament d'una persona obliga a habilitar servei per carretera entre Arenys i Pineda"/>
  </head>
  <body>
    <article>
      <h1>Restablerta la circulació de trens entre Sant Pol i Calella</h1>
      <h2>L'atropellament d'una persona obliga a habilitar servei per carretera entre Arenys i Pineda</h2>
      <address>
        <time datetime="2019-11-07T09:00:00+00:00">07 Nov 2019, 09:00</time>
      </address>
      <p>La circulació de trens entre Sant Pol i Calella (R1 i RG1), que aquest matí ha quedat interrompuda a causa d'un atropellament, s'està restablint progressivament i el cos de la persona ja ha sigut retirat. Des de les vuit del matí, Renfe ha habilitat un servei alternatiu per carretera entre Arenys i Pineda. La companyia ha alertat inicialment de la complicació que suposava aconseguir autobusos en dia laborable i en hora punta del matí per poder transbordar els viatgers afectats.</p>
      <p>El servei es fa en tren entre Sant Pol i Barcelona i, a Maçanet els viatgers disposen dels trens de la línia R11. Aquesta opció comportarà retards, però, segons la companyia, és l’única manera de donar una alternativa als viatgers del tram Calella-Tordera perquè puguin arribar fins a Barcelona.</p>
    </article>
  </body>
</html>