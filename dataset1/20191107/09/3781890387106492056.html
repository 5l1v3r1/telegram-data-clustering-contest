<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/it/740495"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T09:41:00+00:00"/>
    <meta property="og:title" content="'เก็ท'ชี้คนกรุงสั่งอาหารกินทั้งวันทั้งคืน 'ชาไข่มุก'3แสนแก้ว/เดือน"/>
    <meta property="og:description" content="เข้าสู่ครอบครัวเดี่ยวเพิ่ม ครอบครัวขยายลด  ส่งผลให้ธุรกิจบริการส่งอาหารผ่านแอพพลิเคชั่นเติบโตมากทั่วกรุงเทพฯ  สั่งชานมไข่มุกผ่านเก็ทเดือนละสามแสนแก้ว "/>
  </head>
  <body>
    <article>
      <h1>'เก็ท'ชี้คนกรุงสั่งอาหารกินทั้งวันทั้งคืน 'ชาไข่มุก'3แสนแก้ว/เดือน</h1>
      <address>
        <time datetime="2019-11-07T09:41:00+00:00">07 Nov 2019, 09:41</time>
      </address>
      <p>
        <b>เข้าสู่ครอบครัวเดี่ยวเพิ่ม ครอบครัวขยายลด  ส่งผลให้ธุรกิจบริการส่งอาหารผ่านแอพพลิเคชั่นเติบโตมากทั่วกรุงเทพฯ  สั่งชานมไข่มุกผ่านเก็ทเดือนละสามแสนแก้ว </b>
      </p>
      <p>นางสาววงศ์ทิพพา วิเศษเกษม ผู้อำนวยการฝ่ายแพลตฟอร์มโอเปอเรชั่น GET กล่าวว่า   เก็ท(GET) ได้มีการเก็บข้อมูลพฤติกรรมการใช้ของลูกค้ามาวิเคราะห์เป็นประจำ เพื่อนำข้อมูลดังกล่าวมาช่วยให้ร้านค้าสามารถพัฒนาสินค้าและบริการได้ตรงใจคนสั่งอาหาร  จากข้อมูลพบว่า คนส่วนใหญ่มีพฤติกรรมการสั่งอาหารแบบ Order for One หรือสั่งรับประทานคนเดียว โดยจะสั่งแค่ 1 หรือ 2 เมนูต่อหนึ่งออเดอร์ ซึ่งเป็นผลมาจากการที่คนโสดเพิ่มมากขึ้นและครอบครัวเดี่ยวมีจำนวนมากขึ้น ในขณะเดียวกันผู้หญิงชอบสั่งอาหารเดลิเวอรี่มากกว่าผู้ชาย ในขณะที่มื้ออาหารที่คนนิยมสั่งมากที่สุดคือมื้อเย็น ซึ่งข้อมูลเหล่านี้ จะช่วยให้ร้านอาหารสามารถนำไปปรับใช้เพื่อเจาะกลุ่มลูกค้ากลุ่มนี้ได้มากขึ้น</p>
      <figure>
        <img src="https://www.dailynews.co.th/admin/upload/20191107/news_NFPBPcnnkW165352_533.jpg?v=20191109133?v=9263"/>
      </figure>
      <p> <br/>“ในหนึ่งเดือน GET มียอดสั่งชานมไข่มุกกว่า 3 แสนแก้ว เห็นได้ชัดเจนว่า กระแสชานมไข่มุกยังแรงไม่ตก ในขณะเดียวกัน นอกจากอาหารมื้อหลักและเครื่องดื่มแล้ว คนกรุงเทพฯ ยังมีพฤติกรรมการสั่งอาหารตลอดทั้งวัน โดยมีการสั่งอาหารว่างทั้งมื้อเช้า มื้อบ่าย และมื้อดึก คิดเป็นยอดประมาณ 28% ของยอดสั่งตลอดวัน เช่น ขนมปังไส้ต่างๆ ที่เป็นของกินเล่นนั้น มียอดขายต่อเดือนกว่า 190,000 ชิ้นในเดือนตุลาคมGET เองอยากจะเป็นแพลตฟอร์มที่ช่วยสร้างโอกาสให้ผู้ประกอบการรุ่นใหม่ สามารถสร้างธุรกิจหรือต่อยอดธุรกิจของตัวเองได้โดยการมาเป็นพาร์ทเนอร์กับเรา และร่วมเติบโตไปด้วยกัน”</p>
      <figure>
        <img src="https://www.dailynews.co.th/admin/upload/20191107/news_epLgyXBJhe165344_533.jpg?v=20191109133?v=5788"/>
      </figure>
      <p>ขอบคุณภาพปกจากเฟซบุ๊ก @พยูนบูด ตะลุยกิน<br/> </p>
    </article>
  </body>
</html>