<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/kopengagen-dinamo-oleksandriya-sent-etyen-anons-de-divitisya-matchi-ligi-yevropi-328713_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T09:39:00+00:00"/>
    <meta property="og:title" content="&quot;Копенгаген&quot; - &quot;Динамо&quot;, &quot;Олександрія&quot; - &quot;Сент-Етьєн&quot;: анонс, де дивитися матчі Ліги Європи"/>
    <meta property="og:description" content="Українські футбольні клуби продовжують свій шлях в групі Ліги Європи."/>
  </head>
  <body>
    <article>
      <h1>"Копенгаген" - "Динамо", "Олександрія" - "Сент-Етьєн": анонс, де дивитися матчі Ліги Європи</h1>
      <h2>Українські футбольні клуби продовжують свій шлях в групі Ліги Європи.</h2>
      <address>
        <time datetime="2019-11-07T09:39:00+00:00">07 Nov 2019, 09:39</time>
      </address>
      <p>У четвер, 24 жовтня, <b><a href="https://dt.ua/SPORT/kopengagen-dinamo-onlayn-translyaciya-matchu-328695_.html">київське "Динамо"</a></b> та "Олександрія" проведуть чергові поєдинки на груповому етапі Ліги Європи.</p>
      <p>"Динамо" веде боротьбу з "Копенгагеном" за лідерство в групі. Команди після трьох стартових турів мають у своєму активі по п'ять очок і ділять перші два місця у квартеті.</p>
      <p>"Динамо" вже в 11 матчах поспіль не програє у всіх турнірах. В минулому турі Ліги Європи кияни приймали данців на своєму полі і зіграли внічию - 1:1. В УПЛ динамівці обіграли "Львів" (4:0), але все одно відстають від лідируючого "Шахтаря" на 10 очок.</p>
      <p>На думку букмекерів, віце-чемпіон України має менше шансів, ніж чемпіон Данії. На перемогу "Динамо" в цьому матчі букмекери дають коефіцієнт 3,00, на нічию - 3,20, а на перемогу "Копенгагена" - 2,55.</p>
      <p>
        <b>"Копенгаген" - "Динамо"</b>
      </p>
      <p>
        <i>Четвер, 7 листопада, Копенгаген, "Паркен", 19:55</i>
      </p>
      <p><b>Арбітр:</b> Тамаш Богнар (Угорщина)</p>
      <p><b>Трансляція:</b> "Футбол 1"</p>
      <p><b><a href="https://dt.ua/SPORT/kopengagen-dinamo-onlayn-translyaciya-matchu-328695_.html">ZN.UA проведе онлайн-трансляцію матчу</a></b>.</p>
      <p><b>Орієнтовний склад "Динамо":</b> Бущан, Кендзьора, Попов, Шабанов, Миколенко, Сидорчук, Гармаш, Буяльський, Циганков, Вербич, Бєсєдін.</p>
      <p>
        <b>Прогноз ZN.UA: 1:1.</b>
      </p>
      <p>Після 12-ти турів нового сезону Ліги 1 команда Клода Пюеля знаходиться на восьмому місці в турнірній таблиці. У Лізі Європи у "Сент-Етьєна" всього два очки, одне з яких було зароблено в першій грі з українцями вдома - 1:1.</p>
      <p>"Олександрія" також набрала два очки у двох стартових турах, але язик не повернеться критикувати команду Володимира Шарана. У чемпіонаті України олександрійці йдуть упевнено, займаючи п'яте місце в таблиці. В минулому турі УПЛ команда зуміла розібратися з "Маріуполем" - 3:1.</p>
      <p>За версією букмекерів, в українського клубу мало шансів на позитивний результат. На перемогу "Олександрії" можна поставити з коефіцієнтом 4,50, а на перемогу французького клубу - з коефіцієнтом 1,94. На нічию можна поставити за 3,35.</p>
      <p>
        <b>"Олександрія" - "Сент-Етьєн"</b>
      </p>
      <p>
        <i>Четвер, 7 листопада, Львів, "Арена Львів", 22:00</i>
      </p>
      <p><b>Арбітр:</b> Жоау Пінейро (Португалія)</p>
      <p><b>Трансляція:</b> "Футбол 1"</p>
      <p><b>Орієнтовний склад "Олександрії":</b> Паньків, Лучкевич, Дубра, Бухал, Мірошниченко, Банада, Гречишкін, Довгий, Шастал, Безбородько, Третьяков.</p>
      <p>
        <b>Прогноз ZN.UA: 1:2.</b>
      </p>
      <p>Раніше повідомлялося про те, що <b><a href="https://dt.ua/SPORT/dinamo-vhodit-v-top-5-naykraschih-klubiv-ligi-yevropi-za-kilkistyu-tochnih-peredach-325340_.html">"Динамо" входить в топ-5 найкращих клубів Ліги Європи за кількістю точних передач</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>