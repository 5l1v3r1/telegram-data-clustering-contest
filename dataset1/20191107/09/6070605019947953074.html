<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/cultura/Maiden-Estadi-Olimpic-Lluis-Companys_0_2339766107.html"/>
    <meta property="og:site_name" content="Ara.cat"/>
    <meta property="article:published_time" content="2019-11-07T09:16:50+00:00"/>
    <meta property="og:title" content="Iron Maiden actuaran a l'Estadi Olímpic Lluís Companys el 25 de juliol"/>
    <meta property="og:description" content="El concert l'organitzen el Primavera Sound i la promotora Madness Live"/>
  </head>
  <body>
    <article>
      <h1>Iron Maiden actuaran a l'Estadi Olímpic Lluís Companys el 25 de juliol</h1>
      <h2>El concert l'organitzen el Primavera Sound i la promotora Madness Live</h2>
      <address>
        <time datetime="2019-11-07T09:16:50+00:00">07 Nov 2019, 09:16</time>
      </address>
      <p>Iron Maiden actuaran a l'Estadi Olímpic Lluís Companys de Barcelona el 25 de juliol. Serà l'únic concert del grup britànic a l'Estat, i tindrà com a teloners la banda holandesa Within Temptation i l'australiana Airbourne. L'organització del concert la comparteixen el Festival Primavera Sound i la promotora Madness Live, especialitzada en rock i <i>metal</i> i que ja va organitzar l'actuació d'Iron Maiden al Wanda Metropolitano de Madrid l'any passat.</p>
      <p>El concert d'Iron Maiden forma part de la tercera fase de la gira Legacy of Beast, que va començar el 2018 a Europa i que el 2019 es va fer a Amèrica. La gira és una celebració dels grans èxits d'un dels grups més emblemàtics del <i>heavy metal</i> britànic sorgit als anys 70. Les entrades es posaran a la venda el 12 de novembre i els preus seran a partir dels 65 euros. L'aforament serà superior a les 50.000 persones.</p>
    </article>
  </body>
</html>