<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/nastavnik-zagrebskogo-dinamo-rozkritikuvav-var-pislya-gri-z-shahtarem-328784_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T09:33:00+00:00"/>
    <meta property="og:title" content="Наставник загребського &quot;Динамо&quot; розкритикував VAR після гри з &quot;Шахтарем&quot;"/>
    <meta property="og:description" content="У хорватського тренера залишилася негативна думка про кінцівку зустрічі."/>
  </head>
  <body>
    <article>
      <h1>Наставник загребського "Динамо" розкритикував VAR після гри з "Шахтарем"</h1>
      <h2>У хорватського тренера залишилася негативна думка про кінцівку зустрічі.</h2>
      <address>
        <time datetime="2019-11-07T09:33:00+00:00">07 Nov 2019, 09:33</time>
      </address>
      <p>Головний тренер загребського "Динамо" Ненад Б'єліца поділився думкою про нічию у четвертому турі Ліги чемпіонів проти <b><a href="https://dt.ua/SPORT/shahtar-na-ostannih-sekundah-virvav-nichiyu-u-zagrebskogo-dinamo-v-lizi-chempioniv-328765_.html">донецького "Шахтаря"</a></b>.</p>
      <p>"У мене своя негативна думка про VAR ще з тих часів, коли я працював у Польщі. VAR повністю забирає емоції, знищує їх, створює абсолютно незрозумілі, безглузді ситуації. Так, з допомогою технологій можна визначати, чи перетнув м'яч лінію воріт. Але виходячи з побаченого і у вихідні, і вчора, і нині, і в Італії, і в Англії, і в Лізі чемпіонів, я кажу, що я – противник VAR.</p>
      <p>Завжди будуть ситуації, коли інтерпретація суддів буде вирішальною, а вони іноді інтерпретують так, а іноді – так. Краще нехай арбітр помилиться, але це буде людський фактор. Всі ми іноді помиляємося. З VAR у нас начебто є щось безпомилкове, але насправді трапляються помилки ще більше. Так що я абсолютний противник. Мені це не потрібно", - наводить слова тренера офіційний сайт "Шахтаря".</p>
      <p>Нагадаємо, в матчі четвертого туру групового етапу Ліги чемпіонів "Динамо" і "Шахтар" зіграли у Загребі внічию 3:3.</p>
      <p>На 95-й хвилині голкіпер "Шахтаря" Андрій П'ятов заробив пенальті, яке після VAR реалізував Тете.</p>
      <p>"Шахтар" і "Динамо" мають по п'ять очок у групі С, але вище знаходиться донецький клуб - на другому місці. Наступний матч підопічні Луїша Каштру зіграють 26 листопада проти "Манчестер Сіті" на виїзді.</p>
      <p><b><a href="https://dt.ua/SPORT/dinamo-zagreb-shahtar-onlayn-translyaciya-matchu-328508_.html">"Динамо" Загреб – "Шахтар": ключові моменти матчу, відео голів</a></b>.</p>
      <footer>За матеріалами: <a href="https://dt.ua/go/aHR0cDovL3NoYWtodGFyLmNvbQ==">ФК Шахтер</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>