<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/na-lvivschini-v-zhitlovomu-budinku-vibuhnula-granata-328781_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T09:02:00+00:00"/>
    <meta property="og:title" content="На Львівщині в житловому будинку вибухнула граната"/>
    <meta property="og:description" content="Інцидент відбувся у під'їзді одного із будинків Стрия."/>
  </head>
  <body>
    <article>
      <h1>На Львівщині в житловому будинку вибухнула граната</h1>
      <h2>Інцидент відбувся у під'їзді одного із будинків Стрия.</h2>
      <address>
        <time datetime="2019-11-07T09:02:00+00:00">07 Nov 2019, 09:02</time>
      </address>
      <p>У під'їзді одного із житлових будинків на Львівщині <b><a href="https://dt.ua/UKRAINE/na-sumschini-vid-vibuhu-granati-zaginuv-cholovik-326399_.html">вибухнула граната</a></b>, повідомив відділ комунікації поліції області. У результаті вибуху ніхто не постраждав, правоохоронці розшукують причетного до інциденту.</p>
      <p>"Вчора, 6 листопада, близько 23.35 у Стрийський відділ поліції надійшло повідомлення від мешканця однієї з багатоповерхівок, розташованої на вулиці Сковороди у райцентрі, про вибух у під'їзді будинку", - повідомили в поліції. </p>
      <p>За даними правоохоронців, на сходовій клітці між другим та третім поверхами вибухнула граната, тип якої встановлять під час проведення експертизи. Потерпілих внаслідок вибуху немає.</p>
      <p>Зараз поліцейські намагаються встановити обставини події та особу зловмисника, причетного до скоєння кримінального правопорушення. Вирішується питання правової кваліфікації.</p>
      <p>Як повідомлялося, <b><a href="https://dt.ua/UKRAINE/u-kiyevi-granatoyu-pidirvali-avto-ogolosheno-plan-sirena-328761_.html">у Святошинському районі Києва підірвали автомобіль</a></b>, в результаті чого щонайменше одна людина загинула, ще двоє постраждали. За даними поліції, людина на мотоциклі під'їхала до автомобіля марки Mercedes-Benz, після чого поклала на дах легковика невідомий предмет і зникла з місця події. Відразу після того, як чоловік зник, предмет на даху автомобіля вибухнув.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>