<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/novita-ztl-a-biella-mille-utenti-dovranno-restituire-il-pass-entro-il-15-dicembre-2019"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-07T09:54:59+00:00"/>
    <meta property="og:title" content="Novità Ztl a Biella: mille utenti dovranno restituire il pass entro il 15 dicembre 2019"/>
    <meta property="og:description" content="Dovrà farlo chi risiede o lavora nelle vie in cui è stata abrogata"/>
  </head>
  <body>
    <article>
      <h1>Novità Ztl a Biella: mille utenti dovranno restituire il pass entro il 15 dicembre 2019</h1>
      <h2>Dovrà farlo chi risiede o lavora nelle vie in cui è stata abrogata</h2>
      <address>
        <time datetime="2019-11-07T09:54:59+00:00">07 Nov 2019, 09:54</time>
      </address>
      <p>Zona a traffico limitato del centro: chi risiede o lavora nelle vie in cui la Ztl è stata abrogata dovrà restituire il pass. Con delibera di giunta, <a href="https://laprovinciadibiella.it/attualita/novita-per-le-zone-a-traffico-limitato-al-piazzo-orario-estivo-e-in-centro-revocata-di-una-ztl">negli scorsi giorni la Ztl è stata abrogata</a> nelle seguenti vie: via Gramsci (tratto compreso tra l’intersezione con la via Losana e l’intersezione con la via Colombo), via Colombo e via Mazzini (tratto compreso tra l’intersezione con la via Colombo e l’intersezione con la via Losana). I titolari, privati o ditte/studi professionali, possessori di autorizzazioni Ztl relative alle zone interessate perdono, a norma dell’articolo 9 del vigente regolamento, i requisiti e sono tenuti entro il 15 dicembre 2019 a restituire il pass e a non transitare più nella Ztl permanente ancora in vigore. Sono circa un migliaio gli utenti interessati da questo provvedimento e a loro il Comune recapiterà a partire dai prossimi giorni una lettera. Il tratto di Ztl abrogato diventerà effettivo appena saranno ultimati i lavori per il posizionamento della nuova segnaletica stradale. I pass dei soggetti interessati che entro il 15 dicembre 2019 non verranno riconsegnati perderanno di valore e a seguire le targhe saranno cancellate dal database.</p>
      <p>A seguito della delibera 374 assunta dell’ultima giunta, si segnala la decisione di revocare la Ztl in tutte le vie del quartiere centro non a carattere permanente (DOMENIALE e NOTTURNA) con eccezione:</p>
      <ul>
        <li>Per la zona di via Italia nel tratto compreso tra via Dante Alighieri e la via Galileo Galilei.</li>
        <li>Per vicolo Galeazzo nel tratto compreso tra via Dante e piazza San Giovanni Bosco</li>
        <li>Per via Quintino Sella nel tratto compreso tra via Gromo e piazza Cossato</li>
      </ul>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/faccedainstagram-mandate-anche-voi-le-foto-al-giornale-fotogallery"/>
        <a href="https://laprovinciadibiella.it/attualita/necrologi-ricordiamo-nostri-cari-defunti-3-2-3-2-2-2-2-2-2-2-2-2-2-2-2-2-3-3-3-3-2-2-2-3-2-2-2-3-2-2-2-2-2-2-2"/>
        <a href="https://laprovinciadibiella.it/attualita/esselunga-il-servizio-spesa-a-casa-attivo-anche-a-biella"/>
      </related>
    </article>
  </body>
</html>