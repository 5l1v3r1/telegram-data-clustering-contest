<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/wow-espansione-livello/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T09:36:00+00:00"/>
    <meta property="og:title" content="WoW: l’espansione dimezza il livello dei giocatori, ecco perché"/>
    <meta property="og:description" content="La nuova espansione di WoW, Shadowlands, porterà nuovi contenuti, ma anche un dimezzamento del livello. Ecco perché Blizzard ha deciso di farlo."/>
  </head>
  <body>
    <article>
      <h1>WoW: l’espansione dimezza il livello dei giocatori, ecco perché</h1>
      <address><time datetime="2019-11-07T09:36:00+00:00">07 Nov 2019, 09:36</time> by <a rel="author">Nicola Armondi</a></address>
      <p>Durante la BlizzCon 2019 abbiamo potuto ammirare alcune delle novità più interessanti in lavorazione negli studios di Blizzard, come Diablo 4 e Overwatch 2. Si tratta però di opere che saranno rilasciate sul lungo termine. Prima di essi, avremo modo di giocare con <b>la nuova espansione di WoW, Shadowlands</b>, che includerà cinque nuove aree, quattro Covenant e nuove abilità. Inoltre, porterà tutti i giocatori al livello 50 e cambierà il level cap da 120 a 60: la metà.</p>
      <p>Si tratta per certo di un cambiamento serio, secondo alcuni anche un po’ folle. Passare al livello 50 significherà che alcuni giocatori di WoW Classic saranno di livello superiore a WoW Shadowlands per un breve periodo. Ovviamente, dietro una decisione di questo tipo, <b>c’è una motivazione e un piano ben chiaro</b>. A illustrarlo sono il producer Michael Bybee e il lead designer Patrick Magruder, tramite i microfoni di Eurogamer.net.</p>
      <figure>
        <img src="https://www.tomshw.it/images/images/2019/11/world-of-warcraft-shadowlands-60214.jpg"/>
      </figure>
      <p>Leggi anche: <a href="https://www.tomshw.it/videogioco/overwatch-2-eroi-dettagli/">Overwatch 2: quattro eroi segreti confermati, ecco i primi dettagli</a></p>
      <p>In breve, l’attuale situazione di WoW è un po’ caotica e, visti gli alti livelli, molti diventano troppo potenti troppo rapidamente rispetto alle aree, rendendo il gioco più noioso. <b>Shadowlands deve essere vista meno come un’espansione e più come un ripristino del gioco.</b> Questo, al tempo stesso, non significherà la perdita delle capacità dei personaggi ma solo di una ricalibrazione.</p>
      <p>L’obbiettivo è fare in modo che salire di livello abbia ancora più valore: concentrando 120 livelli in 60 significa che si ottengono regolarmente novità e che il gioco avrà un ritmo migliore. Gli sviluppatori affermano inoltre che salire di livello sarà il 60-70% più rapido. Questo non significa che il contenuto si esaurirà più rapidamente, ma che <b>ci saranno più giocatori nell’endgame che potranno giocare insieme</b>. Ovviamente, tutte le espansioni saranno ricalibrate per i livelli 10-50.</p>
      <p>Mancano ancora varie informazioni su WoW Shadowlands e potremo capire se si tratta della giusta direzione da seguire solo dopo il rilascio, ma per certo la curiosità è alta.</p>
      <blockquote>Potete acqustare il primo libro dedicato alla storia di World of Warcraft su Amazon <a href="https://toms.it/1zYWC">a questo indirizzo</a>.</blockquote>
    </article>
  </body>
</html>