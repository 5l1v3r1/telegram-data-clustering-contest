<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/kamion-s-repou-ucpal-petatricitku-20191107.html"/>
    <meta property="og:site_name" content="Deník.cz"/>
    <meta property="article:published_time" content="2019-11-07T09:49:00+00:00"/>
    <meta property="og:title" content="Převrácený kamion ucpal silnici I/35. Na komunikaci se vysypala řepa"/>
    <meta property="og:description" content="/FOTO/ Silnici I/35 u Janova u Litomyšle ve čtvrtek po osmé hodině ráno doslova ucpal převrácený kamion. "/>
  </head>
  <body>
    <article>
      <h1>Převrácený kamion ucpal silnici I/35. Na komunikaci se vysypala řepa</h1>
      <address><time datetime="2019-11-07T09:49:00+00:00">07 Nov 2019, 09:49</time> by <a rel="author">Iveta Nádvorníková</a></address>
      <p>"Vozidlo jelo ve směru od Svitav na Litomyšl a pravděpodobně ho "stáhla" krajnice. Následně se převrátil na silnici a vysypal se celý náklad cukrové řepy," sdělila policejní mluvčí Dita Holečková.</p>
      <p>Řidič kamionu je v péči zdravotníků, spolujezdec vyvázl bez zranění. Hasiči odstraňují následky nehody. Hlavní tah je uzavřený, řidiči objíždějí nehodu přes Janov. V místě se ale i tak tvoří kolony. Šoféři musí počítat se zdržením. </p>
      <p>Objízdné trasy jsou od Litomyšle přes obec Čistá, od Svitav přes obec Strakov. Dbejte pokynů policistů.</p>
      <figure>
        <img src="https://g.denik.cz/52/c2/ftg_ptak_labute_turovec_zima_led_03112011_denik-150-3x2.jpg"/>
      </figure>
      <aside>
        <a href="https://svitavsky.denik.cz/zpravy_region/na-rosnicce-se-usadilo-hejno-sedmdesati-labuti-20191107.html">Na Rosničce se usadilo hejno sedmdesáti labutí Přečíst článek ›</a>
      </aside>
    </article>
  </body>
</html>