<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/poskodovano-osebo-resili-iz-zverizene-plocevine-246719"/>
    <meta property="og:site_name" content="Slovenske novice"/>
    <meta property="article:published_time" content="2019-11-07T09:06:00+00:00"/>
    <meta property="og:title" content="Poškodovano osebo rešili iz zverižene pločevine"/>
    <meta property="og:description" content="ILIRSKA BISTRICA – Danes ob 5.11 se je zgodila prometna nesreča na cesti Starod–Račice, v kateri sta bili udeleženi osebno in tovorno vozilo. Posredovali so gasilci PGD Ilirska Bistrica in Po..."/>
  </head>
  <body>
    <article>
      <h1>Poškodovano osebo rešili iz zverižene pločevine</h1>
      <h2>Posredovali so gasilci PGD Ilirska Bistrica in Podgrad.</h2>
      <address><time datetime="2019-11-07T09:06:00+00:00">07 Nov 2019, 09:06</time> by <a rel="author">A. L.</a></address>
      <p>ILIRSKA BISTRICA – Danes ob 5.11 se je zgodila prometna nesreča na cesti Starod–Račice, v kateri sta bili udeleženi osebno in tovorno vozilo.<br/><br/>Posredovali so gasilci PGD Ilirska Bistrica in Podgrad, ki so po prihodu zavarovali kraj nesreče, odklopili akumulatorja, z vpojnim sredstvom posuli razlite motorne tekočine, s tehničnim posegom rešili poškodovano osebo iz vozila ter postavili osebno vozilo na kolesa.<br/><br/>Reševalci nujne medicinske pomoči iz Ilirske Bistrice so ji nudili prvo pomoč ter jo nato<br/>prepeljali v izolsko bolnišnico, poroča uprava za zaščito in reševanje.</p>
    </article>
  </body>
</html>