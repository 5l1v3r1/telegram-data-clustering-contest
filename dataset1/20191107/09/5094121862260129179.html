<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/pri-nehode-u-u-obce-zlosyn-zemreli-dva-lide-20191107.html"/>
    <meta property="og:site_name" content="Deník.cz"/>
    <meta property="article:published_time" content="2019-11-07T09:07:00+00:00"/>
    <meta property="og:title" content="Řidič na Mělnicku narazil do stromu. Při nehodě zemřeli dva lidé"/>
    <meta property="og:description" content="K tragické dopravní nehodě došlo ve středu v noci u obce Zlosyn na Mělnicku. Řidič osobního vozu ze zatím neznámých příčin vyjel ze silnice a narazil do stromu, dva spolujezdci zemřeli. Řidič byl s vážným zraněním převezen do nemocnice."/>
  </head>
  <body>
    <article>
      <h1>Řidič na Mělnicku narazil do stromu. Při nehodě zemřeli dva lidé</h1>
      <address><time datetime="2019-11-07T09:07:00+00:00">07 Nov 2019, 09:07</time> by <a rel="author">Martin Vávra</a></address>
      <p>„Řidič osobního vozidla jel od obce Vojkovice směrem na Zlosyň. Z dosud neznámých příčin nezvládl v zatáčce řízení a dostal smyk. Následně vjel do protisměru a mimo silnici, kde narazil do stromu. Dva spolujezdci bohužel na místě zemřeli,“ sdělila tisková mluvčí mělnické policie Markéta Johnová.</p>
      <p>O život přišla při nehodě jedenadvacetiletá žena a třiadvacetiletý muž. Dvaadvacetiletý řidič byl s vážným zraněním převezen do Ústřední vojenské nemocnice v Praze.</p>
      <p>„Dechová zkouška, kterou u řidiče policisté na místě provedli, byla negativní. Po dobu šetření a odklízení následků havárie byla silnice uzavřena a policisté odkláněli dopravu po objízdných trasách,“ dodává policejní mluvčí.</p>
      <p>Veškeré další příčiny a okolnosti nehody jsou nyní předmětem vyšetřování mělnických policistů.</p>
      <figure>
        <img src="https://g.denik.cz/31/43/stredocesky-soud-vrazda-loupez-nelahozeves-pumpa-cerpaci-sindler-hollitzer-11_denik-150-3x2.jpg"/>
      </figure>
      <aside>
        <a href="https://melnicky.denik.cz/zlociny-a-soudy/za-vrazdu-pumparky-ulozil-soud-trest-19-let-vezeni-pro-komplice-ctyri-roky-20191025.html">Za vraždu pumpařky soud vyměřil devatenáct let vězení Přečíst článek ›</a>
      </aside>
      <figure>
        <img src="https://g.denik.cz/20/26/havarie-plosiny_denik-150-3x2.jpg"/>
      </figure>
      <aside>
        <a href="https://melnicky.denik.cz/nehody/ridice-plosiny-ktera-narazila-celne-do-stromu-museli-vyprostit-hasici-20191001.html">Řidiče plošiny, která narazila čelně do stromu, museli vyprostit hasiči Přečíst článek ›</a>
      </aside>
      <figure>
        <img src="https://g.denik.cz/2/37/sanitka-zachranka-denik-jiri-sejkora-d190504x5hbp1_denik-150-3x2.jpg"/>
      </figure>
      <aside>
        <a href="https://melnicky.denik.cz/nehody/pomoc-u-dopravni-nehody-je-vypetim-i-pro-zdravotnici-20190930.html">Pomoc u dopravní nehody je vypětím i pro zdravotnici Přečíst článek ›</a>
      </aside>
    </article>
  </body>
</html>