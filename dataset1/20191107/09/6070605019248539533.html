<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/media/Olivares-versiona-Hitchcock-Atrapa-ladron_0_2339766029.html"/>
    <meta property="og:site_name" content="Ara.cat"/>
    <meta property="article:published_time" content="2019-11-07T09:44:31+00:00"/>
    <meta property="og:title" content="Olivares versiona Hitchcock a la sèrie ‘Atrapa a un ladrón’"/>
    <meta property="og:description" content="Pablo Echarri i Alexandra Jiménez protagonitzen la nova ficció de Paramount Network"/>
  </head>
  <body>
    <article>
      <h1>Olivares versiona Hitchcock a la sèrie ‘Atrapa a un ladrón’</h1>
      <h2>Pablo Echarri i Alexandra Jiménez protagonitzen la nova ficció de Paramount Network</h2>
      <address>
        <time datetime="2019-11-07T09:44:31+00:00">07 Nov 2019, 09:44</time>
      </address>
      <p>Després de fer viatjar els espectadors al passat amb <i>El ministerio del tiempo</i>, Javier Olivares s’embarca ara cap a un altre univers: el del mestre del suspens, Alfred Hitchcock. El canal Paramount Network estrena avui les dues primeres entregues d’<i> Atrapa a un ladrón</i>, una sèrie que recupera la història dirigida pel britànic l’any 1955. Si en aquella ocasió eren Cary Grant i Grace Kelly els que jugaven al gat i el ratolí -policialment i amorosament- ara són Pablo Echarri i Alexandra Jiménez els que protagonitzen aquesta ficció sobre un elegant lladre de guant blanc que actua en la luxosa Riviera francesa. Els episodis d’aquesta sèrie es podran veure també l’endemà a Amazon Prime.</p>
      <p>Rodada entre Espanya i l’Argentina, els deu episodis d’<i> Atrapa a un ladrón</i> segueixen l’estela d’homenatges cinèfils que Olivares va deixar caure en el seu <i>El ministerio del tiempo</i>. En aquest cas, es pica l’ullet sobretot a altres films de Hitchcock. Mentrestant, el <i>showrunner</i> està a punt d’iniciar el rodatge dels nous capítols de la seva sèrie sobre viatges en el temps, que <a href="https://www.ara.cat/media/ministerio_del_tiempo-tve-quarta-temporada_0_2199980111.html">no es podran veure, però, fins a l’any que ve</a>.</p>
    </article>
  </body>
</html>