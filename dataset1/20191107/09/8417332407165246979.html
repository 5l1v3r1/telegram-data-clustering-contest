<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/07/Lafarge-frikjent-for-forbrytelser-mot-menneskeheten-i-Syria-20340828.ece"/>
    <meta property="og:site_name" content="adressa.no"/>
    <meta property="article:published_time" content="2019-11-07T09:39:05+00:00"/>
    <meta property="og:title" content="Lafarge frikjent for forbrytelser mot menneskeheten i Syria"/>
    <meta property="og:description" content="En fransk domstol har frikjent sementprodusenten Lafarge for anklager om medvirkning til forbrytelser mot menneskeheten i Syria."/>
  </head>
  <body>
    <article>
      <h1>Lafarge frikjent for forbrytelser mot menneskeheten i Syria</h1>
      <address><time datetime="2019-11-07T09:39:05+00:00">07 Nov 2019, 09:39</time> by <a rel="author">(NTB) NTB-AFP</a></address>
      <p>En fransk domstol har frikjent sementprodusenten Lafarge for anklager om medvirkning til forbrytelser mot menneskeheten i Syria.</p>
      <aside><a href="https://www.adressa.no/nyheter/utenriks/2019/11/07/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/07/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/07/javascript:void(0);">Del denne artikkelen på e-post</a></aside>
      <p>Lafarge har erkjent å ha betalt store beløp til militante grupper i Syria for å sikre fortsatt drift ved sin fabrikk i landet.</p>
      <p>Ifølge siktelsen skal det i årene 2013 og 2014 ha dreid seg om rundt 130 millioner kroner, og noen av pengene skal ha havnet hos den ytterliggående islamistgruppen IS.</p>
      <p>En fransk domstol frikjente torsdag sementprodusenten fra anklagen om medvirkning til forbrytelser mot menneskeheten, men fastholdt at etterforskningen av anklagene om terrorfinansiering og sanksjonsbrudd må fortsette.</p>
      <p>Åtte tidligere ansatte i Lafarge, inkludert tidligere toppsjef Bruno Laffont, er siktet for finansiering av terrororganisasjoner og for å ha satt andres liv i fare gjennom Lafarges aktiviteter i Syria.</p>
      <p>Lafarge slo seg i 2015 sammen med sveitsiske Holcim.</p>
      <p>(©NTB)</p>
    </article>
  </body>
</html>