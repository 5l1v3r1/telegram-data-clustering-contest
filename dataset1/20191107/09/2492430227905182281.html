<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188226/Di-rect-voor-jubileumconcert-voor-het-eerst-solo-in-Ahoy"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-07T09:18:53+00:00"/>
    <meta property="og:title" content="Di-rect voor jubileumconcert voor het eerst solo in Ahoy"/>
    <meta property="og:description" content="Rockband Di-rect geeft volgend jaar een jubileumconcert in Ahoy. Volgens de bandleden komt daarmee een lang gekoesterde droom in vervulling."/>
  </head>
  <body>
    <article>
      <h1>Di-rect voor jubileumconcert voor het eerst solo in Ahoy</h1>
      <address>
        <time datetime="2019-11-07T09:18:53+00:00">07 Nov 2019, 09:18</time>
      </address>
      <h4>Rockband Di-rect geeft volgend jaar een jubileumconcert in Ahoy. Volgens de bandleden komt daarmee een lang gekoesterde droom in vervulling.</h4>
      <p>"Rotterdam Ahoy is de zaal in Nederland waar we het meest hebben gespeeld", zegt zanger Marcel Veenendaal. "De teller staat inmiddels ver boven de honderd shows. Maar dat was altijd als onderdeel van een groot evenement. Het 20-jarig jubileum is voor ons de perfecte aanleiding om een lang gekoesterde droom in vervulling te laten gaan met een groot eigen concert in Ahoy."</p>
      <p>Di-rect bestaat dit jaar twintig jaar. De band had hits als 'Times are Changing' en 'Devil don't Care'. De band begon met Tim Akkerman als zanger, maar die stapte in 2009 uit de band. Hij werd opgevolgd door Marcel Veenendaal. De andere bandleden zijn Jamie Westland (drums), Frans 'Spike' van Zoest (gitaar), Bas van Wageningen (basgitaar) en Paul Jan Bakker (gitaar).</p>
      <p>Het concert is op 10 oktober 2020.</p>
    </article>
  </body>
</html>