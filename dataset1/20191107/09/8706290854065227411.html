<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/682816/tatsopoulos-gia-tin-peripeteia-tis-ygeias-tou-san-na-me-pyrovolis"/>
    <meta property="og:site_name" content="enikos.gr"/>
    <meta property="article:published_time" content="2019-11-07T09:57:00+00:00"/>
    <meta property="og:title" content="Τατσόπουλος για την περιπέτεια της υγείας του: Σαν να με πυροβόλησε κάποιος και αστόχησε"/>
    <meta property="og:description" content="Για την σοβαρή περιπέτεια της υγείας του μίλησε ο συγγραφέας, Πέτρος Τατσόπουλος..."/>
  </head>
  <body>
    <article>
      <h1>Τατσόπουλος για την περιπέτεια της υγείας του: Σαν να με πυροβόλησε κάποιος και αστόχησε</h1>
      <address>
        <time datetime="2019-11-07T09:57:00+00:00">07 Nov 2019, 09:57</time>
      </address>
      <p>Για την σοβαρή περιπέτεια της υγείας του μίλησε στον Σκάι ο συγγραφέας, <a href="https://www.enikos.gr/society/676970/pairnei-exitirio-o-petros-tatsopoulos-i-anartisi-tou-stenou-tou-f">Πέτρος Τατσόπουλος.</a></p>
      <p>Δεύτερη ευκαιρία. Κάνεις restart. Γιατί με το ανεύρυσμα δεν είσαι και καρδιοπαθής. Για να το πω όσο πιο απλά γίνεται: διαχωρισμός ανιούσας αορτής. Η αορτή είναι το μεγαλύτερο αγγείο που υπάρχει και μεταφέρει το αίμα από την καρδιά παντού. Γι’ αυτό κινδυνεύεις απ’ όλα. Σχίζεται με τον διαχωρισμό. Και το αίμα δεν μπορεί πια να κυκλοφορήσει. Πνίγει το αίμα την καρδιά. Δεν είναι πολύ δύσκολο από καθαρά χειρουργική πλευρά. Το δύσκολο είναι να προλάβεις. Οι περισσότεροι πεθαίνουν καθ’ οδόν», είπε ο Πέτρος Τατσόπουλος.</p>
      <p>«Θεωρώ ότι έγινα ανεκτικότερος να καταλάβω τον άλλον. Έγινε πιο στενός ο δεσμός όταν βλέπεις πόσο εύθραυστα είναι αυτά τα πράγματα. Τώρα συμπληρώνονται τα 40ημερα αν είχα αποδημήσει. Επειδή μερικοί βιάστηκαν να γράψουν και δημοσίευσαν (σ.σ. αφιερώματα) πήρα και μια ιδέα και του τι με περιμένει μεταθανάτια», ανέφερε ο Πέτρος Τατσόπουλος.</p>
      <p>«Όταν κοιτάχτηκα στον καθρέφτη και είδα ότι έχασα σε 5 ώρες 8 κιλά. Αν γδυθώ από την μέση και πάνω μοιάζω με Ρώσο μαφιόζο. Δεν είμαι καρδιοπαθής. Στην ουσία έχεις ένα πρόβλημα έχεις τεράστιες πιθανότητες να πεθάνεις. Να μην την βγάλεις καθαρή απ’ αυτό αλλά είναι σαν να σ΄έχει πυροβολήσει κάποιος και να έχει αστοχήσει. Ε αφού αστόχησε σώθηκες. Υπήρξε μία αλυσίδα από ευτυχείς συγκυρίες μία αλυσίδα που εάν έλειπε ένας κρίκος θα παρακολουθούσα από πάνω τα αφιερώματα», είπε ο συγγραφέας.</p>
      <p>Ανέφερε μάλιστα ότι θα αφιερώσει το επόμενο βιβλίο του στον γιατρό του, Δημήτρη Λυμπεριάδη, ο οποίος τον χειρούργησε. «Πήρε όλη την ευθύνη πάνω του. Είπε ότι δεν θα πάμε για αγγειογραφία. Παίρνω πάνω μου την ευθύνη ότι αυτός ο άνθρωπος έχει ανεύρυσμα. Θα του αφιερώσω και το βιβλίο μου είναι το λιγότερο πράγμα που μπορώ να κάνω», εξομολογήθηκε ο συγγραφέας. Εξήγησε ότι μετά από μία τέτοια περιπέτεια υγείας «σίγουρα επανακαθορίζεις τα πράγματα. Λες τα μικρά πράγματα ας μη δώσω και τόση σημασία». Παραδέχθηκε ότι στο παρελθόν δεν έκανε τακτικές εξετάσεις.</p>
      <p>«Αυτό το οποίο θεωρούσα μαγκιά και λίγο πού να μπλέξω γιατί σκεφτόσουν ότι αν πας για εξετάσεις κάτι θα σου βρουν αυτό είναι τεράστιο λάθος γιατί σε βρίσκει απροετοίμαστο. Όχι για να δικαιολογηθώ βέβαια, αλλά ειδικά το ανεύρυσμα το ονομάζουν σιωπηλό δολοφόνο γιατί δεν έχει συμπτώματα», είπε ο Πέτρος Τατσόπουλος. Επιπλέον περιέγραψε ότι μετά το χειρουργείο η κατάσταση ήταν δύσκολη αλλά είναι ο ίδιος Τατσόπουλος «και χειρότερος».</p>
      <p>«Οι πρώτες ερωτήσεις του γιατρού ήταν ανάλογες. Πολύ στοιχειώδη πράγματα λογικής να δει αν αντιλαμβάνεσαι τα στοιχειώδη. Είχα το κεφάλι μου στην θέση του γιατί με το κεφάλι μου δουλεύω, εάν το έχανα αυτό είναι ισοδύναμο με τον θάνατο. Μπορεί να ξυπνήσει και ψυχωτικός κάποιος για πάντα. Γιατί έχεις πάρει βαριά οπιούχα φάρμακα. Αμέσως μετά έχεις παραισθήσεις οι οποίες σιγά σιγά εξαφανίζονται. Υπάρχει και το δυσάρεστο σενάριο να είναι μόνιμες», είπε ο συγγραφέας.</p>
      <p>Πηγή: skai.gr</p>
      <related>
        <h4>σχετικά άρθρα</h4>
        <a href="http://www.enikos.gr/politics/678883/sygklonizei-o-tatsopoulos-gia-tin-peripeteia-tis-ygeias-tou-borei%0A%20%20%20%20%0A"/>
        <a href="http://www.enikos.gr/politics/679136/kikilias-3500-proslipseis-ston-choro-tis-ygeias%0A%20%20%20%20%0A"/>
        <a href="http://www.enikos.gr/politics/679160/i-photografia-pou-anevase-o-polakis-apo-to-cheirourgeio%0A%20%20%20%20%0A"/>
        <a href="http://www.enikos.gr/politics/677884/to-proto-arthro-tou-petrou-tatsopoulou-meta-to-cheirourgeio%0A%20%20%20%20%0A"/>
        <a href="http://www.enikos.gr/politics/682787/simera-i-premiera-tis-epitropis-ellada-2021%0A%20%20%20%20%0A"/>
        <a href="http://www.enikos.gr/politics/682692/piges-ypex-nea-selida-stis-ellinorosikes-scheseis%0A%20%20%20%20%0A"/>
        <a href="http://www.enikos.gr/politics/682694/me-tin-gianna-angelopoulou-daskalaki-synantithike-o-alexis-tsipra%0A%20%20%20%20%0A"/>
        <a href="http://www.enikos.gr/politics/682700/mitsotakis-exi-simantika-ellinika-proionta-sti-symfonia-ee-kinas-%0A%20%20%20%20%0A"/>
        <a href="http://www.enikos.gr/politics/682718/karamanlis-i-tourkia-deichnei-oti-ginetai-enas-pithanos-taraxias-%0A%20%20%20%20%0A"/>
      </related>
    </article>
  </body>
</html>