<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/07/caporalato-in-provincia-di-agrigento-7-fermi-top10_20191107_062346/"/>
    <meta property="og:site_name" content="Askanews"/>
    <meta property="article:published_time" content="2019-11-07T05:23:46+00:00"/>
    <meta property="og:title" content="Caporalato in provincia di Agrigento, 7 fermi"/>
    <meta property="og:description" content="Palermo, 7 nov. (askanews) – I Carabinieri di Agrigento e del Nucleo Ispettorato del Lavoro hanno eseguito nella notte sette fermi emessi dalla locale Procura nei confronti dei componenti di una organizzazione criminale che faceva giungere in provincia lavoratori dell’est con visto turistico, per poi sfruttarli nelle campagne per pochi euro all’ora. L’operazione, denominata Ponos, […]"/>
  </head>
  <body>
    <article>
      <h1>Caporalato in provincia di Agrigento, 7 fermi</h1>
      <h2>Organizzazione sfruttava lavoratori per 10-12 ore al giorno</h2>
      <address>
        <time datetime="2019-11-07T05:23:46+00:00">07 Nov 2019, 05:23</time>
      </address>
      <figure>
        <img src="http://www.askanews.it/wp-content/uploads/2019/11/20191107_062337_21751C52.jpg"/>
      </figure>
      <p>Palermo, 7 nov. (askanews) – I Carabinieri di Agrigento e del Nucleo Ispettorato del Lavoro hanno eseguito nella notte sette fermi emessi dalla locale Procura nei confronti dei componenti di una organizzazione criminale che faceva giungere in provincia lavoratori dell’est con visto turistico, per poi sfruttarli nelle campagne per pochi euro all’ora.</p>
      <p>L’operazione, denominata Ponos, è partita il maggio scorso ed è stata svolta mediante intercettazioni, reiterati pedinamenti ed attraverso le riprese di sofisticate telecamere montate all’insaputa degli indagati. I militari hanno filmato, tra l’altro, come le vittime venissero stipate, anche in quaranta, all’interno di furgoni adibiti al trasporto, per poi essere costrette a lavorare nei campi sotto il costante controllo dei caporali, anche per 10-12 ore senza sosta, sia sotto il caldo torrido, sia con la pioggia battente.</p>
      <p>I particolari dell’operazione saranno resi noti nel corso di una conferenza stampa che si terrà alle 10,30 alla Procura di Agrigento.</p>
      <p>Xpa</p>
    </article>
  </body>
</html>