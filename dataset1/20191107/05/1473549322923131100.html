<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/lotnisko-schiphol-w-amsterdamie-pilot-omylkowo-zglosil-porwanie-samolotu,983561.html"/>
    <meta property="og:site_name" content="TVN24"/>
    <meta property="article:published_time" content="2019-11-07T05:33:22+00:00"/>
    <meta property="og:title" content="&quot;Porywacz na pokładzie&quot;. Pilot ogłosił alarm, postawił na nogi służby specjalne"/>
    <meta property="og:description" content="W wieży kontrolnej lotniska Schiphol w Amsterdamie odebrano w środę wieczorem sygnał o porwaniu samolotu, czekającego na start. Zgodnie z procedurami lotnisko zamknięto, a maszyna została przejęta ..."/>
  </head>
  <body>
    <article>
      <h1>"Porywacz na pokładzie". Pilot ogłosił alarm, postawił na nogi służby specjalne</h1>
      <address><time datetime="2019-11-07T05:33:22+00:00">07 Nov 2019, 05:33</time> by <a rel="author">asty//rzw</a></address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/dde44108-b747-49ff-a940-565ec14e6018.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=17/20&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/ae2d5712-78b8-45e2-a599-83ab587be595-480p.mp4"/>
          <figcaption>Pilot samolotu omyłkowo zgłosił porwanie samolotu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/ee3b971f-904e-442d-9cb7-c0035cf03c7a-480p.mp4"/>
          <figcaption>Holenderska wojskowa policja prowadzi śledztwo w sprawie...</figcaption>
        </figure>
        <figcaption>Pilot samolotu omyłkowo zgłosił porwanie samolotu<cite>Foto: PAP/ EPA/ROBIN UTRECHT | Video: Reuters</cite></figcaption>
      </slideshow>
      <h3>W wieży kontrolnej lotniska Schiphol w Amsterdamie odebrano w środę wieczorem sygnał o porwaniu samolotu, czekającego na start. Zgodnie z procedurami lotnisko zamknięto, a maszyna została przejęta przez siły specjalne. Alarm okazał się fałszywy.</h3>
      <p>Alarmowy sygnał o porwaniu samolotu - "porywacz na pokładzie" - został wysłany z maszyny hiszpańskich linii Air Europa, przygotowującej się na amsterdamskim lotnisku Schiphol do rejsu do Madrytu. Na pokładzie było 27 pasażerów.</p>
      <h3>Przypadkowo uruchomiony alarm</h3>
      <related>
        <a href="https://www.tvn24.pl/wiadomosci-ze-swiata,2/czy-jestes-pewny-ze-chcesz-wyslac-to-ostrzezenie-kliknal-tak-i-wywolal-panike,810869.html"/>
      </related>
      <p>Zgodnie z procedurami bezpieczeństwa port lotniczy przerwał pracę. Został przejęty przez żandarmerię wojskową i policję. Hiszpański samolot otoczyły siły specjalne, przyjechały straż pożarna i karetki pogotowia. Komandosi ewakuowali pasażerów i załogę.</p>
      <p>Okazało się, że porywacza nie było na pokładzie, a alarm był fałszywy.</p>
      <h3>"Bardzo przepraszamy"</h3>
      <p>W holenderskich mediach pojawiła się informacja, że sygnał o porwaniu samolotu przypadkowo uruchomił pierwszy pilot, który przed startem demonstrował stażyście sposób wprowadzania kodu alarmowego.</p>
      <p>Operacja wojska i policji na lotnisku trwała dwie godziny. Po niej loty zostały wznowione. Przedstawiciel Air Europa napisał na Twitterze: "Nic się nie stało, wszyscy pasażerowie są bezpieczni i zdrowi, czekają na odlot. Bardzo przepraszamy".</p>
      <p> </p>
      <p>"Jest już bezpiecznie i wszystkie loty mogą być kontynuowane" - potwierdził rzecznik lotniska Schiphol Dennis Muller.</p>
      <figure>
        <img src="https://r-scale-e0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/c11a0d7a-927d-40dd-91bb-d1724149a9e7.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Holenderska wojskowa policja prowadzi śledztwo w sprawie fałszywego alarmu na lotnisku Schiphol<cite>Źródło: PAP/EPA/ROBIN UTRECHT</cite></figcaption>
      </figure>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/prezydent-spotkal-sie-z-szefem-trybunalu-w-hadze-uslyszal-o-niezawislosci-sadow,981768.html"/>
        <a href="https://www.tvn24.pl/wiadomosci-ze-swiata,2/dziewiec-lat-niewoli-w-piwnicy-na-farmie-zwrot-w-sprawie-drugi-aresztowany,978439.html"/>
        <a href="https://www.tvn24.pl/wiadomosci-ze-swiata,2/na-farmie-na-odludziu-znaleziono-rodzine-wciaz-nie-odpowiedzielismy-na-wiele-pytan,978033.html"/>
        <a href="https://www.tvn24.pl/wiadomosci-ze-swiata,2/czekali-na-koniec-swiata-latami-zyli-w-izolacji-znaleziono-ich-w-piwnicy,977792.html"/>
        <a href="https://www.tvn24.pl/wiadomosci-ze-swiata,2/tureccy-ambasadorowie-wzywani-na-rozmowy-moskwa-gotowa-do-dialogu,976628.html"/>
      </related>
    </article>
  </body>
</html>