<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/emekliye-ikinci-tazminat-2217506"/>
    <meta property="og:site_name" content="Posta"/>
    <meta property="article:published_time" content="2019-11-07T05:00:50+00:00"/>
    <meta property="og:title" content="Emekliye ikinci tazminat"/>
    <meta property="og:description" content="12.5 milyon emeklinin önemli bir kısmı çalışmaya devam ediyor. En çok merak ettikleri konuların başında da, ikinci kıdem tazminatı hakkı geliyor. Peki bu hangi şartlarda mümkün? Çalışmaya devam edenin aylığı artar mı?"/>
  </head>
  <body>
    <article>
      <h1>Emekliye ikinci tazminat</h1>
      <address>
        <time datetime="2019-11-07T05:00:50+00:00">07 Nov 2019, 05:00</time>
      </address>
      <h3>12.5 milyon emeklinin önemli bir kısmı çalışmaya devam ediyor. En çok merak ettikleri konuların başında da, ikinci kıdem tazminatı hakkı geliyor. Peki bu hangi şartlarda mümkün? Çalışmaya devam edenin aylığı artar mı?</h3>
      <p>Yıllarca çalışanların en önemli hayallerinden biri <a href="https://www.posta.com.tr/haberler/emekli">emekli</a> olabilmek.</p>
      <p>Ancak emeklilikten sonra çalışmaya devam eden milyonlarca kişi de var.</p>
      <p>Bunun en önemli sebebi, aylık bağlama oranlarındaki düşüş nedeniyle azalan <a href="https://www.posta.com.tr/haberler/emekli">emekli </a>maaşları.</p>
      <figure>
        <img src="https://i.pstimaj.com/img/75/640x0/5d94367166a97c7ea95b419a"/>
      </figure>
      <h3>İki seçenek var</h3>
      <p>Emekli olduktan sonra SSK’lı (4A) olarak çalışmaya devam etmek isteyenler için 1 Ekim 2008 tarihi kritik.</p>
      <p>Bu tarihten önce işe başlamış veya emekli olmuş kişiler, SSK’lı çalışmaya devam etmek isterse ya emekli aylıklarını kestirecekler ya da sosyal güvenlik destek primine (SGDP) tabi olarak çalışacaklar.</p>
      <p>1 Ekim 2008 itibarıyla sigortalı girdikten sonra emekli olanlar maaşını kestirmeden çalışamayacak.</p>
      <p>Başka bir ifadeyle, SGDP ödeyerek çalışma imkanı elde edemeyecekler.</p>
      <figure>
        <img src="https://i.pstimaj.com/img/75/640x0/5c71345a66a97cdbb0b4c5ce"/>
      </figure>
      <h3>Maaş kesilmezse SGDP</h3>
      <p>1 Ekim 2008’den önce işe girerek hangi statüde emekli olursa olsun, emekli aylığını kestirmeden 4/A’lı çalışanlar SGDP ödemek zorunda.</p>
      <p>SGDP, brüt ücretin yüzde 30’u üzerinden alınıyor.</p>
      <p>Ayrıca iş kazası ve meslek hastalığına karşı da yüzde 2 oranında kısa vadeli sigorta primi kesiliyor.</p>
      <p>Aylığını kestirip çalışan emekli için ise normal bir sigortalı gibi prim ödeniyor.</p>
      <figure>
        <img src="https://i.pstimaj.com/img/75/640x0/5b8f826f66a97c0dc1f4423b"/>
      </figure>
      <h3>Aynı mazeretle bir kez</h3>
      <p>Emekli olup emekli aylığını kestirmeden destek primine tabi olarak çalışmaya devam edenler, tekrar emekli olamayacağından<b> ‘emeklilik gerekçesiyle’</b> kıdem tazminatı alamıyor.</p>
      <p>İşten çıkarma, geçerli nedenle (maaşın geç ödenmesi, mobbing gibi) sözleşme feshi, en az 1 yıllık çalışma süresinin olması gibi normal bir işçiyle aynı kurallara tabi olarak <a href="https://www.posta.com.tr/haberler/tazminat">tazminat</a> alabilirler.</p>
      <p>Diğer yandan kıdem tazminatını sıfırladıktan sonra emekli maaşlarını kestirip çalışmaya devam edenler, yeniden emeklilik dilekçesi vererek, emeklilik sonrası sürelerin tazminatını alabilir.</p>
      <p>Örnek hesaplama:</p>
      <p>Kişi 20 yıl aynı işyerinde çalışıp kıdem tazminatını alarak emekli olup ve emekli olduktan sonra yeniden aynı işyerinde 3 yıl daha çalışmış ise, ikinci kez kıdem tazminatına hak ettiğinde yalnızca 3 yıllık süre üzerinden kıdem tazminatı hesaplanır.</p>
      <p>Emekli olup kıdemini almadan devam ederse 23 yıllık tazminatını alır.</p>
      <figure>
        <img src="https://i.pstimaj.com/img/75/640x0/5b3d72e0ae298b08fa81a719"/>
      </figure>
      <h3>İhbar tazminat hakkı</h3>
      <p>İhbar tazminatı çalışma süresine göre 1.5 maaşa kadar çıkıyor.</p>
      <p>Haklı bir gerekçe gösterilmeden atılan emekli işçiler de bu tazminatı alabiliyor.</p>
      <p>Kıdemin sıfırlanıp sıfırlanmadığı burada önemli değil.</p>
      <figure>
        <img src="https://i.pstimaj.com/img/75/640x0/5ae2501366a97c82b0b88df0"/>
      </figure>
      <h3>Aylıklar artar mı?</h3>
      <p>Emekli olduktan sonra SGDP ödeyerek çalışmaya devam edenler, işlerinden ayrıldıklarında da aynı emekli aylığını almaya devam ederler.</p>
      <p>Bu dönemde yaşlılık sigortasına prim ödenmediği için emekli aylığı artmaz.</p>
      <p>Buna karşılık emekli olduktan sonra çalışmaya devam eden ve aylığını kestirenler için durum farklı.</p>
      <p>Bu dönemde hem aylık almadıkları, hem de yaşlılık sigortasına prim ödedikleri için bu süre sonunda yeniden aylık hesaplanır ve kendilerine bağlanır.</p>
      <p>Çalışan emekli eğer aylığını kestirip çalışmaya devam etmişse, çalışması sonlandığında daha yüksek aylık alabilir.</p>
      <figure>
        <img src="https://i.pstimaj.com/img/75/640x0/5baee3ebae298b2897585992"/>
      </figure>
      <h3>Sıfırlayanlara önemli uyarı</h3>
      <p>Sosyal güvenlik uzmanları, kıdemi aldıktan sonra aylık bağlatıp aynı yerde devam edenlerin ikinci kıdem hakkı talep edemeyebileceğini ifade ediyor.</p>
      <p>Uzmanlar bunun yerine kıdemi almadan emekli maaşı bağlatıp, SGDP ödeyerek aynı yerde çalışmaya devam edenlerin dilediği zaman emeklilik gerekçesiyle tazminatını alıp ayrılabileceğini söylüyor.</p>
      <p>Bu durumda emeklilik öncesi ve sonrası tüm tazminatlar alınabiliyor.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/cumhurbaskani-erdogandan-onemli-aciklamalar-2217694">
          <img src="https://i.pstimaj.com/img/100/180x95/5dc4ad05ae298b9849dfdda9"/>
        </a>
      </figure>
      <p>
        <a href="https://www.posta.com.tr/cumhurbaskani-erdogandan-onemli-aciklamalar-2217694">1 Cumhurbaşkanı Erdoğan’dan önemli açıklamalar</a>
      </p>
      <figure>
        <a href="https://www.posta.com.tr/yerli-insansiz-hava-araci-anka-rekora-uctu-2217717">
          <img src="https://i.pstimaj.com/img/100/180x95/5dc4a966ae298b984a22d0c8"/>
        </a>
      </figure>
      <p>
        <a href="https://www.posta.com.tr/yerli-insansiz-hava-araci-anka-rekora-uctu-2217717">2 Yerli insansız hava aracı ANKA rekora uçtu</a>
      </p>
      <figure>
        <a href="https://www.posta.com.tr/7-kasim-2019-super-loto-cekilis-sonuclari-2217702">
          <img src="https://i.pstimaj.com/img/100/180x95/5dc47bb2ae298b8f6fb07a3a"/>
        </a>
      </figure>
      <p>
        <a href="https://www.posta.com.tr/7-kasim-2019-super-loto-cekilis-sonuclari-2217702">3 7 Kasım 2019 Süper Loto çekiliş sonuçları</a>
      </p>
      <figure>
        <a href="https://www.posta.com.tr/aksarayda-otizmli-cocuklarin-yuhalanmasi-mecliste-arastirilacak-2217700">
          <img src="https://i.pstimaj.com/img/100/180x95/5dc4741a66a97c316515e40d"/>
        </a>
      </figure>
      <p>
        <a href="https://www.posta.com.tr/aksarayda-otizmli-cocuklarin-yuhalanmasi-mecliste-arastirilacak-2217700">4 Aksaray'da otizmli çocukların 'yuhalanması' Meclis'te ...</a>
      </p>
      <figure>
        <a href="https://www.posta.com.tr/gunun-ozeti-7-kasim-2019-2217687">
          <img src="https://i.pstimaj.com/img/100/180x95/5dc2c460ae298b441c3a448b"/>
        </a>
      </figure>
      <p>
        <a href="https://www.posta.com.tr/gunun-ozeti-7-kasim-2019-2217687">5 Günün özeti | 7 Kasım 2019</a>
      </p>
      <figure>
        <a href="https://www.posta.com.tr/seray-sahiner-kimdir-ibrahim-ozkan-kimdir-2217697">
          <img src="https://i.pstimaj.com/img/100/180x95/5dc457d2ae298b8f6fb07a16"/>
        </a>
      </figure>
      <p>
        <a href="https://www.posta.com.tr/seray-sahiner-kimdir-ibrahim-ozkan-kimdir-2217697">6 Seray Şahiner kimdir? İbrahim Özkan kimdir?</a>
      </p>
      <figure>
        <a href="https://www.posta.com.tr/azize-dizisi-iddiali-oyuncu-kadrosuyla-geliyor-2217692">
          <img src="https://i.pstimaj.com/img/100/180x95/5dc43a06ae298b8604999fe9"/>
        </a>
      </figure>
      <p>
        <a href="https://www.posta.com.tr/azize-dizisi-iddiali-oyuncu-kadrosuyla-geliyor-2217692">7 Azize dizisi iddialı oyuncu kadrosuyla geliyor</a>
      </p>
      <figure>
        <a href="https://www.posta.com.tr/4-kardesin-olumuyle-ilgili-flas-aciklamalar-2217690">
          <img src="https://i.pstimaj.com/img/100/180x95/5dc42e0b66a97c28c46b2e0e"/>
        </a>
      </figure>
      <p>
        <a href="https://www.posta.com.tr/4-kardesin-olumuyle-ilgili-flas-aciklamalar-2217690">8 4 kardeşin ölümüyle ilgili flaş açıklamalar</a>
      </p>
      <figure>
        <a href="https://www.posta.com.tr/otizmli-ogrencilerin-yuhalanmasiyla-ilgili-sorusturma-baslatildi-2217555">
          <img src="https://i.pstimaj.com/img/100/180x95/5dc3d1f9ae298b7305ad90f6"/>
        </a>
      </figure>
      <p>
        <a href="https://www.posta.com.tr/otizmli-ogrencilerin-yuhalanmasiyla-ilgili-sorusturma-baslatildi-2217555">9 Otizmli öğrencilerin yuhalanmasıyla ilgili soruşturma ...</a>
      </p>
      <figure>
        <a href="https://www.posta.com.tr/gelinim-mutfakta-389-bolumde-gun-birincisi-kim-oldu-2217688">
          <img src="https://i.pstimaj.com/img/100/180x95/5dc42a90ae298b85524b8273"/>
        </a>
      </figure>
      <p>
        <a href="https://www.posta.com.tr/gelinim-mutfakta-389-bolumde-gun-birincisi-kim-oldu-2217688">10 Gelinim Mutfakta 389. Bölümde gün birincisi kim oldu?</a>
      </p>
      <related>
        <a href="https://www.posta.com.tr/emekli-ve-dar-gelirliye-bedava-kaplica-2216405"/>
      </related>
    </article>
  </body>
</html>