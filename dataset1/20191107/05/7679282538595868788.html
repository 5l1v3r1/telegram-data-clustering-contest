<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-2nd-t20i-at-rajkot-live-streaming-when-and-where-to-watch-live-telecast-star-sports-hotstar-online-coverage-2836264.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-07T05:14:56+00:00"/>
    <meta property="og:title" content="INDvsBAN 2nd T20I: भारत-बांग्लादेश मैच आज, जानें कब-कहां-कैसे देखें LIVE स्ट्रीमिंग और टेलिकास्ट"/>
    <meta property="og:description" content="India vs Bangladesh, 2nd T20I at Rajkot: क्रिकेट के सबसे छोटे प्रारूप में एक बार फिर दबाव में आया भारत गुरुवार (7 अक्टूबर) को बांग्लादेश के खिलाफ होने वाले दूसरे टी-20 अंतरराष्ट्रीय मैच में जीत के..."/>
  </head>
  <body>
    <article>
      <h1>INDvsBAN 2nd T20I: भारत-बांग्लादेश मैच आज, जानें कब-कहां-कैसे देखें LIVE स्ट्रीमिंग और टेलिकास्ट</h1>
      <address><time datetime="2019-11-07T05:14:56+00:00">07 Nov 2019, 05:14</time> by <a rel="author">लाइव हिन्दुस्तान टीम,नई दिल्ली</a></address>
      <p><b>India vs Bangladesh, 2nd T20I at Rajkot: </b>क्रिकेट के सबसे छोटे प्रारूप में एक बार फिर दबाव में आया भारत गुरुवार (7 अक्टूबर) को बांग्लादेश के खिलाफ होने वाले दूसरे टी-20 अंतरराष्ट्रीय मैच में जीत के साथ सीरीज बराबर करने के इरादे से उतरेगा। इस मैच पर चक्रवातीय तूफान 'महा' का खतरा भी मंडरा रहा है। भारत को दिल्ली में वायु प्रदूषण के बीच रविवार को खेले गए पहले टी-20 मैच में सात विकेट से हार का सामना करना पड़ा था। भारत और बांग्लादेश के बीच तीन टी-20 मैचों की सीरीज का दूसरा मैच सौराष्ट्र क्रिकेट संघ स्टेडियम में खेला जाएगा। </p>
      <p>बांग्लादेश ने तीन मैचों की टी-20 सीरीज में 1-0 की बढ़त ले ली है। भारत के पास इस सीरीज में वापसी करने का यह आखिरी मौका है। भारत इस मैच में अगर जीत हासिल कर लेता है तो 10 तारीख को नागपुर में होने वाला तीसरा मैच रोमांचक हो जाएगा। लेकिन भारत को वापसी के लिए इस मैच में हर क्षेत्र में संतुलित प्रदर्शन करना होगा। पहले मैच में भारत के बल्लेबाज और गेंदबाज टीम को जीत दिलाने में असमर्थ रहे थे। </p>
      <p>
        <b>
          <a href="https://www.livehindustan.com/cricket/story-india-vs-bangladesh-2nd-t20i-dream11-ind-vs-ban-predicted-playing-xi-pitch-report-rajkot-weather-forecast-cyclone-maha-team-update-head-to-head-stats-2836241.html">INDvsBAN: दूसरा टी-20 आज, जानें प्लेइंगXI से लेकर पिच रिपोर्ट तक सबकुछ</a>
        </b>
      </p>
      <p><b><a href="https://www.livehindustan.com/cricket/story-india-vs-bangladesh-2nd-t20i-rajkot-weather-update-cyclone-threat-rain-expected-2836183.html">INDvsBAN: राजकोट टी-20 में चक्रवात 'महा' का खतरा, जानें मौसम का हाल</a></b><br/>    <br/><b>जानिए कब, कैसे और कहां देखें मैच की लाइव स्ट्रीमिंग और लाइव टेलिकास्ट-</b></p>
      <p><b>कब और कहां खेला जाना है मैच?</b><br/>भारत और बांग्लादेश के बीच खेला जाने वाला पहला टी-20 मैच राजकोट के सौराष्ट्र क्रिकेट एसोसिएशन स्टेडियम में खेला जाएगा। </p>
      <p><b>किस समय शुरू होगा मैच?</b><br/>7 नवंबर, गुरुवार, शाम 7.00 बजे (भारतीय समयानुसार), शाम 7:00  बजे (लोकल टाइम), दोपहर 01:30 (जीएमटी)। </p>
      <p><b>लाइव टेलिकास्ट कहां देख सकते हैं?</b><br/>मैच का लाइव टेलिकास्ट आप स्टार स्पोर्ट्स नेटवर्क पर देख सकते हैं।</p>
      <p><b>लाइव स्ट्रीमिंग कहां देख सकते हैं?</b><br/>मैच की लाइव स्ट्रीमिंग भारत में हॉटस्टार पर आप देख सकेंगे।</p>
      <p>
        <b>भारत दौरे के लिए बांग्लादेश की टीम : </b>
      </p>
      <p><b>बांग्लादेश टी-20 टीम : </b>सौम्य सरकार, मोहम्मद नईम, महमुदुल्ला (कप्तान), आफिफ हुसैन, मोसद्दक हुसैन, अनिमुल इस्लाम, लिटन दास, मुशफिकुर रहीम, अराफात सनी, अल-अमीन हुसैन, मुस्ताफिजुर रहमान, शैफुल इस्लाम, अबू हैदर रॉनी, तैजुल इस्लाम। </p>
      <p>
        <b>बांग्लादेश के खिलाफ भारत की टीम : </b>
      </p>
      <p>बांग्लादेश के खिलाफ भारतीय टी-20 टीम: रोहित शर्मा (कप्तान), शिखर धवन, केएल राहुल, संजू सैमसन, श्रेयस अय्यर, मनीष पांडे, ऋषभ पंत (विकेटकीपर), वाशिंगटन सुंदर, क्रुणाल पांड्या, युजवेंद्र चहल, राहुल चाहर, दीपक चाहर, खलील अहमद, शिवम दुबे, शार्दुल ठाकुर।</p>
    </article>
  </body>
</html>