<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/07/halalos-baleseteket-elozhet-meg-egy-14-eves-lany-talalmanya"/>
    <meta property="og:site_name" content="infostart"/>
    <meta property="article:published_time" content="2019-11-07T05:20:00+00:00"/>
    <meta property="og:title" content="Halálos baleseteket előzhet meg egy 14 éves lány találmánya"/>
    <meta property="og:description" content="Az autók egyre vaskosabb A-oszlopa óriási holtteret okoz, és gyakori oka ez kanyarodáskor a gyalogosok elütésének."/>
  </head>
  <body>
    <article>
      <h1>Halálos baleseteket előzhet meg egy 14 éves lány találmánya</h1>
      <address><time datetime="2019-11-07T05:20:00+00:00">07 Nov 2019, 05:20</time> by <a rel="author">Infostart</a></address>
      <h3>Az autók egyre vaskosabb A-oszlopa óriási holtteret okoz, és gyakori oka ez kanyarodáskor a gyalogosok elütésének.</h3>
      <p>A 14 éves Alaina Gassler megoldása az autók A-oszlopát teszi átlátszóvá. A találmány lényegében egy kamera és egy projektor ötvözése, amely a holttérbe eső külvilág élő képét vetíti az autó belsejébe, épp a megfelelő helyre.</p>
      <p>A vetített képet ráadásul csak a sofőr látja, a fiatal feltaláló ugyanis az első teszteknél azt vette észre, hogy az anyósülésen utazóknak nagyon zavaró az eszköz, az ő szemszögükből csak mozgó fények látszódnak. Egy kis módosítással viszont elérte, hogy az utasok semmit se érzékeljenek a vetített képből.</p>
      <p>A pennsylvaniai tanuló egy tanulmányi versenyen mutatta be találmányát, és el is nyerte vele a 25 ezer dolláros fődíjat - írja az <a href="http://www.automotor.hu/hirek/egy-14-eves-lany-talalmanya-segit-a-holtter-kikuszoboleseben/">automotor.hu.</a></p>
      <figure>
        <iframe src="https://www.youtube.com/embed/HxlNkIwqGb4" width="560" height="315" data-service="Youtube" scrolling="no"/>
      </figure>
      <p>
        <i>Nyitókép: automotor.hu</i>
      </p>
    </article>
  </body>
</html>