<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76331-Krakov-je-najoblubenejsou-europskou-destinaciou-uz-treti-rok-za-sebou-Bratislava-sa-na-zoznam-TOP-destinacii-nedostala"/>
    <meta property="og:site_name" content="REFRESHER"/>
    <meta property="article:published_time" content="2019-11-07T16:42:00+00:00"/>
    <meta property="og:title" content="Krakov je najobľúbenejšou európskou destináciou už tretí rok za sebou. Bratislava sa na zoznam TOP destinácií nedostala"/>
    <meta property="og:description" content="Kam pôjdeš na najbližší výlet ty?"/>
  </head>
  <body>
    <article>
      <h1>Krakov je najobľúbenejšou európskou destináciou už tretí rok za sebou. Bratislava sa na zoznam TOP destinácií nedostala</h1>
      <address><time datetime="2019-11-07T16:42:00+00:00">07 Nov 2019, 16:42</time> by <a rel="author">Timea Krauszová</a></address>
      <p>
        <b>Kam pôjdeš na najbližší výlet ty?</b>
      </p>
      <p>Britská stránka <a href="https://www.which.co.uk/reviews/destinations/article/best-city-breaks-in-europe"><b>Which</b> </a>uverejnila zoznam najlepších európskych miest na predĺžený víkend. Poľský Krakov je na prvom mieste už po tretíkrát. K výhre dopomohli kultúrne pamiatky, jedlo, ale aj ceny za služby. V top 10 sa nachádzajú aj Sevilla, Valencia, Berlín a ďalšie známe mestá. </p>
      <h3>Najlepšie hodnotenie vďaka cenám, ale aj kultúre</h3>
      <p>Krakov má 5 hviezdičiek za hodnotu peňazí. Za niekoľko eur sa tu dá skvele najesť a napiť, v porovnaní s inými európskymi mestami je to splnený sen každého nízkonákladového cestovateľa. Päť hviezdičiek mu vo Which udelili aj za<b> jedlá a nápoje</b> (kto by dokázal odolať čerstvým pirohám) a za<b> kultúrne pamiatky</b>.</p>
      <figure>
        <embed-post data-src="https://www.instagram.com/p/B4HvVMJIC0g" data-service="Instagram"/>
      </figure>
      <p><b>Takmer na každom rohu je nádherný palác a mesto dýcha históriou</b>. Môžeš sa tu naučiť viac o hrôzach minulého storočia v Auschwitzi alebo zistiť, ako sa tu žilo v stáročiach dávno minulých.</p>
      <p>Je to tiež mesto umelcov a hudobníkov, plné mladých ľudí a zaujímavých osobností. <b>Skvele sa tu aj nakupuje, ubytovanie je pomerne lacné</b> a mesto podľa Which nie je až také preplnené ako ostatné metropoly na zozname. Do úvahy vzali aj priemernú cenu leteniek z Británie do Krakova. Je úplne možné, že vďaka nízkonákladovým spoločnostiam sa dostaneš do Poľska ešte lacnejšie. Stačí byť ochotný presedieť niekoľko hodín vo vlaku alebo v autobuse.</p>
      <related>
        <a href="https://refresher.sk/69986-Slovak-co-precestoval-vsetky-krajiny-sveta-V-Nepale-som-chlapcom-daroval-vynoseny-sveter-zacali-sa-on-bit-pastami"/>
      </related>
      <p>Nečudo, že sa toto krásne mesto dostalo na prvé miesto už tretí rok po sebe. Aj my máme pri pohľade na fotografie z Krakova chuť si hneď rezervovať niektorý zo zostávajúcich víkendov v tomto roku.</p>
      <figure>
        <embed-post data-src="https://www.instagram.com/p/B1yc1hGhjxJ" data-service="Instagram"/>
      </figure>
      <p>Ak aj ty hľadáš perfektný víkendový výlet, možno by si mohol zvážiť práve Krakov. Najmä vo vianočnom období je magický.</p>
      <p>
        <b>Pozri si prvú desiatku najlepšie hodnotených miest v Európe podľa britského portálu Which</b>
      </p>
      <ol>
        <li>Krakov</li>
        <li>Sevilla</li>
        <li>Valencia</li>
        <li>Berlín</li>
        <li>Amsterdam</li>
        <li>Budapešť</li>
        <li>Mníchov</li>
        <li>Benátky</li>
        <li>Verona</li>
        <li>Bordeaux</li>
      </ol>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/51010-Katka-a-Tomas-nechali-pracu-a-vydali-sa-na-cestu-napriec-Europou-Pri-nizkych-nakladoch-ziskali-uzasne-zazitky-a-novy-pohlad-na-svet"/>
        <a href="https://refresher.sk/43675-Kvoli-svojmu-snu-predal-skoro-cely-majetok-Sebastian-precestoval-vyse-70-krajin-sveta-za-viac-ako-30-mesiacov"/>
        <a href="https://refresher.sk/47659-Na-eBayi-kupil-staru-sanitku-a-premenil-ju-na-svoj-domov-Teraz-je-na-potulkach-svetom-a-uziva-si-bezstarostny-zivot"/>
        <a href="https://refresher.sk/76310-Vilnius-je-bod-G-Europy-Kontroverzna-kampan-pomohla-zvysit-pocet-turistov-pri-propagacii-atrakcii-pouziva-dvojzmyselne-narazky"/>
        <a href="https://refresher.sk/76303-Nacionalisti-chcu-pred-imigrantmi-pit-alkohol-a-jest-bravcove-maso-Odkazuju-im-ze-nie-su-vitani"/>
        <a href="https://refresher.sk/76299-Bratislavcania-sa-obavaju-vystavby-moslimskej-mesity-Starosta-Lamaca-objasnil-situaciu"/>
        <a href="https://refresher.sk/76281-Miliony-kanibalskych-mravcov-sa-v-atomovom-kryte-navzajom-pozierali-Vedci-ich-nakoniec-vypustili-do-prirody"/>
        <a href="https://refresher.sk/76268-Viac-ako-11tisic-vedcov-varuje-pred-nesmiernym-utrpenim-ktore-sposobi-klimaticka-kriza"/>
      </related>
    </article>
  </body>
</html>