<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/ekskluzivno-finansoviyat-ministr-goranov-obyavi-koga-shche-vdigne-pensiite_news707978.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-07T16:23:00+00:00"/>
    <meta property="og:title" content="Ексклузивно! Финансовият министър Горанов обяви кога ще вдигне пенсиите!"/>
    <meta property="og:description" content="Според него първо трябва да се вдигне заплатата на работещите българи"/>
  </head>
  <body>
    <article>
      <h1>Ексклузивно! Финансовият министър Горанов обяви кога ще вдигне пенсиите!</h1>
      <h2>Според него първо трябва да се вдигне заплатата на работещите българи</h2>
      <address>
        <time datetime="2019-11-07T16:23:00+00:00">07 Nov 2019, 16:23</time>
      </address>
      <p>https://blitz.bg/politika/ekskluzivno-finansoviyat-ministr-goranov-obyavi-koga-shche-vdigne-pensiite_news707978.html Blitz.bg</p>
      <figure>
        <img src="https://static.blitz.bg/documents/thumbnails/730/201902/1549025072-img-4726jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>При периодични ад хок решения за пенсионния модел по-скоро не може да се постигне благосъстояние. Това каза министърът на финансите Владислав Горанов пред журналисти във връзка с бюджета за 2020 г. , предаде <a href="https://focus-news.bg/news/2019/11/07/2717375/ministar-vladislav-goranov-pri-periodichni-ad-hok-resheniya-za-pensionniya-model-po-skoro-ne-mozhe-da-se-postigne-blagosastoyanie.html">"Фокус".</a></b><br/><br/>Бюджетът е балансиран и не само във фискалния смисъл, а в смисъла, че следва всички политики, които бяха заложени в началото на този мандат през 2017 г.<br/><br/>Това, от което най-много страдаме в определени публични политики, е липсата на приемственост и последователност, което не дава възможност за постигане на дългосрочни цели като примерно целта за подобряване на качеството на средното образование и намаляване на неграмотността и връщането на децата в училище.<br/><br/>Нещо, което е възлова предпоставка за ограничаване на бедността в определени групи население", каза още Горанов.<br/><br/>Той посочи,че приоритетите имат нужда от дългосрочна стратегия.<br/><br/>"Ако липсват съществени изненади в бюджета, за мен това е добра новина", подчерта още Горанов.<br/><br/><b>Във връзка с идеите за преизчисляване на пенсиите</b>, министърът на финансите раздели въпроса на две части.<br/><br/>"Първата част е свързан със самия пенсионен модел. Той е приет с консенсус и никой не го поставя под съмнение. Вторият аспект е дали чрез периодични ад хок решения по отношение на пенсионния модел може да се постигне благосъстояние.<br/><br/>Отговорът е по-скоро не. В този смисъл <b>по-високи пенсии ще имат българските пенсионери, когато работещите българи имат по-високи доходи</b>. Никаква друга формула не е работеща.<br/><br/><b>Другото е краткосрочно решение, граничещо с популизъм. </b><br/><br/><b>Това означава дестабилизиране на пенсионната система</b> в краткосрочен период,<b> формиране на огромни задължения</b>, респективно на държавата и стигането до един момент в непродължителен срок, в който Слава Богу при наличието на валутен борд ще се наложи промяна на осигурителната тежест или осигуряване на размера на пенсиите.<br/><br/>Нека да си фокусираме върху увеличението на БВП и всички политики, които могат да доведат в тази посока и до увеличението на доходите. Пенсионната система така е измислена, че ако се получават високи доходи, ще се получават и високи пенсии", допълни още Горанов.<br/><br/>„По-скоро ще има добавки за пенсионерите. Относително далече сме от там, но както вървят числата, няма причина да пестим от това“, заяви Горанов. Според него няма причина да няма коледни добавки за пенсионерите.</p>
    </article>
  </body>
</html>