<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/07/best-countries-immigrants-work-abroad-index-2019"/>
    <meta property="og:site_name" content="euronews"/>
    <meta property="article:published_time" content="2019-11-07T16:04:07+00:00"/>
    <meta property="og:title" content="بهترین کشورهای جهان برای مهاجرت کاری کدامند؟"/>
    <meta property="og:description" content="موسسه «اینتر نِیشِنز» بر اساس ۳ شاخص که در مجموع از ۶ معیار تشکیل شده، ۶۸ کشور جهان را از نظر سطح رضایت مهاجران کاری در سال ۲۰۱۹ رتبه‌بندی کرده است."/>
  </head>
  <body>
    <article>
      <h1>بهترین کشورهای جهان برای مهاجرت کاری کدامند؟</h1>
      <address><time datetime="2019-11-07T16:04:07+00:00">07 Nov 2019, 16:04</time> by <a rel="author">یورونیوز فارسی </a></address>
      <p>ویتنام، جمهوری چک و لوکزامبورگ به عنوان بهترین کشورهای جهان برای مهاجرت کاری در سال ۲۰۱۹ شناخته شدند.</p>
      <p>موسسه «<a href="https://www.internations.org/">اینتر نِیشِنز</a>» بر اساس ۳ شاخص که در مجموع از ۶ معیار تشکیل شده، ۶۸ کشور جهان را از نظر سطح رضایت مهاجران کاری در سال ۲۰۱۹ رتبه‌بندی کرده است.</p>
      <p>مطابق نتایج این رتبه‌بندی، بحرین جایگاه نخست خود را در سال ۲۰۱۸ به ویتنام داده و جمهوری چک برای سومین سال متوالی در میان سه کشور برتر قرار گرفته است. همچنین لوکزامبورگ با جهشی بزرگ از رتبه نهم در سال گذشته میلادی به جایگاه سوم در سال ۲۰۱۹ رسیده است.</p>
      <p>همچنین کشورهای قزاقستان، قطر و لهستان بیشترین بهبود جایگاه را در مقایسه با سال گذشته میلادی داشته‌اند. قزاقستان از رتبه ۵۰ به جایگاه بیستم رسیده و قطر نیز با ارتقاء بیست پله‌ای در رتبه ۱۵ جای گرفته است. لهستان نیز ۱۵ رتبه جهش داشته و جایگاه یازدهم رسیده است.</p>
      <p>شاخص« <a href="https://www.internations.org/expat-insider/2019/working-abroad-index-39833">کار در کشور خارجی</a>» برای مهاجران که از سال ۲۰۱۴ به این سو هر سال توسط این موسسه منتشر می‌شود، چشم‌انداز شغلی و رضایت از کار، فشار کار و میزان اوقات فراغت، شرایط اقتصادی و امنیت شغلی را به عنوان معیارهای ارزیابی خود در نظر می‌گیرد.</p>
      <p>رتبه کشورهای مورد بررسی در هر یک از این معیارها بر پایه نظرسنجی انجام شده از نیروی کار خارجی شاغل در آنها به دست می‌آید.</p>
      <p>
        <b>بیشتر بخوانید:</b>
        <a href="https://farsi.euronews.com/2019/11/06/france-prime-minister-announced-details-of-new-immigration-policy">فرانسه برای پذیرش مهاجران کار محدودیت‌های کمی و کیفی می‌گذارد</a>
      </p>
    </article>
  </body>
</html>