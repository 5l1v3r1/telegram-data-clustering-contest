<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/v-p-yatnicyu-kiyiv-nakriye-tuman-a-v-yevropi-vipade-snig-328834_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T16:04:00+00:00"/>
    <meta property="og:title" content="В п'ятницю Київ накриє туман, а в Європі випаде сніг"/>
    <meta property="og:description" content="А от на вихідних в Україні потепліє.  "/>
  </head>
  <body>
    <article>
      <h1>В п'ятницю Київ накриє туман, а в Європі випаде сніг</h1>
      <h2>А от на вихідних в Україні потепліє.  </h2>
      <address>
        <time datetime="2019-11-07T16:04:00+00:00">07 Nov 2019, 16:04</time>
      </address>
      <p>Найближчої доби дощі пройдуть на півночі України, а в п'ятницю вдень опади ймовірні лише в західній частині. На решті території переважатиме суха повітряна маса, зазначила синоптик Наталія Діденко.</p>
      <p>За її словами у п'ятницю холодніше буде в західних та північних областях, де очікуються +9+14 градусів. А от на півдні, сході, у більшості центральних областей втримається тепла погода +14+20 градусів. Вітер буде зі сходу, північного сходу, слабкий або помірний.</p>
      <p>У Києві 8-го листопада вночі пройдуть дощі, вдень буде сухо. Температура повітря мінімально становитиме +7+9 градусів, максимально +11+13 градусів. Також вранці 8 листопада в Києві очікується туман та погіршення видимості до 500 м.</p>
      <p>"Завтра, 8-го листопада, сніг випадатиме в Альпах, на півночі Іспанії, на півдні Франції, у Шотландії та в країнах Скандинавії. …. Але якщо ви приготувалися до подальшого і цілком природного зниження температури повітря, нічого у вас не вийде. Вихідними до нас знову прийде потепління!", - зазначила Діденко.</p>
      <p>Раніше завідуюча відділом синоптичної метеорології Українського гідрометеорологічного інституту Віра Балабух розповіла про те, що <b><a href="https://dt.ua/UKRAINE/meteorolog-rozpovila-yakoyu-bude-cogorichna-zima-v-ukrayini-327816_.html">зима 2019-2020 років буде переважно теплою</a> </b>з великою кількістю днів з плюсовою температурою, більшою, ніж у попередні роки.</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>