<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902817/son-zoekt-contact-met-gomes-ik-voel-me-er-nog-steeds-heel-heel-slecht-over-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-07T16:14:00+00:00"/>
    <meta property="og:title" content="Son zoekt contact met Gomes: &quot;Ik voel me er nog steeds heel, heel slecht over&quot;"/>
    <meta property="og:description" content="Heung-Min Son heeft de afgelopen dagen contact gehad met André Gomes. De Portugese middenvelder van Everton liep afgelopen zondag een zware blessure op na een duel met de Tottenham Hotspur-aanvaller en Serge Aurier."/>
  </head>
  <body>
    <article>
      <h1>Son zoekt contact met Gomes: "Ik voel me er nog steeds heel, heel slecht over"</h1>
      <address>
        <time datetime="2019-11-07T16:14:00+00:00">07 Nov 2019, 16:14</time>
      </address>
      <p>
        <b>Heung-Min Son heeft de afgelopen dagen contact gehad met André Gomes. De Portugese middenvelder van Everton liep afgelopen zondag een zware blessure op na een duel met de Tottenham Hotspur-aanvaller en Serge Aurier.</b>
      </p>
      <p>De halve wereld sprak over de horrorblessure van Gomes, wiens carrière niet in gevaar blijkt. Son was na het zien van Gomes' enkel totaal van slag en droeg drie dagen later zijn twee doelpunten tegen Rode Ster Belgrado op aan de Everton-middenvelder. In de tussenliggende periode zoch de Spurs-aanvaller contact met Gomes en diens familie.</p>
      <p>"Ik heb hem een bericht gestuurd voordat we dinsdag naar Belgrado vlogen", vertelt Son aan <a href="https://www.theguardian.com/football/2019/nov/07/son-heung-min-text-contact-andre-gomes-injury-everton-tottenham-football">The Guardian</a>. "Ik voel me er nog steeds heel, heel slecht over. Het spijt me zo erg. Voetbal is een sport waarin zulke dingen kunnen gebeuren, maar niemand wil dit. Ik ben zo verdrietig dat het Gomes is overkomen en ik erbij betrokken was. Het waren heel zware dagen."</p>
      <p>"Wat ik heb gestuurd heb?", vervolgt Son. "<i>Ik wens je het beste en leef mee met jou, je familie en je teamgenoten</i>. Hij reageerde nadat hij was ontslagen uit het ziekenhuis. Daar wil ik niet te veel over praten."</p>
      <p>Son, die nog steeds geschokt is, wil nóg harder werken op het veld om zijn respect voor Gomes te betuigen. "Ik besef hoeveel geluk ik heb dat ik dagelijks op het veld mag staan."</p>
    </article>
  </body>
</html>