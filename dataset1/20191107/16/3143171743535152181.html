<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/auto-rubata-a-catania-e-trovata-a-messina-denunciato-un-trasportatore.html"/>
    <meta property="og:site_name" content="Tempostretto"/>
    <meta property="article:published_time" content="2019-11-07T16:55:59+00:00"/>
    <meta property="og:title" content="Auto rubata a Catania e trovata a Messina. Denunciato un trasportatore"/>
    <meta property="og:description" content="Era già smontata e trasportata dentro un furgone"/>
  </head>
  <body>
    <article>
      <h1>Auto rubata a Catania e trovata a Messina. Denunciato un trasportatore</h1>
      <address><time datetime="2019-11-07T16:55:59+00:00">07 Nov 2019, 16:55</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>Era già smontata e trasportata dentro un furgone</i>
      </p>
      <p>MESSINA – Hanno fermato alla barriera di Messina Sud Tremestieri un autocarro che risultava noleggiato da una persona diversa rispetto al conducente, ma entrambi con precedenti per furto. Sosteneva di trasportare ricambi per auto provenienti da un mezzo incidentato ma in realtà era un’intera auto a cui mancava solo la carrozzeria.</p>
      <p>La Polizia Stradale ha poi accertato che si trattava di un’auto rubata la sera prima a Catania. Il trasportatore è stato denunciato per ricettazione, mentre sono in corso le indagini per trovare gli autori del furto.</p>
    </article>
  </body>
</html>