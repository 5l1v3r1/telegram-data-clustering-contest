<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/to-celtic-tilhengere-knivstukket-i-roma/71795142"/>
    <meta property="og:site_name" content="Dagbladet.no"/>
    <meta property="article:published_time" content="2019-11-07T16:00:40+00:00"/>
    <meta property="og:title" content="To Celtic-tilhengere knivstukket i Roma"/>
    <meta property="og:description" content="To Celtic-tilhengere er innlagt på sykehus i Roma etter å ha blitt knivstukket i oppkjøringen til europaligakampen mot Lazio."/>
  </head>
  <body>
    <article>
      <h1>To Celtic-tilhengere knivstukket i Roma</h1>
      <h2>To Celtic-tilhengere er innlagt på sykehus i Roma etter å ha blitt knivstukket i oppkjøringen til europaligakampen mot Lazio.</h2>
      <address><time datetime="2019-11-07T16:00:40+00:00">07 Nov 2019, 16:00</time> by <a rel="author">NTB I</a></address>
      <p>Ifølge italiensk politi skjedde voldshendelsen i sentrum av Roma natt til torsdag i forbindelse med en krangel utenfor en bar.</p>
      <p>
        <b>Om lag 9000 Celtic-tilhengere har reist til byen for å se kampen på Stadio Olimpico.</b>
      </p>
      <p>Politiet melder også at tre Celtic-tilhengere er pågrepet for dårlig oppførsel, mens fem Lazio-tilhengere er pågrepet for besittelse av farlige gjenstander som kniver og baseballkøller.</p>
      <p>Det er ondt blod mellom klubbene etter oppgjøret i Glasgow for to uker siden, da Celtic vant 2-1. UEFA har innledet disiplinærsak mot begge klubber på grunn av tilhengernes oppførsel da.</p>
    </article>
  </body>
</html>