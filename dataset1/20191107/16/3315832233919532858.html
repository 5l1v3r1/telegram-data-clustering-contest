<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/28e7a59ff48888c2/sistari-de-apa-la-sangera.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-07T16:18:04+00:00"/>
    <meta property="og:title" content="Sistări de apă la Sângera"/>
    <meta property="og:description" content="Furnizorul de apă din Chișinău planifică pentru vineri lucrări în orașul Sângera. Ca urmare, apa va fi sistată pe strada Industrială 5-7, inclusiv cu fracții, precum și la mai multe întovărășiri pomicole."/>
  </head>
  <body>
    <article>
      <h1>Sistări de apă la Sângera</h1>
      <address><time datetime="2019-11-07T16:18:04+00:00">07 Nov 2019, 16:18</time> by <a rel="author">Jurnal.md</a></address>
      <p>
        <b>Furnizorul de apă din Chișinău planifică pentru vineri lucrări în orașul Sângera. Ca urmare, apa va fi sistată pe strada Industrială 5-7, inclusiv cu fracții, precum și la mai multe întovărășiri pomicole.</b>
      </p>
      <p>Potrivit SA „Apă-Canal Chișinău”, este vorba despre întovărășirile pomicole „Orion”, „Agromicropom”, „La Odihnă” și „Montatorul-Schinoasă”. Furnizarea apei va fi întreruptă între orele 09.00 și 18.00.</p>
      <p>Până pe 8 noiembrie, între orele 09.00 și 20.00, apa va fi sistată periodic pe străzile Matei Basarab, 2-6 inclusiv cu fracții, Florilor, 12-18, inclusiv cu fracții, bulevardul Moscovei, 11-17, inclusiv cu fracții. Sistările au loc în legătură cu efectuarea lucrărilor de reabilitare, finanțate de Banca Europeană pentru Reconstrucție și Dezvoltare și Banca Europeană de Investiții.</p>
      <p>După finalizarea lucrărilor, livrarea serviciilor de alimentare cu apă va fi reluată la parametrii planificați. Pentru informații suplimentare consumatorii sunt îndemnați să sune la Dispeceratul central, la numărul de telefon: 022-25-66-66 sau 022-85-77-77.</p>
    </article>
  </body>
</html>