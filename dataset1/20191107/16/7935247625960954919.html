<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/mazlum-kobani-denilen-adamin-bagdadiden-farki-yok-214474h.htm"/>
    <meta property="og:site_name" content="OLAY"/>
    <meta property="article:published_time" content="2019-11-07T16:02:41+00:00"/>
    <meta property="og:title" content="'Mazlum Kobani denilen adamın Bağdadi'den farkı yok'"/>
    <meta property="og:description" content="Cumhurbaşkanı Recep Tayyip Erdoğan ile Macaristan Başbakanı Viktor Orban, ortak basın toplantısı düzenledi."/>
  </head>
  <body>
    <article>
      <h1>'Mazlum Kobani denilen adamın Bağdadi'den farkı yok'</h1>
      <h2>Cumhurbaşkanı Recep Tayyip Erdoğan ile Macaristan Başbakanı Viktor Orban, ortak basın toplantısı düzenledi.</h2>
      <address>
        <time datetime="2019-11-07T16:02:41+00:00">07 Nov 2019, 16:02</time>
      </address>
      <p>Bağdadi'nin yakın çevresinden 13 kişinin yakalandığını açıklayan Cumhurbaşkan Erdoğan , "Mazlum Kobani denilen adamın Bağdadi'den farkı yok. Bağdadi ne kadar önemli bir teröristse Mazlum Kobani de o kadar önemli bir teröristtir" dedi. Erdoğan, ABD ziyaretiyle ilgili de, "İkili ilişkilerimiz başta olmak üzere bölgesel sorunları ele alacağız. Görüşmede S-400, Patriot ve F-35 konuları yer alacak." açıklamasında bulundu.</p>
      <p>
        <b>Cumhurbaşkanı Erdoğan'ın açıklamalarından satır başları;</b>
      </p>
      <p>Budapeşte'de verimli görüşmeler gerçekleştirdik. İmzaladığımız 10 anlaşma ile ilişkilerimizi güçlendirdik. Savunma sanayii alanında projeleri hayata geçireceğiz.</p>
      <p>AB'nin son dönemde ülkemize karşı tutumu yapıcı olmaktan uzaktır. Birkaç üye ülkenin ikili meselesi, Türkiye-AB ilişkilerini rehin almamalı.</p>
      <p>Görüşmemizde Sayın Başbakan'a Barış Pınarı  Harekatı'na verdiğ idestekten dolayı teşekkür ettiim. </p>
      <p>Suriye'de Güvenli Bölge ihdası için çalışmalarımızı yapıyoruz. Bağdadi'nin çevresinden 13 kişi yakalandı. Barış Pınarı Harekatı ile mücadelemizi sürdürüyoruz. </p>
      <p>151 ülkeden, 76 bin kişiye Türkiye'ye giriş yasağı koyduk. Bunların içinde DEAŞ var, diğer teröristler var.</p>
      <p>DEAŞ'a karşı şu anda dünyada Türkiye'den çok daha güçlü tavır koyan ikinci bir ülke yoktur. </p>
      <p>İlk etapta sadece El Bab'da 3 bini aşkın DEAŞ'lıyı etkisiz hale getirdik derdest ettik. Şu anda cezaevlerimizde 1150'yi aşkın DEAŞ'lı var.</p>
      <p>Ne ABD 120 saatlik sürede ne de Rusya 150 saatlik süre içinde teröristleri bölgeden çıkarabildi. </p>
      <p>Terörün ve teröristin iyisi, 'benimki seninki' anlayışı olmaz. Eğer bu mücadeleyi vereceksek kararlı vereceğiz.</p>
      <p>Destek gelse de gelmese de misafirlerimize (Suriyeli) ev sahipliğine devam edeceğiz. Baktık bu iş olmuyor, kapıları açmak zorunda kalırız.</p>
      <p>(ABD ziyareti) İkili ilişkilerimiz başta olmak üzere bölgesel sorunları ele alacağız. Görüşmede S-400, Patriot ve F-35 konuları yer alacak.</p>
      <p>S400'ü aldık, bu iş bitti ama Amerika bize Patriot verecekse şartların uygun olması halinde alabiliriz. Bunu da kendilerine teklif ettik</p>
      <p>Maalesef bazı stratejik ortakların terör örgütü liderleriyle ne yazık ki görüşmeleri, dayanışmaları var. Bunlar bizi üzüyor. Terörün ve teröristin iyisi, 'benimki seninki' anlayışı olmaz. Eğer bu mücadeleyi vereceksek kararlı vereceğiz.</p>
      <p>Mazlum Kobani denilen adamın Bağdadi'den farkı yok. Bağdadi ne kadar önemli bir teröristse Mazlum Kobani de o kadar önemli bir teröristtir.</p>
      <p>Sadece terör örgütlerinin başlarında olanları öldürmekle terör bitmiyor. Stratejik ortaklığın gereğini yerine getiremezsek bugün bi</p>
    </article>
  </body>
</html>