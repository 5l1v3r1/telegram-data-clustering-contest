<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/slezske-derby-a-duel-boleslavi-s-bohemians-nacnou-16-ligove-kolo/1818437?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-07T16:18:00+00:00"/>
    <meta property="og:title" content="Slezské derby a duel Boleslavi s Bohemians načnou 16. ligové kolo"/>
    <meta property="og:description" content="Praha - Dvě páteční předehrávky otevřou program 16. kola první fotbalové ligy, po němž bude následovat reprezentační přestávka. Sedmá Ostrava přivítá ve slezském derby předposlední Karvinou a čtvrtá Mladá Boleslav se utká s dvanáctými Bohemians 1905. Oba duely mají výkop v 18:00."/>
  </head>
  <body>
    <article>
      <h1>Slezské derby a duel Boleslavi s Bohemians načnou 16. ligové kolo</h1>
      <address><time datetime="2019-11-07T16:18:00+00:00">07 Nov 2019, 16:18</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Dvě páteční předehrávky otevřou program 16. kola první fotbalové ligy, po němž bude následovat reprezentační přestávka. Sedmá Ostrava přivítá ve slezském derby předposlední Karvinou a čtvrtá Mladá Boleslav se utká s dvanáctými Bohemians 1905. Oba duely mají výkop v 18:00.</p>
      <slideshow>
        <figure>
          <img src="https://i3.cn.cz/6/1572894755_P201911040928701.jpg"/>
        </figure>
        <figure>
          <img src="https://i3.cn.cz/6/1572894788_P201911040929401.jpg"/>
        </figure>
        <figure>
          <img src="https://i3.cn.cz/6/1572891350_P201911040888101.jpg"/>
        </figure>
        <figure>
          <img src="https://i3.cn.cz/6/1572891289_P201911040886601.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3246">Fotogalerie: První fotbalová liga 2019/20</a>
        </figcaption>
      </slideshow>
      <p>V Ostravě budou týmy usilovat o přerušení aktuální nepříznivé série. Baník už tři kola nezvítězil, Karviná prohrála poslední čtyři ligové zápasy a 443 minut neskórovala.</p>
      <p>"Je to derby, které je důležité z hlediska fanoušků, ale i nás, abychom doma udělali tři body a skočili do skupiny týmů s 25 body. Viděl jsem utkání, které hrála Karviná s Jabloncem. Ač je Jablonec v horní skupině, nevypadalo to, že by byla horší a bránila. Byly fáze, kdy dostala Jablonec pod tlak," upozornil ostravský trenér Bohumil Páník, jehož tým doma v lize šestkrát za sebou neprohrál a uhrál tam 16 z celkových 22 bodů.</p>
      <p>Karviné se zase více daří venku, kde získala osm z 11 bodů. Poslední dva duely mimo svůj stadion ale prohrála 0:3 a 0:4. Nad Baníkem Karviná vyhrála jediný z pěti ligových soubojů.</p>
      <p>"Je to derby, samozřejmě je to obrovská výzva. Každý z kluků včetně mě se na to těšíme. Baník sehrál výborné utkání v poháru se Slavií, kterou porazil 2:0. Teď s ní naposledy prohrál 0:4 v Edenu. Určitě to bude zápas, který bude mít náboj, dynamiku a myslím, že zároveň i kvalitu," uvedl karvinský trenér František Straka.</p>
      <p>Mladá Boleslav v posledních dvou kolech nevyhrála a klesla na čtvrté místo. Středočeši se proti Bohemians 1905 pokusí odčinit porážku 0:3 z červencového vzájemného duelu v Ďolíčku a také poslední domácí prohru 1:3 s Libercem. Předtím na svém stadionu Mladá Boleslav vyhrála všech sedm utkání ligové sezony.</p>
      <p>"Do každého utkání jdeme s cílem vyhrát, ale v tomto případě máme dvojnásobnou motivaci. Chceme navázat na domácí vítěznou šňůru přerušenou prohrou s Libercem a oplatit Bohemians červencovou prohru, která byla v celé podzimní sezoně pro nás rekordně nepříjemná," uvedl mladoboleslavský kouč Jozef Weber, který v minulosti vedl Bohemians.</p>
      <p>Pražané vyhráli jediné z posledních sedmi kol a venku se jim nedaří. Mimo svůj stadion získali jediný z celkových 16 bodů. "Boleslav je hodně nepříjemný soupeř. Doma poprvé prohráli až před dvěma týdny s Libercem, jinak doma porazili Spartu i Plzeň. Navíc mohli vézt bod z Edenu, jenže Mešanovič neproměnil v závěru pokutový kop. Vepředu disponují obrovskou kvalitou. V defenzivě ale za poslední dva duely obdrželi pět branek, z čehož si budeme chtít vzít příklad. Pojedeme tam s cílem bodovat a napravit náš poslední zápas proti Slovácku," řekl asistent trenéra Erich Brabec.</p>
      <h3>Statistické údaje před pátečními zápasy 16. ligového kola:</h3>
      <p>--------</p>
      <p>
        <b>FK Mladá Boleslav (v tabulce 4.) - Bohemians Praha 1905 (12.)</b>
      </p>
      <p>Výkop: pátek 8. listopadu, 18:00.</p>
      <p>Rozhodčí: Marek - Paták, Caletka.</p>
      <p>Bilance: 21 9-6-6 28:22.</p>
      <p>Poslední zápas: 0:3.</p>
      <p>
        <b>Předpokládané sestavy:</b>
      </p>
      <p>Mladá Boleslav: Stejskal - Jakub Klíma, Tatajev, Pudil, Fulnek - Budínský, Hubínek, Matějovský, Bucha - Komličenko, Mešanovič.</p>
      <p>Bohemians: Le Giang - Bartek, Hůlka, Pokorný, Podaný - Havel, Jindřišek, Rada, Vodháněl - Nečas, Keita.</p>
      <p>Absence: Wiesner - Dostál (oba rekonvalescence), Fryšták, Ljovin, Puškáč, Vacek (všichni zranění).</p>
      <p>Disciplinární ohrožení: Bucha, Mešanovič - Jindřišek, Vodháněl (všichni 3 ŽK).</p>
      <p>Nejlepší střelci: Komličenko (9) - Vodháněl (3).</p>
      <p>
        <b>Zajímavosti:</b>
      </p>
      <p>- Bohemians v posledních 2 vzájemných utkáních v lize neprohráli a neinkasovali</p>
      <p>- M. Boleslav poslední domácí ligový zápas s Bohemians vyhrála, ale předtím soupeře doma 3x po sobě neporazila</p>
      <p>- M. Boleslav 2 kola po sobě nezvítězila a inkasovala 5 branek</p>
      <p>- M. Boleslav předchozí domácí utkání v lize s Libercem prohrála, ale předtím doma v sezoně 7x za sebou vyhrála</p>
      <p>- Bohemians vyhráli jediné z posledních 7 kol a 2x za sebou neskórovali</p>
      <p>- Bohemians v 8 venkovních utkáních v ligové sezoně získali jediný z celkových 16 bodů a spolu s Příbramí jsou jedinými dvěma týmy, které na hřišti soupeře v ročníku nezvítězily</p>
      <p>- trenér M. Boleslavi Weber v minulosti vedl Bohemians</p>
      <p>
        <b>Baník Ostrava (7.) - MFK Karviná (15.)</b>
      </p>
      <p>Výkop: pátek 8. listopadu, 18:00.</p>
      <p>Rozhodčí: Franěk - Vlasjuk, Dresler.</p>
      <p>Bilance: 5 2-2-1 5:5.</p>
      <p>Poslední zápas: 2:1.</p>
      <p>
        <b>Předpokládané sestavy:</b>
      </p>
      <p>Ostrava: Laštůvka - Pazdera, Pokorný, Stronati, Fleišman - Reiter, Jánoš, Hrubý, Kuzmanovič - Diop, Smola.</p>
      <p>Karviná: Pastornický - Ndefe, Kouřil, Rundič, Čonka - Lingr, Bukata, Janečka, Hanousek, Galuška - Petráň.</p>
      <p>Absence: Fillo (4 ŽK), Jirásek (trest za ČK), De Azevedo, Celba (oba zranění), Baroš (nejistý start) - Guba (zranění), Šašinka (dohoda klubů), Ba Loua, Dreksa (oba nejistý start).</p>
      <p>Disciplinární ohrožení: Fleišman, Procházka, Smola - Hanousek, Lingr, Petráň (všichni 3 ŽK).</p>
      <p>Nejlepší střelci: Diop (5) - Petráň (3).</p>
      <p>
        <b>Zajímavosti:</b>
      </p>
      <p>- Karviná vyhrála jediný z 5 ligových duelů s Ostravou</p>
      <p>- Ostrava 3 kola po sobě nevyhrála (2 prohry, remíza)</p>
      <p>- Ostrava v posledních 6 domácích ligových zápasech neprohrála a dala v nich 18 branek</p>
      <p>- Ostrava doma získala 16 z celkových 22 bodů</p>
      <p>- Karviná prohrála poslední 4 kola a v lize 5x za sebou nezvítězila</p>
      <p>- Karviná v lize neskórovala 443 minut</p>
      <p>- Karviná venku získala 8 z celkových 11 bodů, poslední 2 duely tam ale prohrála 0:3 a 0:4</p>
      <p>- Procházka (Ostrava) může odehrát 350. prvoligový zápas</p>
      <h3> </h3>
      <h3>Tabulka:</h3>
      <ul>
        <li>1. | Slavia | 15 | 13 | 2 | 0 | 33:3 | 41</li>
        <li>2. | Plzeň | 15 | 9 | 3 | 3 | 27:14 | 30</li>
        <li>3. | Jablonec | 15 | 8 | 3 | 4 | 27:20 | 27</li>
        <li>4. | Mladá Boleslav | 15 | 8 | 2 | 5 | 30:21 | 26</li>
        <li>5. | Slovácko | 15 | 7 | 4 | 4 | 20:19 | 25</li>
        <li>6. | Sparta | 15 | 7 | 3 | 5 | 28:19 | 24</li>
        <li>7. | Ostrava | 15 | 7 | 1 | 7 | 24:22 | 22</li>
        <li>8. | Liberec | 15 | 6 | 3 | 6 | 24:22 | 21</li>
        <li>9. | České Budějovice | 15 | 6 | 2 | 7 | 24:26 | 20</li>
        <li>10. | Olomouc | 15 | 4 | 7 | 4 | 22:22 | 19</li>
        <li>11. | Teplice | 15 | 4 | 6 | 5 | 13:20 | 18</li>
        <li>12. | Bohemians | 15 | 4 | 4 | 7 | 17:26 | 16</li>
        <li>13. | Zlín | 15 | 3 | 3 | 9 | 10:22 | 12</li>
        <li>14. | Příbram | 15 | 3 | 3 | 9 | 14:28 | 12</li>
        <li>15. | Karviná | 15 | 2 | 5 | 8 | 11:20 | 11</li>
        <li>16. | Opava | 15 | 2 | 3 | 10 | 7:27 | 9</li>
      </ul>
    </article>
  </body>
</html>