<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/economia/cisal-metalmeccanici-antonio-perillo-nuovo-vicesegretario-regionale.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-07T16:47:00+00:00"/>
    <meta property="og:title" content="Cisal Metalmeccanici: l’irpino Antonio Perillo è il nuovo vicesegretario regionale"/>
    <meta property="og:description" content="Il sindacato autonomo rilancia l’impegno sulle vertenze Fca e Whirlpool"/>
  </head>
  <body>
    <article>
      <h1>Cisal Metalmeccanici: l’irpino Antonio Perillo è il nuovo vicesegretario regionale</h1>
      <h2>Il sindacato autonomo rilancia l’impegno sulle vertenze Fca e Whirlpool</h2>
      <address><time datetime="2019-11-07T16:47:00+00:00">07 Nov 2019, 16:47</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/252377902878/movie_20191106_131844-2.mp4"/>
      </figure>
      <p>Si è riunito, questa mattina a Napoli, il direttivo regionale della Cisal Metalmeccanici, alla presenza del coordinatore nazionale, Giovanni Centrella. All’ordine del giorno della seduta le problematiche relative al rinnovo del contratto del comparto di Federmeccanica e Assistal. Durante l’incontro si è discusso approfonditamente anche delle eventuali ricadute occupazionali sul territorio che potrebbe determinare la fusione tra i gruppi industriali Fca-Fiat e Psa-Peugeot, se le trattative in corso tra le aziende, andassero – come sembra – a buon fine.</p>
      <p>Altro nodo affrontato dal direttivo regionale è quello relativo alla vertenza dello stabilimento Whirlpool di Napoli, per scongiurare la dismissione dell’importante complesso produttivo, che impiega 450 unità, e che avrebbe conseguenze negative anche per l’intero indotto campano ed in particolare per i circa 200 addetti impegnati nelle aziende della provincia di Avellino. Su questo versante, si auspica che l’impegno delle istituzioni pubbliche, dal governo nazionale alla giunta regionale, possano essere risolutivi. Al termine della riunione di oggi, si è proceduto all’elezione del nuovo segretario regionale della Cisal Metalmeccanici della Campania, nella persona di Carlo Tortora. Nel ruolo di vicesegretario regionale è stato, invece, indicato l’irpino, Antonio Perillo.</p>
    </article>
  </body>
</html>