<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76336-Reziser-Inside-Out-sa-chce-znova-dotknut-nasej-duse-Pixarovka-Soul-vyrozprava-pribeh-o-tom-ako-si-mame-splnit-svoje-sny"/>
    <meta property="og:site_name" content="REFRESHER"/>
    <meta property="article:published_time" content="2019-11-07T16:04:00+00:00"/>
    <meta property="og:title" content="Režisér Inside Out sa chce znova dotknúť našej duše. Pixarovka Soul vyrozpráva príbeh o tom, ako si máme splniť svoje sny"/>
    <meta property="og:description" content="Pete Docter a Trent Reznor dávajú do prvého teaseru veľa emócií."/>
  </head>
  <body>
    <article>
      <h1>Režisér Inside Out sa chce znova dotknúť našej duše. Pixarovka Soul vyrozpráva príbeh o tom, ako si máme splniť svoje sny</h1>
      <address><time datetime="2019-11-07T16:04:00+00:00">07 Nov 2019, 16:04</time> by <a rel="author">Dominik Vetrák</a></address>
      <p>
        <b>Pete Docter a Trent Reznor dávajú do prvého teaseru veľa emócií.</b>
      </p>
      <p><b>Pete Docter</b> má v Pixare bohatú históriu. Natočil pre nich Monsters, Inc., Up či Inside Out. Po 4 rokoch sa vracia do kín a opäť pôjde o netradičný animák. Príbeh Soul by nás mal zaviesť do ulíc slávneho New Yorku, no postupne by sme sa mali spolu s hlavnými postavami dostať taktiež do vesmíru a odhaliť odpovede na najdôležitejšie otázky, ktoré si kladieme celý život.</p>
      <p>Hlavná postava Joea Gardnera, učiteľa hudby, ktorý sa túži dostať do jazzovej kapely, nahovorená <b>Jamiem Foxom</b>, zrejme zomrie (alebo sa dostane do kómy). Následne vo svete ostatných duší pravdepodobne spozná pravé životné hodnoty. Oficiálny synopsa hovorí o tom, že spadne do nového sveta, kde stretne 22 (Tina Fey). Tá mu následne má pomôcť vrátiť sa späť.</p>
      <figure>
        <iframe src="https://www.youtube.com/embed/4TojlZYqPUo" width="700" height="370" data-service="Youtube" scrolling="no"/>
      </figure>
      <p>Prvý teaser trailer sľubuje ďalší nezabudnuteľný pixarovský zážitok. Ja osobne sa na Soul teším oveľa viac ako na Onward. Okrem Foxa budeme počuť aj hlasy hercov, ako napríklad: hmir Questlove Thompson, Phylicia Rashad, and Daveed Diggs. Ide o prvý film od Pixaru s hlavnou postavou afroamerického pôvodu. </p>
      <p> Zrejme nás teda bude čakať aj nejaké to morálne ponaučenie. Dúfame, že animák bude mať podobne silnú pointu ako Inside Out. O soundtrack sa postará <b>Trent Reznor</b>, ktorého tóny by mali znieť aj v priloženom teaseri nižšie. Premiéra nás čaká <b>19. júna 2020.</b> Ešte v marci pritom uvidíme najnovšiu pixarovku Onward. Taktiež pôjde o originálny počin. Viac sa o ňom dozvieš <a href="https://refresher.sk/tag/onward">tu.</a></p>
      <figure>
        <img src="https://i.refresher.sk/public/dominik-v/2019/_november/21CA08B6-0FCA-4C86-AC2E-FF5EEB0717D2.jpeg"/>
        <figcaption>
          <cite>Pixar/Disney</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/75396-Reziser-Brad-Bird-prezradza-detaily-o-Rodinke-uzasnych-2-datume-premiery-a-mnohom-dalsom"/>
        <a href="https://refresher.sk/75749-John-Lasseter-predstavil-v-Cannes-nahlady-pre-Hlada-sa-Dory-Toy-Story-4-a-mnoho-dalsich"/>
        <a href="https://refresher.sk/63542-Utlacanie-zien-na-pracovisku-nie-je-ziadnym-hrdinstvom-Usmevna-pixarovka-podporuje-rovnost-pohlavi"/>
        <a href="https://refresher.sk/38249-Blesk-McQueen-sa-vracia-v-atmosferickej-a-dramatickej-debutovej-ukazke-z-ocakavaneho-animaku-Auta-3"/>
        <a href="https://refresher.sk/37561-Pixar-prinesie-do-kin-Rodinku-uzasnych-2-uz-v-lete-2018-Na-Toy-Story-4-si-vsak-pockame-o-rok-dlhsie"/>
        <a href="https://refresher.sk/32651-Hlada-sa-Dory-doplava-do-nasich-kin-uz-o-dva-mesiace-Co-vieme-o-pokracovani"/>
        <a href="https://refresher.sk/33059-Pokracovanie-Hlada-sa-Nemo-nikdy-nevyzeralo-usmevnejsie-nostalgickejsie-a-lepsie-ako-v-novej-uputavke"/>
        <a href="https://refresher.sk/35646-Disney-ovlada-rok-2016-a-po-pol-roku-hlasi-celosvetove-trzby-vo-vyske-viac-ako-5-miliard"/>
      </related>
    </article>
  </body>
</html>