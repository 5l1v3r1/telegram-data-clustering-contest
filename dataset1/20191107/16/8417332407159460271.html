<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/trondelag/2019/11/07/Tre-personer-involvert-i-front-mot-front-ulykke-20344654.ece"/>
    <meta property="og:site_name" content="adressa.no"/>
    <meta property="article:published_time" content="2019-11-07T16:03:02+00:00"/>
    <meta property="og:title" content="Tre personer involvert i front mot front-ulykke"/>
    <meta property="og:description" content="Trafikkulykke på Straumbrua i Inderøy torsdag ettermiddag."/>
  </head>
  <body>
    <article>
      <h1>Tre personer involvert i front mot front-ulykke</h1>
      <address><time datetime="2019-11-07T16:03:02+00:00">07 Nov 2019, 16:03</time> by <a rel="author">Bård Sande</a></address>
      <p>Trafikkulykke på Straumbrua i Inderøy torsdag ettermiddag.</p>
      <aside><a href="https://www.adressa.no/nyheter/trondelag/2019/11/07/javascript:void(0);">Del denne artikkelen på Facebook</a> <a href="https://www.adressa.no/nyheter/trondelag/2019/11/07/javascript:void(0);">Del denne artikkelen på Twitter</a> <a href="https://www.adressa.no/nyheter/trondelag/2019/11/07/javascript:void(0);">Del denne artikkelen på e-post</a></aside>
      <p>Politiet fikk melding om ulykken, som skjedde midt på Straumbrua, klokken 16.55 torsdag ettermiddag.</p>
      <p>- Politipatruljen på stedet dirigerer nå forbi personbiler, men brua er stengt for tungtrafikk inntil videre, opplyste operasjonsleder Wenche Johnsen i Trøndelag politidistrikt klokken 17.24.</p>
      <p>- Én bil er fjernet, men det er fortsatt litt kø. Brua vil straks åpne i sin helhet, sa Johnsen til Adresseavisen klokken 18.10.</p>
      <h3>To menn, én kvinne</h3>
      <p>To personbiler og tre personer var involvert i ulykken. Den ene av sjåførene er en mann i slutten av 80-årene, mens den andre er en kvinne i slutten av 60-årene. Passasjeren i den ene bilen er en mann i 60-årene, opplyser operasjonslederen.</p>
      <h3>Airbag-er løste ut</h3>
      <p>Airbag-ene skal ha bli utløst i begge bilene. Ingen av de tre involverte var fastklemt i bilene. De var alle ved bevissthet etter sammenstøtet, men var naturlig nok preget av hendelsen, opplyste Johnsen.</p>
      <p>- Begge de to mennene er kjørt til Sykehuset Levanger for videre sjekk, sa operasjonslederen.</p>
      <figure>
        <img src="https://www.adressa.no/incoming/article20344729.ece/kn7i1k/BINARY/w980/straumen%20ulykke%202.jpg"/>
        <figcaption>Ulykken skjedde midt på Straumbrua i Inderøy.  Foto: adressa.no-tipser</figcaption>
      </figure>
      <p>Ifølge politipatruljen på stedet var det tørt og bart på brua da ulykken skjedde, opplyste Johnsen.</p>
      <h4>Tips oss! Har du bilder, video eller opplysninger?</h4>
      <p>Telefon: <b>464 07 200</b> E-post: <a href="mailto:webred@adresseavisen.no"><b>webred@adresseavisen.no</b></a></p>
    </article>
  </body>
</html>