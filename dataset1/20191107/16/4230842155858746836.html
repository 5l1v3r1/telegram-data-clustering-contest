<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191107-dilyanky-rozvedennya-vijsk-kontrolyuvatyme-obsye-homchak/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-07T16:05:56+00:00"/>
    <meta property="og:title" content="Ділянки розведення військ контролюватиме ОБСЄ – Хомчак"/>
    <meta property="og:description" content="У представників ОБСЄ є достатньо засобів для того, аби контролювати ділянки розведення сил на Донбасі."/>
  </head>
  <body>
    <article>
      <h1>Ділянки розведення військ контролюватиме ОБСЄ – Хомчак</h1>
      <address>
        <time datetime="2019-11-07T16:05:56+00:00">07 Nov 2019, 16:05</time>
      </address>
      <p>У представників ОБСЄ є достатньо засобів для того, аби контролювати ділянки розведення сил на Донбасі.</p>
      <p>Начальник Генштабу ЗСУ Руслан Хомчак розповів, що на всіх ділянках розведення сил на Донбасі встановлені камери для спостереження за ситуацією і реагування у разі необхідності.</p>
      <p>Наразі контроль за ділянками розведення здійснюють представники ОБСЄ.</p>
      <blockquote>– Вони мають свої камери встановлені, які контролюють 24 години на добу, вони мають свої безпілотні літальні апарати. Крім того, ті ділянки контролюються СЦКК цілодобово, – заявив Хомчак.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191104-zhovtyj-rezhym-ta-bili-rakety-yak-vidbuvalosya-rozvedennya-vijsk-u-zolotomu/">Жовтий режим та білі ракети. Як відбувалося розведення військ у Золотому</a>
      </p>
      <p>Начальник Генштабу додав, що Україна готова до виконання вимог щодо розведення сил після того, як буде верифіковано дотримання режиму тиші.</p>
      <p>Він також розповів, що у Золотому-4 розведення військ відбулося, оскільки там дійсно сім днів не було обстрілів.</p>
      <p>У свою чергу, міністр внутрішніх справ Арсен Аваков сказав, що наразі існують такі ділянки як Мар’їнка і Широкине, де не можна проводити розведення військ.</p>
      <p>Нагадаємо, <a href="https://fakty.com.ua/ua/ukraine/20191107-rozvedennya-syl-u-petrivskomu-maye-rozpochatysya-8-lystopada-shtab-oos/">розведення військ поблизу Петрівського</a> має розпочатися 8 листопада о 12.00.</p>
    </article>
  </body>
</html>