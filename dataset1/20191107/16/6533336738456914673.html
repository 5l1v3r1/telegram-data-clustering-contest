<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/donna-accoltellata-frecciarossa-aveva-legame-218433.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-07T16:20:31+00:00"/>
    <meta property="og:title" content="La donna accoltellata su un frecciarossa aveva un legame con l’aggressore-l'uomo e'stato bloccato"/>
    <meta property="og:description" content="LA DONNA ACCOLTELLATA SU UN FRECCIAROSSA AVEVA UN LEGAME CON L’AGGRESSORE - SI IPOTIZZA IL MOVENTE PASSIONALE NEL CASO DELL’ADDETTO ALLE PULIZIE CHE A BORDO DEL TRENO PARTITO DA TORINO E DIRETTO A ROMA HA COLPITO DUE PERSONE (OLTRE ALLA DONNA ANCHE UN PASSEGGERO INTERVENUTO PER DIVIDERE LA COPPIA E’ RIMASTO FERITO) – L’UOMO E’ STATO BLOCCATO NELLA STAZIONE DI BOLOGNA: L'IPOTESI A SUO CARICO E’ DI TENTATO OMICIDIO"/>
  </head>
  <body>
    <article>
      <h1>La donna accoltellata su un frecciarossa aveva un legame con l’aggressore-l'uomo e'stato bloccato</h1>
      <address>
        <time datetime="2019-11-07T16:20:31+00:00">07 Nov 2019, 16:20</time>
      </address>
      <p>
        <b>LA DONNA ACCOLTELLATA SU UN FRECCIAROSSA AVEVA UN LEGAME CON L’AGGRESSORE - SI IPOTIZZA IL MOVENTE PASSIONALE NEL CASO DELL’ADDETTO ALLE PULIZIE CHE A BORDO DEL TRENO PARTITO DA TORINO E DIRETTO A ROMA HA COLPITO DUE PERSONE (OLTRE ALLA DONNA ANCHE UN PASSEGGERO INTERVENUTO PER DIVIDERE LA COPPIA E’ RIMASTO FERITO) – L’UOMO E’ STATO BLOCCATO NELLA STAZIONE DI BOLOGNA: L'IPOTESI A SUO CARICO E’ DI TENTATO OMICIDIO</b>
      </p>
      <hr/>
      <p>
        <b>Da <a href="http://www.tgcom24.mediaset.it/">www.tgcom24.mediaset.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254858/1235354.htm">
          <img src="https://cdn-static.dagospia.com/img/foto/11-2019/la-donna-accoltellata-su-un-frecciarossa-1235354.png"/>
        </a>
        <figcaption>LA DONNA ACCOLTELLATA SU UN FRECCIAROSSA</figcaption>
      </figure>
      <p>A bordo di un Frecciarossa, partito da Torino e diretto a Roma, due persone sono state ferite a coltellate. L'episodio è avvenuto tra Reggio Emilia e Bologna: nel capoluogo emiliano è stato fermato l'aggressore, un addetto alle pulizie, e sono state soccorse le vittime dell'agguato, un passeggero del treno e una dipendente della ditta che effettua i servizi di ristorazione. La donna è in gravi condizioni. Pare che avesse avuto una relazione con l'aggressore.</p>
      <p>L'uomo ferito intervenuto per difendere la donna Sembra che il passeggero rimasto ferito sia intervenuto per dividere la coppia e per difendere la donna accoltellata, ma è stato a sua volta colpito e successivamente portato nell'ufficio della Polfer in stazione, dove gli agenti stanno ascoltando diversi testimoni. L'aggressione è avvenuta poco dopo le 10.30, mentre il treno si trovava tra Reggio Emilia e Bologna.</p>
      <figure>
        <a href="https://www.dagospia.com/mediagallery/Dago_fotogallery-254858/1235356.htm">
          <img src="https://cdn-static.dagospia.com/img/foto/11-2019/la-donna-accoltellata-su-un-frecciarossa-1235356.png"/>
        </a>
        <figcaption>LA DONNA ACCOLTELLATA SU UN FRECCIAROSSA</figcaption>
      </figure>
      <p>L'aggressore è un 47enne che è stato bloccato dalla polizia ferroviaria nei sotterranei della stazione del capoluogo emiliano grazie anche alla collaborazione di alcuni viaggiatori. L'uomo, un operatore della ditta esterna che effettua servizi di pulizie a bordo dei Frecciarossa, si trova in stato di fermo con l'ipotesi di reato di tentato omicidio.</p>
      <figure>
        <a href="https://www.dagospia.com/mediagallery/Dago_fotogallery-254858/1235357.htm">
          <img src="https://cdn-static.dagospia.com/img/foto/11-2019/la-donna-accoltellata-su-un-frecciarossa-1235357.png"/>
        </a>
        <figcaption>LA DONNA ACCOLTELLATA SU UN FRECCIAROSSA</figcaption>
      </figure>
      <p>La donna accoltellata invece è una dipendente della ditta esterna che effettua i servizi di ristorazione sui treni dell'Alta velocità. E' stata portata via intubata ed è in gravi condizioni. Sul convoglio è intervenuta la Polizia Scientifica per i rilievi. Il treno AV 9309 è rimasto fermo a Bologna proprio per consentire l'intervento di personale sanitario e degli agenti della Polfer. I passeggeri a bordo sono stati trasferiti su altri convogli e il Frecciarossa, una volta concluse le operazioni, è stato portato verso il deposito.</p>
      <p>All'origine dell'accoltellamento potrebbe esserci un movente passionale. L'ipotesi, infatti, è che l'aggressore avesse o avesse avuto una relazione con la donna aggredita e ferita.</p>
      <figure>
        <a href="https://www.dagospia.com/mediagallery/Dago_fotogallery-254858/1235355.htm">
          <img src="https://cdn-static.dagospia.com/img/foto/11-2019/la-donna-accoltellata-su-un-frecciarossa-preso-aggressore-1235355.png"/>
        </a>
        <figcaption>LA DONNA ACCOLTELLATA SU UN FRECCIAROSSA - preso aggressore</figcaption>
      </figure>
    </article>
  </body>
</html>