<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/maharashtra-political-crisis"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-07T16:40:00+00:00"/>
    <meta property="og:title" content="മുഖ്യമന്ത്രി സ്ഥാനം വേണ്ടെന്ന് വച്ച്  ശിവസേന ഒത്തുതീര്‍പ്പിനില്ലെന്ന് ഉദ്ധവ് താക്കറെ"/>
    <meta property="og:description" content="മുംബൈ: മഹാരാഷ്ട്രയില്‍ സര്‍ക്കാരുണ്ടാക്കാന്‍ മുഖ്യമന്ത്രി സ്ഥാനം വേണ്ടെന്ന് വച്ച്  ശിവസേന ഒത്തുതീര്‍പ്പിനില്ലെന്ന് ഉദ്ധവ് താക്കറെ. ഉപാധികള്‍ അംഗീകരിക്കാതെ സര്‍ക്കാരുണ്ടാക്കാനുളള ബി.ജെ.പി നീക്കത്തെ തടുക്കാന്‍ റിസോര്‍ട്ട് രാഷ്ട്രീയവും ശിവസേന പുറത്തെടുത്തു. എം.എല്‍.എമാരെ  വശത്താക്കാനുളള ബി.ജെ.പി നീക്കം..."/>
  </head>
  <body>
    <article>
      <h1>മുഖ്യമന്ത്രി സ്ഥാനം വേണ്ടെന്ന് വച്ച്  ശിവസേന ഒത്തുതീര്‍പ്പിനില്ലെന്ന് ഉദ്ധവ് താക്കറെ</h1>
      <address><time datetime="2019-11-07T16:40:00+00:00">07 Nov 2019, 16:40</time> by <a rel="author" href="http://anweshanam.com/author/Ruhasina%20J%20R" target="_blank">Ruhasina J R</a></address>
      <p>മുംബൈ: മഹാരാഷ്ട്രയില്‍ സര്‍ക്കാരുണ്ടാക്കാന്‍ മുഖ്യമന്ത്രി സ്ഥാനം വേണ്ടെന്ന് വച്ച്  ശിവസേന ഒത്തുതീര്‍പ്പിനില്ലെന്ന് ഉദ്ധവ് താക്കറെ. ഉപാധികള്‍ അംഗീകരിക്കാതെ സര്‍ക്കാരുണ്ടാക്കാനുളള ബി.ജെ.പി നീക്കത്തെ തടുക്കാന്‍ റിസോര്‍ട്ട് രാഷ്ട്രീയവും ശിവസേന പുറത്തെടുത്തു. എം.എല്‍.എമാരെ  വശത്താക്കാനുളള ബി.ജെ.പി നീക്കം തടയാന്‍ ശിവസേന എംഎ‍ല്‍എമാരെ റിസോര്‍ട്ടിലേക്ക് മാറ്റി.  ബി.ജെ.പി സ്വാധീനിക്കാന്‍ ശ്രമിച്ചെന്ന് കണ്ടെത്തിയതോടെയാണ് നടപടി. ബി.ജെ.പി നീക്കത്തില്‍ വീഴരുതെന്ന് നിയമസഭാ കക്ഷിയോഗത്തില്‍ എം.എല്‍.എമാര്‍ക്ക് ഉദ്ധവ് താക്കറെ  കര്‍ശന മുന്നറിയിപ്പ് നല്‍കി.  ഇതിനിടെ ബി.ജെ.പി പ്രതിനിധി സംഘം ഗവര്‍ണറെ കണ്ട് ചര്‍ച്ച നടത്തി. പിന്തുണയ്ക്കുന്ന എം.എല്‍.എമാരുടെ കത്തുമായാണ് സംഘം എത്തിയതെങ്കിലും ശിവസേന നിലപാട് കര്‍ക്കശമാക്കിയതോടെ കത്ത് നല്‍കിയില്ല. അതേസമയം ദേവേന്ദ്ര ഫഡ്നാവിസ് തന്നെ മുഖ്യമന്ത്രിയാകുമെന്ന് കേന്ദ്രമന്ത്രി നിതിന്‍ ഗഡ്കരി പറഞ്ഞു.</p>
    </article>
  </body>
</html>