<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/32996/amd-ryzen-threadripper-terza-generazione-specifiche-tecniche-uscita"/>
    <meta property="og:site_name" content="DDay.it"/>
    <meta property="article:published_time" content="2019-11-07T16:45:00+00:00"/>
    <meta property="og:title" content="La terza generazione di CPU AMD Ryzen Threadripper arriva fino a 32 core"/>
    <meta property="og:description" content="Le si aspettava già questa estate, ma sono arrivate solo adesso le due nuove CPU Ryzen Threadripper di terza generazione da 24 core e soprattutto quella da 32 core con 144 MB di cache, più del doppio della memoria rispetto alla seconda generazione."/>
  </head>
  <body>
    <article>
      <h1>La terza generazione di CPU AMD Ryzen Threadripper arriva fino a 32 core</h1>
      <h2>Le si aspettava già questa estate, ma sono arrivate solo adesso le due nuove CPU Ryzen Threadripper di terza generazione da 24 core e soprattutto quella da 32 core con 144 MB di cache, più del doppio della memoria rispetto alla seconda generazione.</h2>
      <address><time datetime="2019-11-07T16:45:00+00:00">07 Nov 2019, 16:45</time> by <a rel="author">Sergio Donato</a></address>
      <p>Un po’ erano già nell’aria, ma <b>l’annuncio di AMD della terza generazione di processori Ryzen Threadripper è caduto come un piacevole fulmine a ciel sereno</b>. Il CEO di AMD, Lisa Su, ha detto che “<i>i nuovi Threadripper sono i più veloci processori in ogni carico di lavoro.</i>”</p>
      <figure>
        <iframe src="https://www.youtube.com/embed/JFd-UodssUc" width="640" height="360" data-service="Youtube" scrolling="no"/>
      </figure>
      <p>Già, perché i modelli presentati sono due. Si parte dal Threadripper 3960x da 24 core e 48 thread. <b>Ha un frequenza di calcolo di base di 3,8 GHz</b> con il boost che può portarla a 4,5 GHz, 140 MB di memoria cache complessiva e 88 corsie PCIe 4.0: il tutto in un pacchetto da 280 W di TDP.</p>
      <p>C’è poi il modello di fascia alta: <b>il Threadripper 3970x con 32 core e 64 thread</b>. Scende il clock di base, che è di 3,7 GHz, ma con il boost arriva anch’esso a 4,5 GHz. La memoria cache sale a 144 MB e il TDP resta di 280 W.</p>
      <figure>
        <img src="https://cdn.dday.it/system/uploads/picture/image/58497/content_small_slide_10.jpg"/>
        <figcaption>Il confronto dei nuovi processori Ryzen Threadripper di3a generazione con l'Intel Core i9-9980XE</figcaption>
      </figure>
      <p>Come per la linea 3000 della serie “liscia” dei Rayzen <a href="https://www.dday.it/redazione/31179/ryzen-3000-7nm-socket-am4">presentati a giugno</a> - e a cui oggi si è aggiunto il 3950x da 16 core -<b> anche i due nuovi Threadripper sfruttano il processo produttivo a 7 nm</b> e si basano sull’architettura AMD Zen2, promettendo di essere complessivamente più efficienti del 15% rispetto alla generazione precedente <a href="https://www.dday.it/redazione/27583/amd-cpu-ryzen-threadripper-seconda-generazione">datata agosto 2018</a>.</p>
      <p>Entrambi i Threadripper arriveranno sul mercato il 25 novembre con prezzi stabiliti in <b>1.399 dollari</b> per il 3960x e <b>1.999 dollari</b> per il 3970x.</p>
    </article>
  </body>
</html>