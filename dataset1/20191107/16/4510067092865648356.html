<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-35/primele-schelete-din-dulap-noul-premier-anunta-un-deficit-de-peste-2-miliarde-de-lei-la-bugetul-de-pensii-152635.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-07T16:22:00+00:00"/>
    <meta property="og:title" content="Primele &quot;schelete&quot; din dulap: Noul premier anunţă un deficit de peste 2 miliarde de lei la bugetul de pensii!"/>
    <meta property="og:description" content="Odată cu instalarea noilor minştri apar şi primele 'schelete' din dulapul PSD-iştilor care au eliberat locurile. Premierul Ludovic Orban a declarat, joi, că este îngrijorat cu privire la fondul de pensii, asta pentru că în loc de excedent, aşa cum a anunţat fostul Guvern la legea bugetului, acum este un deficit. Totuşi, prim ministrul a anunţat că plata pensiilor şi salariilor în guvernarea PNL este garantată."/>
  </head>
  <body>
    <article>
      <h1>Primele "schelete" din dulap: Noul premier anunţă un deficit de peste 2 miliarde de lei la bugetul de pensii!</h1>
      <address>
        <time datetime="2019-11-07T16:22:00+00:00">07 Nov 2019, 16:22</time>
      </address>
      <figure>
        <img src="https://www.ebihoreanul.ro/modules/news/files/ludovic-orban-071119.jpg"/>
        <figcaption>foto: Facebook Guvern</figcaption>
      </figure>
      <p>Odată cu instalarea noilor minştri apar şi primele "schelete" din dulapul PSD-iştilor care au eliberat locurile. Premierul Ludovic Orban a declarat, joi, că este îngrijorat cu privire la fondul de pensii, asta pentru că în loc de excedent, aşa cum a anunţat fostul Guvern la legea bugetului, acum este un deficit. Totuşi, prim ministrul a anunţat că plata pensiilor şi salariilor în guvernarea PNL este garantată.</p>
      <p>"În loc de excedent la fondul de pensii, aşa cum a prezentat Guvernul PSD la legea bugetului, de 2,4 miliarde lei, azi avem un deficit la fondul de pensii. E un deficit de peste 2 miliarde lei", a spus Orban, prezent la Ministerul Muncii, potrivit <a href="https://economie.hotnews.ro/stiri-finante_banci-23474509-orban-bugetul-pensii-are-deficit-peste-2-miliarde-lei.htm">HotNews.ro</a>.</p>
      <p>Potrivit acestuia va creşte, astfel, valoarea sumelor care trebuie transferate de la bugetul de stat, la pensii, pentru a echilibra bugetul de pensii. "Trebuie să analizăm de ce faţă de obiectivele de colectare există o nerealizare majoră în ceea ce priveşte colectarea contribuţiilor de pensii", a afirmat premierul.</p>
      <p>Ludovic Orban a mai arătat că punctul de pensie poate să creacă cu 40% din septembrie anul viitor, dacă ar urma o creştere economică solide şi a creşterii colectării de către ANAF.</p>
      <p>"În conditiile unei creşteri economice solide exista aceasta posibilitate de creştere a punctului de pensii. Acum facem un studiu de impact pe diferite scenarii. (...) În elaborarea legii bugetului noi trebuie sa prevedem creşterea pensiilor de la 1 septembrie. Vom vedea atunci cum reglăm toate celelalte categorii de cheltuieli. Colectam 27% din PIB. Ne propunem sa ajungem măcar la 30%. Trebuie sa ataci evaziunea fiscală acolo unde există. Nu să te iei de mici magazine, moteluri, pensiuni. Să ataci evaziunea unde există şi e foarte mare", a spus Orban.</p>
    </article>
  </body>
</html>