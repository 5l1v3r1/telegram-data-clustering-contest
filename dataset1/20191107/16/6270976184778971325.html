<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/07/kabmin-zbilshuye-vydatky-na-osvitu-na-16-4-mlrd-goncharuk/"/>
    <meta property="og:site_name" content="Рубрика"/>
    <meta property="article:published_time" content="2019-11-07T16:20:11+00:00"/>
    <meta property="og:title" content="Кабмін збільшує видатки на освіту на 16,4 млрд, - Гончарук"/>
    <meta property="og:description" content="Прем’єр-міністр України Олексій Гончарук повідомив, що у 2020 році Кабмін збільшує видатки на освіту на 16,4 млрд грн – до 145,1 млрд грн. “Заможні та освічені громадяни – запорука сталого розвитку держави. Саме тому у 2020 році ми збільшуємо видатки на освіту на 16,4 млрд грн – до 145,1 млрд грн”, – каже він. На […]"/>
  </head>
  <body>
    <article>
      <h1>Кабмін збільшує видатки на освіту на 16,4 млрд, - Гончарук</h1>
      <address><time datetime="2019-11-07T16:20:11+00:00">07 Nov 2019, 16:20</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/Goncharuk-620x420.jpg"/>
      </figure>
      <p>
        <b>
          <b>Прем’єр-міністр України Олексій Гончарук повідомив, що у 2020 році Кабмін збільшує видатки на освіту на 16,4 млрд грн – до 145,1 млрд грн.</b>
        </b>
      </p>
      <p>“Заможні та освічені громадяни – запорука сталого розвитку держави. Саме тому у 2020 році ми збільшуємо видатки на освіту на 16,4 млрд грн – до 145,1 млрд грн”, – <a href="https://www.facebook.com/PMHoncharuk/photos/a.122337865812800/146763210036932/?type=3&amp;__xts__%5B0%5D=68.ARBf9gKfsapIu1yxu07ev3vcKpBiSTdyTCmk4DLi74BLmj0ZLK_n2oXtCYJp2Jc6OMKOpYvErhxS6DJF7hwcHa-_3S-rKn1961U7wdceICUw0oGzx7as_1clKhe_6EU3VkTT5J79cemdoTWCXS-Ha-O-Ogiw0oZuL-K2PcYFc4v5l71abnTpvCNAbi9Lfzo3oq7ib6s6WNQbQNwhGzt8650_PNh6Rel0kjJ411oHzlTqYc-vVnwWR4eUboydOQ718pugjyNknp6A-cQuEmZqdwCPOsxq6fnYOD4BWvQlOMxVlClZFjFOLifJFlhd5Uxbaf9WwjFHUUMRoBwMpBfs9gRVIB1rR1L9HXudhw3kjJ2qUCKvpUmCtg&amp;__tn__=-R">каже</a> він.</p>
      <h3>На що ж планується витратити ці кошти?</h3>
      <p>▪️Створення нової програми «Спроможна школа для кращих результатів». Це – один із важливих інструментів, на який ми виділяємо 3,5 млрд грн. Сюди входить підтримка капітальних видатків, плюс закупівля обладнання для класів опорних шкіл. У результаті ми значно підвищимо якість освіти у школах, які розташовані у маленьких містах та селах.</p>
      <p>▪️ Мотивація та підтримка молодих учителів. З наступного року молоді спеціалісти зі стажем роботи до 10 років будуть отримувати щорічну виплату у 21 тис грн (10 мінімальних прожиткових мінімумів). Передбачається, що грошову підтримку отримають 73,9 тисяч освітян. Українській системі освіти потрібні нові молоді кадри.</p>
      <figure>
        <img src="https://rubryka.com/wp-content/uploads/2019/11/12-1.png"/>
        <figcaption>Фото facebook.com/PMHoncharuk</figcaption>
      </figure>
      <p>▪️ Продовження реформи шкільництва «Нова українська школа» — на програму виділяємо 1,4 млрд грн.</p>
      <p>▪️ Подальший розвиток навчально-практичних центрів профтехоствіти — на це піде 259 млн грн.</p>
      <p>▪️ Збереження субвенції для забезпечення освіти дітей з особливими освітніми потребами — це 504 млн грн.</p>
      <p>“Значне підвищення рівня освіти та фінансова підтримка освітян – важливі цілі, які ми ставимо перед собою задля створення якісного розвитку наших громадян. Україні потрібна нова якісна освіта”, – резюмує Гончарук.</p>
      <p>Нагадаємо, що <a href="https://rubryka.com/2019/11/07/goncharuk-doruchyv-obmezhyty-ruh-fur-v-zaporizkij-oblasti/">Гончарук доручив обмежити рух фур в Запорізькій області.</a></p>
    </article>
  </body>
</html>