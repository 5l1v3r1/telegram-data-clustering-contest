<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545496.html/%D8%B1%D8%AA%D8%A8%D9%87-%D8%A8%D9%86%D8%AF%DB%8C-%D9%85%D8%B9%D9%84%D9%85%D8%A7%D9%86-%D8%A7%D9%85%D8%B3%D8%A7%D9%84-%D8%A7%D8%AC%D8%B1%D8%A7%DB%8C%DB%8C-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T16:46:00+00:00"/>
    <meta property="og:title" content="رتبه بندی معلمان امسال اجرایی می‌شود"/>
    <meta property="og:description" content="وزیر آموزش و پرورش گفت: طرح رتبه بندی معلمان در صورت جذب اعتبار و بودجه امسال اجرا می‌شود."/>
  </head>
  <body>
    <article>
      <h1>رتبه بندی معلمان امسال اجرایی می‌شود</h1>
      <address>
        <time datetime="2019-11-07T16:46:00+00:00">07 Nov 2019, 16:46</time>
      </address>
      <p>وزیر آموزش و پرورش گفت: طرح رتبه بندی معلمان در صورت جذب اعتبار و بودجه امسال اجرا می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محسن حاجی میرزایی ظهر پنجشنبه در نشست هم اندیشی فرهنگیان استان با بیان اینکه وقتی معلم از وضعیت خوب برخوردار باشد و آرامش کافی داشته باشد همه کاستی‌ها قابل جبران است افزود: از نگاه من معلم جانشین همه نداشته هاست است، معلم می‌تواند کاستی فضای آموزشی را جبران کند و می‌تواند درس خلاقیت را در زندگی اجتماعی بیاموزد و رساندن معلمان به شرایط آرامش جزو ماموریت‌های ماست.</p>
      <p>وی با بیان اینکه طرح رتبه بندی معلمان امسال اجرا می‌شود گفت: طبق پیش بینی قانون بودجه سال ۹۸ دولت با استفاده از امکانات و اختیارات خودش شکل طرح رتبه بندی را تدوین کرده و در قالب لایحه نیز به مجلس تقدیم می‌شود و اگر بتوانیم اعتبار را جذب کنیم و این طرح را در عمل بیازماییم، اجرا می‌شود.   وی با اظهار اینکه آیین نامه رتبه بندی در کمیسیون اجتماعی دولت تدوین شده است و این در دستور کار دولت قرار دارد ادامه داد: هر زمانی که طرح تصویب شود اجرای می‌شود، ولی مبنای اعمال افزایش‌ها از مهرماه امسال خواهد بود و همکاران از مزایای آن بهره‌مند خواهند شد.   وزیر آموزش و پرورش به مشارکت خیران اشاره و اضافه کرد: امسال خیران ۳۶ میلیارد تومان در استان مازندران تعهد کردند که ۷۷ درصد بیش از گذشته بوده است و نشان می‌دهد مشارکت اجتماعی در استان و منطقه بالا است و باید با مشارکت خیران بتوانیم کاستی‌ها را برطرف کنیم.   منبع: مهر </p>
    </article>
  </body>
</html>