<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/07/peristatika-ratsistikis-epithesis-stin-thessaloniki/"/>
    <meta property="og:site_name" content="neolaia.gr"/>
    <meta property="article:published_time" content="2019-11-07T16:55:49+00:00"/>
    <meta property="og:title" content="Θεσσαλονίκη: Δύο περιστατικά ρατσιστικής επίθεσης εντός 48 ωρών"/>
    <meta property="og:description" content="Δύο περιστατικά ρατσιστικής επίθεσης σημειώθηκαν εντός των δύο τελευταίων ημερών στην πόλη της Θεσσαλονίκης."/>
  </head>
  <body>
    <article>
      <h1>Θεσσαλονίκη: Δύο περιστατικά ρατσιστικής επίθεσης εντός 48 ωρών</h1>
      <h2>Δείτε αναλυτικά!</h2>
      <address><time datetime="2019-11-07T16:55:49+00:00">07 Nov 2019, 16:55</time> by <a rel="author">Marianthi Dovri</a></address>
      <p>Δύο περιστατικά ρατσιστικής επίθεσης σημειώθηκαν <b>εντός των δύο τελευταίων ημερών</b> στην πόλη της Θεσσαλονίκης.</p>
      <p>Η πρώτη ρατσιστική επίθεση συνέβη χθες, <b>Τετάρτη 6/11</b>, στην περιοχή της <b>Νεάπολης</b>, όταν <b>δύο άγνωστοι</b> έχοντας καλυμμένα τα πρόσωπά τους με <b>κουκούλες</b> πλησίασαν ένα <b>12χρονο παιδί προσφύγων</b>, το έριξαν στο έδαφος και κρατώντας <b>μαχαίρι</b> απείλησαν να το σκοτώσουν αν συνεχίσει να πηγαίνει στο σχολείο.</p>
      <p>Μάλιστα, κατά τη διάρκεια της επίθεσης απείλησαν ότι θα σκοτώσουν και μία ακόμη συμμαθήτριά του, η οποία είναι επίσης παιδί προσφύγων. Για τη ρατσιστική επίθεση ενημερώθηκε τόσο το <b>Τμήμα Ρατσιστικής Βίας της Ασφάλειας Θεσσαλονίκης</b>, καθώς και ο δήμαρχος Νεάπολης – Συκεών, Σίμος Δανιηλίδης.</p>
      <p>Για το συγκεκριμένο περιστατικό ρατσιστικής επίθεσης ενημερώθηκε και η Υπουργός Παιδείας, <b>Νίκη Κεραμέως</b>, η οποία καταδίκασε την συγκεκριμένη επίθεση, όπως και κάθε ρατσιστικό περιστατικό.</p>
      <figure>
        <iframe data-src="https://twitter.com/nkerameus/status/1192083203437289474?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Το δεύτερο περιστατικό ρατσιστικής επίθεσης σημειώθηκε σήμερα το πρωί <b>σε λεωφορείο του ΟΑΣΘ</b>, όταν ένας οδηγός κατέβασε από το λεωφορείο ένα ζευγάρι προσφύγων με τα τρία τους παιδιά. Οι επιβάτες του λεωφορείου βλέποντας το συγκεκριμένο περιστατικό ρατσιστικής επίθεσης να συμβαίνει μπροστά στα μάτια τους αντέδρασαν ζητώντας από τον οδηγό να τους εξηγήσει το λόγο για τον οποίο θέλησε να <b>αποβιβάσει την οικογένεια</b>. Ο ίδιος δικαιολόγησε τον εαυτό του λέγοντας ότι θα μπορούσε να γίνει κάποια ζημιά από το καροτσάκι που κουβαλούσε το ένα εκ των τριών παιδιών της οικογένειας.</p>
      <p>Ωστόσο, οι επιβάτες τους λεωφορείου συνέχισαν να αποδοκιμάζουν τον οδηγό λόγω της ρατσιστικής επίθεσης στην οικογένεια αποκαλώντας την πράξη του ρατσιστική.  Ο ίδιος ωστόσο δεν φάνηκε μετανιωμένος, αλλά αντιθέτως <b>φώναξε: «Ναι, είμαι ρατσιστής!»</b></p>
      <p>Παρότι πολλοί άνθρωποι ήταν δυσαρεστημένοι με τη συμπεριφορά του οδηγού, υπήρξε άτομο που τέθηκε υπέρ της ρατσιστικής επίθεσης του οδηγού, ο οποίος φάνηκε να αδιαφορεί για τη γενικότερη δυσανασχέτηση του κόσμου λόγω της ρατσιστικής του επίθεσης.</p>
      <h3>Δείτε ακόμα: <a href="https://www.neolaia.gr/2019/06/07/viaio-skiniko-sto-londino-ksilokopisan-dio-ginekes-sto-leoforeio/">Απαράδεκτο σκηνικό στο Λονδίνο: Ξυλοκόπησαν δύο γυναίκες σε λεωφορείο, επειδή αρνήθηκαν να φιληθούν μπροστά τους</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/08/facebook-allagi-pou-etoimazei/"/>
        <a href="https://neolaia.gr/neo/texnologia"/>
        <a href="https://neolaia.gr/2019/11/08/teli-kikloforias-eidopoiitirua-taxisnet/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/08/claudio-bravo-camus-google-doodle/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/08/marathonios-2019-autoi-oi-dromoi-tha-einai-klistoi-to-sk/"/>
        <a href="https://neolaia.gr/2019/11/07/stamatina-tsimitsili-ratsistiko-sxolio/"/>
      </related>
    </article>
  </body>
</html>