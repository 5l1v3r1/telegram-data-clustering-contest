<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/zelenskiy-vislovivsya-pro-rozvedennya-sil-novini-ukrajini-50052244.html"/>
    <meta property="og:site_name" content="НВ"/>
    <meta property="article:published_time" content="2019-11-07T16:44:00+00:00"/>
    <meta property="og:title" content="Зеленський висловився про розведення сил: можемо собі дозволити"/>
    <meta property="og:description" content="Президент Володимир Зеленський заявив, що наразі немає «ніякої капітуляції», а ЗМІ маніпулюють свідомістю людей."/>
  </head>
  <body>
    <article>
      <h1>Зеленський висловився про розведення сил: можемо собі дозволити</h1>
      <h2>Президент Володимир Зеленський заявив, що наразі немає «ніякої капітуляції», а ЗМІ маніпулюють свідомістю людей.</h2>
      <address>
        <time datetime="2019-11-07T16:44:00+00:00">07 Nov 2019, 16:44</time>
      </address>
      <p>Про це він сказав у відеоінтерв'ю, яке вийшло в четвер, 7 листопада, на Youtube-каналі Зе! Президент.</p>
      <p>За його словами, «неможливо вирішити війну, не розмовляючи з людьми».</p>
      <p>«Ми довго шли до того, щоб відновити Нормандський формат. З 2016 року цих зустрічей не було, це пройшло вже 3,5 роки. Скільки людей загинуло за цей час? Нормандський формат покликаний оновити діалог, який може нас наблизити до повного закінчення війни і повернення наших територій. А також обов’язково повернення наших полонених», − сказав президент.</p>
      <figure>
        <iframe src="https://www.youtube.com/embed/r7MUy2gowZ8" width="1519" height="537" data-service="Youtube" scrolling="no"/>
      </figure>
      <p>Він нагадав, що умовою проведення Нормандського формату є розведення військ в Станиці-Луганській, Катеринівці та Петрівському.</p>
      <p>Нагадаємо, <a href="https://nv.ua/ukr/ukraine/events/rozvedennya-sil-na-donbasi-avakov-nazvav-chas-novini-ukrajini-50052224.htmlhttps:/nv.ua/tags/razvedenie-storon-v-donbasse.html">розведення сил і засобів в районі Петрівського розпочнеться в п’ятницю</a>, 8 листопада о 12:00.</p>
      <p>«В Золотому ви бачили, скільки всього було, скільки було маніпуляцій, страйків. Дехто щиро вважає, що не можемо ми собі дозволити розведення військ. Але це Мінські угоди. Ви бачите, що ми розвели війська в Катеринівці - і нічого не сталось. Немає вогню», − зауважив Зеленський, додавши, що за статистикою, «там, де розвели війська — вогню немає».</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/356/original/b67edefe7f1eb08a6eb22b08488b9644.png?stamp=1&amp;q=85&amp;w=115"/>
      </figure>
      <p>Сергій Фурса<br/>Формула Зеленського. Капітуляція чи ні?</p>
      <p>Він подякував українським військовим за стовідсоткове безпечне розведення військ.</p>
      <p>За словами президента, наступні питання про майбутнє інших міст Донбасу треба вирішувати на Нормандській зустрічі.</p>
      <p>У п’ятницю, 1 листопада, в<a href="https://nv.ua/ukr/ukraine/events/u-zolotomu-zavershilosya-rozvedennya-sil-novini-ukrajini-50051162.html"> Луганській області в районі Золотого завершився етап розведення сил й засобів з обох сторін.</a></p>
      <p>Штаб ООС спочатку відмовився це підтвердити, опублікувавши повідомлення про обстріл в цьому районі.<br/>Читайте також:</p>
      <ul>
        <li>
          <a href="https://nv.ua/ukr/ukraine/politics/arahamiya-pro-formulu-shtaynmayyera-nemaye-niyakogo-natyaku-na-kapitulyaciyu-50045866.html">Арахамія про формулу Штайнмайєра: Немає ніякого натяку на капітуляцію</a>
        </li>
      </ul>
      <p>Однак пізніше <a href="https://nv.ua/ukr/ukraine/events/shtab-oos-pidtverdiv-pochatok-rozvedennya-sil-u-zolotomu-novini-ukrajini-50050409.html">офіційно заявив про початок"дзеркального" розведення сил й засобів у Золотому</a>. У штабі додали, що обстріл, про який повідомлялося напередодні, відбувся поза зоною розведення сил й засобів.</p>
      <p>Однак, 31 жовтня в МВС заявили, що <a href="https://nv.ua/ukr/ukraine/events/rozvedennya-v-zolotomu-troyan-zayaviv-shcho-zalishilosya-desyat-veteraniv-50050972.html">більша частина ветеранів, які виступали проти розведення, вже покинула Золоте.</a>Проти відведення сил виступили добровольці і ветерани АТО/ООС, вони організували цілодобове чергування на блокпостах, з метою не допустити розведення.</p>
      <p>РФ назвала умовою проведення зустрічі нормандської четвірки розведення сил і засобів на Донбасі (в першу чергу — Золоте і Петрівське).</p>
    </article>
  </body>
</html>