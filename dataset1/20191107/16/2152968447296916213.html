<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/07/kysnata-diagnoza-80-smyrtnost-pri-rak-na-beliia-drob.428886"/>
    <meta property="og:site_name" content="Dnes.bg"/>
    <meta property="article:published_time" content="2019-11-07T16:38:00+00:00"/>
    <meta property="og:title" content="Късната диагноза = 80% смъртност при рак на белия дроб"/>
    <meta property="og:description" content="Всяка година в страната ни се диагностицират 4250 нови случая | Dnes.bg"/>
  </head>
  <body>
    <article>
      <h1>Късната диагноза = 80% смъртност при рак на белия дроб</h1>
      <h2>Всяка година в страната ни се диагностицират 4250 нови случая</h2>
      <address><time datetime="2019-11-07T16:38:00+00:00">07 Nov 2019, 16:38</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <p>Всяка година в страната ни се диагностицират 4250 нови случая на рак на белия дроб, като 3260 са сред мъже. Това каза проф. Асен Дудов, председател на Българското онкологично дружество, пред журналисти.</p>
      <p>По думите му тази локализация е водеща причина за смърт от онкологично заболяване в България. Причини за повишаване на случаите на рак на белия дроб са тютюнопушене, излагане на азбест, пасивно пушене, генетична предиспозиция и др.</p>
      <p>Повечето случаи на болестта се диагностицират късно - в трети или четвърти стадий, което възпрепятства възможностите за лечение.</p>
      <p>Късната диагноза е причината за високата смъртност, като 80 на сто от пациентите почиват в рамките на 1 година след диагностицирането, предаде БТА.</p>
      <p>Целите, които биха могли да ускорят диагностиката и лечението, са повишаване на информираността на населението, намаляване на времето между консултациите и началото на лечението, както и усъвършенстване на програмите за скрининг сред рисковите групи.</p>
    </article>
  </body>
</html>