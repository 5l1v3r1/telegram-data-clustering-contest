<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/fatihte-4-kardesin-olu-bulundugu-evin-ici-goruntulendi-haber-fotograf-2217695"/>
    <meta property="og:site_name" content="Posta"/>
    <meta property="article:published_time" content="2019-11-07T16:50:08+00:00"/>
    <meta property="og:title" content="Fatih'te 4 kardeşin ölü bulunduğu evin içi görüntülendi"/>
    <meta property="og:description" content="İstanbul Fatihte kapısına Dikkat siyanür var yazılı not astıkları evlerinde cansız bedenleri bulunan 2si kadın 4 kardeşin, ön otopside siyanür içerek intihar ettikleri ortaya çıkmıştı. O evin içi ilk kez görüntülendi."/>
  </head>
  <body>
    <article>
      <h1>Fatih'te 4 kardeşin ölü bulunduğu evin içi görüntülendi</h1>
      <address>
        <time datetime="2019-11-07T16:50:08+00:00">07 Nov 2019, 16:50</time>
      </address>
      <h3><a href="https://www.posta.com.tr/haberler/istanbul">İstanbul</a> <a href="https://www.posta.com.tr/haberler/fatih">Fatih</a>'te kapısına 'Dikkat <a href="https://www.posta.com.tr/haberler/siyanur">siyanür</a> var' yazılı not astıkları evlerinde cansız bedenleri bulunan 2'si kadın 4 kardeşin, ön otopside siyanür içerek <a href="https://www.posta.com.tr/haberler/intihar">intihar</a> ettikleri ortaya çıkmıştı. O evin içi ilk kez görüntülendi.</h3>
      <figure>
        <img src="https://i.pstimaj.com/img/78/700x0/5dc4497e66a97c2980f231b6"/>
      </figure>
      <h4>Kardeşler ölü bulunmuştu</h4>
      <p>İstanbul Fatih'te Molla Gürani Mahallesi Oğuzhan Caddesi'nde 5 katlı binanın birinci katındaki dairede oturan Cüneyt (48), Oya (54), Yaşar (56) ve Kamuran Yetişkin (60) kardeşler ölü bulunmuştu. </p>
      <figure>
        <img src="https://i.pstimaj.com/img/78/700x0/5dc4497eae298b85524b8297"/>
      </figure>
      <h4>Dikkat çeken not</h4>
      <p>Kardeşlerin ölü bulunduğu dairenin kapısında 'Dikkat siyanür var' yazılı not yer alıyordu. Ölümlerdeki sır perdesi henüz kalkmadı. 4 kardeşin öldüğü evin içinden bazı bölümler görüntülendi. </p>
      <figure>
        <img src="https://i.pstimaj.com/img/78/700x0/5dc4497e66a97c28c5b1207b"/>
      </figure>
      <h4>Evin için görüntülendi</h4>
      <p>Evin bir odasında, sehpa üzerinde beyaz ve mavi kase ve yeşil renkte kupa olduğu hemen arkasında ise bir kitaplık, içinde ise kitap ve CD olduğu ve bir koltuk olduğu görülüyor. Diğer bir oda da ise tekli bir koltuk üzerinde ve yerde kıyafetlerin bulunduğu kameraya yansıyor.</p>
      <figure>
        <img src="https://i.pstimaj.com/img/78/700x0/5dc4497eae298b855148968d"/>
      </figure>
      <p>Evin mutfak camında ise 4 kardeşin beslediği kedi bekliyor. İçeride ise mutfak kapısının hemen önünde bir temizlik kovası, yanında bir çift terlik, mutfak tezgahı üzerinde bulaşıkların durduğu görülüyor.</p>
      <figure>
        <img src="https://i.pstimaj.com/img/78/700x0/5dc44977ae298b860499a009"/>
      </figure>
      <h4>Bakkalın sahibi konuştu</h4>
      <p>Dairenin hemen altında bulunan bakkalın sahibi Yusuf Deniz, kendisine borçları olduğunu belirterek, “Borcu vardı, 'vereceğim' ekmek, domates, yumurta, peynir aldı. 'Salı günü' görüşürüz' dedi. Salı günü gelmeyince kapısına vurdum. Arkadaşı da geldi, kapıyı açan olmadı. 155'i aradık, iki ekip geldi" dedi.</p>
      <figure>
        <img src="https://i.pstimaj.com/img/78/700x0/5dc4499566a97c28c5b12083"/>
      </figure>
      <h4>Kardeşler maddi sıkıntı çekiyorlardı</h4>
      <p>4 kardeşten biri müzik öğretmeni diğeri kurye olarak çalışıyordu. 2 kız kardeşin işi olmadığı ve evde oturdukları öğrenildi. Başka kimseleri olmayan kardeşler maddi sıkıntı çekiyorlardı. Maaşlarına haciz konulunca iyice darlığa düşen kardeşlerin girdikleri bunalım sonucu hayatlarına son verdikleri düşünülüyor. </p>
      <figure>
        <img src="https://i.pstimaj.com/img/78/700x0/5dc44976ae298b860568ee2f"/>
      </figure>
      <h4>4 kardeşin beslediği kedi bekliyor</h4>
      <p>Polis de AFAD ekiplerine bilgi verdi. Adrese gelen ekipler, özel kıyafetler giyip, maske takarak girdikleri evde, 48 yaşındaki Cüneyt Yetişkin, 54 yaşındaki Oya Yetişkin, 60 yaşındaki Kamuran Yetişkin ve 56 yaşındaki Yaşar Yetişkin adlı kardeşlerin cansız bedenlerini buldu.</p>
      <figure>
        <img src="https://i.pstimaj.com/img/78/700x0/5dc4497666a97c28c46b2e29"/>
      </figure>
      <p>Kardeşlerin cenazeleri yapılan incelemenin ardından Adli Tıp Kurumu morguna kaldırıldı. </p>
      <figure>
        <img src="https://i.pstimaj.com/img/78/700x0/5dc44977ae298b860499a007"/>
      </figure>
      <h4>Olayın geçmişi</h4>
      <p>Fatih'te Molla Gürani Mahallesi Oğuzhan Caddesi'nde bulunan bir binanın birinci katında oturan 48 yaşındaki Cüneyt Yetişkin, 54 yaşındaki Oya Yetişkin, 60 yaşındaki Kamuran Yetişkin ve 56 yaşındaki Yaşar Yetişkin'in önceki gece cansız bedenleri bulunmuştu. </p>
      <figure>
        <img src="https://i.pstimaj.com/img/78/700x0/5dc44976ae298b860568ee33"/>
      </figure>
      <p>Kardeşlerin cenazeleri yapılan incelemenin ardından Adli Tıp Kurumu morguna kaldırılmıştı.  </p>
    </article>
  </body>
</html>