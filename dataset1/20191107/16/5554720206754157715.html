<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/rishi-kapoor-tweet-on-pollution-and-delhi-police-lawyers/271701/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-07T16:15:07+00:00"/>
    <meta property="og:title" content="‘पुलिस मांगे सुरक्षा, वकील मांगे न्याय, पब्लिक मांगे ऑक्सीजन!’, ऋषि कपूर ने दिल्ली की हालात को लेकर किया ट्वीट"/>
    <meta property="og:description" content="ऋषि कपूर ने दिल्ली पुलिस और वकीलों के बीच हुए विवाद का मुद्दा उठाने के साथ दिल्ली के प्रदूषण का भी मुद्दा उठाया है। उन्होंने इन मुद्दों पर एक ट्वीट किया है"/>
  </head>
  <body>
    <article>
      <h1>‘पुलिस मांगे सुरक्षा, वकील मांगे न्याय, पब्लिक मांगे ऑक्सीजन!’, ऋषि कपूर ने दिल्ली की हालात को लेकर किया ट्वीट</h1>
      <address><time datetime="2019-11-07T16:15:07+00:00">07 Nov 2019, 16:15</time> by <a rel="author">JKR Staff</a></address>
      <p><a href="http://www.jantakareporter.com/hindi/film-blockbuster-of-sanju-so-emotionally-grown-rishi-kapoor/195387/">बॉलीवुड के मशहूर अभिनेता ऋषि कपूर</a> सोशल मीडिया पर एक्टिव रहने वाले अभिनेताओं में से एक हैं। ऋषि अक्सर अपने विवादित ट्वीट्स और अपने बेबाक बयानों के लिए जाने जाते हैं। उन्होंने इस बार अपने ट्वीट में दिल्ली की हालात पर चिंता जाहिर की है। ऋषि कपूर ने दिल्ली पुलिस और वकीलों के बीच हुए विवाद का मुद्दा उठाने के साथ दिल्ली के प्रदूषण का भी मुद्दा उठाया है। उन्होंने इन मुद्दों पर एक ट्वीट किया है, जो जमकर वायरल हो रहा है।</p>
      <figure>
        <img src="http://www.jantakareporter.com/wp-content/uploads/2016/12/rishi-kapoor.jpg"/>
        <figcaption>फाइल फोटो</figcaption>
      </figure>
      <p>ऋषि कपूर ने गुरुवार (सात नवंबर) को ट्वीट कर लिखा, “वाह री दिल्ली! पुलिस मांगे सुरक्षा- वकील मांगे न्याय- पब्लिक मांगे ऑक्सीजन! देख तेरे इंसान की हालत क्या हो गई भगवान कितना बदल गया इंसान।” ऋषि कपूर ने अपने इस ट्वीट के जरीए दिल्ली पुलिस और वकीलों के बीच हुए विवाद का मुद्दा उठाने के साथ ही दिल्ली के प्रदूषण का भी मुद्दा उठाया है। अभिनेता के इस ट्वीट पर सोशल मीडिया यूजर्स भी जमकर अपनी प्रतिक्रिया दे रहे हैं।</p>
      <figure>
        <iframe data-src="https://twitter.com/chintskap/status/1192327948411424768?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>गौरतलब है कि बीते दिनों दिल्ली पुलिस और वकीलों के बीच जमकर विवाद हुआ था। बता दें कि, तीस हजारी कोर्ट परिसर में शनिवार को पुलिस कर्मियों और वकीलों के बीच पार्किंग को लेकर कहासुनी हो गई थी, जोकि बाद में बड़ी हिंसा में बदल गई। इस दौरान कम से कम 20 पुलिसकर्मी और कई वकील घायल हो गए थे। कई वाहनों में तोड़फोड़ की गई या उनमें आग लगा दी गई।</p>
    </article>
  </body>
</html>