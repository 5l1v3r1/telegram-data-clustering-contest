<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/07/turkiyede-internet-kullanan-yasli-nufusun-sosyal-medya-kullanim-abli-akranlarini-ikiye-kat"/>
    <meta property="og:site_name" content="euronews"/>
    <meta property="article:published_time" content="2019-11-07T16:17:02+00:00"/>
    <meta property="og:title" content="Avrupa'da ve Türkiye'de yaşlı nüfus interneti ne için kullanıyor?"/>
    <meta property="og:description" content="Türkiye'de 65-74 yaş arası internet kullanıcıları, Avrupa Birliği (AB) ülkelerindekilere göre sosyal medyaya daha fazla katılıyor. AB ülkelerinde aynı yaş grubundakilerse e-posta yoluyla iletişim için interneti kullanıyor."/>
  </head>
  <body>
    <article>
      <h1>Avrupa'da ve Türkiye'de yaşlı nüfus interneti ne için kullanıyor?</h1>
      <address><time datetime="2019-11-07T16:17:02+00:00">07 Nov 2019, 16:17</time> by <a rel="author">Gizem Sade</a></address>
      <p>Türkiye'de 65-74 yaş arası internet kullanıcıları, Avrupa Birliği (AB) ülkelerindekilere göre sosyal medyaya daha fazla katılıyor. AB ülkelerinde aynı yaş grubundakilerse e-posta yoluyla iletişim için interneti kullanıyor.</p>
      <p>Avrupa İstatistik Ofisi Eurostat, yaşlı nüfusun yaşamı üzerine güncel bir araştırma yayımladı. Çalışma, 65-74 yaş arası nüfusun internet ile ilişkisine de yer veriyor.</p>
      <p>İnternet kullanan Avrupalı yaşlıların Facebook, Twitter gibi sosyal ağlara katılım oranı yüzde 34 olurken, Türkiye'de yaşlı kullanıcılarda bu oran yüzde 71'e kadar çıkıyor.</p>
      <p>Türkiye'de yaşlı kullanıcılar iletişim kurmak için internet üzerinden sesli ve görüntülü aramayı tercih ederken, Avrupa Birliği ülkelerinde yaşayanlar daha çok e-posta aracılığı ile iletişim kuruyor.</p>
      <p>Avrupa ve Türkiye'de yaşlı nüfusun internette çevrim içi haber okuma ve sağlık ile ilgili bilgi arama oranı ise birbirine oldukça yakın.</p>
      <p>65-74 yaş arası kullanıcıların internette müzik dinleme ve video içerik izleme oranının 65 yaş altına göre oldukça düşük olması da <a href="https://ec.europa.eu/eurostat/documents/3217494/10166544/KS-02-19%E2%80%91681-EN-N.pdf/c701972f-6b4e-b432-57d2-91898ca94893">araştırma</a>da varılan bir başka sonuç olarak dikkat çekiyor.</p>
      <ul>
        <li>
          <a href="https://tr.euronews.com/2019/10/01/dunya-yaslilar-gunu-2050-yilinda-her-6-kisiden-biri-65-yas-ve-uzeri-olacak">Dünya Yaşlılar Günü: 2050 yılında her 6 kişiden biri 65 yaş ve üzeri olacak</a>
        </li>
        <li>
          <a href="https://tr.euronews.com/2019/03/18/turkiye-hizla-yaslaniyor-yasli-nufus-yuzde-16-artti">Türkiye hızla yaşlanıyor, yaşlı nüfus yüzde 16 arttı</a>
        </li>
      </ul>
    </article>
  </body>
</html>