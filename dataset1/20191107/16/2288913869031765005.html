<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191107_04705527"/>
    <meta property="og:site_name" content="De Standaard"/>
    <meta property="article:published_time" content="2019-11-07T16:09:00+00:00"/>
    <meta property="og:title" content="Tennisser Andy Murray maakt documentaire over zijn blessureleed"/>
    <meta property="og:description" content="Andy Murray is tijdens zijn strijd om terug te keren op het hoogste niveau gevolgd door camera’s. De documentaire onder de titel ‘Resurfacing’ gaat op 29 n..."/>
  </head>
  <body>
    <article>
      <h1>Tennisser Andy Murray maakt documentaire over zijn blessureleed</h1>
      <address>
        <time datetime="2019-11-07T16:09:00+00:00">07 Nov 2019, 16:09</time>
      </address>
      <p>
        <b>Andy Murray is tijdens zijn strijd om terug te keren op het hoogste niveau gevolgd door camera’s. De documentaire onder de titel ‘Resurfacing’ gaat op 29 november in première.</b>
      </p>
      <p>De Britse tennisser was lange tijd out met chronische heupproblemen en vreesde zelfs zijn loopbaan te moeten beëindigen. Na een ingreep bleef hij klachten houden. Tijdens een emotionele persconferentie begin dit jaar bij de Australian Open vertelde hij bang te zijn dat hij in Melbourne zijn laatste toernooi zou spelen. Maar daarna volgde opnieuw een operatie, waarbij Murray een metalen kunstheup kreeg. Met deze heupprothese kan hij toch weer meedoen op het hoogste niveau. In oktober schreef hij het toernooi in Antwerpen op zijn naam.</p>
      <p>“De film is een reis langs de voor mij fysiek en mentaal moeilijkste periodes uit mijn leven. Ik hoop dat ik de kijkers hiermee kan laten zien dat met de juiste mindset en inzet alles mogelijk is”, aldus Murray.</p>
    </article>
  </body>
</html>