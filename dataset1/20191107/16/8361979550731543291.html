<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/consmarket/epicentr-merezha-tc-epicentr-vidkrivaye-magazini-pobutovoji-tehniki-novogo-formatu-novini-ukrajini-50052246.html"/>
    <meta property="og:site_name" content="НВ"/>
    <meta property="article:published_time" content="2019-11-07T16:50:00+00:00"/>
    <meta property="og:title" content="Епіцентр відкриє 10 магазинів побутової техніки Це Те в регіонах до кінця року"/>
    <meta property="og:description" content="Мережа Епіцентр планує відкривати по п’ять магазинів Це Те щомісяця"/>
  </head>
  <body>
    <article>
      <h1>Епіцентр відкриє 10 магазинів побутової техніки Це Те в регіонах до кінця року</h1>
      <h2>Мережа Епіцентр планує відкривати по п’ять магазинів Це Те щомісяця</h2>
      <address>
        <time datetime="2019-11-07T16:50:00+00:00">07 Nov 2019, 16:50</time>
      </address>
      <p>Мережа <a href="https://nv.ua/tags/epitsentr.html">Епіцентр</a> бізнесменів Галини і Олександра Герег до кінця 2019 року у 10 містах України відкриє центри техніки нового формату Це Те замість відділів побутової техніки ТЦ Епіцентр, повідомили у компанії.</p>
      <p>Зокрема, у листопаді будуть відкриті п’ять магазинів Це Те у Чернівцях, Івано-Франківську, Одесі, Києві та Дніпрі. У планах компанії - відкрити у грудні ще щонайменше п’ять аналогічних майданчиків.</p>
      <p>Наразі в Україні працює дев’ять магазинів Це Те середньою площею 1000 кв. м — два у Києві, по одному у Бучі, Полтаві, Херсоні, Чернігові, Краматорську, Луцьку та Ужгороді.</p>
      <p>«Обраний формат мережа-у-мережі дозволяє покупцю не виходячи з центра техніки Це Те не тільки протестувати та обрати товар, але і вирішити всі питання, пов’язані з його оплатою, доставкою та додатковим сервісом», — розповів керівник відділу побутової техніки мережі Епіцентр Олександр Величко.</p>
      <p>Він додав, що асортимент товарів у Це Те у порівнянні з ще не переформатованими відділами побутової техніки у ТЦ Епіцентр був суттєво розширений у таких категоріях, як смартфони, цифрова техніка та гаджети, електротранспорт. За словами Величка, доля українських брендів техніки складає 19%.</p>
      <p>Перші магазини Це Те було відкрито у березні 2019 року. У компанії заявили, що продовжать експансію формату Це Те у регіони у 2020 році.</p>
      <figure>
        <img src="https://images.weserv.nl/?url=https://nv.ua/system/MediaInfographic/images/000/001/159/original/b9f2e91fe515b8ea2a21e4920cced5bf.png?stamp=20191107185203&amp;q=85&amp;output=jpg&amp;bg=white"/>
      </figure>
      <p>Раніше повідомлялося, що <a href="https://nv.ua/biz/markets/epicentr-gruppa-kompaniy-investirovala-3-mlrd-grn-v-elevatory-50051456.html">група Епіцентр інвестувала 3 млрд грн у нові елеваторні комплекси</a>.</p>
      <p>За даними <a href="https://nv.ua/biz/markets/top-100-samyh-bogatyh-ukraincev-reyting-nv-i-dragon-capital-novosti-ukrainy-50050784.html">рейтингу 100 найбагатших українців-2019</a>, складеному журналом НВ спільно з інвесткомпанією Dragon Capital (власник НВ), Олександр і Галина Гереги обіймають у ньому сьому позицію зі статком $930 млн. За минулий рік їх статки зросли на 10%.</p>
    </article>
  </body>
</html>