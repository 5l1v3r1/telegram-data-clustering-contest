<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191107-zelenskyj-nazvav-golovnu-peremogu-rady-ix-sklykannya/"/>
    <meta property="og:site_name" content="ФАКТИ"/>
    <meta property="article:published_time" content="2019-11-07T16:13:06+00:00"/>
    <meta property="og:title" content="Зеленський назвав головну перемогу Ради IX скликання"/>
    <meta property="og:description" content="Володимир Зеленський вважає головною перемогою нинішньої Верховної Ради ухвалення низки важливих законів."/>
  </head>
  <body>
    <article>
      <h1>Зеленський назвав головну перемогу Ради IX скликання</h1>
      <address>
        <time datetime="2019-11-07T16:13:06+00:00">07 Nov 2019, 16:13</time>
      </address>
      <p>Володимир Зеленський вважає головною перемогою нинішньої Верховної Ради ухвалення низки важливих законів.</p>
      <p>Європейські партнери та кредитори задоволені турборежимом, в якому працює Верховна Рада IX скликання.</p>
      <p>Про це заявив президент України Володимир Зеленський у другому випуску свого блогу Відверто з президентом на YouTube.</p>
      <p>За його словами, народні депутати вже встигли ухвалити дуже важливі для України закони.</p>
      <p><b>Читайте:</b> <a href="https://fakty.com.ua/ua/ukraine/20191105-pensiyi-ta-dovidky-u-smartfoni-doruchennya-zelenskogo-do-kintsya-2019-roku/">Пенсії та довідки у смартфоні: доручення Зеленського до кінця 2019 року</a></p>
      <blockquote>– Найголовніша перемога цієї Верховної Ради – проголосовані законопроекти. Ухвалено близько 70 законів, серед них дуже важливі – повернення закону про незаконне збагачення, гучний закон про зняття недоторканності, судова реформа, перезавантаження Генеральної прокуратури, багато законів для поліпшення бізнес-клімату.</blockquote>
      <figure>
        <iframe src="https://www.youtube.com/embed/r7MUy2gowZ8" width="640" height="360" data-service="Youtube" scrolling="no"/>
      </figure>
      <p>Нагадаємо, Верховна Рада проголосувала за <a href="https://fakty.com.ua/ua/ukraine/20191031-rada-povernula-kryminalnu-vidpovidalnist-za-nezakonne-zbagachennya/">повернення кримінальної відповідальності за незаконне збагачення</a>.</p>
    </article>
  </body>
</html>