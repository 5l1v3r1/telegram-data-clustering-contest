<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/ubriachi-39-drinkopoly-39-arriva-gioco-tavolo-perfetto-218429.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-07T16:33:00+00:00"/>
    <meta property="og:title" content="Ubriachi con drinkopoly: arriva il gioco da tavolo perfetto per le serate alcoliche con gli amici"/>
    <meta property="og:description" content="UBRIACHI CON 'DRINKOPOLY': ARRIVA IL GIOCO DA TAVOLO PERFETTO PER LE SERATE ALCOLICHE CON GLI AMICI – UNA VARIANTE AD ELEVATA GRADAZIONE ETILICA DEL MONOPOLI CON PUB E BAR AL POSTO DELLE STRADE E DELLE PIAZZE: OGNI VOLTA CHE VI FERMERETE SU UNA DI QUESTE CASELLE DOVRETE LEGGERE LA SFIDA CHE VI ASPETTA E SARETE COSTRETTI A BERE - LE REGOLE, IL COSTO, I CONSIGLI (CHEERS!)"/>
  </head>
  <body>
    <article>
      <h1>Ubriachi con drinkopoly: arriva il gioco da tavolo perfetto per le serate alcoliche con gli amici</h1>
      <address>
        <time datetime="2019-11-07T16:33:00+00:00">07 Nov 2019, 16:33</time>
      </address>
      <p>
        <b>UBRIACHI CON 'DRINKOPOLY': ARRIVA IL GIOCO DA TAVOLO PERFETTO PER LE SERATE ALCOLICHE CON GLI AMICI – UNA VARIANTE AD ELEVATA GRADAZIONE ETILICA DEL MONOPOLI CON PUB E BAR AL POSTO DELLE STRADE E DELLE PIAZZE: OGNI VOLTA CHE VI FERMERETE SU UNA DI QUESTE CASELLE DOVRETE LEGGERE LA SFIDA CHE VI ASPETTA E SARETE COSTRETTI A BERE - LE REGOLE, IL COSTO, I CONSIGLI (CHEERS!)</b>
      </p>
      <hr/>
      <p>
        <b>Carlotta Mariani per <a href="http://agrodolce.it/">agrodolce.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254854/1235338.htm">
          <img src="https://cdn-static.dagospia.com/img/foto/11-2019/drinkopoly-1235338.png"/>
        </a>
        <figcaption>drinkopoly</figcaption>
      </figure>
      <p>Quante volte da bambini o da ragazzini abbiamo giocato a Monopoly (o Monopoli), il gioco di società che ci ha fatto acquistare case e alberghi in Vicolo Stretto o al Parco della Vittoria? Forse, anche da più grandi, ci è capitato di fare una partita e ora, che esiste persino la versione alcolica, difficilmente sapremo trattenerci dal tirare i dati. Sì, perché è arrivato Drinkopoly, la variante a suon di drink che si ispira al classico Monopoly, l’ideale per le feste tra gli amici, Capodanno, addii al celibato/nubilato o un compleanno con il botto. In che cosa consiste? Come nel classico gioco da tavola, c’è un tabellone e un percorso da compiere con 44 caselle. In questo caso, non hanno nomi di strade o piazze, ma ogni sezione rappresenta un pub, un bar o un club</p>
      <figure>
        <a href="https://www.dagospia.com/mediagallery/Dago_fotogallery-254854/1235337.htm">
          <img src="https://cdn-static.dagospia.com/img/foto/11-2019/drinkopoly-1235337.png"/>
        </a>
        <figcaption>drinkopoly</figcaption>
      </figure>
      <p>Ogni volta che vi fermerete su una di queste caselle dovrete leggere la sfida che vi aspetta e sarete costretti a bere. Come nel vecchio Monopoly, ci sono poi dei riquadri e delle carte speciali. Niente stazioni o prigioni, non si passa dal via, ma sono previste nuove gare come scioglilingua, braccio di ferro, giochi dell’obbligo o della verità, poesie da recitare e così via. Tutti momenti pensati apposta per essere divertenti ma, a volte, anche imbarazzanti. Consolatevi pensando che se il tasso alcolico sarà generalmente elevato, nessuno o pochi si ricorderanno che cosa sia successo o quale segreto sia stato rivelato durante il gioco.</p>
      <p>Chi vince? Non chi manda gli altri in bancarotta, ma chi riesce a completare tutto il percorso per primo, sobrio o meno. Drinkopoly prevede un massimo di 7 giocatori. All’interno trovate il tabellone, le carte, le sei pedine e un dado. A voi il primo compito, quello di pensare al bere. Si può acquistare <a href="https://www.amazon.it/Drinkopoly-gioco-che-annebbier%C3%A0-ricordi/dp/B00JEESSUW?tag=agro-14-21">su Amazon al prezzo di € 32,89</a> e ricordatevi: attenzione a mettervi alla guida! Meglio piuttosto completare la serata con un bel pigiama party.</p>
      <figure>
        <a href="https://www.dagospia.com/mediagallery/Dago_fotogallery-254854/1235336.htm">
          <img src="https://cdn-static.dagospia.com/img/foto/11-2019/drinkopoly-1235336.png"/>
        </a>
        <figcaption>drinkopoly</figcaption>
      </figure>
    </article>
  </body>
</html>