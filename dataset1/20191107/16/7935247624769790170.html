<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/hazineden-2-5-milyar-dolarlik-tahvil-ihraci-214473h.htm"/>
    <meta property="og:site_name" content="OLAY"/>
    <meta property="article:published_time" content="2019-11-07T16:00:17+00:00"/>
    <meta property="og:title" content="Hazineden 2.5 milyar dolarlık tahvil ihracı"/>
    <meta property="og:description" content="Hazine 2.5 milyar dolarlık tahvil ihracına çıktı. İhraç tutarının 3 katından fazla talep geldi. Tahvilin yüzde 54.4'ü İngiltere, yüzde 31.5'i ABD yatırımcılarına satıldı. 5 yıl vadeli tahvilin ihraç tutarı olan 2.5 milyar dolar 14 Kasım'da hesaplara girec"/>
  </head>
  <body>
    <article>
      <h1>Hazineden 2.5 milyar dolarlık tahvil ihracı</h1>
      <h2>Hazine 2.5 milyar dolarlık tahvil ihracına çıktı. İhraç tutarının 3 katından fazla talep geldi. Tahvilin yüzde 54.4'ü İngiltere, yüzde 31.5'i ABD yatırımcılarına satıldı. 5 yıl vadeli tahvilin ihraç tutarı olan 2.5 milyar dolar 14 Kasım'da hesaplara girec</h2>
      <address>
        <time datetime="2019-11-07T16:00:17+00:00">07 Nov 2019, 16:00</time>
      </address>
      <p>Hazine, 2019 yılı dış finansman programı çerçevesinde, 5 yıl vadeli 2.5 milyar dolarlık ihracını tamamladı. İhraç tutarı Hazine hesaplarına 14 Kasım'da girecek.</p>
      <p>Hazine ve Maliye Bakanlığı'ndan yapılan açıklamada, "2019 yılı dış finansman programı çerçevesinde dolar cinsinden 5 yıl vadeli bir tahvil ihracı için 6 Kasım 2019 tarihinde Goldman Sachs, HSBC ve JP Morgan’a yetki verilmişti" diye anımsatıldı ve şöyle denildi:</p>
      <p>"Söz konusu ihraç aynı gün sonuçlanmış ve ihraç miktarı 2.5 milyar dolar olarak gerçekleşmiştir. İhraç tutarı 14 Kasım 2019 tarihinde hesaplarımıza girecektir.</p>
      <p>"Tahvile toplamda yaklaşık 200 yatırımcı, ihraç tutarının 3 katından fazla talep göstermiştir. Tahvile gelen toplam talep miktarı, Nisan 2015’den bu yana gerçekleştirilen tahvil ihraçları içerisinde en yüksek miktar olmuştur.</p>
      <p>"Tahvilin yüzde 54.4’ü İngiltere, yüzde 31.5’i ABD, yüzde 9.1’i diğer Avrupa ülkeleri ve yüzde 5’i diğer ülkelerdeki yatırımcılara satılmıştır. Türkiye’deki yatırımcılara tahsisat yapılmamıştır.</p>
      <p>"Kupon oranı yüzde 5.60 olan söz konusu tahvilin yatırımcıya getirisi yüzde 5.70 olmuştur. Söz konusu dolar tahvili ihraç tutarının tamamı euro cinsi yükümlülüğe dönüştürülmüştür.</p>
      <p>"Gerçekleştirilen takas işlemi sonucu borçlanma işleminin kupon oranının Avro cinsinden karşılığı yüzde 3.319 olmuştur.</p>
      <p>"Bu tahvil ihracıyla birlikte 2019 yılında uluslararası sermaye piyasalarından toplam yaklaşık 11.2 milyar dolar tutarında finansman sağlanmıştır." </p>
    </article>
  </body>
</html>