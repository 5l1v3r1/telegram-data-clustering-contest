<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/emmanuel-macron-presedintele-frantei-vreau-o-politica-a-uniunii-europene-de-investitii-active-deficitul-de-3-este-din-alt-secol-18553191"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-07T16:48:48+00:00"/>
    <meta property="og:title" content="Emmanuel Macron, preşedintele Franţei: Vreau o politică a Uniunii Europene de investiţii active. Deficitul de 3% este &quot;din alt secol&quot;"/>
    <meta property="og:description" content="Emmanuel Macron, preşedintele Franţei, a pledat, într-un interviu acordat revistei The Economist pentru o politică de investiţii active a Europei, notând că regula menţinerii deficitului bugetar în ţările Uniunii Europene sub 3% reprezintă o &quot;dezbatere din alt secol&quot;, relatează cotidianul Le Figaro."/>
  </head>
  <body>
    <article>
      <h1>Emmanuel Macron, preşedintele Franţei: Vreau o politică a Uniunii Europene de investiţii active. Deficitul de 3% este "din alt secol"</h1>
      <address><time datetime="2019-11-07T16:48:48+00:00">07 Nov 2019, 16:48</time> by <a rel="author">Mihai Draghici, Mediafax</a></address>
      <p>Emmanuel Macron, preşedintele Franţei, a pledat, într-un interviu acordat revistei The Economist pentru o politică de investiţii active a Europei, notând că regula menţinerii deficitului bugetar în ţările Uniunii Europene sub 3% reprezintă o "dezbatere din alt secol", relatează cotidianul Le Figaro.</p>
      <p>"Avem nevoie de mai mult expansionism, de mai multe investiţii. Europa nu poate fi singura zonă care nu face aceste lucruri", afirmă Emmanuel Macron în interviul acordat publicaţiei The Economist.</p>
      <p>"Cred că, în acest context, dezbaterea referitoare la (deficitul -n.red.) de 3% al bugetelor naţionale şi de 1% în bugetul european este o dezbatere din alt secol", a argumentat Emmanuel Macron.</p>
      <p>Liderul de la Paris a subliniat că Europa trebuie să înceapă să gândească şi să acţioneze nu doar ca organizaţie economică, ci şi ca putere strategică.</p>
    </article>
  </body>
</html>