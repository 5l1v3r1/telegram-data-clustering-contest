<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/07/imotniiat-pazar-v-plovdiv-novi-i-po-prostorni-jilishta.428895"/>
    <meta property="og:site_name" content="Dnes.bg"/>
    <meta property="article:published_time" content="2019-11-07T16:03:00+00:00"/>
    <meta property="og:title" content="Имотният пазар в Пловдив – нови и по-просторни жилища"/>
    <meta property="og:description" content="Динамичен пазар и през 2020 година, отчетоха експерти на бизнес закуска на Imoti.net в града | Dnes.bg"/>
  </head>
  <body>
    <article>
      <h1>Имотният пазар в Пловдив – нови и по-просторни жилища</h1>
      <h2>Динамичен пазар и през 2020 година, отчетоха експерти на бизнес закуска на Imoti.net в града</h2>
      <address><time datetime="2019-11-07T16:03:00+00:00">07 Nov 2019, 16:03</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Динамичен имотен пазар и ръст на сделките с жилища в Пловдив отчетоха експерти по време на бизнес закуската на <a href="https://www.imoti.net/bg"><b>Imoti.net</b></a><b>,</b> която се проведе на 7 ноември в града. Наблюдаваме 5-процентов ръст на сделките в Пловдив и региона спрямо същия период на миналата година, отбеляза брокерът<b> Стефан Моллов</b>. Данните на агенциите за недвижими имоти показват, че  средната цена на жилище в града под тепетата е 771 евро/кв. м., което е с 30% по-ниска спрямо средната цена на имот в София и с 12% по-ниска в сравнение с апартаментите във Варна. Именно това е причина за големия интерес към жилищата в Пловдив, смятат експертите. Друг сериозен плюс за имотния пазар в града и региона е завишеното предлагане на имоти ново строителство с по-големи размери. Статистиката показва, че интерес към закупуване на жилище в Пловдив и региона имат както хора от цялата страна, така и българи, които живеят в чужбина.</p>
      <p>Проучване на Пощенска банка сочи, че 55% от хората, които нямат собствен дом планират да закупят такъв, като 48% смятат да финансират сделката с банков кредит. „Търсят се по-големи жилища, основно тристайни над 90 кв. м. Факторите при избора на жилище са инфраструктурата, зелените площи и цената“, обясни <b>Николай Лазаров</b>, началник управление „Продажби и индивидуално банкиране“ в Пощенска банка. Данните показва, че през първите 5 месеца средната сума на жилищния кредит в била 56 500 евро, което е с 5300 евро повече спрямо средната сума за същия период на 2018 година.  Хората, които финансират покупката на жилище с банков кредит, са предимно висшисти, с доход между 900 и 2000 лева.</p>
      <p>Експертите, включили се в бизнес закуската на Imoti.net в Пловдив, са категорични, че и през следващата година имотния пазар ще бъде динамичен.</p>
      <p>Бизнес закуската е част от проекта <b>"</b><a href="http://nagradi.imoti.net/"><b>Годишни награди на Imoti.net</b>"</a>, който насърчава добрите практики в сектора и, който се осъществява с генералното партньорство на Пощенска Банка и подкрепата на Теленор, Бокони и Realtor Assitant Pro.<br/><b><br/>Imoti.net</b> е уеб платформата с най-качествени онлайн обяви за недвижими имоти. Тя е част от <a href="http://www.ibg.bg/"><b>Investor Media Group</b></a>, а цялостната мисия на сайта е да създава и подкрепя инициативи, които стимулират прозрачното развитие на бизнеса с имоти в полза на потребителите.  Отскоро Imoti.net разполага с иновативна функционалност, която експертите определят като ключова за пазара на недвижима собственост в бъдеще - 360-градусови обиколки на имотите. Благодарение на тях потребителите могат бързо, лесно и удобно да разгледат желания апартамент. Поредицата на <b>Imoti.net</b> „<b>Доверен брокер</b>“ пък предлага  съвети за разграничаване на коректните и некоректни посредници при сделките с имоти, благодарение на които потребителите да могат да вземат информирано решение в свой интерес по всяко време.</p>
    </article>
  </body>
</html>