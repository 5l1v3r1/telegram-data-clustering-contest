<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277521/nederland-roept-samen-met-8-andere-landen-op-tot-europese-vliegbelasting.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-07T16:08:40+00:00"/>
    <meta property="og:title" content="Nederland roept samen met 8 andere landen op tot Europese vliegbelasting"/>
    <meta property="og:description" content="Vliegen wordt vergeleken met andere manieren van transport nu niet voldoende belast of beprijsd. Dit terwijl vliegen ongeveer 2,5% van de wereldwijde CO2-uitstoot veroorzaakt. Nederland roept daarom samen met 8 andere EU-landen de nieuwe Europese Commissie op om met een voorstel te komen voor een vorm van vliegbelasting."/>
  </head>
  <body>
    <article>
      <h1>Nederland roept samen met 8 andere landen op tot Europese vliegbelasting</h1>
      <address>
        <time datetime="2019-11-07T16:08:40+00:00">07 Nov 2019, 16:08</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/vliegtuig-uitstoot-co2-scho.jpg?itok=D9x-fef3"/>
        <figcaption>Foto: Archief EHF/ foto ter illustratie</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/vliegtuig-uitstoot-co2-scho.jpg?itok=D9x-fef3"/>
        <figcaption>Foto: Archief EHF/ foto ter illustratie</figcaption>
      </figure>
      <p><b>Den Haag - </b>Vliegen wordt vergeleken met andere manieren van transport nu niet voldoende belast of beprijsd. Dit terwijl vliegen ongeveer 2,5% van de wereldwijde CO2-uitstoot veroorzaakt. Nederland roept daarom samen met 8 andere EU-landen de nieuwe Europese Commissie op om met een voorstel te komen voor een vorm van vliegbelasting.</p>
      <p><b>Den Haag - </b>Vliegen wordt vergeleken met andere manieren van transport nu niet voldoende belast of beprijsd. Dit terwijl vliegen ongeveer 2,5% van de wereldwijde CO2-uitstoot veroorzaakt. Nederland roept daarom samen met 8 andere EU-landen de nieuwe Europese Commissie op om met een voorstel te komen voor een vorm van vliegbelasting.</p>
      <p>Duitsland, Frankrijk, Zweden, Italië, België, Luxemburg, Denemarken en Bulgarije zeggen samen met Nederland in de verklaring dat de CO2-uitstoot van vliegen nu niet voldoende wordt doorberekend in de prijs van een vliegticket. De landen vragen om een Europese aanpak, want bij een gelijk speelveld spelen discussies over oneerlijke concurrentie tussen landen onderling minder. De verklaring is in ontvangst genomen door Eurocommissaris Frans Timmermans.</p>
      <p>Staatssecretaris Snel van Financiën: “Niet alleen Nederland, maar een grote groep andere Europese landen vindt dat het niet goed is dat vliegen in tegenstelling tot de auto, bus of trein op geen enkele manier belast. Door nu samen op te trekken, hopen we dat dit belangrijke onderwerp nu ook in Europa verder kan gaan vliegen.”</p>
      <p>Nederland geldt in Europa als aanjager om de vervuiling die vliegen veroorzaakt beter te beprijzen. In juni organiseerde ons land al een tweedaagse internationale conferentie, waarmee een eerste stap werd gezet richting Europese afspraken. Toen is ook een paper met verschillende opties voor het beprijzen van vliegen uitgebracht, die de Europese Commissie zou kunnen gebruiken. </p>
      <p>Nederland voert een nationale vliegbelasting in als er voor 2021 geen Europese afspraken komen. Het wetsvoorstel hiervoor is al naar de Tweede Kamer gestuurd en zal daar nog voor het einde van dit jaar worden behandeld.</p>
    </article>
  </body>
</html>