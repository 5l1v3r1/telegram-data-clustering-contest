<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/07/zelenskyj-zayavyv-shho-arahamiyi-skladno/"/>
    <meta property="og:site_name" content="Рубрика"/>
    <meta property="article:published_time" content="2019-11-07T16:50:52+00:00"/>
    <meta property="og:title" content="Зеленський заявив, що Арахамії складно"/>
    <meta property="og:description" content="Президент України Володимир Зеленський пояснив розбіжності у фракції “Слуга народу” і заявив, що Давиду Арахамії складно. Про це він повідомив у своєму відеоблозі “Зе! Президент” в Youtube. За словами Зеленського, депутати фракції повинні вирішувати всі спірні моменти на внутрішніх засіданнях фракції, а не виносити їх на засіданні Верховної ради. “Є деякі помилки, є деякі моральні вчинки. […]"/>
  </head>
  <body>
    <article>
      <h1>Зеленський заявив, що Арахамії складно</h1>
      <address><time datetime="2019-11-07T16:50:52+00:00">07 Nov 2019, 16:50</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/123-1-620x420.jpg"/>
      </figure>
      <p>
        <b>
          <b>Президент України Володимир Зеленський пояснив розбіжності у фракції “Слуга народу” і заявив, що Давиду Арахамії складно.</b>
        </b>
      </p>
      <p>Про це він повідомив у своєму відеоблозі “Зе! Президент” в Youtube.</p>
      <p>За словами Зеленського, депутати фракції повинні вирішувати всі спірні моменти на внутрішніх засіданнях фракції, а не виносити їх на засіданні Верховної ради.</p>
      <p>“Є деякі помилки, є деякі моральні вчинки. Є депутати, які не хочуть голосувати за ті чи інші закони, хоча ми домовлялися. Коли обговорюються закони на засіданні фракції або в комітетах, там, будь ласка, сперечайтеся, але не виносьте це на засідання Ради. Якщо 70% фракції “Слуга народу” за той чи інший законопроект напередодні голосування, то ми всі голосуємо”, – сказав президент України.</p>
      <figure>
        <iframe src="https://www.youtube.com/embed/r7MUy2gowZ8" width="650" height="366" data-service="Youtube" scrolling="no"/>
      </figure>
      <p>За його словами, “прості люди” у фракції, хоч і допускають помилки, проте є представниками різних верств населення.</p>
      <p>“Я розумію нашого главу фракції. Давиду (Арахамії, – ред.) складно. І заступникам складно. Тому що такої партії ніколи не було. 254 людини – вони різні. Є ті, хто знає всі закони, вони освічені, провідні економісти з практикою, з досвідом, юристи. А є звичайні люди, фермери або з підприємств. Прості. Вони, вибачте на такому слові, довго в’їжджають. Тому є помилки. Вони показують ставлення того чи іншого класу, і показують тобі, де помилки, тому що представляють різні верстви суспільства з різною ментальністю і заробітком. Тому поки у Верховній раді у нас демократія, але поки”, – повідомив Зеленський.</p>
      <p>Зеленський також<a href="https://rubryka.com/2019/11/07/zelenskyj-pro-prezydentstvo-do-tsiyeyi-roboty-do-tsogo-zvyknuty-ne-mozhna/"> заявив, що через виснажливу роботу президента у кінці вечора він з людини перетворюється в організм.</a></p>
      <p>«До цієї роботи, до цього звикнути не можна. Люди як кажуть: до доброго швидко звикаєш, а це реально життя дуже складне, дуже складна професія, яка забирає всі сили, час та іноді бажання. В кінці вечора з людини перетворюєшся в якийсь організм, який не хоче думати, робити, навіть не розуміє іноді про що говорить сім’я», — сказав Зеленський.</p>
      <p>За словами глави держави, робота президента втомлива не тільки для нього, а й для сім’ї.</p>
      <p>Це вже друге відео Володимира Зеленського, записане за кермом Tesla. Перше з’явилося у липні 2019 року.</p>
    </article>
  </body>
</html>