<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/uzay-meraklilarina-mujde-merkur-un-gecisi-yotube-dan-canli-yayinlanacak-889062"/>
    <meta property="og:site_name" content="Onedio"/>
    <meta property="article:published_time" content="2019-11-07T16:54:41+00:00"/>
    <meta property="og:title" content="Uzay Meraklılarına Müjde: Merkür'ün Geçişi Yotube'dan Canlı Yayınlanacak"/>
    <meta property="og:description" content="Merkür'ün Güneş ile Dünya arasından geçeceği 11 Kasım'da TÜBİTAK Ulusal Gözlemevi'nde tek teleskoptan gerçekleştirilecek gözlem YouTube'dan canlı yayı..."/>
  </head>
  <body>
    <article>
      <h1>Uzay Meraklılarına Müjde: Merkür'ün Geçişi Yotube'dan Canlı Yayınlanacak</h1>
      <address><time datetime="2019-11-07T16:54:41+00:00">07 Nov 2019, 16:54</time> by <a rel="author" href="https://onedio.com/profil/emre-ordu" target="_blank">Emre Ordu</a></address>
      <h4>Merkür'ün Güneş ile Dünya arasından geçeceği 11 Kasım'da TÜBİTAK Ulusal Gözlemevi'nde tek teleskoptan gerçekleştirilecek gözlem <a href="https://onedio.com/etiket/youtube/5065cdbf0228f60917601c45">YouTube</a>'dan canlı yayınlanacak.</h4>
      <figure>
        <img src="https://img-s1.onedio.com/id-5dc43f6fdd8bd5511ebdbc24/rev-0/w-500/s-617995dcfaf42287a8096a4165100b3fbe961e4b.jpg"/>
      </figure>
      <p>Güneş Sistemi'nin en küçük gezegeni Merkür, 11 Kasım Pazartesi Güneş ile Dünya'nın arasından geçecek. <a href="https://onedio.com/etiket/antalya/5020766acc161f8ec13422d9">Antalya</a>'da bulunan TÜBİTAK Ulusal Gözlemevi de bir etkinlikle bu gök olayını halkla buluşturacak. Akdeniz Üniversitesi yerleşkesinde saat 15.40'tan itibaren, Güneş ufka inip doğal nedenlerden dolayı görülemez duruma gelene kadar etkinlik sürecek.</p>
      <h3>Youtube'dan canlı yayın</h3>
      <figure>
        <img src="https://img-s2.onedio.com/id-5dc4495bffb81b891ffc8bcd/rev-0/w-500/s-5bc2c3322a7d07c6ee750b188d14c41b0fea99e0.jpg"/>
      </figure>
      <p>Bu sırada TÜBİTAK Ulusal Gözlemevi uzmanları, katılımcıları bilgilendirecek. <a href="https://onedio.com/etiket/bilim/5774010f5eda6e3a26dfa03e">Bilim</a> Toplum Merkezi'ndeki tek teleskoptan yapılacak gözlem "<a href="https://www.youtube.com/c/T%C3%9CB%C4%B0TAKUlusalG%C3%B6zlemevi%22">https://www.youtube.com/c/TÜBİTAKUlusalGözlemevi"</a> adresinden canlı izlenebilecek.</p>
      <h3>Bir sonraki geçiş 2032'de</h3>
      <figure>
        <img src="https://img-s1.onedio.com/id-5dc44a5ee42b6a512121ec0e/rev-0/w-500/s-51d96ef3e9908eecf131cd3be4c0c156f8b256c4.jpg"/>
      </figure>
      <p>Güneş'e en yakın gezegen Merkür, en son 9 Mayıs <a href="https://onedio.com/etiket/2016/58617d276c6c7fdf0e586ce8">2016</a>'da benzer bir geçişi yapmıştı. Merkür, ortalama bir yüzyılda 13 kez Güneş'in önünden geçiyor. Bir sonraki geçiş 13 Kasım 2032'de olacak. Ayrıca pazartesi günü Merkür, Dünya'ya 101 milyon kilometre uzaklıkta olacak.</p>
      <h3>Güneş tutulması gözlükleriyle dahi görülemiyor</h3>
      <figure>
        <img src="https://img-s1.onedio.com/id-5dc44bdc291af93f21736d6e/rev-0/w-500/s-7f0ab88a386390608e2ac664726179e1d9d5a8cb.jpg"/>
      </figure>
      <p>Merkür'ün geçişi, Kuzey ve Güney Amerika, Antarktika, Batı Afrika ve Atlantik Okyanusu'nda tamamen, Türkiye'de ise öğleden sonra başlayıp gün batımına kadar gözlemlenebilecek.</p>
      <p>Söz konusu gök olayı, Güneş tutulması gözlükleri kullanılsa bile çıplak gözle takip edilemeyecek. Geçiş sırasında Merkür, 1 liranın 500 metre uzaklıktan görünüşü kadar küçük olacak. Bu nedenle Güneş'te bir ışık azalması meydana gelmeyecek.</p>
    </article>
  </body>
</html>