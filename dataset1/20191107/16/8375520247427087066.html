<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/organizatori-finalu-kubka-devisa-mayut-problemi-z-prodazhem-kvitkiv-638464.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T16:04:11+00:00"/>
    <meta property="og:title" content="Організатори фіналу Кубка Девіса мають проблеми з продажем квитків"/>
    <meta property="og:description" content="З 18 по 24 листопада в Мадриді пройде перший розіграш Davis Cup Finals"/>
  </head>
  <body>
    <article>
      <h1>Організатори фіналу Кубка Девіса мають проблеми з продажем квитків</h1>
      <address>
        <time datetime="2019-11-07T16:04:11+00:00">07 Nov 2019, 16:04</time>
      </address>
      <h4>З 18 по 24 листопада в Мадриді пройде перший розіграш Davis Cup Finals</h4>
      <p>Менш ніж через 2 тижні в іспанській столиці дебютує чоловічий командний чемпіонат в новому форматі: 6 груп по 3 збірні в кожній боротимуться за вихід у чвертьфінал (п'ятниця), в суботу пройдуть півфінали, а переможець змагань визначиться в неділю.</p>
      <p>Як повідомляють британські ЗМІ, на даний момент повністю продані квитки на центральну арену тільки на матчі збірної Іспанії в групі проти Росії і Хорватії (понад 12 тисяч глядачів).</p>
      <p>Але крім поєдинків господарів ажіотажу на інші матчі не спостерігається. Британським уболівальникам продано близько 3 тисячі квитків на матчі проти Нідерландів і Казахстану - це найбільший показник серед всіх інших збірних.</p>
      <p>З 25 сесій на 3 кортах половину квитків продали тільки для 9 сесій, ще на 5 сесіях відмітка наближається до 50% проданих квитків.</p>
      <p>Прес-служба турніру зазначила, що організатори задоволені рівнем продажів на дні чвертьфіналів, півфіналів та фіналу, тоді як на денні сесії в інші дні квитки продати важко, що трапляється і на інших турнірах. На матчі денної сесії на старті турніру на центральному корті між Аргентиною і Чилі, Сербією і Японією розкуплено ще понад 8 тисяч квитків.</p>
      <p>Відомо, що організатори співпрацюють з 17 посольствами в Іспанії, щоб залучити членів різних національних спільнот, які проживають на території країни.</p>
      <footer>Джерело: <a href="http://btu.org.ua/">btu.org.ua</a></footer>
      <related>
        <a href="https://glavcom.ua/sport/news/viznacheno-supernika-zbirnoji-ukrajini-v-kubku-devisa-629893.html"/>
        <a href="https://glavcom.ua/sport/news/kubok-devisa-ukrajina-prograla-ugorshchini-625529.html"/>
        <a href="https://glavcom.ua/sport/news/nemaje-vishchoji-chesti-nizh-grati-za-ridnu-krajinu-nesamovitiy-stahovskiy-zberig-shansi-ukrajini-v-kubku-devisa-625451.html"/>
      </related>
    </article>
  </body>
</html>