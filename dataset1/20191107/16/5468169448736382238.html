<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277524/burgemeester-grijpt-in-bij-zorgverlener-op-t-ruige-veld-in-rolde.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-07T16:41:20+00:00"/>
    <meta property="og:title" content="Burgemeester grijpt in bij zorgverlener op ’t Ruige Veld in Rolde"/>
    <meta property="og:description" content="Burgemeester Anno Wietze Hiemstra van gemeente Aa en Hunze heeft bevolen tot onmiddellijke stopzetting van de zorgverlening door de huidige zorgverlener op ’t Ruige Veld in Rolde."/>
  </head>
  <body>
    <article>
      <h1>Burgemeester grijpt in bij zorgverlener op ’t Ruige Veld in Rolde</h1>
      <address>
        <time datetime="2019-11-07T16:41:20+00:00">07 Nov 2019, 16:41</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/zorg_6.jpg?itok=qRAS_Ajl"/>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/zorg_6.jpg?itok=qRAS_Ajl"/>
      </figure>
      <p><b>Rolde - </b>Burgemeester Anno Wietze Hiemstra van gemeente Aa en Hunze heeft bevolen tot onmiddellijke stopzetting van de zorgverlening door de huidige zorgverlener op ’t Ruige Veld in Rolde.</p>
      <p><b>Rolde - </b>Burgemeester Anno Wietze Hiemstra van gemeente Aa en Hunze heeft bevolen tot onmiddellijke stopzetting van de zorgverlening door de huidige zorgverlener op ’t Ruige Veld in Rolde.</p>
      <p>Dit besluit volgt op een controle die vandaag op deze locatie plaatsvond. Volgens de burgemeester zijn er ernstige zorgen over de kwaliteit van de geleverde zorg en daarmee voor de veiligheid van de cliënten en omgeving.</p>
      <h3>Onhoudbare situatie</h3>
      <p>Volgens Anno Wietze Hiemstra werd tijdens de vandaag gehouden controle een acuut onveilige situatie voor cliënten en de directe omgeving geconstateerd. Hiemstra: “Er was onder andere sprake van te weinig personeel voor de aanwezige cliënten. Bovendien waren deze zorgverleners onvoldoende geschoold en waren er minderjarige kinderen aanwezig. Hierdoor werd de situatie onhoudbaar.” Na afstemming met de lokale driehoek is daarop besloten om de zorgverlening van deze instelling nu stop te zetten.</p>
      <h3>Opvang cliënten</h3>
      <p>Professionals van andere zorginstellingen nemen nu de zorg over. Anno Wietze Hiemstra: “Er wordt voor adequate vervanging gezorgd. De veiligheid van de cliënten en de omgeving heeft onze prioriteit.”</p>
      <p> </p>
    </article>
  </body>
</html>