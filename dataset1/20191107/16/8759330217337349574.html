<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902818/genk-jurist-krijgt-te-maken-met-wagner-dat-wil-dus-werkelijk-niets-zeggen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-07T16:29:00+00:00"/>
    <meta property="og:title" content="Wagner zet Genk-jurist op zijn plaats tijdens pleidooi bij Geschillencommissie"/>
    <meta property="og:description" content="KRC Genk en STVV willen de stopgezette derby graag herspelen. Donderdag verantwoordden beide clubs zich voor de Geschillencommissie. Bondsprocureur Kris Wagner liet zich, zoals gewoonlijk, serieus gelden."/>
  </head>
  <body>
    <article>
      <h1>Wagner zet Genk-jurist op zijn plaats tijdens pleidooi bij Geschillencommissie</h1>
      <address>
        <time datetime="2019-11-07T16:29:00+00:00">07 Nov 2019, 16:29</time>
      </address>
      <p>
        <b>KRC Genk en STVV willen de stopgezette derby graag herspelen. Donderdag verantwoordden beide clubs zich voor de Geschillencommissie. Bondsprocureur Kris Wagner liet zich, zoals gewoonlijk, serieus gelden.</b>
      </p>
      <p>Jurist Jochem Martens maakte gebruik van een Latijnse uitdrukking om Genk te verdedigen. "Nemo auditur ad impossibile. We moeten vandaag bewijzen dat iets niét gebeurd is, en dat is veel moeilijker dan te bewijzen dat iets wel gebeurd is", citeert <i>Het Laatste Nieuws</i> de man.</p>
      <aside>Lees meer<br/><a href="https://www.voetbalprimeur.be/nieuws/902768/-krc-genk-en-stvv-verschijnen-opnieuw-voor-geschillencommissie-.html?itm_source=www.voetbalprimeur.be&amp;itm_medium=highlighted-content">Update: 'Genk en STVV willen gewone replay, uitspraak eind november'</a></aside>
      <p>Volgens Wagner maakte de Genk-jurist echter een blunder. "Meester Martens heeft gezegd: ‘Nemo auditur ad impossibile.’ Dat wil dus werkelijk niets zeggen. Ik denk dat meester Jochem Martens zijn Latijn een beetje moet oppoetsen."</p>
      <p>"Het adagium is helemaal niet 'Nemo auditur ad impossibile'. Dat zijn twee adagia door elkaar geklutst. Het juiste adagium is ‘Nemo tenetur ad impossibile.’ (Niemand wordt geacht het onmogelijke te doen, red.). Maar dat is niet zo belangrijk...", aldus Wagner.</p>
      <aside>Lees meer<br/><a href="https://www.voetbalprimeur.be/nieuws/902689/-ik-denk-dat-de-dromen-van-krc-genk-een-jaar-in-de-koelkast-mogen-.html?itm_source=www.voetbalprimeur.be&amp;itm_medium=highlighted-content">"Ik denk dat de dromen van KRC Genk een jaar in de koelkast mogen"</a></aside>
    </article>
  </body>
</html>