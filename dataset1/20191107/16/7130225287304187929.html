<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/hirsizlikta-sinir-yok-maket-polis-aracinin-akusunu-ve-tepe-lambasini-caldilar-889059"/>
    <meta property="og:site_name" content="Onedio"/>
    <meta property="article:published_time" content="2019-11-07T16:19:45+00:00"/>
    <meta property="og:title" content="Hırsızlıkta Sınır Yok: Maket Polis Aracının Aküsünü ve Tepe Lambasını Çaldılar!"/>
    <meta property="og:description" content="Muğla'da yol kenarında bulunan maket trafik polisi aracının tepe lambası, güneş paneli ve aküsünü çalan hırsızlar kameraya yakalandı. Kuzen oldukları ..."/>
  </head>
  <body>
    <article>
      <h1>Hırsızlıkta Sınır Yok: Maket Polis Aracının Aküsünü ve Tepe Lambasını Çaldılar!</h1>
      <address><time datetime="2019-11-07T16:19:45+00:00">07 Nov 2019, 16:19</time> by <a rel="author" href="https://onedio.com/profil/yasin-arrslan" target="_blank">Yasin Arslan</a></address>
      <h4><a href="https://onedio.com/etiket/mugla/506b54220228f60917601c73">Muğla</a>'da yol kenarında bulunan maket trafik polisi aracının tepe lambası, güneş paneli ve aküsünü çalan hırsızlar kameraya yakalandı. Kuzen oldukları tespit edilen iki kişi, hırsızlığın yaşandığı bölgede yakalanarak 'hırsızlık' ve 'kamu malına zarar verme' suçlarından adliyeye sevk edildi.</h4>
      <figure>
        <img src="https://img-s1.onedio.com/id-5dc44137948e36d41e75e92a/rev-0/w-500/s-59f950ca429d5d341c6ab728ece24eaeb8b61535.jpg"/>
      </figure>
      <p>DHA'nın aktardığına göre, Emniyet Genel Müdürlüğü tarafından sürücülerin dikkatini çekerek, trafik kazalarının önüne geçmek için Fethiye- <a href="https://onedio.com/etiket/antalya/5020766acc161f8ec13422d9">Antalya</a> Karayolu üzerindeki Uğurlu Kavşağı'na yerleştirilen maket <a href="https://onedio.com/etiket/polis/578bf06ee4ad23697ca1a0b3">polis</a> aracının tepe lambası, güneş paneli ve aküsü, geçen 31 Ekim günü çalındı.</p>
      <h3>Hırsızları yakalamak için harekete geçen polis, kavşaktaki mobese görüntülerini inceledi</h3>
      <figure>
        <iframe src="https://www.youtube.com/embed/uftCvnvwCXk" width="640" height="360" data-service="Youtube" scrolling="no"/>
      </figure>
      <p>Görüntülerde, <a href="https://onedio.com/etiket/olay/57ceb76ded62790c040afa50">olay</a> yerine geldikleri otomobilde arıza varmış gibi davranan 2 şüphelinin, maket araçtaki elektrik tesisatını söktüğünü görüldü.</p>
      <h3>Fazlalıkları çöpe attılar</h3>
      <figure>
        <img src="https://img-s2.onedio.com/id-5dc44182223d4e521f0409ab/rev-0/w-500/s-d3020782bcd29d5c0779dfcdbf9741b734e931e6.jpg"/>
      </figure>
      <p>Plakası belirlenerek takibe alınan otomobildeki şüphelilerin, kısa mesafe sonra çaldıkları elektrik aksamındaki fazlalıkları çöpe attıkları da bir iş yerinin güvenlik kamerasınca kaydedildi.</p>
      <h3>Şüphelilerin Fethiye'deki bir otelde çalışan Beytullah İ. ile amcasının oğlu Yusuf İ. oldukları tespit edildi.</h3>
      <figure>
        <img src="https://img-s2.onedio.com/id-5dc441ac5a7f9b371d78d98b/rev-0/w-500/s-5a4bef96229bc178766eaa86ab6020312f9ffad2.jpg"/>
      </figure>
      <p>İki şüphelinin içinde bulunduğu otomobil dün akşam, hırsızlığın gerçekleştiği kavşakta durduruldu. Otomobilin bagajında çalınan tepe lambasını bulan <a href="https://onedio.com/etiket/polis/578bf06ee4ad23697ca1a0b3">polis</a>, şüphelileri gözaltına aldı. Şüphelilerin, Seydiler Mahallesi'ndeki evlerinde yapılan aramada da akü ve güneş panelleri ele geçirildi. Kuzenler, sorgularının ardından 'hırsızlık' ve 'kamu malına zarar verme' suçlarından adliyeye sevk edildi.</p>
    </article>
  </body>
</html>