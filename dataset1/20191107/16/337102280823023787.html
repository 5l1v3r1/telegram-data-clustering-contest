<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://fa.rfi.fr/%D8%A7%D8%A6%D8%AA%D9%84%D8%A7%D9%81-%D8%AF%D8%B1%DB%8C%D8%A7%DB%8C%DB%8C-%D8%AD%D9%81%D8%A7%D8%B8%D8%AA-%D8%A7%D8%B2-%D8%A7%D9%85%D9%86%DB%8C%D8%AA-%D8%AE%D9%84%DB%8C%D8%AC-%D9%81%D8%A7%D8%B1%D8%B3-%D8%A8%D9%87-%D8%B1%D9%87%D8%A8%D8%B1%DB%8C-%D8%A2%D9%85%D8%B1%DB%8C%DA%A9%D8%A7%D8%8C-%D8%B9%D9%85%D9%84%DB%8C%D8%A7%D8%AA-%D8%AE%D9%88%D8%AF-%D8%B1%D8%A7-%D8%A2%D8%BA%D8%A7%D8%B2-%DA%A9%D8%B1%D8%AF-20191107/%D8%A2%D9%85%D8%B1%DB%8C%DA%A9%D8%A7"/>
    <meta property="og:site_name" content="RFI"/>
    <meta property="article:published_time" content="2019-11-07T16:30:13+00:00"/>
    <meta property="og:title" content="ائتلاف دریایی حفاظت از امنیت خلیج فارس به رهبری آمریکا، عملیات خود را آغاز کرد"/>
    <meta property="og:description" content="ائتلاف دریایی به رهبری ایالات متحده از روز پنج‌شنبه ۷ نوامبر/ ۱۵ آبان عملیات خود را با هدف حفاظت از عبور و مرور دریایی در آبهای خلیج فارس را رسما در بحرین آغاز کرد. تشکیل این ائتلاف پس از حملات صورت گرفته به نفتکش‌ها در این منطقه طی ماه‌های اخیر صورت..."/>
  </head>
  <body>
    <article>
      <h1>ائتلاف دریایی حفاظت از امنیت خلیج فارس به رهبری آمریکا، عملیات خود را آغاز کرد</h1>
      <address>
        <time datetime="2019-11-07T16:30:13+00:00">07 Nov 2019, 16:30</time>
      </address>
      <p>
        <b>ائتلاف دریایی به رهبری ایالات متحده از روز پنج‌شنبه ۷ نوامبر/ ۱۵ آبان عملیات خود را با هدف حفاظت از عبور و مرور دریایی در آبهای خلیج فارس را رسما در بحرین آغاز کرد. تشکیل این ائتلاف پس از حملات صورت گرفته به نفتکش‌ها در این منطقه طی ماه‌های اخیر صورت می‌گیرد.</b>
      </p>
      <p>پیش از این واشنگتن خواستار تشکیل یک ساز و کار امنیت دریایی بین‌المللی با متحدان منطقه‌ای خود از جمله عربستان سعودی در خلیج فارس شده بود.</p>
      <p>واشنگتن حملات صورت گرفته اخیر با نفتکش‌ها در منطقه را به ایران نسبت می‌دهد، اتهامی که جمهوری اسلامی آن را رد می‌کند.</p>
      <p>جیم مالوی، معاون فرمانده نیروهای دریایی ایالات متحده در خاورمیانه روز پنج‌شنبه گفت که عملیات "سانتینل" با هدف حفاظت از خلیج فارس و دریای عمان، یک ابزار دفاعی است که "هیچ‌کس" را تهدید نمی‌کند.</p>
      <p>وی همچنین با بیان اینکه این عملیات هیچگونه جنبی "تهاجمی" ندارد، به جز "تعهد به دفاع از یکدیگر در صورت حمله" گفت که تعهد آمریکا در منطقه "تا زمان ادامه تهدیدات" تداوم خواهد داشت.</p>
      <p>بحرین به عنوان مرکز ناوگان پنجم نیروی دریایی ایالات متحده در خاورمیانه، اولین کشوری بود که در ماه اوت گذشته به ساز و کار بین‌المللی امنیت دریایی به رهبری آمریکا پیوست و پس از آن در سپتامبر گذشته عربستان سعودی و امارات متحده عربی نیز عضو آن شدند.</p>
      <p>این سه کشور به همراه آمریکا، ایران را به عنوان یک "تهدید" در منطقه تلقی می‌کنند.</p>
      <p>از سوی دیگر بریتانیا و استرالیا کشورهای غربی‌ای هستند که موافقت کرده اند کشتی های جنگی را برای اسکورت کشتی های تجاری در خلیج فارس ارسال کنند. آلبانی به عنوان جدیدترین عضو این ائتلاف از روز اول نوامبر جاری به آن پیوسته است.</p>
      <p>دیگر کشورهای اروپایی به دلیل نگرانی از بی‌اثر شدن تلاش‌های خود برای نجات توافق هسته‌ای ایران، حاضر به شرکت در این ائتلاف نشده‌اند.</p>
      <p>توافق اتمی ایران با کشورهای غربی که در سال ۲۰۱۵ منعقد شد، از اردیبهشت ماه ۲۰۱۸ و با خروج یکطرفه آمریکا از آن، تضعیف شده است.</p>
    </article>
  </body>
</html>