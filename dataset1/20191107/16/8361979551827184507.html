<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/merkel-i-stoltenberg-rozkritikuvali-makrona-za-yogo-rizki-slova-pro-nato-50052239.html"/>
    <meta property="og:site_name" content="НВ"/>
    <meta property="article:published_time" content="2019-11-07T16:08:00+00:00"/>
    <meta property="og:title" content="Меркель і Столтенберг відповіли на слова Макрона про «смерть мозку» НАТО"/>
    <meta property="og:description" content="Канцлер Німеччини Ангела Меркель висловила незгоду з оцінкою президента Франції Еманнуеля Макрона, озвученої на адресу НАТО."/>
  </head>
  <body>
    <article>
      <h1>Меркель і Столтенберг відповіли на слова Макрона про «смерть мозку» НАТО</h1>
      <h2>Канцлер Німеччини Ангела Меркель висловила незгоду з оцінкою президента Франції Еманнуеля Макрона, озвученої на адресу НАТО.</h2>
      <address>
        <time datetime="2019-11-07T16:08:00+00:00">07 Nov 2019, 16:08</time>
      </address>
      <p>Про це вона заявила на спільній прес-конференції з генеральним секретарем НАТО, передає <a href="https://uk.reuters.com/article/germany-nato-merkel/merkel-nato-chief-reject-macrons-view-nato-is-dying-idUKS8N26A039">Reuters</a>.</p>
      <p>За її словами, французький лідер використав «різкі слова», коли описував, що НАТО переживає «смерть мозку».</p>
      <p>«НАТО залишається основою нашої безпеки», - сказала Меркель.</p>
      <p>Генсек НАТО Єнс Столтенберг також розкритикував позицію Парижа.</p>
      <p>«Завжди приємно зустрітися з канцлером Ангелою Меркель. Німеччина відіграє провідну роль в нашому альянсі. Ми згодні з тим, що сильний НАТО необхідний для світу і безпеки в Європі, і що ми повинні продовжувати інвестувати, щоб зберегти НАТО сильним», - написав він у Twitter.</p>
      <p>Нагадаємо, що <a href="https://nv.ua/ukr/world/geopolitics/makron-nato-v-komi-a-yevropa-stojit-na-krayu-prirvi-novini-svitu-50052161.html">Макрон заявив про серйозну кризу в НАТО</a> і закликав Європу нарощувати оборонні можливості, не покладаючись на США.</p>
      <p>Президент Франції неодноразово акцентував увагу на необхідності посилення європейських оборонних можливостей, а також на необхідності створення європейської армії.</p>
    </article>
  </body>
</html>