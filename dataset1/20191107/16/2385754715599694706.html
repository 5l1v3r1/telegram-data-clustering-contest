<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/greece/596240/to-16-ekat-gia-ton-zaxint-kai-ta-pazaria"/>
    <meta property="og:site_name" content="SIGMALIVE"/>
    <meta property="article:published_time" content="2019-11-07T16:40:00+00:00"/>
    <meta property="og:title" content="Το 1,6 εκατ. για τον Ζαχίντ και τα παζάρια"/>
    <meta property="og:description" content="Η ελλαδική ιστοσελίδα sportime.gr, κάνει αναφορά στο ενδεχόμενο, ο Παναθηναϊκός να κινηθεί για την αγορά του Ζαχίντ, που ανήκει στον ΑΠΟΕΛ.    ..."/>
  </head>
  <body>
    <article>
      <h1>Το 1,6 εκατ. για τον Ζαχίντ και τα παζάρια</h1>
      <address><time datetime="2019-11-07T16:40:00+00:00">07 Nov 2019, 16:40</time> by <a rel="author">SigmaliveSportime</a></address>
      <p>Η ελλαδική ιστοσελίδα sportime.gr, κάνει αναφορά στο ενδεχόμενο, ο Παναθηναϊκός να κινηθεί για την αγορά του Ζαχίντ, που ανήκει στον ΑΠΟΕΛ. <br/> <br/><b>Αναλυτικά:<br/></b> <br/>Σε έναν από τους πιο κομβικούς παίκτες που έχει ο Παναθηναϊκός εξελίσσεται τελικώς ο Ζαχίντ, που στα τελευταία παιχνίδια ανεβάζει συνεχώς στροφές. Πλέον ο Νορβηγός ποδοσφαιριστής, αγωνίζεται στη θέση του και στον φυσικό του ρόλο, δείχνοντας τις πραγματικές του ικανότητες.<br/> <br/>Έτσι, όπως αναφέρει το Sportime της Πέμπτης και η στήλη «Agent Greek», λίγο θέλει ακόμη για ν’ ανοίξει θέμα χρήσης του buy-out που διατηρεί ο Παναθηναϊκός. Φυσικά αυτό αγγίζει το 1,6 εκατ ευρώ, ένα ποσό που είναι σχεδόν αδύνατο να δαπανηθεί, με τα προβλήματα που υπάρχουν στην ομάδα.<br/> <br/>Από την άλλη μεριά, παζάρια,έστω και για επικοινωνιακούς λόγους, εύκολα μπορούν να γίνουν από την πλευρά του «τριφυλλιού».<br/> </p>
    </article>
  </body>
</html>