<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638703/%D8%AA%D9%87%D8%AF%DB%8C%D8%AF%D9%87%D8%A7%DB%8C-%D8%AF%D8%B4%D9%85%D9%86-%D8%B1%D8%A7-%D8%A8%D9%87-%D9%81%D8%B1%D8%B5%D8%AA-%D8%AA%D8%A8%D8%AF%DB%8C%D9%84-%D9%85%DB%8C%E2%80%8C%DA%A9%D9%86%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T16:25:00+00:00"/>
    <meta property="og:title" content="تهدیدهای دشمن را به فرصت تبدیل می‌کنیم"/>
    <meta property="og:description" content="فرمانده کل سپاه با تاکید بر اینکه گروه‌های جهادی سربازان و افسران یک نبرد بزرگ هستند، گفت: این نبرد عزت ملت و سرزمین ما را هدف قرار گرفته است."/>
  </head>
  <body>
    <article>
      <h1>
        <a href="https://www.bultannews.com/fa/news/638703/%D8%AA%D9%87%D8%AF%DB%8C%D8%AF%D9%87%D8%A7%DB%8C-%D8%AF%D8%B4%D9%85%D9%86-%D8%B1%D8%A7-%D8%A8%D9%87-%D9%81%D8%B1%D8%B5%D8%AA-%D8%AA%D8%A8%D8%AF%DB%8C%D9%84-%D9%85%DB%8C%E2%80%8C%DA%A9%D9%86%DB%8C%D9%85">تهدیدهای دشمن را به فرصت تبدیل می‌کنیم</a>
      </h1>
      <h2>فرمانده کل سپاه با تاکید بر اینکه گروه‌های جهادی سربازان و افسران یک نبرد بزرگ هستند، گفت: این نبرد عزت ملت و سرزمین ما را هدف قرار گرفته است.</h2>
      <address><time datetime="2019-11-07T16:25:00+00:00">07 Nov 2019, 16:25</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>،<b> </b>سرلشکر حسین سلامی فرمانده کل<b> سپاه پاسداران</b> انقلاب اسلامی، صبح امروز (پنجشنبه ۱۶ آبان) در جمع بسیجیان و سپاهیان سپاه حضرت محمد رسول الله تهران بزرگ و در آیین بهره‌برداری از ۷۰۰ پروژه عمرانی و محرومیت زدایی این سپاه در سراسر کشور، اظهار داشت: ما نمی‌توانیم در هیچ نبردی شکست بخوریم و این غیرممکن است. گروه های جهادی سربازان و افسران یک نبرد بزرگ هستند، نبردی که عزت <b>ملت</b> و سرزمین ما را هدف قرار گرفته است.</p>
      <p>وی افزود: جنگ اقتصادی و عملیات روانی دشمن، عزت و اقتدار و سربلندی ما را هدف قرار گرفته بود، اما تمام شد.</p>
      <p>فرمانده کل سپاه با تاکید بر اینکه شما جهادی ها که باشید، ایران همیشه روز و روشن است، گفت: شما جهادی‌ها که باشید ملت ما از سختی‌ها، ساده‌تر عبور می‌کنند و به اهداف بزرگ زودتر می‌رسند.</p>
      <p>سرلشکر سلامی تاکید کرد: شان ملت ما کمیت‌های کوچک نیست، مردم ما باید همیشه خوشحال و سرحال باشند.</p>
      <p>وی خاطرنشان کرد: به دشمنان هم می‌گوییم هر تهدید را دنبال کنید ما آن را به فرصت تبدیل می‌کنیم و شکست خواهید خورد، چرا که شما آموخته‌اید همیشه بازنده باشید و ما هم یاد گرفته‌ایم همیشه پیروز باشیم.</p>
    </article>
  </body>
</html>