<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/69988-Preco-mam-akne-prave-ja-Mozu-za-to-zlozvyky-aj-strava"/>
    <meta property="og:site_name" content="REFRESHER"/>
    <meta property="article:published_time" content="2019-11-07T16:54:00+00:00"/>
    <meta property="og:title" content="Prečo mám akné práve ja? Môžu za to zlozvyky aj strava"/>
    <meta property="og:description" content="Fajčenie či rafinovaný cukor. Možné príčiny akné vieš eliminovať."/>
  </head>
  <body>
    <article>
      <h1>Prečo mám akné práve ja? Môžu za to zlozvyky aj strava</h1>
      <address><time datetime="2019-11-07T16:54:00+00:00">07 Nov 2019, 16:54</time> by <a rel="author">Inzercia</a></address>
      <p>
        <b>Fajčenie či rafinovaný cukor. Možné príčiny akné vieš eliminovať.</b>
      </p>
      <p>Len málokto má perfektnú pleť. V mladom veku sa jej nedokonalosť často prejaví v podobe akné. To nemá byť útecha. Je prirodzené, keď ťa <b>akné</b> hnevá. Ide predsa o tvoj zovňajšok, ktorý neskryješ.</p>
      <p>Ako je možné, že niekomu v tvojom veku sa akné <b>úspešne vyhýba</b>, zatiaľ čo iní s ním bojujú?</p>
      <h3>Nepostrehnuteľný zápal</h3>
      <p>V koži každého z nás sa každý deň odohráva množstvo prirodzených procesov.  Mužské hormóny tvoria maz <b>v mazových žľazách</b>. A práve maz je jedným z faktorov, ktorý môže byť príčinou <b>vzniku akné</b>. </p>
      <p>Akné môžeš vnímať ako stav, za ktorý môže<b> zlé fungovanie mazovej žľazy</b>. V normálnom prípade maz chráni kožu vodeodolnou vrstvou, ale vplyvom hormonálnych zmien dochádza k jeho nadmernému vylučovaniu a tvoja pleť sa preto stáva omnoho mastnejšia.</p>
      <p><i>„Akné ako také dedičné nie je, ale typ kože so zvýšenou tvorbou mazu s následným sklonom k vzniku akné.“  </i>Hovorí dermatologička MUDr. <b>Ivana Plecháčová.</b> Vedúca lekárka centra Lasermed nám pomohla zodpovedať aj ďalšie otázky o akné.</p>
      <figure>
        <img src="https://i.refresher.sk/public/peterputerka/chris-slupski-ckMxc3LxhMo-unsplash.jpg"/>
        <figcaption>
          <cite>Unsplash</cite>
        </figcaption>
      </figure>
      <p>Príčin výskytu akné je totiž veľa. Je dobré, ak ich spoznáš, pretože sa ich môžeš skúsiť <b>zbaviť.</b></p>
      <h3>Môže za to mlieko a sladkosti?</h3>
      <p>Je pravda, že <b>mliečne výrobky</b> a potraviny s <b>vysokým obsahom cukru</b> môžu spôsobiť zhoršenie akné. Vynechať tieto potraviny vieš s trochou vôle kedykoľvek. Nezabudni však na alternatívne výrobky, ktorým doplníš vápnik a iné prospešné živiny, ktoré sú v mlieku. Na to, ako sacharidy a mlieko ovplyvňujú tvorbu akné odpovedá odborníčka: </p>
      <p>
        <i>„V poslednej dobe sa diskutuje o vplyve sacharidov a mlieka, ktoré zvyšujú hladinu rastových faktorov s aknogénnym účinkom. Veľa pacientov odpozorovalo, že im vadia sladkosti alebo napríklad iba čokoláda, u iných to zas neplatí, preto sa jedná skôr o individuálnu reaktivitu.“</i>
      </p>
      <figure>
        <img src="https://i.refresher.sk/public/peterputerka/donald-modeste-RIPtkzf8vno-unsplash.jpg"/>
        <figcaption>
          <cite>Unsplash</cite>
        </figcaption>
      </figure>
      <p>Vyvolať akné môžu aj iné <b>rafinované potraviny, ako je biele pečivo, zemiaky alebo biela ryža.</b> Ďalej sú to potraviny s vysokým obsahom vlákniny <b>ovos, fazuľa a šošovica či potraviny pripravované na tuku. </b></p>
      <h3>Môže za to stres</h3>
      <p>Ak si človek, ktorý denne čelí veľkému tlaku, môže si to odniesť tvoja pleť. To má za následok zhoršenie prejavov na koži. <i>„Pri stresových reakciách sa zvyšuje hladina hormónu kortikoliberinu, ktorého receptory sú nadmerne aktívne práve v sebocytoch (mazových bunkách).“  </i>Vysvetľuje lekárka Ivana Plecháčová.</p>
      <p>Potlačiť stres môžeš napríklad cvičením jógy alebo aj tým, že jednoducho zvoľníš tempo. Okrem pohybu a pokoja je veľmi dôležitá aj kvalitná strava a <b>dobrý spánok</b>. Skús si ho dopriať 6-8 hodín denne bez toho, aby si pred ním pracoval a sleduj zmeny. </p>
      <h3>Spôsob, akým sa staráš o svoju pleť</h3>
      <p>Tvoja pleť absorbuje <b>svetlo aj vonkajšie nečistoty.</b> Ak si ju pravidelne čistíš a chrániš pomocou kozmetiky, no napriek tomu máš akné, možno by si mal skúsiť zmeniť spôsob. Niektoré mydlá môžu napríklad narušiť jej rovnováhu.</p>
      <figure>
        <img src="https://i.refresher.sk/public/peterputerka/kevin-laminto-LL1vA5sUs6g-unsplash.jpg"/>
        <figcaption>
          <cite>Unsplash</cite>
        </figcaption>
      </figure>
      <p>Naopak, existuje viacero druhov citlivej kozmetiky. Nájsť tú správnu ti pomôže <b>La Roche-Posay</b> na svojej stránke <a href="https://www.laroche-posay.sk/clanok/infoakne-sk/a26787.aspx">infoakne</a>.  </p>
      <h3>Nevyhnutné aj zbytočné medikamenty</h3>
      <p>Každá tabletka má vedľajšie účinky. Niektoré sa prejavujú v podobe akné. <i>„Akné ako nežiaduci účinok najčastejšie pozorujeme u pacientov užívajúcich kortikosteroidy; či už celkovo alebo dlhodobo lokálne. Ďalšie halidy (bromidy, jodidy) sú obsiahnuté v liekoch proti nachladnutiu, astme, sedatívach, ale aj v potravinových doplnkoch. Akné môžu vyvolať tiež vysoké dávky B komplex vitamínu.“  </i>Vysvetľuje dermatologička. </p>
      <p>Jasné, že nie všetky lieky môžeš ihneď vynechať, no za poradenie sa s lekárom to stojí. Často totiž existuje aj iný spôsob liečby. </p>
      <p>Kedy je nutné nasadiť lieky na akné? Ako ďalej odpovedá lekárka, <i>„medikamentóznu liečbu je nutné nasadiť, ak nestačia režimové opatrenia (hygiena kože) a bežne dostupné kozmetické prípravky. Potom je namieste navštíviť kožného lekára, pri ľahších formách vystačíme s lokálnou aplikáciou liečiv vo forme napr. krémov, roztokov, u vážnejších stavov treba prikročiť aj k celkovej liečbe- napr. antibiotiká alebo izotretinoín.“</i></p>
      <h3>Zlozvyky </h3>
      <p>O škodlivosti <b>fajčenia</b> nemusí byť reč. Na rozdiel od liekov však môžeš cigaretu vynechať ihneď. Budeš na to potrebovať dostatočne <b>silné odhodlanie</b>, no pozitívne účinky sa môžu dostaviť už za krátky čas.</p>
      <p>Tvorbe akné prispievaš aj <b>dráždením pokožky</b>, či už nevhodným, príliš tesným a nepriedušným oblečením, chytaním tváre neumytými rukami a vytláčaním zapálených vyrážok. </p>
      <h3>Pomôže mi selfie?</h3>
      <p>So správnou starostlivosťou o svoju pleť ti pomôže <a href="https://sk.spotscan.com/?utm_source=facebook&amp;utm_medium=social_post_paid&amp;utm_content=lrp_skfc_do-effaclar_video_aw&amp;utm_campaign=do-effaclar_4600711056&amp;fbclid=IwAR0brzdTAJXURKiIxOdvK998zSVXvtN5i5FTXWjOl4QJdaZvEr7nZXgMd_o#/">inovatívna aplikácia </a>ktorú pomáhali vytvoriť dermatológovia. Bude na to potrebovať iba tvoje <b>selfies</b>. Ako je to možné?</p>
      <p>Na základe analýzy, ktorú robili dermatológovia na viac než  <b>7 tisíc tvárach</b> s rôznymi typmi pokožky a štádiami akné vie posúdiť stav tvojej pleti. Na vyhodnotenie sa preto môžeš spoľahnúť s podobnou istotou, ako u svojho dermatológa. Toho budeš mať s aplikáciou <b>vždy po ruke. </b></p>
      <figure>
        <img src="https://i.refresher.sk/public/peterputerka/andrii-podilnyk-WLCvLV7l7Pk-unsplash.jpg"/>
        <figcaption>
          <cite>Unsplash</cite>
        </figcaption>
      </figure>
      <p>Najlepšie urobíš, ak budeš svoju pleť pomocou aplikácie <a href="https://sk.spotscan.com/?utm_source=facebook&amp;utm_medium=social_post_paid&amp;utm_content=lrp_skfc_do-effaclar_video_aw&amp;utm_campaign=do-effaclar_4600711056&amp;fbclid=IwAR0brzdTAJXURKiIxOdvK998zSVXvtN5i5FTXWjOl4QJdaZvEr7nZXgMd_o#/">EFFACLAR SPOTSCAN</a> <b>pravidelne mapovať</b>.  Aplikácia použije <b>3 selfies</b> odfotené z každej strany tvojej tváre.</p>
      <p>Ak bude treba, upozorní ťa na konzultáciu u dermatológa. Aj samotná lekárka Ivana Plecháčová oceňuje aplikáciu ako vhodný nástroj na odporučenie kozmetiky, no ako dodáva, <i>„ťažšie formy akné určite ihneď k lekárovi!</i>“. Ešte predtým, než tak aplikácia spraví, ti dá <b>tipy</b>, ako sa postaráš o svoju pleť.<b> Zlepšenie stavu</b> budeš so simuláciou pred/po sledovať počas celého roka. </p>
      <figure>
        <img src="https://i.refresher.sk/public/peterputerka/20190905_facebook_linkad_SK.jpg"/>
        <figcaption>
          <cite>La Roche-Posay</cite>
        </figcaption>
      </figure>
      <figure>
        <img src="https://www.facebook.com/tr?id=1701530876567239&amp;ev=PageView&amp;noscript=1"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/25756-Ake-slnecne-okuliare-zvolit-na-prichadzajucu-letnu-sezonu"/>
        <a href="https://refresher.sk/52268-LOreal-urazil-blogerku-lebo-vraj-nemoze-byt-spajany-s-ludmi-trpiacimi-akne-Vyrobca-kozmetiky-si-sposobil-skandal-necitlivym-odkazom"/>
        <a href="https://refresher.sk/54669-Moze-masturbacia-sposobit-akne"/>
        <a href="https://refresher.sk/70650-Na-slovenskych-plastickych-operaciach-usetria-cudzinky-tisice-eur-Policia-obvinila-chirurgov-mali-sa-obohacovat-na-ukor-statu"/>
        <a href="https://refresher.sk/70527-Ktory-strih-stoji-999-a-kde-holia-raperov-za-storku-Vyskusali-sme-5-najlepsich-barbershopov-v-Bratislave"/>
        <a href="https://refresher.sk/69338-6-panskych-ucesov-ktore-su-trendy-Ofinky-podla-hrnca-duhove-farby-alebo-kvalitny-fade"/>
        <a href="https://refresher.sk/68859-Krasa-zeny-je-pre-muzov-prvorada-Psycholog-vysvetluje-preco-sa-zeny-maluju"/>
        <a href="https://refresher.sk/63697-Barber-Palermo-Holic-na-Slovensku-zarobi-2-000-mam-poistene-ruky-Rozhovor"/>
      </related>
    </article>
  </body>
</html>