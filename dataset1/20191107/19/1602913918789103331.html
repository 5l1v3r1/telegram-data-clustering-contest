<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/noul-premier-ludovic-orban-taie-carne-vie-valentin-mavrodin-secretar-stat-ministerul-finantelor-seful-trezoreriei-statului-eliberat-functie-presedintele-board-ului-cec-bank-18553847"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-07T19:13:00+00:00"/>
    <meta property="og:title" content="Noul premier, Ludovic Orban, taie în carne vie: Valentin Mavrodin, secretar de stat în Ministerul Finanţelor şi şeful Trezoreriei statului, a fost eliberat din funcţie. El este şi preşedintele board-ului CEC Bank"/>
    <meta property="og:description" content="Ludovic Orban, noul premier, a anunţat joi că a semnat deciziile de eliberare din funcţie a mai multor secretari de stat şi consilieri de la mai multe ministere."/>
  </head>
  <body>
    <article>
      <h1>Noul premier, Ludovic Orban, taie în carne vie: Valentin Mavrodin, secretar de stat în Ministerul Finanţelor şi şeful Trezoreriei statului, a fost eliberat din funcţie. El este şi preşedintele board-ului CEC Bank</h1>
      <address><time datetime="2019-11-07T19:13:00+00:00">07 Nov 2019, 19:13</time> by <a rel="author" href="https://www.zf.ro/autor/cristian-hostiuc" target="_blank">Cristian Hostiuc</a></address>
      <p>Ludovic Orban, noul premier, a anunţat joi că a semnat deciziile de eliberare din funcţie a mai multor secretari de stat şi consilieri de la mai multe ministere.</p>
      <p>Pe listă se află şi Valentin Mavrodin, secretar de stat în Ministerul Finanţelor şi şeful Trezoreriei statului, poziţie din care trebuie să asigure finanţarea bugetului de stat.</p>
      <p>Mavrodin este şi preşedintele consiliului de administraţie al CEC Bank, o bancă deţinută integral de stat.</p>
      <p>Secretarii de stat eliberaţi din funcţie sunt de la Ministerul Dezvoltării, Ministerul Educaţiei, Ministerul Sănătăţii, Ministerul Apărării şi de la Finanţe.</p>
      <p>Noul premier a declarat după investitură că prima misiune este depesederizarea administraţiei.</p>
      <p>Poziţia de preşedinte al board-ului CEC Bank este non-executivă.</p>
      <p>El a preluat această funcţie în mai 2019 de la Radu Gheţea, fiind de mai mulţi ani membru în board-ul CEC Bank. </p>
      <p>Pieţele financiare, de unde se împrumută România, atât cele interne cât şi cele externe, vor aştepta să vadă cine este noul şef al Trezoreriei, o poziţie extrem de importantă. </p>
    </article>
  </body>
</html>