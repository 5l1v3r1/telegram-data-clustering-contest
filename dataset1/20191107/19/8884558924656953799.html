<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/goriska/spravili-so-se-na-spomenik"/>
    <meta property="og:site_name" content="Primorske novice"/>
    <meta property="article:published_time" content="2019-11-07T19:38:41+00:00"/>
    <meta property="og:title" content="Spravili so se na spomenik"/>
    <meta property="og:description" content="Med vsakodnevnimi pogovori so se najbrž mnogi Kanalci danes spraševali, čemu so se minulo noč že drugič v dveh letih neznanci znesli nad spomenikom NOB na desnem bregu Soče ob robu mosta čez reko."/>
  </head>
  <body>
    <article>
      <h1>Spravili so se na spomenik</h1>
      <address><time datetime="2019-11-07T19:38:41+00:00">07 Nov 2019, 19:38</time> by <a rel="author">Ambrož Sardoč</a></address>
      <p>
        <b>Med vsakodnevnimi pogovori so se najbrž mnogi Kanalci danes spraševali, čemu so se minulo noč že drugič v dveh letih neznanci znesli nad spomenikom NOB na desnem bregu Soče ob robu mosta čez reko.</b>
      </p>
      <figure>
        <img src="https://static.primorske.si/foto/highres/gorica/718855_spome05.jpg"/>
        <figcaption>Foto: Ambrož Sardoč</figcaption>
      </figure>
      <p><b>KANAL</b> &gt; Skoraj vsa ploščad spomenika je zdaj porumenela, po bližnji Kolodvorski ulici pa vodi sled do vhoda v hišo gospe, ki skrbi za snažnost spomenika. Kot bi ji hotel kdo kaj sporočiti. Škoda je hujša kot ob prvem poškodovanju lani, odpravljala jo bo občina, ki mora zato prej izbrati izvajalca del. Županja <b>Tina Gerbec</b> je povedala, da bodo poškodovanje prijavili. Ali bodo našli krivca, je druga zgodba, policija je bila o primeru obveščena in je odvzela vzorce snovi, ki je poškodovala kamnito ploščad. Mogoče je, da sploh ne gre za barvo.</p>
    </article>
  </body>
</html>