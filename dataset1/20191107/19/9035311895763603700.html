<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/07/arinctan-erdogana-yanit-cumhurbaskanimizin-elestiren-konusmasini-saygiyla-karsiliyorum"/>
    <meta property="og:site_name" content="euronews"/>
    <meta property="article:published_time" content="2019-11-07T19:11:02+00:00"/>
    <meta property="og:title" content="Erdoğan'ın 'esefle karşıladım' diyerek eleştirdiği Arınç'tan yanıt"/>
    <meta property="og:description" content="&quot;KHK bir faciadır&quot; cümlesi Cumhurbaşkanı Recep Tayyip Erdoğan tarafından eleştirilen Cumhurbaşkanlığı Yüksek İstişare Kurulu Üyesi Bülent Arınç, &quot;konuşmanın bütünü incelenirse bunların muhatabının Kanun Hükmünde Kararnameleri (KHK) çıkaran hükümet olmadığını&quot; belirtti."/>
  </head>
  <body>
    <article>
      <h1>Erdoğan'ın 'esefle karşıladım' diyerek eleştirdiği Arınç'tan yanıt</h1>
      <address><time datetime="2019-11-07T19:11:02+00:00">07 Nov 2019, 19:11</time> by <a rel="author">euronews </a></address>
      <p>"KHK bir faciadır" cümlesi Cumhurbaşkanı Recep Tayyip Erdoğan tarafından eleştirilen Cumhurbaşkanlığı Yüksek İstişare Kurulu Üyesi Bülent Arınç, "konuşmanın bütünü incelenirse bunların muhatabının Kanun Hükmünde Kararnameleri (KHK) çıkaran hükümet olmadığını" belirtti.</p>
      <p>"Birkaç gün evvel bazı konuları içeren konuşma yaptım, videolar halinde <a href="https://tr.euronews.com/2019/10/31/bulent-arinc-khk-magduriyetleri-bir-faciaya-donustu">yayınlandı</a>. Bunun içinden sadece bir cümleyi alarak, eleştiriler, yorum farklarıyla yanlış yorumlayanlar, kötü niyetli olarak istismar edenler oldu" diyen Arınç yanıtında ifadesinin "olağanüstü hal döneminde çıkan bu kararnamelerin olağanüstü hal kalktıktan sonra yargıya giderek, beraat etmiş, soruşturma sonrası takipsizlik kararı almış, hakkında soruşturma açılmamış insanlara bir an evvel iade işlemlerinin uygulanmasına yönelik" olduğunu söyledi.</p>
      <p>Erdoğan'ın "KHK ile ilgili 'facia' ifadesini kullanmasını esefle karşıladım" <a href="https://tr.euronews.com/2019/11/05/cumhurbaskan-erdogan-dan-bulent-ar-nc-n-khk-ac-klamas-na-tepki-esefle-kars-lad-m">eleştirisini</a> saygıyla karşıladığını kaydeden Arınç, "Sayın Cumhurbaşkanımız her türlü anlamaya müsait olan cümle üzerine eleştiri yaptı ki bunun çok doğru olduğunu, yerinde olduğunu, bütün tartışmaları kesecek noktada olduğunu düşünüyorum. İyi niyetli eleştiride bulunanlara teşekkür ediyorum; ama bunun üzerinden şahsıma karşı Cumhurbaşkanımıza karşı 15 Temmuz'a karşı birtakım şeyler üreten kötü niyetlileri da Allah'a havale ediyorum. Bu dünyada boğuşacak halim yok, öbür tarafta hepsinin yakalarına sadece ben değil belki mağdurların tamamı da yapışacaktır" dedi.</p>
      <ul>
        <li>
          <a href="https://tr.euronews.com/2019/10/31/anayasa-mahkemesinden-ohal-tedbirlerine-iliskin-3-iptal-karar">Anayasa Mahkemesinden OHAL tedbirlerine ilişkin 3 iptal kararı</a>
        </li>
        <li>
          <a href="https://tr.euronews.com/2019/10/25/ohal-komisyonu-92-bin-basvuruyu-karara-baglad-83-bin-900-ret">OHAL Komisyonu 92 bin başvuruyu karara bağladı; 83 bin 900 ret</a>
        </li>
        <li>
          <a href="https://tr.euronews.com/2019/11/07/khk-li-ihrac-aydin-akademisyenlerin-universitelere-iade-kosullari-surgun-ohal-yargi-video">KHK ile ihraç edilen Dr. Uraz Aydın: Akademisyenlerin üniversitelere iade koşulları da bir sürgün</a>
        </li>
        <li>
          <a href="https://tr.euronews.com/2019/10/24/video-khk-li-ogretmen-ben-devletin-olanaklari-ile-buyudum-devlet-bana-teroristsin-dedi">KHK'lı öğretmen: Ben bu devletin olanakları ile büyüdüm, sonra devlet bana sen teröristsin dedi</a>
        </li>
      </ul>
    </article>
  </body>
</html>