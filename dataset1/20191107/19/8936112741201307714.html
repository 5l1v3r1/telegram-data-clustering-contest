<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/lazio-rzym-celtic-glasgow-dwoch-kibicow-celticu-ugodzonych-nozem-w-rzymie-liga-europy-2019-20,983753.html"/>
    <meta property="og:site_name" content="TVN24"/>
    <meta property="article:published_time" content="2019-11-07T19:31:00+00:00"/>
    <meta property="og:title" content="Dwóch kibiców Celticu ugodzonych nożem przed meczem Ligi Europy"/>
    <meta property="og:description" content="Przed meczem Lazio Rzym - Celtic w Lidze Europy dwóch kibiców szkockiego klubu zostało ugodzonych nożem. Do zdarzenia doszło przed jednym z pubów, gdzie przebywali kibice gości."/>
  </head>
  <body>
    <article>
      <h1>Dwóch kibiców Celticu ugodzonych nożem przed meczem Ligi Europy</h1>
      <address>
        <time datetime="2019-11-07T19:31:00+00:00">07 Nov 2019, 19:31</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/8fb90af8-a9de-41eb-8831-0daf89488314-480p.mp4"/>
        <figcaption>Tysiące szkockich kibiców wybrało się do Rzymu na mecz z Lazio Foto: Getty Images | Video: Reuters TV</figcaption>
      </figure>
      <h3>Przed meczem Lazio Rzym - Celtic w Lidze Europy dwóch kibiców szkockiego klubu zostało ugodzonych nożem. Do zdarzenia doszło przed jednym z pubów, gdzie przebywali kibice gości.</h3>
      <p>Włoska agencja ANSA poinformowała, że obrażenia poszkodowanych nie są groźne.</p>
      <related>
        <a href="https://eurosport.tvn24.pl/liga-europy,108/arsenal-stracil-wygrana-w-koncowce-na-awans-musi-poczekac,983468.html"/>
      </related>
      <p>Atak miał miejsce w środę wieczorem, dzień przed spotkaniem. Najpierw doszło do szarpaniny kibiców obu klubów. Później jeden z fanów Lazio wyciągnął nóż i ugodził nim dwóch Szkotów.<br/><br/>Jak podała angielska gazeta "Daily Mail", do stolicy Włoch wybrało się około dziewięciu tysięcy kibiców Celtiku.</p>
      <h3>Specjalne środki bezpieczeństwa</h3>
      <p>Przed czwartkowym meczem wprowadzono zatem specjalne środki bezpieczeństwa. UEFA już wcześniej zamknęła część trybun w Rzymie. To kara za faszystowskie gesty w trakcie spotkania z Rennes (3 października).<br/><br/>Po trzech kolejkach Ligi Europy liderem tabeli grupy E jest Celtic, który ma 7 punktów. Lazio zajmuje trzecie miejsce - 3 pkt.</p>
      <p>Autor: kz / Źródło: PAP</p>
    </article>
  </body>
</html>