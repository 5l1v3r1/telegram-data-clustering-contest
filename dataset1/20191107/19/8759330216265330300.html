<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902842/-standard-zet-griekse-aanvaller-op-verlanglijstje-voor-wintertransferperiode-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-07T19:16:00+00:00"/>
    <meta property="og:title" content="'Standard zet Griekse aanvaller op verlanglijstje voor wintertransferperiode'"/>
    <meta property="og:description" content="Standard is bezig aan een sterk seizoensbegin en lijkt dit jaar te gaan strijden om de prijzen. Met de wintertransferperiode in het vooruitzicht wordt er al gezocht naar potentiële versterkingen. Eén mogelijke nieuwkomer werd gevonden in Griekenland."/>
  </head>
  <body>
    <article>
      <h1>'Standard zet Griekse aanvaller op verlanglijstje voor wintertransferperiode'</h1>
      <address>
        <time datetime="2019-11-07T19:16:00+00:00">07 Nov 2019, 19:16</time>
      </address>
      <p>
        <b>Standard is bezig aan een sterk seizoensbegin en lijkt dit jaar te gaan strijden om de prijzen. Met de wintertransferperiode in het vooruitzicht wordt er al gezocht naar potentiële versterkingen. Eén mogelijke nieuwkomer werd gevonden in Griekenland.</b>
      </p>
      <p>In de Griekse media valt namelijk te lezen dat Standard interesse toont in Kosmas Tsilianidis. De 25-jarige Griek komt momenteel uit voor OFI Kreta, waar de flankaanvaller goed was voor vijf doelpunten en twee assists in negen wedstrijden. Daarmee heeft hij zich in de kijker gespeeld van Standard.</p>
      <p>Tsilianidis in huis halen wordt echter niet makkelijk voor de Rouches. Zo heeft de flankaanvaller nog een contract tot medio 2022 bij OFI Kreta. De Griekse club is dan ook niet van plan om hem zomaar te laten gaan.</p>
      <figure>
        <iframe data-src="https://twitter.com/greekfootball_/status/1192116519561564161?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Stevige concurrentie<br/>De flankaanvaller zal een basisplek bij Standard ook niet zomaar cadeau krijgen. Met onder andere Maxime Lestienne, Anthony Limbombe en Aleksandar Boljevic loopt er al heel wat concurrentie rond bij de Rouches.</p>
      <p>Een aankoop van Tsilianidis zou er echter op kunnen wijzen dat Mehdi Carcela Standard verlaat in januari. De Marokkaan wordt al een tijdje in verband gebracht met een vertrek en heeft zijn basisplaats helemaal verloren onder Michel Preud'homme.</p>
      <figure>
        <iframe src="https://www.youtube.com/embed/3ZgX8LRYNIY" width="560" height="315" data-service="Youtube" scrolling="no"/>
      </figure>
      <figure>
        <img src="https://files.voetbalprimeur.nl/news/2019/11/07/v2_large_f1dd53e454531e2e9ee1b33d3c894756221144b5.jpg"/>
      </figure>
    </article>
  </body>
</html>