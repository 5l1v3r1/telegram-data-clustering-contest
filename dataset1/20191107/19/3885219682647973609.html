<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3322373"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-07T19:23:00+00:00"/>
    <meta property="og:title" content="עושה היסטוריה: לראשונה קצינה תפקד על גדוד בתותחנים"/>
    <meta property="og:description" content="אפרת קייקוב-לוי בת ה-31 מונתה למפקדת גדוד &quot;הרעם&quot; בעוצבת &quot;געש&quot; שבתותחנים, ובכך הפכה לאישה הראשונה שתפקד על הגדוד בחיל...."/>
  </head>
  <body>
    <article>
      <h1>עושה היסטוריה: לראשונה קצינה תפקד על גדוד בתותחנים</h1>
      <address><time datetime="2019-11-07T19:23:00+00:00">07 Nov 2019, 19:23</time> by <a rel="author">אמיר בוחבוט</a></address>
      <figure>
        <img src="https://img.wcdn.co.il/f_auto,w_700/2/9/4/7/2947403-46.jpg"/>
        <figcaption>לראשונה בצה"ל, קייקוב-לוי</figcaption>
      </figure>
      <p>רב-סרן אפרת קייקוב לוי מונתה היום (חמישי) למפקדת גדוד "הרעם" בעוצבת "געש" שבתותחנים, ובמסגרת המינוי הועלתה לדרגת סגן-אלוף, ובכך הפכה לאישה הראשונה שתפקד על גדוד בתותחנים.</p>
      <p>קייקוב, נשואה בת 31, גדלה בקיבוץ תל קציר ולמדה בבית הספר "בית ירח". היא בת ליאיר קייקוב, ששירת כרס"ן במילואים בתותחנים, ואמה נגבה קייקוב, שקיבלה את שמה מחיים בר-לב, ששירת עם אביה בדרום. אחותה של אפרת היא רס"ן במילואים במודיעין אוויר.</p>
      <p>היא התגייסה בשנת 2006 לחיל התותחנים כלוחמת משגר בגדוד MLRS ומשם המשיכה לקורס מפקדים. בתום תקופה של שנה כמפקדת מבצעית בחיל התותחנים, יצאה קייקוב לקורס קציני יבשה, אותו סיימה בהצטיינות. לאחר קורס הקצינים, שובצה כמ"מ בפלוגה מבצעית, ולאחר מכן ביצעה עוד מספר תפקידים בדרג הלוחם, בהם קמב"ץ גדוד וסמ"פ.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3322331">הקטטה בדרום: מסתמן - לוחמי כפיר יודו בתקיפה במסגרת עסקת טיעון </a>
        <a href="https://news.walla.co.il/item/3322262"> ראש השב"כ: מתחילת השנה סוכלו מעל 450 פיגועים משמעותיים </a>
        <a href="https://news.walla.co.il/item/3321767"> ציוד מיושן ומחדלי בטיחות: הממצאים החמורים מבסיסי האימונים של צה"ל </a>
        <a href="https://tld.walla.co.il/item/3247897?lm_supplier=16893&amp;lm_bc=18500"> ככה תשתו מים איכותיים וטעימים יותר בלי מזהמים, מתכות, תרופות והורמונים תוכן מקודם</a>
      </p>
      <figure>
        <img src="https://img.wcdn.co.il/f_auto,w_700/2/9/4/7/2947407-46.jpeg"/>
        <figcaption>רקטת ה"רומח", מיועדת לפגוע ברמת דיוק בטווחים של כ 35 ק"מ (צילום: יח"צ)</figcaption>
      </figure>
      <p>לאחר מכן יצאה קייקוב לקורס מפקדי פלוגות, ביצעה תפקיד מ"פ הכשרות ולאחר מכן, מ"פ מבצעית בגדוד בו גדלה. היא הייתה מזכירתו של מפקד פיקוד הצפון דאז, יאיר גולן, ולאחר מכן מונתה לסמג"דית הראשונה בחיל התותחנים.</p>
      <p>בגדוד עליו תפקד קייקוב, עתידים לעשות שימוש ברקטת הרומח, שהינה פיתוח של "אלביט מערכות" ושל חברת "תומר". רקטת הרומח היא רקטה מדויקת, שנכנסה לשימוש מבצעי בחיל התותחנים ומיועדת לפגוע ברמת דיוק בטווחים של כ 35 ק"מ.</p>
    </article>
  </body>
</html>