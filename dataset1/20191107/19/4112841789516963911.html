<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76338-Henry-Cavill-Moj-Geralt-je-verny-kniham-a-hram-zaroven-Je-vybusny-hrozivy-a-viac-toho-povie-ked-je-ticho"/>
    <meta property="og:site_name" content="REFRESHER"/>
    <meta property="article:published_time" content="2019-11-07T19:05:00+00:00"/>
    <meta property="og:title" content="Henry Cavill: Môj Geralt je verný knihám a hrám zároveň. Je výbušný, hrozivý a viac toho povie, keď je ticho"/>
    <meta property="og:description" content="Henry Cavill sa rozpovedal o tom, ako stvárnil Geralta."/>
  </head>
  <body>
    <article>
      <h1>Henry Cavill: Môj Geralt je verný knihám a hrám zároveň. Je výbušný, hrozivý a viac toho povie, keď je ticho</h1>
      <address><time datetime="2019-11-07T19:05:00+00:00">07 Nov 2019, 19:05</time> by <a rel="author">Dominik Vetrák</a></address>
      <p>
        <b>Henry Cavill sa rozpovedal o tom, ako stvárnil Geralta.</b>
      </p>
      <p>Pre Henryho Cavilla je rola Geralta splneným snom. Je náruživým hráčom, prešiel celú trilógiu, prečítal všetky knihy a postavu si zamiloval. Akonáhle sa dozvedel o seriálovej adaptácii, jeho agent mal vraj dosť blbé obdobie, kedy ho Cavill denno-denne otravoval s tým, aby ho do projektu dostal. Nakoniec sa to podarilo a najslávnejšieho zabijaka monštier stvárni bývalý Superman. </p>
      <p>Vďaka portálu <a href="https://redanianintelligence.com/"><b>Redanian Intelligence</b></a> sme sa z rôznych rozhovorov s hercom dozvedeli mnohé zaujímavosti nielen o jeho postave. Cavill tvrdí, že seriál je zaujímavý aj pre tých, ktorí neholdujú fantasy.</p>
      <p>Je plný konfliktov, rasizmu, kolonizácie, sociálnej nespravodlivosti, mágie a podobne. Cavill si dobre uvedomuje, koho hrá. Geralt dokáže byť cynický, sarkastický, až nepríjemný. Niekedy však jeho gestikulácia a mimika hovoria za neho slovami, aké by nedokázal spojiť do vety. A presne tak to bude aj v seriáli. Showrunnerka opätovne potvrdila, že sa nemáme tešiť na nič, čo by bolo priamo z hier alebo na ne odkazovalo. </p>
      <related>
        <a href="https://refresher.sk/76130-Tvorcovia-Zaklinaca-planuju-na-Netflixe-natocit-7-serii-Nove-obrazky-odhaluju-postavy-blizko-smrti"/>
      </related>
      <p>V ďalšom rozhovore pre <b><a href="https://www.hobbyconsolas.com/reportajes/witcher-entrevista-exclusiva-henry-cavill-513527">Hobby Consolas</a> </b>hovoril o spracovaní najnovšej verzie tohto sveta. Cavillov Geralt je verný knihám, no zároveň tvrdí, že aj hrám. Je to jeho unikátna verzia postavy, no verí, že si v nej niečo nájdu fanúšikovia oboch médií. Rovnako ako seriál ako taký, aj Geralt sa primárne drží kníh.</p>
      <p>PS: Henry Cavill je znamenitý hráč. Konkrétne hráva na PC. Spomína, ako so svojimi 4 bratmi na neradosť ich matky spojili cez LAN všetkých svojich 5 počítačov na jednom kuchynskom stole a hrávali tam celé dni. <br/><br/>PS2: Bol to práve Henry Cavill, ktorý vybral svojho koňa menom Roach/Klepna.</p>
      <figure>
        <iframe src="https://www.youtube.com/embed/ndl1W4ltcmg" width="700" height="370" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/49968-O-serialovu-adaptaciu-slavnej-serie-The-Witcher-od-Netflixu-sa-postara-scenaristka-Daredevila-a-The-Defenders"/>
        <a href="https://refresher.sk/43515-Zaklinac-dostane-velkolepy-serial-na-Netflixe-Aka-je-sanca-ze-prekona-aj-Game-of-Thrones"/>
        <a href="https://refresher.sk/59692-Takto-bude-vyzerat-Henry-Cavill-ako-zaklinac-Geralt-Netflix-potvrdzuje-datum-premiery-na-rok-2019"/>
        <a href="https://refresher.sk/70876-Takto-vyzera-Zaklinac-Geralt-v-podani-Henryho-Cavilla-Netflix-odhalil-prvy-plagat-a-obrazky"/>
        <a href="https://refresher.sk/54326-Prvu-seriu-Zaklinaca-napisu-scenaristi-serialov-Daredevil-Supernatural-ci-Jessica-Jones-Z-ktorych-knih-budu-vychadzat"/>
        <a href="https://refresher.sk/71283-Natacanie-Zaklinaca-prebieha-v-plnom-prude-Uzi-si-prve-fotky-a-video-z-natacania-v-ktorom-Yennefer-bojuje-so-zahalenym-magom"/>
        <a href="https://refresher.sk/61542-Zaklinaca-Geralta-moze-cakat-niekolko-serii-Netflix-je-s-projektom-udajne-velmi-spokojny"/>
        <a href="https://refresher.sk/67063-Vladimir-Furdik-Zaklinac-bude-mat-skvele-akcne-sceny-Netflix-by-bez-Henryho-Cavilla-serial-tak-dobre-nespravil"/>
      </related>
    </article>
  </body>
</html>