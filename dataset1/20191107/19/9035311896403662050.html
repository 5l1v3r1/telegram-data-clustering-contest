<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/07/irakta-polis-en-az-4-kisiyi-daha-oldurdu-protestocular-limana-girisi-engelledi"/>
    <meta property="og:site_name" content="euronews"/>
    <meta property="article:published_time" content="2019-11-07T19:07:59+00:00"/>
    <meta property="og:title" content="Irak'ta polis en az 4 protestocuyu daha öldürüldü"/>
    <meta property="og:description" content="Irak polisi, hükümet karşıtı gösterilerde en az 4 protestocunun daha öldürüldüğünü bildirdi."/>
  </head>
  <body>
    <article>
      <h1>Irak'ta polis en az 4 protestocuyu daha öldürüldü</h1>
      <address><time datetime="2019-11-07T19:07:59+00:00">07 Nov 2019, 19:07</time> by <a rel="author">Gizem Sade</a></address>
      <p>Irak polisi, hükümet karşıtı gösterilerde en az 4 protestocunun daha öldürüldüğünü bildirdi.</p>
      <p>Irak'ta ekonomik sıkıntılar ve yolsuzluk nedeniyle haftalardır protesto gösterileri yapan halk, sokakları terk etmedi.</p>
      <p>Perşembe günü Bağdat'ın merkezindeki gösterilerde en az 4 kişi polis müdahalesiyle öldürülürken protestocular ülkenin güneyindeki Um Kasr limanına girişi engelledi. Polis ayrıca başkent Bağdat'taki Şüheda Köprüsü yakınlarında çıkan çatışmada 35 kişinin daha yaralandığını açıkladı.</p>
      <p>Liman yetkililerinin açıklamasına göre, düzinelerce gösterici lastik yakarak kamyonların hayati ithal gıdaları limandan taşımalarına engel oldu.</p>
      <ul>
        <li>
          <a href="https://tr.euronews.com/2019/11/06/irakta-protestolar-suruyor-guvenlik-gucleri-gostericileri-dagitmak-icin-havaya-ates-acti">Irak’ta protestolar sürüyor, güvenlik güçleri göstericileri dağıtmak için havaya ateş açtı</a>
        </li>
        <li>
          <a href="https://tr.euronews.com/2019/11/03/bush-a-ayakkab-firlatan-gazeteci-irak-gosterilerinde-on-safta-video">Bush'a ayakkabı fırlatan gazeteci Irak gösterilerinde ön safta</a>
        </li>
        <li>
          <a href="https://tr.euronews.com/2019/11/02/irakta-hukumet-karsiti-protestolarin-ana-merkezi-turk-lokantas-oldu-video">Irak'ta hükümet karşıtı protestoların ana merkezi 'Türk Lokantası' oldu</a>
        </li>
      </ul>
      <p>Güvenlik güçlerinin çoğunluğu silahsız protestoculara yönelik şiddeti nedeniyle, protestoların hız kazandığı ekim ayı başlarından bu yana 250 kişi hayatını kaybetti.</p>
      <p>Irak halkı işsizlik, on yıllarca süren çatışmalar, yaptırımlar ve yolsuzluğun yol açtığı ekonomik sorunlar nedeniyle hükümet karşıtı protestolar düzenliyor.</p>
      <p>Çoğunlukla işsiz gençlerden oluşan protestocular, devrik lider Saddam Hüseyin'in Amerika Birleşik Devletleri'nin müdahalesiyle öldürülmesinden bu yana ülkeyi yöneten siyasileri suçluyor ve politik sistemin tamamen elden geçirilmesini talep ediyor.</p>
      <p>Ek kaynaklar<b> • Reuters</b></p>
    </article>
  </body>
</html>