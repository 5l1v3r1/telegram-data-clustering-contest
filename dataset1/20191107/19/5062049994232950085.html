<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10638--neride-indoor-open-paulson-vyhral-derby-s-nouzou-siniakov-do-premieroveho-ctvrtfinale-neprosel"/>
    <meta property="og:site_name" content="Tenisový svět"/>
    <meta property="article:published_time" content="2019-11-07T19:40:00+00:00"/>
    <meta property="og:title" content="Neridé Indoor Open: Paulson vyhrál derby s Nouzou. Siniakov do premiérového čtvrtfinále neprošel"/>
    <meta property="og:description" content="Osm Čechů nastoupilo v osmifinále dvouhry a devět ve čtvrtfinále čtyřhry během čtvrtečního dne na Neridé Indoor Open 2019. Z českých tenistů do čtvrtfinále singlu postoupili Andrew Paulson, který udolal Petra Nouzu, Michael Vrbenský a také Marek Gengel, jenž si poradil s favorizovaným Setkičem. Daniel Siniakov souboj kvalifikantů prohrál."/>
  </head>
  <body>
    <article>
      <h1>Neridé Indoor Open: Paulson vyhrál derby s Nouzou. Siniakov do premiérového čtvrtfinále neprošel</h1>
      <address>
        <time datetime="2019-11-07T19:40:00+00:00">07 Nov 2019, 19:40</time>
      </address>
      <p>
        <b>Osm Čechů nastoupilo v osmifinále dvouhry a devět ve čtvrtfinále čtyřhry během čtvrtečního dne na Neridé Indoor Open 2019. Z českých tenistů do čtvrtfinále singlu postoupili Andrew Paulson, který udolal Petra Nouzu, Michael Vrbenský a také Marek Gengel, jenž si poradil s favorizovaným Setkičem. Daniel Siniakov souboj kvalifikantů prohrál.</b>
      </p>
      <p><b>Siniakov v bitvě kvalifikantů neuspěl<br/></b>Daniel Siniakov čtvrtý vítězný zápas na turnaji Neridé Indoor Open nepřidal. Šestnáctiletý kvalifikant podlehl Oleksiji Krutychovi za hodinu a půl 6:7(4), 2:6, a tak další bod do žebříčku na své konto nepřidá. </p>
      <figure>
        <iframe src="https://www.youtube.com/embed/2S5ouBjL_bE" width="640" height="360" data-service="Youtube" scrolling="no"/>
      </figure>
      <p><b>Paulson po velkém boji udolal Nouzu</b><br/>Andrew Paulson a Petr Nouza se prali bezmála tři hodiny o místo ve čtvrtfinále dvouhry na Neridé Indoor Open. Úspěšnější byl nakonec sedmnáctiletý Paulson, který zvítězil 7:6(5), 6:7(5) a 7:5. Postupující zahrál 10 es, poražený Nouza dokonce dvojnásobek. </p>
      <figure>
        <iframe src="https://www.youtube.com/embed/NhTwUnO6eTc" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/I3Kbma0DTN8" width="640" height="360" data-service="Youtube" scrolling="no"/>
      </figure>
      <p><b>Šátral neudržel vedení</b><br/>Třísetový zápas odehrál v osmifinále Jan Šátral, který byl proti Italovi Emilianu Maggiolimu velmi blízko vítězství. Ve třetím setu vedl už 4:2, své vedení ovšem neudržel. Naopak další čtyři hry ztratil a loučí se s turnajem ve dvouhře po setech 6:2, 4:6, 4:6.</p>
      <figure>
        <iframe src="https://www.youtube.com/embed/SBSkXMnRH8k" width="640" height="360" data-service="Youtube" scrolling="no"/>
      </figure>
      <p><b>Vrbenský přehrál krajana</b><br/>Osmý nasazený Michael Vrbenský ve druhém kole pražského turnaje ITF nezaváhal a zkušeného Michala Konečného porazil ve dvou setech 7:6(5), 6:2. Jediného zaváhání na servisu se Vrbenský dopustil v jedenácté hře první sady, kdy rázem čelil stavu 5:6 a odvracel porážku. To se mu povedlo, vynutil si tiebreak a po jeho zisku už další komplikace nepřipustil.</p>
      <figure>
        <iframe src="https://www.youtube.com/embed/YSusXq5y8gU" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/916M54kvSTQ" width="640" height="360" data-service="Youtube" scrolling="no"/>
      </figure>
      <p><b>Staněk prohrál třísetovou bitvu</b><br/>Domácí kvalifikant Robin Staněk jen těsně podlehl po dvou a půl hodinách boje favorizovanému Manuelu Guignardovi z Francie. Český tenista sice začal utkání vyhraným prvním setem, ale poté s turnajovou trojkou další dvě dějství prohrál a po výsledku 7:6(7), 4:6, 6:7(4) se s dvouhrou loučí.</p>
      <figure>
        <iframe src="https://www.youtube.com/embed/x5gj-pCip2w" width="640" height="360" data-service="Youtube" scrolling="no"/>
      </figure>
      <p><b>Gengel porazil favorizovaného Setkiče</b><br/>Domácí kvalifikant Marek Gengel zvládl souboj s favorizovaným bosenským tenistou Aldinem Setkičem a potvrdil výtečnou formu, kterou si přivezl z egyptského Šarm aš-Šajchu. Český tenista vyhrál po necelých dvou hodinách 6:4, 3:6, 6:3 a postoupil do čtvrtfinále.</p>
      <figure>
        <iframe src="https://www.youtube.com/embed/TjZWCPtIh8o" width="640" height="360" data-service="Youtube" scrolling="no"/>
      </figure>
      <p>
        <b>Videa po zápasech čtyřhry</b>
      </p>
      <figure>
        <iframe src="https://www.youtube.com/embed/1lIT8Gv_Lhs" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/ms92oF32CLo" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/-jJ_C1bZPQQ" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/JsE1HmQS-qM" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/ygX_OAUAyNU" width="640" height="360" data-service="Youtube" scrolling="no"/>
      </figure>
      <p><b><u>Osmifinále dvouhry</u><br/></b><b>ANDREW PAULSON (877.)</b> – PETR NOUZA (569.) 7:6(5), 6:7(5), 7:5<br/><b>Lucas Miedler (AUT, 275.) [1]</b> – Ilja Běloborodko (UKR, 1520.) 6:3, 7:5<br/>JAN ŠÁTRAL (470.) – <b>Emiliano Maggioli (ITA, 585.)</b> 6:2, 4:6, 4:6<br/>DANIEL SINIAKOV (-) [Q] – <b>Oleksij Krutych (UKR, 738.) [Q]</b> 6:7(4), 2:6<br/><b>Manuel Guinard (FRA, 312.) [3]</b> – ROBIN STANĚK (653.) [Q] 6:7(7), 6:4, 7:6(4)<br/><b>MICHAEL VRBENSKÝ (446.) [8]</b> – MICHAL KONEČNÝ (616.) 7:6(5), 6:2<br/>Aldin Setkič (BIH, 491.) – <b>MAREK GENGEL (570.) [Q]</b> 4:6, 6:3, 3:6<br/>Peter Makk (HUN, -) – <b>Arťom Dubrivnyj (RUS, 401.) [6]</b> 4:6, 4:6</p>
      <p><u><b>Čtvrtfinále čtyřhry</b></u><br/>Bertola (SUI), Uryson (ARG) – <b>Běloborodko, Krutych (UKR)</b> 2:6, 4:6<br/>KRUMICH, SINIAKOV [WC] – <b>KOPŘIVA, POSPÍŠIL [2]</b> 7:5, 3:6, 11:13<br/><b>GENGEL, VRBENSKÝ [1]</b> – Guinard (FRA), Setkič (BIH) 6:2, 6:3<br/><b>ŠÁTRAL, STANĚK</b> – Lootsma (NED), NOUZA [3] 6:4, 6:4</p>
      <h3>Turnaj v Praze den po dni</h3>
      <p>6.11.<br/><a href="https://www.tenisovysvet.cz/article/detail/../../../article/detail/10635--neride-indoor-open-satral-prehral-safranka-mlady-siniakov-dale-radi">Neridé Indoor Open: Šátral přehrál Šafránka. Mladý Siniakov dále řádí</a></p>
      <p>5.11.<br/><a href="https://www.tenisovysvet.cz/article/detail/../detail/10627--neride-indoor-open-sestnactilety-siniakov-se-kvalifikoval-uspeli-i-gengel-panak-a-stanek">Neridé Indoor Open: Šestnáctiletý Siniakov se kvalifikoval! Uspěli i Gengel, Panák a Staněk</a></p>
      <p>4.11.<br/><a href="https://www.tenisovysvet.cz/article/detail/../detail/10621--neride-indoor-open-siniakov-slavi-prvni-vyhru-mezi-dospelymi-uspel-take-favorizovany-gengel">Neridé Indoor Open: Siniakov slaví první výhru mezi dospělými, uspěl také favorizovaný Gengel</a></p>
      <footer>Marek Bartošík, Jan Vojkůvka, foto: Roman Kučera / Tenisový svět</footer>
    </article>
  </body>
</html>