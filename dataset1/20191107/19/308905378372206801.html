<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/apple-ios-13-2-2-moet-tergend-vertragende-bug-verhelpen-33056"/>
    <meta property="og:site_name" content="Apparata"/>
    <meta property="article:published_time" content="2019-11-07T19:32:00+00:00"/>
    <meta property="og:title" content="Apple iOS 13.2.2 moet tergend vertragende bug verhelpen"/>
    <meta property="og:description" content="Het opnieuw laden van reeds geopende apps moet voorbij zijn."/>
  </head>
  <body>
    <article>
      <h1>Apple iOS 13.2.2 moet tergend vertragende bug verhelpen</h1>
      <h2>Het opnieuw laden van reeds geopende apps moet voorbij zijn.</h2>
      <address><time datetime="2019-11-07T19:32:00+00:00">07 Nov 2019, 19:32</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Vorige week <a href="https://www.apparata.nl/nieuws/duurt-switchen-tussen-iphone-apps-lang-ios-132-is-het-probleem-33004#comments">schreven we over een bug</a> in Apple’s nieuwste versie van iOS 13 voor iPhones. De software zou er naar verluidt voor zorgen dat apps op de achtergrond veel te snel ‘afgesloten’ zouden worden. Hierdoor moesten gebruikers reeds geopende apps weer opnieuw laden.</p>
      <p>Het agressieve RAM-management van <a href="https://www.apparata.nl/nieuws/officieel-dit-is-ios-13-32509">iOS 13</a> is daarentegen met de release van update 2.2 als het goed is verholpen. Apple rolt de update nu uit voor iPhone (en de kleine groep iPod Touch-gebruiker) waardoor apps op de achtergrond niet zo snel uit het werkgeheugen verwijderd zouden moeten worden. We moeten nog even zien of de update het probleem daadwerkelijk heeft verholpen en/of er nu misschien te veel in het RAM geladen wordt waardoor het toestel eventueel nog steeds traag werkt.</p>
      <p>Naar alle waarschijnlijk zal het overigens allemaal goed zitten. iOS 13.2.2 moet tevens een (iets minder doch nog steeds tergend) probleem met de cellulaire verbinding oplossen. Gebruikers zouden na een telefoongesprek regelmatig tijdelijk geen verbinding met een netwerk meer kunnen maken. Kortom, je moest wel heel erg zeker weten dat je het juiste nummer had gedraaid. Als het goed is is ook dit probleem dus verholpen.</p>
      <p>Lees ook: <a href="https://www.apparata.nl/nieuws/whatsapp-voor-ios-krijgt-speciale-netflix-functie-33018">WhatsApp voor iOS krijgt speciale Netflix-functie</a></p>
    </article>
  </body>
</html>