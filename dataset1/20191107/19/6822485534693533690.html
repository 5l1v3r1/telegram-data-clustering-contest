<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980816078.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-07T19:13:00+00:00"/>
    <meta property="og:title" content="تکرار ادعاهای نتانیاهو علیه برنامه هسته‌ای ایران"/>
    <meta property="og:description" content="به گزارش گروه بین‌الملل خبرگزاری فارس، «بنیامین نتانیاهو» نخست وزیر رژیم صهیونیستی روز پنجشنبه در سخنانی و پس از نشست ویژه شورای حکام آژانس بین‌المللی انرژی اتمی مدعی شد که ایران همچنان به پنهان کردن برنامه تسلیحات هسته‌ای مخفی خود ادامه می‌دهد."/>
  </head>
  <body>
    <article>
      <h1>تکرار ادعاهای نتانیاهو علیه برنامه هسته‌ای ایران</h1>
      <address>
        <time datetime="2019-11-07T19:13:00+00:00">07 Nov 2019, 19:13</time>
      </address>
      <p>نخست وزیر رژثم صهیونیستی روز جمعه در سخنانی بار دیگر ادعاهای خود درباره برنامه صلح آمیز هسته‌ای ایران را تکرار کرد.</p>
      <p>به گزارش گروه بین‌الملل خبرگزاری فارس، «بنیامین نتانیاهو» نخست وزیر رژیم صهیونیستی روز پنجشنبه در سخنانی و پس از نشست ویژه شورای حکام آژانس بین‌المللی انرژی اتمی مدعی شد که ایران همچنان به پنهان کردن برنامه تسلیحات هسته‌ای مخفی خود ادامه می‌دهد.</p>
      <p>وی طی بیانیه‌ای اضافه کرد: «هم اکنون زمان آن رسیده که کشورهای جهان در برابر تجاوز و ترور ایران مقامت کنند.»</p>
      <p>نخست وزیر رژیم صهیونیستی افزود: «هم اکنون زمان بازگشت تحریم‌ها (شورای امنیت) بوده و زمان آن است که ایران تحت فشار قرار بگیرد تا رویکرد خود را تغییر دهد. ایران باید حمله به کشورهای خاورمیانه را متوقف کرده و باید تهدید به نابودی اسرائیل متوقف کند.»</p>
      <p>نتانیاهو در ادامه بیانیه خود گفت: «اروپا باید بی‌تحرکی خود را متوقف کرده و باید هم اکنون علیه اقدامات خصمانه ایران وارد عمل شود.»</p>
      <p>نخست وزیر رژیم صهیونیستی در بخش دیگری از سخنان خود مدعی شد که صبح امروز آژانس بین‌المللی انرژی اتمی ادعاهای سال گذشته وی درباره یک انبار هسته‌ای مخفیانه در تورقوزآباد را تایید کرده است.</p>
      <p>وی در ادامه ادعاهای خود گفت که این رژیم تحت هیچ شرایطی به ایران اجازه توسعه سلاح اتمی را نخواهد داد.</p>
      <p>این ادعا در حالی مطرح می‌شود که رژیم صهیونیستی تنها دارنده تسلیحات هسته‌ای در منطقه غرب آسیا بوده و بر اساس گزارش‌ها بین 80 تا 200 کلاهک هسته‌ای در زرادخانه این رژیم وجود دارد.</p>
      <p>دولت آمریکا به ریاست «دونالد ترامپ» بعد از خروج از برجام در راستای سیاستی موسوم به «فشار حداکثری» به اقداماتی تحریک‌آمیز مانند قرار دادن نام سپاه پاسداران انقلاب اسلامی در فهرست سازمان‌های اصطلاحاً تروریستی، اعزم یک ناوگروه، چند بمب‌افکن بی‌-۵۲ و چند جنگنده اف-۲۲ به منطقه و تحریم وزیر خارجه ایران روی آورده است.</p>
      <p>جمهوری اسلامی ایران در واکنش به این اقدام یک سال «صبر راهبردی» را در دستور کار قرار داد و به طرف‌های توافق هسته‌ای به ویژه کشورهای اروپایی که وعده جبران خروج آمریکا را می‌دادند مهلت داد به تعهدات خود ذیل توافق هسته‌ای عمل کنند. </p>
      <p>اما اروپایی‌ها تا کنون به وعده‌های خود عمل نکرده‌اند و ایران برای دستیابی به حقوق خود تا کنون ۴ گام در کاهش تعهدات هسته‌ای خود برداشته است.</p>
    </article>
  </body>
</html>