<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/07/europa-liga-eloben-tovabbjuto-helyre-kerulhet-a-ferencvaros"/>
    <meta property="og:site_name" content="infostart"/>
    <meta property="article:published_time" content="2019-11-07T19:57:00+00:00"/>
    <meta property="og:title" content="Megmaradt a Ferencváros továbbjutási reménye"/>
    <meta property="og:description" content="Gól nélküli döntetlent játszott az FTC a CSZKA Moszkvával az Európa-ligában, a Groupama Arénában. A másik meccset az Espanyol nyerte, így a csoport állása, két fordulóval a zárás előtt: 1. Espanyol 10 pont, 2. Ludogorec 7, 3. Ferencváros 5, 4. CSZKA 1."/>
  </head>
  <body>
    <article>
      <h1>Megmaradt a Ferencváros továbbjutási reménye</h1>
      <address><time datetime="2019-11-07T19:57:00+00:00">07 Nov 2019, 19:57</time> by <a rel="author">Infostart</a></address>
      <h3>Gól nélküli döntetlent játszott az FTC a CSZKA Moszkvával az Európa-ligában, a Groupama Arénában. A másik meccset az Espanyol nyerte, így a csoport állása, két fordulóval a zárás előtt: 1. Espanyol 10 pont, 2. Ludogorec 7, 3. Ferencváros 5, 4. CSZKA 1.</h3>
      <p>A Ferencváros kezdőcsapatas: Dibusz - Lovrencsics, Botka, Blažič , Ćivić - Haratin, Ihnatenko - Zubkov, Škvarka, Tokmac – Boli.</p>
      <p>Az első öt perc óvatos mezőnyjátékkal telt.</p>
      <p>A 7. percben Csalov fejesét Dibusz Dénes vetődve ütötte ki. A másik oldalon kialakulhatott volna egy ferencvárosi helyzet, ha Tokmac le tudja kezelni a labdát.</p>
      <p>A 16. percben Tokmac megpróbált kilépni, szerelték a védők. Inkább a CSZKA Moszkva irányít eddig.</p>
      <p>A 27. percben már a második ferencvárosi kapott sárga lapot, Ihnatenko után Škvarka.</p>
      <p>A másik mérkőzésen az Espanyol fél óra alatt kétgólos előnyt szerzett a Ludogoreccel szemben.</p>
      <p>Tovább laposodott a játék, nagyon kevés az esemény. A döntetlen nem igazán jó a Fradinak.</p>
      <p>A 44. percben Tokmac beadása után a kaputól négy méternyire Boli alig maradt le a labdáról.</p>
      <p>A félidőben: Ferencváros–CSZKA Moszkva 0-0, Espanyol–Ludogorec 3-0.</p>
      <p>Csalové volt az első helyzet a második játékrészben, Blažičcsal tusakodva tévesztette cel a balé sarkot.</p>
      <p>A 61. percben Tokmac lövése után a labda lecsorgott a védőkről, éppen Blažič elé. A szlovén védő hat méterről, szemből lőtt, de a földön fekvő Akinfejev kapus lábába bikázta a labdát.</p>
      <p>Dibusz első hibája után Sigurdsson hét méterről fölé lőtt.</p>
      <p>A 72. percben Zubkov szabadrúgása után Akinfejev rosszul nyúlt a labdához, Botka berobbant, alig maradt le a labdáról.</p>
      <p>Még negyedóra van hátra.</p>
      <p>Csalov rosszul találta el a labdát, de csurgott a kapu felé, Dibusz végül el tudta kapni.</p>
      <p>Az Espanyol már 5-0-ra vezet a Ludogorec ellen.</p>
      <p>Rebrov az utolsó tíz percig várt a cserékkel, Isael beáll Boli helyére.</p>
      <p>A spanyoloknak már 6-0, alaposan kihasználják, hogy a 35. perc óta kettős emberelőnyben játszhatnak.</p>
      <p>Škvarka helyén a moszkvai gólszerző, Varga Roland a pályán.</p>
      <p>A 90. percben Tokmac helyére védő, Frimpong állt. Négy percet játszhat.</p>
      <p>Frimpong 30 másodpercen belül kapott egy sárgát, páros lap volt Nababkinnal, akinek piros is járt.</p>
      <p>Vége a mérkőzésnek, 0-0. A másik találkozón Espanyol–Ludogorec 6-0.</p>
      <p>
        <i>Nyitókép: Illyés Tibor</i>
      </p>
    </article>
  </body>
</html>