<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88997"/>
    <meta property="og:site_name" content="Denník politika"/>
    <meta property="article:published_time" content="2019-11-07T19:35:04+00:00"/>
    <meta property="og:title" content="Muž pobodal ženu vo vlaku, cestujúci ho spacifikovali a odovzdali polícii"/>
    <meta property="og:description" content="7.11.2019 (Webnoviny.sk) – Vo vysokorýchlostnom vlaku neďaleko talianskej Modeny pobodal muž ženu a spôsobil jej vážne zranenia. Ľahšie zranil aj ďalšiu osobu. Informovala o tom talianska spravodajská televízia TG24 s odvolaním sa na predstaviteľku talianskej železničnej polície Annaritu Santantonio. Obaja, páchateľ aj obeť, boli podľa nej Taliani a páchateľ svoju obeť poznal, hoci spolu necestovali. Ďalší cestujúci, keď videli hrôzostrašný útok, páchateľa zakrátko spacifikovali a odovzdali policajtom."/>
  </head>
  <body>
    <article>
      <h1>Muž pobodal ženu vo vlaku, cestujúci ho spacifikovali a odovzdali polícii</h1>
      <address><time datetime="2019-11-07T19:35:04+00:00">07 Nov 2019, 19:35</time> by <a rel="author">Webnoviny</a></address>
      <p>7.11.2019 (Webnoviny.sk) – Vo vysokorýchlostnom vlaku neďaleko talianskej Modeny pobodal muž ženu a spôsobil jej vážne zranenia. Ľahšie zranil aj ďalšiu osobu. Informovala o tom talianska spravodajská televízia TG24 s odvolaním sa na predstaviteľku talianskej železničnej polície Annaritu Santantonio. Obaja, páchateľ aj obeť, boli podľa nej Taliani a páchateľ svoju obeť poznal, hoci spolu necestovali. Ďalší cestujúci, keď videli hrôzostrašný útok, páchateľa zakrátko spacifikovali a odovzdali policajtom.</p>
      <p>Vlak, ktorý išiel z Turína, zastavil v Bologni a tam aj zostane, kým sa tento čin nevyšetrí. Cestujúcich premiestnili do iného vlaku. Páchateľ podľa polície nechce zatiaľ nič povedať a iba mlčí.</p>
      <p>Viac k témam: <a href="https://www.webnoviny.sk/tag/utok-nozom/"><u>útok nožom</u></a>, <a href="https://www.webnoviny.sk/tag/vlak/"><u>vlak</u></a><br/>Zdroj: Webnoviny.sk – <a href="https://www.webnoviny.sk/muz-pobodal-zenu-vo-vlaku-cestujuci-ho-spacifikovali-a-odovzdali-policii/"><u>Muž pobodal ženu vo vlaku, cestujúci ho spacifikovali a odovzdali polícii</u></a> © SITA Všetky práva vyhradené.</p>
    </article>
  </body>
</html>