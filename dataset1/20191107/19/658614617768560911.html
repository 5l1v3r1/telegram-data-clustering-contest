<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175634/gastouderbureau-vecht-boete-aan-bij-de-rechter"/>
    <meta property="og:site_name" content="omroep flevoland"/>
    <meta property="article:published_time" content="2019-11-07T19:34:00+00:00"/>
    <meta property="og:title" content="Gastouderbureau vecht boete aan bij de rechter"/>
    <meta property="og:description" content="De eigenaresse van gastouderbureau Tiqui in Lelystad is het niet eens met een boete van 25.000 euro die ze aan de gemeente moet betalen. Haar bezwaar werd donderdag behandeld voor de bestuursrechter in Utrecht."/>
  </head>
  <body>
    <article>
      <h1>Gastouderbureau vecht boete aan bij de rechter</h1>
      <address>
        <time datetime="2019-11-07T19:34:00+00:00">07 Nov 2019, 19:34</time>
      </address>
      <p>
        <b>De eigenaresse van gastouderbureau Tiqui in Lelystad is het niet eens met een boete van 25.000 euro die ze aan de gemeente moet betalen. Haar bezwaar werd donderdag behandeld voor de bestuursrechter in Utrecht.</b>
      </p>
      <p>In 2017 stelde de GGD een lijst op met tien punten die niet klopten bij het gastouderbureau. Er ontbrak bijvoorbeeld een Verklaring Omtrent Gedrag van een gastouder. Ook was er geen pedagogisch beleidsplan. Bij een volgende controle een jaar later, bleken maar drie punten opgelost.</p>
      <p>De eigenaresse vertelde aan de rechter dat ze haar best doet, maar dat het werk haar boven het hoofd is gegroeid. Ze heeft nu administratieve hulp ingehuurd. Volgens haar is de GGD in Flevoland ook veel strenger dan in andere provincies. Daar herkent de gemeente zich niet in.</p>
      <p>De rechter bepaalt op 19 december hoeveel het gastouderbureau moet betalen.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>