<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902832/dan-toch-spaanse-media-raakt-overtuigd-van-courtois-bij-real-madrid.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-07T19:03:00+00:00"/>
    <meta property="og:title" content="Dan toch: Spaanse media raakt overtuigd van Courtois bij Real Madrid"/>
    <meta property="og:description" content="Thibaut Courtois begint steeds beter te spelen en daar profiteert ook Real Madrid van. Onze landgenoot lijkt de laatste weken niet te kloppen en krijgt daarvoor ook eindelijk ook lof in de Spaanse media."/>
  </head>
  <body>
    <article>
      <h1>Dan toch: Spaanse media raakt overtuigd van Courtois bij Real Madrid</h1>
      <address>
        <time datetime="2019-11-07T19:03:00+00:00">07 Nov 2019, 19:03</time>
      </address>
      <p>
        <b>Thibaut Courtois begint steeds beter te spelen en daar profiteert ook Real Madrid van. Onze landgenoot lijkt de laatste weken niet te kloppen en krijgt daarvoor ook eindelijk ook lof in de Spaanse media.</b>
      </p>
      <p>Zo ziet het Spaanse <a href="https://www.marca.com/en/football/real-madrid/2019/11/04/5dbf421c268e3ef04f8b45de.html"><i>Marca</i></a> Courtois steeds beter presteren. 'Steeds minder mensen praten over hem, maar het is duidelijk dat het zelfvertrouwen van Courtois aan het groeien is en hij steeds beter presteert', valt er te lezen.</p>
      <p>Courtois kon de voorbije weken indruk maken. 'Hij was nog één van de weinig positieve punten tegen Real Betis, met enkele saves na pogingen van Sergio Canales, Loren Moron en Nabil Fekir.'</p>
      <figure>
        <iframe data-src="https://twitter.com/ElevenSportsBEn/status/1192483904768421890?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Mooie statistieken</b><br/>Door die goede prestaties heeft Courtois inmiddels een nieuw persoonlijk record beet bij Real Madrid. Nadat hij de nul hield tegen Galatasaray, Leganes en Real Betis is het 353 minuten geleden dat Courtois nog een tegendoelpunt slikte. Zijn vorig persoonlijk record stond op 342 minuten.</p>
      <p>Bij Marca ziet men Courtois ook steeds beter presteren. 'Hij doet het na zijn eerste clean sheet van het seizoen tegen Sevilla steeds beter. Met nu vijf clean sheets in één maand voor club en land, voelt hij zich goed.'</p>
      <p>"Ik voel me goed", reageerde Courtois bij de Spaanse krant. "Het is mooi om alle puzzelstukjes in elkaar te zien vallen", aldus Courtois.</p>
      <aside>Lees meer<br/><a href="https://www.voetbalprimeur.be/nieuws/902761/marca-na-zege-real-madrid-hazard-speelde-indrukwekkend-op-links-.html?itm_source=www.voetbalprimeur.be&amp;itm_medium=highlighted-content">Marca na zege Real Madrid: ‘Hazard speelde indrukwekkend op links’</a></aside>
    </article>
  </body>
</html>