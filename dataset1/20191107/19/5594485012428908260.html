<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/analizi-i-komentari/prezidentt-uspya-da-iznenada-yurista-prof-ognyan-gerdzhikov_news708012.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-07T19:23:00+00:00"/>
    <meta property="og:title" content="Президентът успя да изненада юриста проф. Огнян Герджиков"/>
    <meta property="og:description" content="Предполагах, че президентът ще подпише, смята неговият служебен премиер"/>
  </head>
  <body>
    <article>
      <h1>Президентът успя да изненада юриста проф. Огнян Герджиков</h1>
      <h2>Предполагах, че президентът ще подпише, смята неговият служебен премиер</h2>
      <address>
        <time datetime="2019-11-07T19:23:00+00:00">07 Nov 2019, 19:23</time>
      </address>
      <p>https://blitz.bg/analizi-i-komentari/prezidentt-uspya-da-iznenada-yurista-prof-ognyan-gerdzhikov_news708012.html Blitz.bg</p>
      <figure>
        <img src="https://static.blitz.bg/documents/thumbnails/730/201702/1487672925-img-0159jpg.jpg"/>
        <figcaption>Снимка: Георги Колев, БЛИЦ</figcaption>
      </figure>
      <p><b>Бившият служебен премиер на президента Румен Радев не скри изненадата си от решението му да не върне процедурата във ВСС.</b><br/><br/>Проф. Огнян Герджиков не крие, че е очаквал държавният глава да разпише указа за назначението на Иван Гешев за главен прокурор, след като бе избран с 20 на 4 гласа на 24 октомври от Висшия съдебен съвет.<br/><br/>"Да, малко съм изненадан, предполагах, че ще го подпише", коментира той пред Дарик. <br/><br/><a href="https://blitz.bg/politika/ivan-geshev-s-prvi-dumi-sled-reshenieto-na-prezidenta_news708007.html"><b>Иван Гешев с първи думи след решението на президента</b></a><br/><br/>"Но, така или иначе, не го е подписал, има си и своите съображения. Официални мотиви няма, но това, което изразява, е, че не е имало други кандидати, един вид като състезание с един кон, но никой не е пречил да има други кандидати, никой не е спирал тази възможност", опонира задочно юристът, който беше и служебен премиер, посочен от самия Радев.<br/><br/><a href="https://blitz.bg/politika/karakachanov-zakhapa-radev-za-izbora-na-glaven-prokuror_news708000.html"><b>Каракачанов захапа Радев за избора на главен прокурор </b></a><br/><br/>Бившият председател на Народното събрание и уважаван юрист е категоричен, че няма нарушение на законовата процедура по избора на Гешев от ВСС.<br/><br/>"Не е нарушена законовата процедура. Това е истината. Именно затова съм изненадан, защото няма, по моему, нарушение на процедурата", обяснява проф. Герджиков.<br/><br/><a href="https://blitz.bg/politika/izvnredno-rumen-radev-obyavi-shche-naznachi-li-geshev-za-glaven-prokuror_news707990.html"><b>Извънредно! Румен Радев обяви ще назначи ли Гешев за главен прокурор </b></a><br/><br/>"Оттук нататък ще се върне обратно във ВСС, в лицето на неговия пленум, и предполагам, че би трябвало по същия начин да се гласува. И оттам-насетне президентът по закон вече няма право да връща, има право само веднъж", обяснява юристът.<br/><br/>И оприличава цялото подаване и поемане на топката между ВСС и президент като процедурата по налагането на вето над закон.<br/><br/>"Малко наподобява на ветото на президента по законопроекти - законопроектът се атакува, втори път със съответното мнозинство се прегласува, и така или иначе може да бъде преодоляно. Като преодоляване на вето - така изглеждат нещата фигуративно.<br/><br/><b>ОЧАКВАЙТЕ ПОДРОБНОСТИ В БЛИЦ</b></p>
    </article>
  </body>
</html>