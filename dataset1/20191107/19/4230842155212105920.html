<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191107-pidgotovka-do-zymy-shahtari-dtek-vydobuly-ponad-18-miljoniv-tonn-vugillya/"/>
    <meta property="og:site_name" content="ФАКТИ"/>
    <meta property="article:published_time" content="2019-11-07T19:36:58+00:00"/>
    <meta property="og:title" content="Підготовка до зими: шахтарі ДТЕК видобули понад 18 мільйонів тонн вугілля"/>
    <meta property="og:description" content="До кінця року гірники ДТЕК планують видобути ще близько 4,5 млн тонн вугілля."/>
  </head>
  <body>
    <article>
      <h1>Підготовка до зими: шахтарі ДТЕК видобули понад 18 мільйонів тонн вугілля</h1>
      <address>
        <time datetime="2019-11-07T19:36:58+00:00">07 Nov 2019, 19:36</time>
      </address>
      <p>До кінця року гірники ДТЕК планують видобути ще близько 4,5 млн тонн вугілля.</p>
      <p>18,5 млн тонн вугілля видобули шахтарі ДТЕК Енерго з початку року. Це паливо забезпечить стабільну роботу теплових електростанцій компанії і всієї енергосистеми в осінньо-зимовий період.</p>
      <blockquote>– Українське вугілля – пріоритет для України і для ДТЕК. Адже власне паливо є гарантом енергетичної безпеки держави.<br/>Наразі на складах наших теплоелектростанцій накопичили більше одного мільйона тонн вугілля. Цього палива вистачить для стабільної роботи підприємств протягом найхолодніших місяців опалювального періоду. ДТЕК і надалі докладатиме максимум зусиль, щоб країна успішно перезимувала – без відключень світла і тепла, – розповів генеральний директор ДТЕК Енерго Дмитро Сахарук.</blockquote>
      <p>До кінця року гірники ДТЕК планують видобути ще близько <b>4,5 млн тонн вугілля</b>.</p>
      <p>Крім того, цьогоріч компанія законтрактувала<b> 388 тис. тонн</b> вугілля газової марки з Колумбії. Лише українського вугілля на повноцінну роботу ТЕС не вистачило б через планові ремонти блоків АЕС і зниження потужності ГЕС. Теплова генерація повинна відпустити більше електроенергії, ніж планувалося і для цього знадобилося більше вугілля.</p>
      <p>
        <b>Читайте: </b>
        <a href="https://fakty.com.ua/ua/ukraine/20190926-dtek-pryviz-chetverte-sudno-z-vugillyam-z-kolumbiyi/">ДТЕК привіз четверте судно з вугіллям з Колумбії</a>
      </p>
      <p>Усю інформацію щодо внесків ДТЕК у підготовку енергосистеми України до осінньо-зимового періоду можна побачити на їхньому <a href="https://ozp.dtek.com/">сайті</a>.</p>
      <p><b>ДТЕК</b> – найбільший приватний інвестор в енергетику України. Група розвиває бізнеси з <b>видобування природного газу та вугілля</b>, відновлюваної та теплової<b> генерації електроенергії</b>, розподілу електроенергії електромережами, <b>постачання електроенергії клієнтам</b>, впровадження енергоефективних рішень, зарядці електромобілів.</p>
      <p>ДТЕК Енерго забезпечує замкнений цикл виробництва електроенергії з вугілля. Встановлена ​​потужність в генерації електроенергії – <b>13,5 ГВт</b>. У вуглевидобутку створений <b>повний виробничий цикл</b>: видобуток і збагачення вугілля, сервісне обслуговування шахтного устаткування.</p>
      <p>У 2018 році капітальні вкладення ДТЕК становили <b>20 млрд грн</b>, податкові відрахування –<b> 27 млрд грн</b>. У ДТЕК працюють 80 тис. співробітників. 100% компанії належить <b>SCM Limited</b>. Кінцевим бенефіціаром є <b>Рінат Ахметов</b>.</p>
      <p>До речі, від початку року ТЕС ДТЕК відпустили<a href="https://fakty.com.ua/ua/ukraine/20191030-zigriyut-vzymku-vid-pochatku-roku-tes-dtek-vidpustyly-24-mlrd-kvt-god-elektroenergiyi/"> 24 млрд кВт-год електроенергії</a>.</p>
    </article>
  </body>
</html>