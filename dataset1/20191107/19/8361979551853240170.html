<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/kopengagen-dinamo-liga-yevropi-rezultat-matchu-07-11-2019-50052282.html"/>
    <meta property="og:site_name" content="НВ"/>
    <meta property="article:published_time" content="2019-11-07T19:56:00+00:00"/>
    <meta property="og:title" content="Ліга Європи. Динамо ще раз не зуміло перемогти Копенгаген"/>
    <meta property="og:description" content="У виїзному матчі четвертого туру групового раунду Ліги Європи Динамо зіграло внічию 1:1 з Копенгагеном."/>
  </head>
  <body>
    <article>
      <h1>Ліга Європи. Динамо ще раз не зуміло перемогти Копенгаген</h1>
      <h2>У виїзному матчі четвертого туру групового раунду Ліги Європи Динамо зіграло внічию 1:1 з Копенгагеном.</h2>
      <address>
        <time datetime="2019-11-07T19:56:00+00:00">07 Nov 2019, 19:56</time>
      </address>
      <p>Читайте також:<br/><a href="https://nv.ua/ukr/sport/football/kopengagen-dinamo-divitisya-video-goliv-matchu-ligi-yevropi-07-11-2019-50052288.html">&amp;nbspКопенгаген — Динамо. Відео голів та огляд матчу Ліги Європи</a></p>
      <p>Гості пропустили вже на 4-й хвилині. Це Бущан невдало зіграв на виході, чим скористався Стаге, замкнувши навіс в порожні ворота.</p>
      <p>Через 10 обертів секундної стрілки київська команда мала шанс зрівняти рахунок, але Циганков не забив ударом з пенальті після гри рукою в штрафному суперника.</p>
      <p>Надалі підопічні Олексій Михайличенка втратили ще кілька моментів, щоб пробити ворота суперника, але Бєсєдін і Караваєв були неточні в завершенні атак.</p>
      <p>Читайте також:<br/><a href="https://nv.ua/ukr/sport/football/kopengagen-dinamo-divitisya-onlayn-match-liga-yevropi-07-11-2019-50052021.html">&amp;nbspКопенгаген — Динамо 1:1. Події по хвилинах матчу Ліги Європи</a></p>
      <p>Відновити рівновагу вдалося на 70-й хвилині, коли Вербич віддав на Циганкова, той відпасував назад на словенця і хавбек ударом з-за меж штрафного влучив у кут воріт.</p>
      <p>Динамо зробило спроби вирвати перемогу, але не досягло успіху. За підсумками чотирьох турів київський клуб посідає друге місце в групі з шістьма очками, програючи першому Копенгагену за різницею м’ячів. В іншому матчі цієї групи Лугано и Мальме зіграли внічию 0:0.</p>
      <h3>Копенгаген — Динамо 1:1</h3>
      <p><i>Голи:</i> Стаге, 4 — Вербич, 70</p>
      <p><b>Копенгаген: </b>Йонссон — Варела, Папаяннопулос, Нельссон, Бенгтссон (Бартолец, 69) — Стаге, Зека, Фішер (Томсен, 82) — Сантос, Сотіріу, Фальк (Дарамі, 55)</p>
      <p><b>Динамо:</b> Бущан — Кендзьора, Попов, Шабанов, Миколенко — Караваєв, Сидорчук, Шепелєв — Циганков, Бєсєдін, Вербич (Де Пена, 88)</p>
      <p><i>Попереджені: </i>Зека, Сантос, Нельсон — Шабанов</p>
      <p>
        <b>На 15-й хвилині Циганков не забив пенальті (воротар)</b>
      </p>
      <p>Раніше в домашньому матчі третього туру групового етапу Ліги Європи <a href="https://nv.ua/ukr/sport/football/dinamo-kopengagen-rezultat-matchu-ligi-yevropi-24-10-2019-50049737.html">Динамо не зуміло перемогти Копенгаген</a>, зігравши 1:1.</p>
      <p>
        <b>НВ</b>
      </p>
    </article>
  </body>
</html>