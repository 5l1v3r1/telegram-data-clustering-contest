<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/07/conte-con-disimpegno-arcelor-mittal-gestione-commissariale-mise-top10_20191107_205944/"/>
    <meta property="og:site_name" content="Askanews"/>
    <meta property="article:published_time" content="2019-11-07T19:59:44+00:00"/>
    <meta property="og:title" content="Conte: Con disimpegno Arcelor-Mittal gestione commissariale Mise"/>
    <meta property="og:description" content="Roma, 7 nov. (askanews) – In caso di effettivo disimpegno di ArcelorMittal dalla gestione dell’ex Ilva “il primo passaggio sarà la gestione commissariale al Mise”. Lo ha detto il premier Giuseppe Conte a Palazzo Chigi durante l’incontro con i sindacati, gli enti locali e Confidustria, secondo quanto riferiscono fonti di governo. In precedenza prima della […]"/>
  </head>
  <body>
    <article>
      <h1>Conte: Con disimpegno Arcelor-Mittal gestione commissariale Mise</h1>
      <h2>Governo compatto, pronti a reintrodurre scudo</h2>
      <address>
        <time datetime="2019-11-07T19:59:44+00:00">07 Nov 2019, 19:59</time>
      </address>
      <figure>
        <img src="http://www.askanews.it/wp-content/uploads/2019/11/20191107_205931_0909ECFD.jpg"/>
      </figure>
      <p>Roma, 7 nov. (askanews) – In caso di effettivo disimpegno di ArcelorMittal dalla gestione dell’ex Ilva “il primo passaggio sarà la gestione commissariale al Mise”. Lo ha detto il premier Giuseppe Conte a Palazzo Chigi durante l’incontro con i sindacati, gli enti locali e Confidustria, secondo quanto riferiscono fonti di governo.</p>
      <p>In precedenza prima della registrazione della puntata di Porta a Porta, Conte aveva affermato: la reintroduzione dello scudo penale “io l’ho offerta sul tavolo come primo argomento di conversazione. Alla domanda se ArcelorMittal stia prendendo in giro l’Italia, Conte ha risposto: “Non mi faccia esprimere opinioni, stiamo ai fatti e i fatti non sono positivi”.Quanto alle varie ipotesi sull’impianto siderurgico pugliese, il premier ha aggiunto: “Stiamo valutando tutte le possibili alternative ma non ha senso parlarne adesso perché ora aspetto una risposta da Mittal. Vorrei incontrarlo nelle prossime ore”.Conte ha poi aggiunto che “non è un problema legale, loro l’hanno messa sul piano legale ma una battaglia legale ci vedrebbe tutti perdenti”.</p>
      <p>Se tuttavia ci dovesse essere “la battaglia giudiziaria sarà quella del secolo: non possiamo consentire che dall’Italia si venga e si vada via. Abbiamo elementi per vincere la causa, ma l’obiettivo non è questo” bensì “salvaguardare un asset strategico per il paese” aveva aggiunto il premier.</p>
      <p>Luc/Int11</p>
    </article>
  </body>
</html>