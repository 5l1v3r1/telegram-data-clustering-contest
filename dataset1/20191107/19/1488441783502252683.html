<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/07/play-store-sta-diventare-ancora-piu-sicuro-grazie-alla-app-defense-alliance-679450/"/>
    <meta property="og:site_name" content="AndroidWorld"/>
    <meta property="article:published_time" content="2019-11-07T19:08:03+00:00"/>
    <meta property="og:title" content="Il Play Store sta per diventare ancora più sicuro grazie alla App Defense Alliance"/>
    <meta property="og:description" content="L’ecosistema Android è formato da più di 2 miliardi e mezzo di dispositivi ed è di gran lunga il sistema..."/>
  </head>
  <body>
    <article>
      <h1>Il Play Store sta per diventare ancora più sicuro grazie alla App Defense Alliance</h1>
      <address><time datetime="2019-11-07T19:08:03+00:00">07 Nov 2019, 19:08</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p>L’ecosistema <a href="https://www.androidworld.it/tag/android/">Android</a> è formato da <b>più di 2 miliardi e mezzo di dispositivi</b> ed è di gran lunga il sistema operativo per mobile più diffuso in tutto il mondo. Quando si è così grandi è inevitabile attirare anche soggetti malintenzionati. Per difendere gli utenti nel corso del tempo <a href="https://www.androidworld.it/tag/google/">Google</a> ha implementato una serie di strumenti volti a difendere Android. Un grande passo in avanti è stato fatto con l’arrivo di <a href="https://www.androidworld.it/2019/02/27/google-play-protect-ci-tiene-sempre-al-sicuro-attivazione-default-avvisi-le-app-insolite-non-solo-foto-614840/">Play Protect</a> che ogni giorno scansiona <b>circa 50 miliardi di app su smartphone e tablet</b>.</p>
      <p>Da oggi questo sistema sta per diventare ancora più sicuro con l’avvento di <b>App Defense Alliance</b>. BigG ha deciso di collaborare con altre<b> grandi aziende dedicate alla sicurezza informatica (Eset, Lookout e Zimperium)</b> per ridurre i rischi del malware nelle app. Attraverso una <b>combinazione di machine learning e analisi euristica</b> verranno individuati eventuali abusi sfruttando competenze conoscenze delle singole aziende.</p>
      <p>Questo nuovo strumento verrà <b>integrato in Play Protect</b> in modo da analizzare tutte le app in attesa di essere caricate sul <a href="https://www.androidworld.it/tag/google-play-store/">Play Store</a>. Si tratta comunque di una via a due strade, per cui <b>anche gli sviluppatori possono richiedere una scansione</b> sul proprio lavoro e ricevere i risultati. Insomma, considerato il livello dei partner, è una mossa importante per fare sinergia su un tema delicato e sempre più al centro dell’attenzione.</p>
      <p>Via: <a href="https://venturebeat.com/2019/11/06/google-launches-app-defense-alliance-to-fight-the-spread-of-malicious-apps/">Venture Beat</a></p>
      <p>Fonte: <a href="https://developers.google.com/android/play-protect/app-defense-alliance">Google</a></p>
    </article>
  </body>
</html>