<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119016-mup-ispred-rts-a-bili-policajci-i-vojna-policija?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-07T14:55:04+00:00"/>
    <meta property="og:title" content="MUP: Ispred RTS-a bili policajci i Vojna policija"/>
    <meta property="og:description" content="Ministarstvo unutrašnjih poslova (MUP) oglasilo se povodom, kako kaže, neistinitih informacija o okupljanju ispred zgrade Radio-Televizije Srbije (RTS) u utorak uveče, kada je predsednik Srbije Aleksandar Vučić govorio u TV-emisiji &quot;Upitnik&quot;.Studenti iz udruženja &quot;Jedan od pet miliona&quot; rekli su danas da su ispred Javnog servisa u utorak &quot;neidentifikovani ljudi, koji su se predstavljali kao policija, onemogućavali gradjanima slobodno kretanje, a uniformisana policija nije reagovala&quot;.MUP je saopštio da su u utorak veče ispred RTS-a bili &quot;policijski službenici zbog neprijavljenog i nezakonitog skupa koji je pretio da izazove narušavanje javnog reda i mira u većem obimu&quot;.MUP dodaje da je tu bio i &quot;manji broj pripadnika Vojne policije koji su bili u neposrednom obezbedjenju predsednika Srbije&quot;.MUP je pozvao &quot;sve političare u Srbiji da se uzdrže od napada na policijske službenike, koji su u utorak veče na miran i profesionalan način obavljali svoj posao, i da ubuduće poštuju zakon i okupljanja prijave nadležnim organima…"/>
  </head>
  <body>
    <article>
      <h1>MUP: Ispred RTS-a bili policajci i Vojna policija</h1>
      <address>
        <time datetime="2019-11-07T14:55:04+00:00">07 Nov 2019, 14:55</time>
      </address>
      <p><b>Ministarstvo unutrašnjih poslova (MUP) oglasilo se povodom, kako kaže, neistinitih informacija o okupljanju ispred zgrade Radio-Televizije Srbije (RTS) u utorak uveče, kada je predsednik Srbije Aleksandar Vučić govorio u TV-emisiji "Upitnik".</b><br/><br/>Studenti iz udruženja "Jedan od pet miliona" rekli su danas da su ispred Javnog servisa u utorak "neidentifikovani ljudi, koji su se predstavljali kao policija, onemogućavali gradjanima slobodno kretanje, a uniformisana policija nije reagovala".<br/><br/>MUP je saopštio da su u utorak veče ispred RTS-a bili "policijski službenici zbog neprijavljenog i nezakonitog skupa koji je pretio da izazove narušavanje javnog reda i mira u većem obimu".<br/><br/>MUP dodaje da je tu bio i "manji broj pripadnika Vojne policije koji su bili u neposrednom obezbedjenju predsednika Srbije".<br/><br/>MUP je pozvao "sve političare u Srbiji da se uzdrže od napada na policijske službenike, koji su u utorak veče na miran i profesionalan način obavljali svoj posao, i da ubuduće poštuju zakon i okupljanja prijave nadležnim organima u skladu sa zakonom".</p>
    </article>
  </body>
</html>