<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/droneflyging-lammet-bodo-lufthavn/71794662"/>
    <meta property="og:site_name" content="Dagbladet.no"/>
    <meta property="article:published_time" content="2019-11-07T14:36:23+00:00"/>
    <meta property="og:title" content="Droneflyging lammet Bodø lufthavn"/>
    <meta property="og:description" content="Flere fly ble forsinket da en drone ble oppdaget over flyplassen."/>
  </head>
  <body>
    <article>
      <h1>Droneflyging lammet Bodø lufthavn</h1>
      <h2>Flere fly ble forsinket da en drone ble oppdaget over flyplassen.</h2>
      <address><time datetime="2019-11-07T14:36:23+00:00">07 Nov 2019, 14:36</time> by <a rel="author">Amanda Nordhagen Walnum</a></address>
      <p>
        <b>SISTE: Bodø lufthavn skriver på sin nettside at det vil oppstå noen følgeforsinkelser etter en tidligere stans i flytrafikken.</b>
      </p>
      <p>All trafikk er stanset på Bodø lufthavn. Årsaken er droneflyging, ifølge <a href="https://twitter.com/politinordland/status/1192442761825456128">politiet</a> i Finnmark.</p>
      <p>- Ingen fly som får lette og lande per nå, skriver politiet på Twitter..</p>
      <p>Droneaktiviteten foregikk ifølge meldingen over flyplassens terminalbygg.</p>
      <p>I en oppdatering informerer politiet at dronen sist ble sett på vei nordover fra flyplassen.</p>
      <p>- Vi ser ikke noe mer til den nå, og vi ser ikke personen som styrer spakene fra bakken, sier operasjonsleder Remi Johansen i Nordland politidistrikt til NTB.</p>
      <p>Gurli Ulverud, kommunikasjonssjef ved Avinor, forteller til Dagbladet at hun ikke vet nøyaktig når dronen ble oppdaget eller hvor lenge den har oppholdt seg rundt flyplassen.</p>
      <p>- Fordi det er observert en drone, er luftrommet over Bodø stengt. Det påvirker flytrafikken. Inntil videre vet vi ikke når vi setter i gang igjen. Politiet er på stedet og prøver å lokalisere dronen.</p>
      <p>Hun under streker at droneflyging er ulovlig innenfor en radius på fem kilometer fra enhver flyplass.</p>
      <p>- Det utgjør en stor sikkerhetsrisiko. Det blir stadig større utfordringer med disse dronene. Flere skaffer seg slike og mange har nok ikke satt seg godt inn i regelverket. Det er også mye turister i Nord-Norge som ikke kjenner det lokale regelverket. Det er viktig å gjøre folk oppmerksomme på dette.</p>
      <p>Hun opplyser at åtte flygninger står på hold per nå.</p>
      <p>
        <i>Dagbladet følger saken.</i>
      </p>
    </article>
  </body>
</html>