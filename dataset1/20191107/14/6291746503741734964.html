<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/07/stasera-film-programmi-guida-tv/"/>
    <meta property="og:site_name" content="Il Post"/>
    <meta property="article:published_time" content="2019-11-07T14:10:57+00:00"/>
    <meta property="og:title" content="Cosa c’è stasera in TV"/>
    <meta property="og:description" content="Raffaella Carrà a casa di Vittorio Sgarbi, la Roma in Europa League e Adriano Celentano che ci riprova con la sua serie tv"/>
  </head>
  <body>
    <article>
      <h1>Cosa c’è stasera in TV</h1>
      <h2>Raffaella Carrà a casa di Vittorio Sgarbi, la Roma in Europa League e Adriano Celentano che ci riprova con la sua serie tv</h2>
      <address>
        <time datetime="2019-11-07T14:10:57+00:00">07 Nov 2019, 14:10</time>
      </address>
      <p>Stasera, oltre a una partita di calcio e ai soliti programmi di approfondimento politico del giovedì, ci sarà Raffaella Carrà a casa di Vittorio Sgarbi. Su Canale 5, dopo la sospensione, riprenderà la serie tv a cui Adriano Celentano ha lavorato per quasi dieci anni e che si dice sia costata diversi milioni di euro: <i>Adrian</i>. Tra i film: <i>Maleficent</i> con Angelina Jolie, <i>Sherlock Holmes</i> con Robert Downey Jr. e Jude Law, <i>Quello che so di lei</i><b> </b>con Catherine Deneuve e <i>Colpa delle stelle</i>.</p>
      <hr/>
      <p><b>Rai Uno<br/>21.30 – Un passo dal cielo</b><br/>Nona puntata della quinta stagione di una fiction ambientata sulle Dolomiti. Parla di un gruppo di agenti della Forestale e il protagonista è Daniele Liotti.</p>
      <figure>
        <iframe data-src="https://twitter.com/passodalcielo5/status/1192366244680359936?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p><b>Rai Due<br/>21.20 – <i>Maleficent</i></b><br/>Film Disney del 2014 con Angelina Jolie e Elle Fanning, versione con attori veri di <i>La bella addormentata nel bosco</i> del 1959. Ha avuto un grande successo di pubblico, alla critica è invece piaciuto un po’ meno.</p>
      <figure>
        <iframe src="https://www.youtube.com/embed/2XI4ybpu2k0" width="675" height="380" data-service="Youtube" scrolling="no"/>
      </figure>
      <hr/>
      <p><b>Rai Tre<br/>21.10 – A raccontare comincia tu</b><br/>Raffaella Carrà conduce la terza di sei nuove puntate durante le quali incontrerà e intervisterà personaggi famosi. Stasera il protagonista sarà Vittorio Sgarbi. Così la Rai descrive la puntata: «Il programma entra in punta di piedi nell’incredibile casa romana di Vittorio Sgarbi. Una dimora che è quasi un museo, dove l’Arte in tutte le sue espressioni pervade ogni angolo, occupando ogni singolo centimetro con libri, busti e opere pittoriche di ogni epoca, e dove Sgarbi vive perfettamente immerso nei suoi elementi: la politica e l’amore per la bellezza».</p>
      <figure>
        <iframe data-src="https://twitter.com/RaiTre/status/1192373625761992705?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p><b>Rete 4<br/>21.30 – Dritto e rovescio</b><br/>Nuova puntata del talk show condotto da Paolo Del Debbio.</p>
      <figure>
        <iframe data-src="https://twitter.com/Drittorovescio_/status/1190055208115720193?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p><b>Canale 5<br/>21.35 – <i>Adrian II</i></b><br/>Prima puntata su quattro della serie tv a cui Adriano Celentano ha lavorato per quasi dieci anni e che si dice sia costata diversi milioni di euro. Ogni sera c’è una sorta di introduzione (“Aspettando Adrian”) a cui segue <i>Adrian</i>, la serie vera e propria, che è ambientata nel futuro e il cui protagonista è una specie di Celentano giovane e fico, che però ha anche diversi alter ego. Se ne era parlato come di una serie di Milo Manara, che successivamente ha <a href="https://www.ilpost.it/flashes/milo-manara-adrian/">spiegato</a> di aver avuto un ruolo marginale, anni fa. Lo scorso febbraio, dopo quattro puntate e uno share al di sotto delle aspettative, la trasmissione era stata sospesa.</p>
      <figure>
        <iframe data-src="https://twitter.com/Corriere/status/1192380616085528576?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Italia Uno<br/>21.20 – <i>Sherlock Holmes</i> </b><br/>È la versione del 2009 di Guy Ritchie e con Robert Downey Jr. e Jude Law, che nel 2011 ha avuto un sequel, <i>Sherlock Holmes – Gioco di ombre</i>. Sherlock Holmes e Watson, i personaggi creati da Sir Arthur Conan Doyle, sono alle prese con un serial killer che tra le altre cose vuole conquistare il mondo.</p>
      <figure>
        <iframe src="https://www.youtube.com/embed/Hax5Ty78S78" width="675" height="380" data-service="Youtube" scrolling="no"/>
      </figure>
      <hr/>
      <p><b>La7<br/>21.15 – Piazzapulita</b><br/>Nuova puntata del talk show politico di Corrado Formigli. Fra gli ospiti di stasera ci saranno, tra gli altri, Gian Antonio Stella, Licia Colò, Tito Boeri e il ministro Peppe Provenzano. Si parlerà di discariche abusive e roghi tossici a Roma.</p>
      <figure>
        <iframe data-src="https://twitter.com/PiazzapulitaLA7/status/1192170373003010049?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p><b>TV8<br/>21.00 – Borussia Mönchengladbach-Roma</b><br/>Partita di Europa League valida per il quarto turno della fase a gironi: la Roma viene da un ottimo momento in campionato, e deve vincere per confermare il primo posto nel gruppo. Nell’ultima partita aveva affrontato proprio il Borussia Mönchengladbach in casa, pareggiando 1-1.</p>
      <blockquote>
        <a href="https://www.ilpost.it/2019/11/07/borussia-monchengladbach-roma-tv-streaming/">Borussia Mönchengladbach-Roma in diretta TV e in streaming</a>
      </blockquote>
      <hr/>
      <p><b>Nove<br/>21.30 – <i>Colpa delle stelle</i></b><br/>È un film del 2014 tratto dal bestseller omonimo di John Green, uscito nel 2012. È la storia d’amore triste di due adolescenti malati di cancro.</p>
      <figure>
        <iframe src="https://www.youtube.com/embed/V1TT4otTTH8" width="675" height="380" data-service="Youtube" scrolling="no"/>
      </figure>
      <hr/>
      <p><b>Rai Movie<br/>21.10 – <i>Quello che so di lei</i></b><br/>Film di Martin Provost con Catherine Deneuve che è stato presentato al Festival di Berlino del 2017. Racconta il difficile riavvicinamento tra due persone dopo trent’anni e un abbandono.</p>
      <figure>
        <iframe src="https://www.youtube.com/embed/kY507ycjHpw" width="675" height="380" data-service="Youtube" scrolling="no"/>
      </figure>
      <hr/>
      <p><b>Iris<br/>21.10 – <i>Gunny</i></b><br/>Commedia di guerra del 1986 diretta e interpretata da Clint Eastwood. Un sergente veterano di Corea e Vietnam vicino al pensionamento deve addestrare un gruppo di soldati lavativi per l’invasione dell’isola di Grenada, nel mar dei Caraibi.</p>
      <figure>
        <iframe src="https://www.youtube.com/embed/ZOo4ir1MtoI" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Sky<br/>Sky Cinema Uno<br/>21.15 – <i>Ted</i></b>
      </p>
      <figure>
        <iframe src="https://www.youtube.com/embed/NqGBklwzZm4" width="675" height="380" data-service="Youtube" scrolling="no"/>
      </figure>
      <related>
        <h4>Articoli Correlati</h4>
        <a href="https://www.ilpost.it/2019/11/07/muro-di-gorizia-cancellato/"/>
        <a href="https://www.ilpost.it/2019/11/05/martin-scorsese-marvel-new-york-times/"/>
        <a href="https://www.ilpost.it/2019/11/03/product-placement-film/"/>
      </related>
    </article>
  </body>
</html>