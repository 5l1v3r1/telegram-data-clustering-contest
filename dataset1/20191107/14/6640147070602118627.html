<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/death-stranding-grafica-migliore-sempre/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T14:12:00+00:00"/>
    <meta property="og:title" content="Death Stranding è il gioco con la miglior grafica di sempre, secondo PlayStation Access"/>
    <meta property="og:description" content="Death Stranding sembra visivamente interessante, di certo uno dei giochi più belli della generazione, secondo PlayStation Access è il più bello in assoluto."/>
  </head>
  <body>
    <article>
      <h1>Death Stranding è il gioco con la miglior grafica di sempre, secondo PlayStation Access</h1>
      <address><time datetime="2019-11-07T14:12:00+00:00">07 Nov 2019, 14:12</time> by <a rel="author">Nicola Armondi</a></address>
      <p><b>Death Stranding</b> è quasi tra le nostre mani. Il nuovo gioco di Kojima, prima opera del team indipendente Kojima Productions, è stato accolto con entusiasmo dalla critica internazionale, tanto da diventare il gioco con più perfect score del 2019. È oggettivamente un titolo unico, come vi abbiamo detto <a href="http://www.tomshw.it/videogioco/death-stranding-recensione/">nella nostra recensione</a> (a cura di Yuri Polverino), e probabilmente non è adatto a tutti. Al tempo stesso, ci sono dei pregi oggettivi che non possono essere messi in discussione.</p>
      <p>Uno di questi è la componente grafica, di alta qualità anche in confronto ai migliori titoli di questa generazione. Secondo PlayStation Access, però, il kolossal sci-fi di Kojima non è uno dei migliori titoli in circolazione, ma è in assoluto <b>il migliore, a livello visivo, mai realizzato in questa generazione</b> e, di conseguenza, di sempre, visto che parliamo di una questione tecnica e non solo stilistica.</p>
      <figure>
        <iframe src="https://www.youtube.com/embed/rsBwJ6bpx1c" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/10/death-stranding-recensione-58992.768x432.jpg"/>
        </figure>
        <figure>
          <img src="https://www.tomshw.it/images/images/2019/10/death-stranding-recensione-58990.768x432.jpg"/>
        </figure>
        <figure>
          <img src="https://www.tomshw.it/images/images/2019/10/death-stranding-recensione-58989.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/4k-inutile-sviluppatori/">4K? Inutile, è solo fumo negli occhi per vari sviluppatori</a></p>
      <p>Nel video qui sopra potete vedere e ascoltare le opinioni di uno dei curatori di PlayStation Access, il quale parla con <b>grande entusiasmo dei volti dei personaggi e delle animazioni</b>. Tale qualità è stata raggiunta grazie al Decima Engine, il motore grafico prestato da Guerrilla Games (che è <a href="http://www.tomshw.it/videogioco/death-stranding-konami-sony/">solo uno dei team first party</a> che ha aiutato nello sviluppo)</p>
      <p>Death Stranding sarà disponibile a partire da domani, venerdì 8 novembre, in esclusiva PlayStation 4. A partire dall’estate 2020, sarà distribuito anche in versione PC dall’editore italiano 505 Games, il quale si è occupato di grandi giochi come Control (Remedy Entertainment) e Assetto Corsa (Kudos Simulazioni). <b>Diteci, quale versione giocherete?</b> Preferite aspettare quella PC, oppure non resisterete e vi fionderete su quella PlayStation 4?</p>
      <blockquote>Death Stranding è un gioco di alta qualità: siete ancora in tempo per prenotare la vostra copia su Amazon, la trovate a <a href="https://toms.it/a8Pjn">questo indirizzo</a>.</blockquote>
    </article>
  </body>
</html>