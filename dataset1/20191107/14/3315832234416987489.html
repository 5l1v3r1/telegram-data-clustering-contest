<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/83025dc792c5686c/parlamentul-se-intruneste-vineri-in-sedinta-adresarea-maiei-sandu-privind-asumarea-raspunderii-pentru-legea-pg-pe-agenda.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-07T14:31:38+00:00"/>
    <meta property="og:title" content="Parlamentul se întrunește vineri în ședință: Adresarea Maiei Sandu, privind asumarea răspunderii pentru legea PG, pe agendă"/>
    <meta property="og:description" content="Deputații se vor întruni în ședință plenară mâine, 8 noiembrie, la ora 15:00, conform deciziei Biroului Permanent."/>
  </head>
  <body>
    <article>
      <h1>Parlamentul se întrunește vineri în ședință: Adresarea Maiei Sandu, privind asumarea răspunderii pentru legea PG, pe agendă</h1>
      <address><time datetime="2019-11-07T14:31:38+00:00">07 Nov 2019, 14:31</time> by <a rel="author">Jurnal.md</a></address>
      <p>
        <b>Deputații se vor întruni în ședință plenară mâine, 8 noiembrie, la ora 15:00, conform deciziei Biroului Permanent.</b>
      </p>
      <p>Pe ordinea de zi este adresarea Prim-ministrului care la 6 noiembrie curent și-a angajat răspunderea pentru modificarea legii procuraturii.</p>
      <p>Precizăm că Igor Dodon a declarat în cadrul emisiunii Secretele Puterii de la Jurnal TV că proiectul de asumare a răspunderii, înaintat de Guvern, „nu poate fi susținut” și că, dacă premierul nu-și retrage proiectul înscris deja la Parlament, atunci există „șanse mari” ca Guvernul să cadă.</p>
      <p>De cealaltă parte, premierul Maia Sandu a anunțat că nu intenționează să renunțe la decizia prin care Guvernul și-a asumat răspunderea pentru modificarea Legii Procuraturii și nici nu va îndeplini solicitarea socialiștilor de demisie a ministrei Justiției.</p>
      <p>Precizăm, că, potrivit Constituției, Guvernul își poate angaja răspunderea în fața Parlamentului asupra unui program, unei declarații de politică generală sau unui proiect de lege.</p>
      <p>Dacă în termen de 3 zile nu este depusă o moțiune de cenzură, votată cu majoritatea de voturi, programul, declarația de politică generală sau proiectul de lege se consideră adoptate.</p>
    </article>
  </body>
</html>