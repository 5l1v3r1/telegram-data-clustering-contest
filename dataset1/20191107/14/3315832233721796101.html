<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/48def54d07dd9840/incidente-la-roma-doi-dintre-fanii-lui-celtic-au-fost-injunghiati-in-plina-strada-in-centrul-orasului.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-07T14:10:09+00:00"/>
    <meta property="og:title" content="Incidente la Roma! Doi dintre fanii lui Celtic au fost înjunghiați în plină stradă, în centrul orașului"/>
    <meta property="og:description" content="Doi dintre fanii scoțienilor au fost înjunghiați chiar în centrul capitalei Italiei, cu o zi înainte de meciul dintre cele două formații, potrivit Sky Sports. Se pare că a avut loc un conflict în fața unui bar irlandez din Roma, iar un bărbat în vârstă de 52 de ani a fost înjunghiat, așa cum informează forțele de ordine."/>
  </head>
  <body>
    <article>
      <h1>Incidente la Roma! Doi dintre fanii lui Celtic au fost înjunghiați în plină stradă, în centrul orașului</h1>
      <address><time datetime="2019-11-07T14:10:09+00:00">07 Nov 2019, 14:10</time> by <a rel="author">Jurnal.md</a></address>
      <p>
        <b>Doi dintre fanii scoțienilor au fost înjunghiați chiar în centrul capitalei Italiei, cu o zi înainte de meciul dintre cele două formații, potrivit Sky Sports. Se pare că a avut loc un conflict în fața unui bar irlandez din Roma, iar un bărbat în vârstă de 52 de ani a fost înjunghiat, așa cum informează forțele de ordine.</b>
      </p>
      <p>Puțin mai târziu, un alt bărbat, în vârstă de 35 de ani, a fost înjunghiat în Piața Beniamino Gigli, nu departe de barul unde a avut loc primul incident. Ambii suporteri au ajuns la spital, însă viața nu le este pusă în pericol.</p>
      <p>Suporterii scoțieni au primit un avertisment din partea conducerii lui Celtic, care i-a sfătuit să nu poarte culorile clubului pe stradă și să nu atragă atenția asupra lor. Această măsură a fost necesară după ce, la meciul din tur, scor 2-1 pentru Celtic, spiritele au fost destul de tensionate.</p>
    </article>
  </body>
</html>