<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/nad-chetiri-hiljadi-godishno-sa-sluchaite-na-rak-na-bjal-drob-v-balgarija.html"/>
    <meta property="og:site_name" content="bTV Новините"/>
    <meta property="article:published_time" content="2019-11-07T14:34:00+00:00"/>
    <meta property="og:title" content="Над 4000 годишно са случаите на рак на белия дроб в България"/>
    <meta property="og:description" content="Над три хиляди са сред мъже"/>
  </head>
  <body>
    <article>
      <h1>Над 4000 годишно са случаите на рак на белия дроб в България</h1>
      <h2>Над три хиляди са сред мъже</h2>
      <address><time datetime="2019-11-07T14:34:00+00:00">07 Nov 2019, 14:34</time> by <a rel="author" href="https://btvnovinite.bg/author/?author=2002182" target="_blank">БТА</a></address>
      <p>Всяка година в страната ни се диагностицират 4250 нови случая на рак на белия дроб, като 3260 са сред мъже. Това каза пред журналисти проф. Асен Дудов, председател на Българското онкологично дружество. По думите му тази локализация е водеща причина за смърт от онкологично заболяване в България.</p>
      <p>Причини за повишаване на случаите на рак на белия дроб са тютюнопушене, излагане на азбест, пасивно пушене, генетична предиспозиция и др.</p>
      <p>Повечето случаи на болестта се диагностицират късно - в трети или четвърти стадий, което възпрепятства възможностите за лечение. Късната диагноза е причината за високата смъртност, като 80 на сто от пациентите загиват в рамките на 1 година след диагностицирането.</p>
      <p>Целите, които биха могли да ускорят диагностиката и лечението, са повишаване на информираността на населението, намаляване на времето между консултациите и началото на лечението, както и усъвършенстване на програмите за скрининг сред рисковите групи.</p>
    </article>
  </body>
</html>