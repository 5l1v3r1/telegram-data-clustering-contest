<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/ps5-ps-now-esclusive/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T14:17:00+00:00"/>
    <meta property="og:title" content="PS5: il PS Now includerà le esclusive dal D1 come Game Pass?"/>
    <meta property="og:description" content="Durante una recente intervista al CEO di PlayStation Jim Ryan si è parlanto della futura possibilità di inserire le esclusive PS5 al lancio su PS Now."/>
  </head>
  <body>
    <article>
      <h1>PS5: il PS Now includerà le esclusive dal D1 come Game Pass?</h1>
      <address><time datetime="2019-11-07T14:17:00+00:00">07 Nov 2019, 14:17</time> by <a rel="author">Gianluca Saitto</a></address>
      <p>Durante l’intervista al <b>CEO di PlayStation Jim Ryan</b> pubblicata dal sito gameindustry, sono emerse tante nuove informazioni e suggerimenti riguardo<b> PS5</b>. La nuova console di prossima generazione di Sony ha ancora molto da mostrare al pubblico, e per ora ciò che sappiamo per certo è che la nuova piattaforma da gioco arriverà sul mercato durante le vacanze natalizie del 2020.</p>
      <p>Non conosciamo ancora nulla sui videogiochi che accompagneranno l’uscita di PS5, ma il CEO ha discusso della possibilità di<b> proporre nel catalogo di PS Now anche tutti i futuri giochi first party e le esclusive di Playstation 5</b> sin dal loro giorno di lancio; esattamente come proposto da Microsoft con il proprio servizio ad abbonamento Xbox Game Pass.</p>
      <figure>
        <img src="https://www.tomshw.it/images/images/2019/03/ps-now-23245.768x432.jpg"/>
        <figcaption>PlayStation Now</figcaption>
      </figure>
      <p>Leggi anche: <a href="https://www.tomshw.it/videogioco/playstation-5-molto-da-mostrare/">PlayStation 5: Jim Ryan “abbiamo ancora molto da mostrare”</a></p>
      <p>Ryan <b>non si è voluto sbilanciare</b> più di tanto ma ha comunque dichiarato che: <i>“non voglio dire che PlayStation Now sarà per sempre così com’è adesso. Certamente, però, in questo momento vogliamo trattare le nostre IP con cura e rispetto, sono titoli incredibilmente speciali e preziosi che meritano un lancio ‘pulito e puro’ perchè generano eventi di intrattenimento di massa”.</i></p>
      <p>Secondo Ryan, quindi, la strategia commerciale legata al lancio delle future esclusive che arriveranno su PlayStation 5, continuerà ad essere slegata dal servizio ad abbonamento Sony PS Now; tutto ciò avviene nonostante la volontà della compagnia giapponese di evolvere e migliorare il servizio con soluzioni come quella che ha coinvolto di recente esclusive PS4 del calibro di God of War, Uncharted 4 e di titoli molto blasonati come GTA 5. <b>Cosa pensate delle dichiarazioni su PS Now di Jim Ryan?</b> Diteci la vostra.</p>
      <blockquote>Sembra che sia ancora presto per ricevere nuove informazioni su PS%. Nel frattempo potete acquistare una PlayStation 4 PRO su Amazon a <a href="https://toms.it/PDxsV">questo indirizzo</a>.</blockquote>
    </article>
  </body>
</html>