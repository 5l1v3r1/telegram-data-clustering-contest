<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638677/%D9%86%D9%88%DA%A9%DB%8C%D8%A7-%D8%AA%D9%84%D9%88%DB%8C%D8%B2%DB%8C%D9%88%D9%86-%D9%87%D9%88%D8%B4%D9%85%D9%86%D8%AF-%D8%AF%D8%B1-%D9%87%D9%86%D8%AF-%D8%B9%D8%B1%D8%B6%D9%87-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T14:38:00+00:00"/>
    <meta property="og:title" content="نوکیا تلویزیون هوشمند در هند عرضه می‌کند"/>
    <meta property="og:description" content="کمپانی تجارت الکترونیک هندی «فلیپ کارت» (Flipkart) از همکاری استراتژیک خود با نوکیا برای عرضه تلویزیون های هوشمند با برند نوکیا در کشور هند خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/638677/%D9%86%D9%88%DA%A9%DB%8C%D8%A7-%D8%AA%D9%84%D9%88%DB%8C%D8%B2%DB%8C%D9%88%D9%86-%D9%87%D9%88%D8%B4%D9%85%D9%86%D8%AF-%D8%AF%D8%B1-%D9%87%D9%86%D8%AF-%D8%B9%D8%B1%D8%B6%D9%87-%D9%85%DB%8C%E2%80%8C%DA%A9%D9%86%D8%AF">نوکیا تلویزیون هوشمند در هند عرضه می‌کند</a>
      </h1>
      <h2>کمپانی تجارت الکترونیک هندی «فلیپ کارت» (Flipkart) از همکاری استراتژیک خود با نوکیا برای عرضه تلویزیون های هوشمند با برند نوکیا در کشور هند خبر داد.</h2>
      <address><time datetime="2019-11-07T14:38:00+00:00">07 Nov 2019, 14:38</time> by <a rel="author">بولتن نیوز | bultannews.com</a></address>
      <p><b>گروه IT:</b> کمپانی تجارت الکترونیک هندی <b>«فلیپ کارت»</b> (Flipkart) از همکاری استراتژیک خود با <b>نوکیا</b> برای عرضه <b>تلویزیون های هوشمند</b> با برند نوکیا در کشور<b> هند</b> خبر داد. از جزییات <b>تلویزیون هوشمند نوکیا</b> اطلاعت زیادی منتشر نشده اما گفته می شود از <b>سیستم صدای JBL by Herman</b> بهره می برد.   <br/>به گزارش بولتن نیوز به نقل از دیجیاتو، نوکیا با این تصمیم برای اولین بار به بازار تلویزیون هند ورود خواهد کرد و باید در این بازار رقابتی با تلویزیون های<b> Mi TV شیائومی</b> که به تازگی به این کشور عرضه شده اند، رقابت کند.<br/><br/>شرکت فلیپ کارت در قالب طرح <b>«ساخت هند»</b> (Made in India)، وظیفه تسهیل تولید و عرضه تلویزیون های هوشمند ساخت نوکیا را بر عهده داشته و قرار است با مدیریت فروش این محصولات، صدها شغل جدید برای هندی ها ایجاد کند.</p>
      <figure>
        <img src="https://www.bultannews.com/files/fa/news/1398/8/16/1193292_890.jpg"/>
      </figure>
      <p>نوکیا وعده داده تا کیفیت صدا در تلویزیون های ساخت این شرکت بالا باشد به همین دلیل تلویزیون های این شرکت از سیستم صدای<b> JBL</b> بهره خواهند برد. شرکت <b>JBL by Herman</b> نیز همانند نوکیا، برای اولین بار به بازار تلویزیون هند وارد می شود.<br/><br/><b>غول تجارت الکترونیک هندی</b> می گوید کیفیت پایین صدا، یکی از مهم ترین فاکتورها هنگام خرید تلویزیون برای برای مصرف کنندگان هندی بوده و این شرکت قصد دارد این مشکل را با تلویزیون های هوشمند نوکیا حل کند.<br/><br/>چند هفته قبل فلیپ کارت از همکاری خود با <b>موتورولا</b> برای عرضه تلویزیون در هند خبر داده بود. تلویزیون های هوشمند سری <b>«Motorola TV»</b> از طریق پلتفرم فلیپ کارت در این کشور به فروش می رسند.<br/><br/>مدل 32 اینچی موتورولا تی وی با نمایشگر <b>IPS</b> ساخت<b> ال جی</b>، کنترلر گیمینگ، اسپیکرهای 20 واتی، پردازشگر گرافیکی Mali-470 MP3، پردازنده چهار هسته ای، حافظه رم 1 گیگابایتی و حافظه داخلی 8 گیگابایتی به قیمت تقریبا 200 دلار در هند به فروش می رسد.<br/><br/>از تاریخ عرضه تلویزیون هوشمند نوکیا در پلتفرم فلیپ کارت و همچنین قیمت نهایی و شکل ظاهری آنها اخباری منتشر نشده است.</p>
    </article>
  </body>
</html>