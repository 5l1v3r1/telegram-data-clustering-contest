<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/07/a-dunaba-esett-egy-ferfi-budapesten"/>
    <meta property="og:site_name" content="infostart"/>
    <meta property="article:published_time" content="2019-11-07T14:41:00+00:00"/>
    <meta property="og:title" content="A Dunába esett egy férfi Budapesten"/>
    <meta property="og:description" content="A Dunai Vízirendészeti Rendőrkapitányság járőrei mentették ki."/>
  </head>
  <body>
    <article>
      <h1>A Dunába esett egy férfi Budapesten</h1>
      <address><time datetime="2019-11-07T14:41:00+00:00">07 Nov 2019, 14:41</time> by <a rel="author">Infostart</a></address>
      <h3>A Dunai Vízirendészeti Rendőrkapitányság járőrei mentették ki.</h3>
      <p>A rendőrség november 7-én 11 óra 30 perckor több bejelentést kapott arról, hogy Budapesten, a Margit híd pesti hídfőjénél egy ember a Dunába esett. A Dunai Vízirendészeti Rendőrkapitányság járőrei perceken belül a helyszínre értek, és a Dunában sodródó férfit a hajóba emelték.</p>
      <p>A rendőrség egyelőre vizsgálja, hogy a fiatal férfi milyen körülmények között került a vízbe - olvasható a <a href="http://www.police.hu/hu/hirek-es-informaciok/legfrissebb-hireink/kozrendvedelem/beleesett-a-dunaba">police.hu</a>-n.</p>
      <p>A segítségre szorult férfit ezután a mentők kórházba szállították.</p>
      <p>
        <i>Nyitókép: Pixabay</i>
      </p>
    </article>
  </body>
</html>