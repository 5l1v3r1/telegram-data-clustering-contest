<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545431.html/%D8%A7%D8%B9%D8%B2%D8%A7%D9%85-%D8%A8%DB%8C%D8%B4-%D8%A7%D8%B2----%D8%AF%D8%A7%D9%86%D8%B4-%D8%A2%D9%85%D9%88%D8%B2-%D8%AF%D8%AE%D8%AA%D8%B1-%D9%82%D8%B2%D9%88%DB%8C%D9%86%DB%8C-%D8%A8%D9%87-%D9%85%D9%86%D8%A7%D8%B7%D9%82-%D8%B9%D9%85%D9%84%DB%8C%D8%A7%D8%AA%DB%8C-%D8%AC%D9%86%D9%88%D8%A8-%DA%A9%D8%B4%D9%88%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T14:51:00+00:00"/>
    <meta property="og:title" content="اعزام بیش از ۳۰۰دانش‌آموز دختر قزوینی به مناطق عملیاتی جنوب کشور"/>
    <meta property="og:description" content="فرمانده سپاه ناحیه امام سجاد(ع) شهرستان قزوین گفت: ۳۰۰ دانش آموز استان قزوین از مناطق عملیاتی و یادمان‌های شلمچه، طلائیه، هویزه، عملیات والفجر هشت، معراج شهدا و پاسگاه زید بازدید می‌کنند."/>
  </head>
  <body>
    <article>
      <h1>اعزام بیش از ۳۰۰دانش‌آموز دختر قزوینی به مناطق عملیاتی جنوب کشور</h1>
      <h2>فرمانده سپاه ناحیه امام سجاد(ع) شهرستان قزوین اعلام کرد</h2>
      <address>
        <time datetime="2019-11-07T14:51:00+00:00">07 Nov 2019, 14:51</time>
      </address>
      <p>فرمانده سپاه ناحیه امام سجاد(ع) شهرستان قزوین گفت: ۳۰۰ دانش آموز استان قزوین از مناطق عملیاتی و یادمان‌های شلمچه، طلائیه، هویزه، عملیات والفجر هشت، معراج شهدا و پاسگاه زید بازدید می‌کنند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ زین العابدین اصلی بیگی در گفت‌وگو با  <a href="https://sobheqazvin.ir/">صبح قزوین</a> اظهار کرد: صبح امروز 315 نفر از دانش آموز دختر از شهرستان قزوین از شهرهای اقبالیه، محمودآباد، طارم و الموت به‌مدت 4 روز به مناطق عملیاتی شمال‌ جنوب کشور اعزام شدند.</p>
      <p>وی با اشاره به اهداف اعزام راهیان نور ابراز کرد: این اعزام در راستای ترویج فرهنگ ایثار و شهادت در بین نسل آینده‌ساز کشور و آشنایی دانش آموزان با ایثار و مجاهدت شهدا و رزمندگان دوران هشت سال دفاع مقدس، عملیات بزرگ فرهنگی راهیان نور می باشد.</p>
      <p>فرمانده سپاه ناحیه امام سجاد(ع)شهرستان قزوین یادآور شد: دانش آموزان در مدت حضور خود از مناطق عملیاتی و یادمان های شلمچه، طلائیه، هویزه، عملیات والفجر هشت، معراج شهدا و پاسگاه زید بازدید می‌کنند.</p>
      <figure>
        <img src="http://newsroom.dana.ir/content/upload/e951254e-33ed-452b-a3d9-2498de9f2b51.jpg"/>
      </figure>
      <p> </p>
      <p>این مسئول عنوان کرد: عملیات بزرگ فرهنگی راهیان نور نقشی اساسی در توسعه شاخص‌های فرهنگی دارد و راهکار عملی برای مقابله با تهاجم فرهنگی دشمنان ایران اسلامی است که با برگزاری این عملیات فرهنگی نقشه‌های شوم دشمنان نقش برآب می‌شود.</p>
      <p>فرمانده سپاه ناحیه امام سجاد(ع)شهرستان قزوین بیان کرد: عملیات بزرگ فرهنگی راهیان نور دانش آموزی با مشارکت دو نهاد فرهنگی بسیج و آموزش و پرورش اجرایی می‌شود که در هر اتوبوس راوی دوران دفاع مقدس و روحانی جهت بازگویی رشادت‌ها و جوانمردی‌های شهدای دوران دفاع مقدس و پاسخگویی به شبهات و سوالات شرعی دانش آموزان درنظر گرفته شده است.</p>
      <p>انتهای پیام/</p>
    </article>
  </body>
</html>