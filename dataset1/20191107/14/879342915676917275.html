<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/07/novyna/polityka/denisova-prosyt-moskalkovu-pospryyaty-provedennyu-medobstezhennya-shumkova"/>
    <meta property="og:site_name" content="Слово і Діло"/>
    <meta property="article:published_time" content="2019-11-07T14:58:17+00:00"/>
    <meta property="og:title" content="Денісова просить Москалькову посприяти проведенню медобстеження Шумкова"/>
    <meta property="og:description" content="Людмила Денісова, український омбудсмен, звернулася з проханням до російського омбудсмена Тетяни Москалькової."/>
  </head>
  <body>
    <article>
      <h1>Денісова просить Москалькову посприяти проведенню медобстеження Шумкова</h1>
      <address>
        <time datetime="2019-11-07T14:58:17+00:00">07 Nov 2019, 14:58</time>
      </address>
      <p>
        <b><a href="https://www.slovoidilo.ua/persony/denisova-liudmyla-leontiivna">Людмила Денісова</a>, український омбудсмен, звернулася з проханням до російського омбудсмена Тетяни Москалькової.</b>
      </p>
      <p>Про це Денісова написала на своїй сторінці у Facebook.</p>
      <p>За інформацією, Денісова просить Москалькову посприяти проведенню повного медичного обстеження українського політв'язня Олександра Шумкова і за результатами огляду надати відповідну кваліфіковану медичну допомогу.</p>
      <related>
        <a href="https://www.slovoidilo.ua/2017/05/11/infografika/pravo/ukrayinski-politvyazni-rosiyi-koho-utrymuye-rosijska-vlada"/>
      </related>
      <p>«<i>У невідкладному порядку звертаюся до уповноваженого РФ із прав людини Тетяни Москалькової терміново вжити необхідних заходів, щоб відновити права громадянина України, а саме сприяти проведенню повного медичного обстеження, за результатами якого надати відповідну кваліфіковану медичну допомогу</i>», - написала Денісова.</p>
      <p>Як повідомляється, після завершення голодування стан Шумкова значно погіршився. Його турбує сильний головний біль, а також сильний біль в області спини і судоми. Співробітники лікувальної установи не надають необхідну медичну допомогу. Більш того, дають таблетки та ін'єкції, не пояснюючи їхню дію на організм Олександра Шумкова.</p>
      <p>Денісова зазначила, що шприци для ін'єкцій наповнюються в іншому приміщенні, що несе небезпеку отримати інфекційне захворювання.</p>
      <p>Нагадаємо, <a href="https://www.slovoidilo.ua/2019/10/22/novyna/suspilstvo/ukrayinskoho-politvyaznya-shumkova-vyvezly-moskovskoho-sizo">Олександр Шумков зник у вересні 2017 року</a>. Пізніше стало відомо, що він перебуває в російському СІЗО, але законно пройшов перевірку на кордоні з РФ 23 серпня 2017 року. Мати і друзі українці не вірили, що він міг добровільно поїхати до Росії, <a href="https://www.slovoidilo.ua/2019/10/22/novyna/suspilstvo/ukrayinskoho-politvyaznya-shumkova-vyvezly-moskovskoho-sizo">оскільки був активним учасником правого руху в Україні</a>.</p>
      <p>4 грудня 2018 року в Севському суді Брянської області РФ Шумкова засудили до 4 років загального режиму за участь в «екстремістській організації» (такою в РФ визнаний «Правий сектор»).</p>
      <p>20 вересня 2019 року тітка політв'язня Людмила Шумкова розповіла, що українські спецслужби залучали її племінника до спецоперацій. <a href="https://www.slovoidilo.ua/2017/05/11/infografika/pravo/ukrayinski-politvyazni-rosiyi-koho-utrymuye-rosijska-vlada">Під час однієї з них Шумков був викрадений</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/08/novyna/polityka/denisova-zvernulasya-moskalkovoyi-shhodo-ukrayinskyx-dyversantiv"/>
        <a href="https://www.slovoidilo.ua/2019/09/24/novyna/polityka/denisova-rozpovila-skilkox-ukrayincziv-nezakonno-utrymuyut-krymu-ta-rf"/>
        <a href="https://www.slovoidilo.ua/2019/09/20/novyna/polityka/denisova-povtorno-zvernetsya-rf-shhodo-zvilnennya-113-ukrayincziv"/>
        <a href="https://www.slovoidilo.ua/2019/11/06/novyna/polityka/denisova-vidvidaye-mizhnarodnyj-samit-nimechchyni"/>
      </related>
    </article>
  </body>
</html>