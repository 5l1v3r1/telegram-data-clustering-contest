<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/nirav-modi-tells-uk-court-he-will-kill-himself-if-extradited-to-india65.html"/>
    <meta property="og:site_name" content="DoolNews"/>
    <meta property="article:published_time" content="2019-11-07T14:35:00+00:00"/>
    <meta property="og:title" content="ഇന്ത്യയിലേക്ക് തിരിച്ചയച്ചാല്‍ ആത്മഹത്യ ചെയ്യുമെന്ന് നീരവ് മോദി"/>
    <meta property="og:description" content="National News Nirav Modi India ലണ്ടന്‍: ഇന്ത്യയിലേക്ക് തിരിച്ചയക്കാന്‍ ഉത്തരവിട്ടാല്‍ ആത്മഹത്യ ചെയ്യുമെന്ന് വിവാദ വ്യവസായി നീരവ് മോദി. നാല് മില്യണ്‍ പൗണ്ട് സെക്യൂരിറ്റിയാ"/>
  </head>
  <body>
    <article>
      <h1>ഇന്ത്യയിലേക്ക് തിരിച്ചയച്ചാല്‍ ആത്മഹത്യ ചെയ്യുമെന്ന് നീരവ് മോദി</h1>
      <address><time datetime="2019-11-07T14:35:00+00:00">07 Nov 2019, 14:35</time> by <a rel="author">ന്യൂസ് ഡെസ്‌ക്</a></address>
      <p>ലണ്ടന്‍: ഇന്ത്യയിലേക്ക് തിരിച്ചയക്കാന്‍ ഉത്തരവിട്ടാല്‍ ആത്മഹത്യ ചെയ്യുമെന്ന് വിവാദ വ്യവസായി നീരവ് മോദി. നാല് മില്യണ്‍ പൗണ്ട് സെക്യൂരിറ്റിയായി നല്‍കാമെന്നും വീട്ടുതടങ്കലില്‍ കഴിയാമെന്നും നീരവ് മോദി ലണ്ടന്‍ കോടതിയെ അറിയിച്ചു.</p>
      <p>നീരവ് മോദിയെ ഇന്ത്യയ്ക്ക് കൈമാറാനുള്ള ആലോചനകള്‍ പുരോഗമിക്കുന്നുണ്ട്. നീരവ് മോദിയെ വിട്ടുനല്‍കിയാല്‍ ഏത് ജയിലിലായിരിക്കും തടവിലിടുന്നതെന്ന് സംബന്ധിച്ച് വിവരങ്ങള്‍ നല്‍കണമെന്ന് കോടതി ഇന്ത്യയോട് ആവശ്യപ്പെട്ടിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>നീരവ് മോദിയുടെ ജാമ്യോപേക്ഷ ലണ്ടന്‍ കോടതി തള്ളിയതിന് പിന്നാലെയായിരുന്നു അദ്ദേഹത്തിന്റെ പ്രതികരണം. ഇത് അഞ്ചാമത്തെ തവണയാണ് നീരവ് മോദിയുടെ ജാമ്യാപേക്ഷ തള്ളുന്നത്.</p>
      <p>കടുത്ത വിഷാദ രോഗവും ഉത്കണ്ഠയും അനുഭവിക്കുകയാണെന്നും ജാമ്യം അനുവദിക്കണമെന്നുമാണ് നീരവ് മോദി ലണ്ടന്‍ കോടതിയോട് ആവശ്യപ്പെട്ടത്. എന്നാല്‍, ജാമ്യം അനുവദിച്ചാല്‍ രാജ്യം വിടാന്‍ ശ്രമിക്കുമെന്ന കാരണം ചൂണ്ടിക്കാട്ടിയാണ് ലണ്ടന്‍ മജിസ്ട്രേറ്റ് കോടതിയുടെ ഉത്തരവ്.</p>
      <related>
        <a href="https://www.doolnews.com/tis-hazari-court-woman-officer-alleges-assault-in-cop-lawyer-clash-loaded-gun-missing345.html?utm_source=doolnews&amp;utm_medium=related"/>
      </related>
      <p>മാര്‍ച്ച് 19നാണ് നീരവ് മോദിയെ ലണ്ടന്‍ പൊലീസ് അറസ്റ്റു ചെയ്ത്. പഞ്ചാബ് നാഷനല്‍ ബാങ്കില്‍ നിന്ന് 13,000 കോടി തട്ടിപ്പു നടത്തിയതാണ് മോദിക്കെതിരെയുള്ള കുറ്റം. നേരത്തെ സെന്‍ട്രല്‍ ബാങ്ക് ബ്രാഞ്ചില്‍ പുതിയ അക്കൗണ്ട് തുറക്കാന്‍ ശ്രമിക്കുന്നതിനിടെ സ്‌കോട്ലന്റ് യാര്‍ഡ് അറസ്റ്റ് ചെയ്ത കേസിലും നീരവിന് കോടതി ജാമ്യം നിഷേധിച്ചിരുന്നു.</p>
    </article>
  </body>
</html>