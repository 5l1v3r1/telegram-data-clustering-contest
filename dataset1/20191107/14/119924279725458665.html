<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dolenjskilist.si/2019/11/07/228329/novice/bela_krajina/Odprli_prenovljeno_cesto/"/>
    <meta property="og:site_name" content="Dolenjski list"/>
    <meta property="article:published_time" content="2019-11-07T14:00:00+00:00"/>
    <meta property="og:title" content="Odprli prenovljeno cesto"/>
    <meta property="og:description" content="V Nestoplji vasi je bilo včeraj še zadnje odprtje v sklopu praznovanja semiškega občinskega praznika Občine Semič, tokrat so namenu predali prenovljeno..."/>
  </head>
  <body>
    <article>
      <h1>Odprli prenovljeno cesto</h1>
      <address><time datetime="2019-11-07T14:00:00+00:00">07 Nov 2019, 14:00</time> by <a rel="author">M. Ž.</a></address>
      <p><b>Nestoplja vas</b> - V Nestoplji vasi je bilo včeraj še zadnje odprtje v sklopu praznovanja semiškega občinskega praznika Občine Semič, tokrat so namenu predali prenovljeno cesto v Nestoplji vasi in Brezjah pri Vinjem Vrhu.</p>
      <p>Županja Polona Kambič je v nagovoru izpostavila, da je bil že pred leti izdelan prioritetni vrstni red obnov občinskih cest in ravno odsek ceste proti Brezju je, kot so na občini zapisali v sporočilu za javnost, »izkazoval visoko potrebo po sanaciji, sledila pa mu je še prenova ceste proti Nestoplji vasi«.</p>
      <p>V sprejetem proračunu sprva ni bila predvidena ureditev v tem delu občine, saj je bil denar namenjen za obnovo kuhinje v vrtcu. Ker pa izvajalca zaradi visokih ponudb niso izbrali, so bila prosta povratna sredstva po 23. členu ZFO preusmerjena v prenovo ceste v omenjenih vaseh. Z javnim razpisom so delo oddali podjetju CGP iz Novega mesta.</p>
      <p>Skupaj so preplastili 1.350 metrov poti od Brezja pri Vinjem Vrhu do Nestoplje vasi ter po samih naseljih v povprečni širini 3 metre, na novo pa asfaltirano še 290 metrov makedamskih odsekov. Celotna vrednost naložbe skupaj z gradbenim nadzorom je znašala 143.920 evrov.</p>
      <p>Novo pridobitev je blagoslovil župnik Luka Zidanšek, kulturni program ob tej priložnosti pa so pripravili vaščani.</p>
      <h3>Galerija</h3>
      <slideshow>
        <figure>
          <img src="https://www.dolenjskilist.si/media/objave/slike/v/novice/2019/11/7/1.jpg"/>
          <figcaption>Slika 2 / 6: Odprli prenovljeno cesto</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/7/2.jpg"/>
          <figcaption>Slika 3 / 6: Odprli prenovljeno cesto</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/7/3.jpg"/>
          <figcaption>Slika 4 / 6: Odprli prenovljeno cesto</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/7/4.jpg"/>
          <figcaption>Slika 5 / 6: Odprli prenovljeno cesto</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/7/5.jpg"/>
          <figcaption>Slika 6 / 6: Odprli prenovljeno cesto</figcaption>
        </figure>
      </slideshow>
    </article>
  </body>
</html>