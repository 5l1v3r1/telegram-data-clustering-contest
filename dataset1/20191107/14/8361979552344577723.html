<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/avakov-spodivayusya-nastupne-rozvedennya-zakinchitsya-zvilnennyam-donecka-i-na-kordoni-rf-novini-ukrajini-50052208.html"/>
    <meta property="og:site_name" content="НВ"/>
    <meta property="article:published_time" content="2019-11-07T14:57:00+00:00"/>
    <meta property="og:title" content="Аваков: Сподіваюся, наступне розведення закінчиться на кордоні РФ і звільненням Донецька"/>
    <meta property="og:description" content="Міністр внутрішніх справ України Арсен Аваков сподівається, що під час наступного розведенні сил на лінії розмежування на Донбасі «звільнять Донецьк»."/>
  </head>
  <body>
    <article>
      <h1>Аваков: Сподіваюся, наступне розведення закінчиться на кордоні РФ і звільненням Донецька</h1>
      <h2>Міністр внутрішніх справ України Арсен Аваков сподівається, що під час наступного розведенні сил на лінії розмежування на Донбасі «звільнять Донецьк».</h2>
      <address>
        <time datetime="2019-11-07T14:57:00+00:00">07 Nov 2019, 14:57</time>
      </address>
      <p>Про це міністр заявив журналістам у четвер в Золотому Луганської області.</p>
      <p>«Я сподіваюся, що мир буде остаточним на всій території країни. Сподіваюся, що при наступному розведенні військ нам звільнять Донецьк, і це розведення закінчиться на кордоні України і Російської Федерації «, — цитує Авакова <a href="https://interfax.com.ua/">Інтерфакс-Україна</a>.</p>
      <p>29 жовтня <a href="https://nv.ua/ukr/ukraine/events/u-zolotomu-pochalosya-rozvedennya-sil-novini-ukrajini-50050374.html">в Золотому Луганської області стартувало розведення сил й засобів, яке потім продовжиться у Петрівському.</a></p>
      <p>Штаб ООС спочатку відмовився це підтвердити, опублікувавши повідомлення про обстріл у цьому районі.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/512/original/cce95c7bf4e1c7aba80ea201c424dec0.png?stamp=1&amp;q=85&amp;w=115"/>
      </figure>
      <p>Ірина Геращенко<br/>Обстріли біля Золотого. Чого домагається Кремль?</p>
      <p>Однак пізніше <a href="https://nv.ua/ukr/ukraine/events/shtab-oos-pidtverdiv-pochatok-rozvedennya-sil-u-zolotomu-novini-ukrajini-50050409.html">офіційно заявив про початок «дзеркального» розведення сил й засобів у Золотому</a>. У штабі додали, що обстріл, про який повідомлялося напередодні, відбувся поза зоною розведення сил й засобів.</p>
      <p>Проти відведення сил виступили добровольці та ветерани АТО/ООС, вони організували цілодобове чергування на блокпостах, з метою не допустити розведення.</p>
      <p>Однак, 31 жовтня в МВС заявили, що <a href="https://nv.ua/ukr/ukraine/events/rozvedennya-v-zolotomu-troyan-zayaviv-shcho-zalishilosya-desyat-veteraniv-50050972.html">більша частина ветеранів, які виступали проти розведення, вже покинула Золоте.</a></p>
      <p>1 листопада в районі Золотого завершився етап <a href="https://nv.ua/ukr/ukraine/events/u-zolotomu-zavershilosya-rozvedennya-sil-novini-ukrajini-50051162.html">розведення сил й засобів з обох сторін</a>.</p>
      <p>Далі розведення <a href="https://nv.ua/ukr/ukraine/politics/rozvedennya-sil-na-donbasi-u-petrivskomu-vidkladayetsya-novini-ukrajini-50051074.html">повинно початися в Петрівському, однак, через обстріли бойовиків його відклали.</a></p>
      <p>РФ назвала умовою проведення зустрічі нормандської четвірки розведення сил і засобів на Донбасі (в першу чергу — Золоте і Петрівське). Раніше через обстріли бойовиків процес розведення неодноразово зривався.</p>
    </article>
  </body>
</html>