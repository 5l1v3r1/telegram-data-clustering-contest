<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/07/la-forza-del-cammino-allabbadia-di-fiastra/1322251/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-07T14:33:53+00:00"/>
    <meta property="og:title" content="“La forza del cammino” all’Abbadia di Fiastra"/>
    <meta property="og:description" content="LE ASSOCIAZIONI &quot;Le orchiDee&quot; e Macerata Nordic Walking organizzano per domenica una camminata collettiva con due percorsi. Il ritrovo è alle 8,30"/>
  </head>
  <body>
    <article>
      <h1>“La forza del cammino” all’Abbadia di Fiastra</h1>
      <h2>LE ASSOCIAZIONI "Le orchiDee" e Macerata Nordic Walking organizzano per domenica una camminata collettiva con due percorsi. Il ritrovo è alle 8,30</h2>
      <address><time datetime="2019-11-07T14:33:53+00:00">07 Nov 2019, 14:33</time> by <a rel="author">Giovanni De Franceschi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F07%2Fla-forza-del-cammino-allabbadia-di-fiastra%2F1322251%2F">Condividi223</a><a href="https://twitter.com/intent/tweet?text=%22La+forza+del+cammino%22++all%27Abbadia+di+Fiastra&amp;url=https%3A%2F%2Fwww.cronachemaceratesi.it%2F2019%2F11%2F07%2Fla-forza-del-cammino-allabbadia-di-fiastra%2F1322251%2F">Tweet</a>Email223 Condivisioni</p>
      <figure>
        <img src="https://cdn.cronachemaceratesi.it/wp-content/uploads/2018/07/nordic-walking-abbadia-fiastra-foto-del-brutto-19-650x433.jpg"/>
      </figure>
      <p> </p>
      <p><b>Un sano stile di vita è il primo passo per promuovere il benessere e la prevenzione, e l’attività fisica ne è una componente fondamentale. Lo sa bene l’associazione di volontariato “Le orchiDee” che, in collaborazione con Macerata Nordic Walking, organizza l’evento intitolato “La forza del cammino”, in programma domenica all’Abbadia di Fiastra.</b> Una camminata collettiva, con la proposta di due diversi percorsi, uno di circa 7 km per i camminatori più allenati e uno di circa 4 km per chi lo è un po’ meno, con l’intento di sensibilizzare proprio all’importanza di praticare regolarmente attività fisica, per contrastare la sedentarietà e far bene alla salute. Le OrchiDee, infatti è un’associazione no profit che è nata pochi mesi fa a Macerata grazie alla volontà di un gruppo di donne che vogliono «offrire sostegno a chi sta affrontando o ha affrontato il tumore al seno», in collaborazione e supportate Nicola Battelli, primario di Oncologia all’ospedale di Macerata. Il programma della giornata di domenica prevede, alle 8,30, il ritrovo dei partecipanti nel piazzale della chiesa dell’Abbadia di Fiastra, alle 9 l’associazione Le orchiDee si presenta e ci saranno gli interventi del dottor Battelli e di Macerata Nordic Walking. A seguire, alle 9,30, si svolgeranno due diverse camminate lungo i sentieri del Nordic Walking Park dell’Abbadia di Fiastra, una più breve di circa 4 km e un’altra più lunga di circa 7 km. Al termine della camminata, buffet di ristoro offerto dalle camminatrici di Spassi di salute (in caso di maltempo, l’evento sarà rinviato). L’iscrizione all’iniziativa è ad offerta libera; il ricavato sarà devoluto all’associazione Le orchiDee. E’ gradita la prenotazione ai seguenti contatti: <a href="mailto:leorchideeets@gmail.com">leorchideeets@gmail.com</a> oppure 347/9532853.</p>
      <p> </p>
    </article>
  </body>
</html>