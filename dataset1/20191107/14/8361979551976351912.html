<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/rozvedennya-na-donbasi-avakov-y-homchak-u-zolotomu-novini-ukrajini-50052203.html"/>
    <meta property="og:site_name" content="НВ"/>
    <meta property="article:published_time" content="2019-11-07T14:40:00+00:00"/>
    <meta property="og:title" content="Розведення сил: Аваков та Хомчак у Золотому розповіли іноземним дипломатам про ситуацію на Донбасі"/>
    <meta property="og:description" content="Начальник Генштабу — головнокомандувач ЗСУ Руслан Хомчак та глава МВС Арсен Аваков розповіли іноземним дипломатам про ситуацію з розведенням на Донбасі."/>
  </head>
  <body>
    <article>
      <h1>Розведення сил: Аваков та Хомчак у Золотому розповіли іноземним дипломатам про ситуацію на Донбасі</h1>
      <h2>Начальник Генштабу — головнокомандувач ЗСУ Руслан Хомчак та глава МВС Арсен Аваков розповіли іноземним дипломатам про ситуацію з розведенням на Донбасі.</h2>
      <address>
        <time datetime="2019-11-07T14:40:00+00:00">07 Nov 2019, 14:40</time>
      </address>
      <p>Про це повідомляє <a href="https://interfax.com.ua/">Інтерфакс-Україна</a>.</p>
      <p>Тимчасовий повірений у справах США в Україні Вільям Тейлор та посол Франції Етьєн де Понсен в супроводі помічника президента України Андрія Єрмака, міністра у справах ветеранів, тимчасово окупованих територій та внутрішньо переміщених осіб Оксани Коляди прибули в Золоте.</p>
      <p>"Тут (в Золотому-4 - ред) ми отримали свій досвід. У Петрівському зовсім інша місцевість, там поле і там отримаємо свій досвід. Сім днів тиші в межах ділянки (розведення сил в районі Золотого-4 - ред) було витримано, без порушень. Тільки це стало підставою для того, щоб можна було виконати вимоги цієї рамкової угоди та розводити війська. З тих пір тут не було ніяких порушень", - сказали вони.</p>
      <p>Читайте також:<br/><a href="https://nv.ua/ukr/ukraine/politics/rozvedennya-na-donbasi-deputati-prijihali-v-zolote-novini-ukrajini-50051746.html">&amp;nbspРозведення сил на Донбасі: народні депутати відвідали Золоте</a></p>
      <p>За словами Хомчака, "трохи далі іноді бувають порушення в районі хутора Вільний, але на ділянці розведення ні". Він зазначив, що зараз відбувається розмінування території.</p>
      <p>Аваков додав, що є такі ділянки на лінії розмежування, де таке розведення неможливо, наприклад Мар'їнка та Широкино.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/010/744/original/e4db444dee2f53f482e6ffe1f5534629.png?stamp=1&amp;q=85&amp;w=115"/>
      </figure>
      <p>Сату Кахконен<br/>Таким ми бачимо Донбас</p>
      <p>У п'ятницю, 1 листопада, в Луганській області в районі Золотого завершився етап <a href="https://nv.ua/ukr/ukraine/events/u-zolotomu-zavershilosya-rozvedennya-sil-novini-ukrajini-50051162.html">розведення сил й засобів з обох сторін</a>.</p>
      <p>29 жовтня <a href="https://nv.ua/ukr/ukraine/events/u-zolotomu-pochalosya-rozvedennya-sil-novini-ukrajini-50050374.html">в Золотому Луганської області стартувало розведення сил і засобів, яке потім продовжиться в Петрівському.</a></p>
      <p>Штаб ООС спочатку відмовився це підтвердити, опублікувавши повідомлення про обстріл в цьому районі.</p>
      <p>Однак пізніше <a href="https://nv.ua/ukr/ukraine/events/shtab-oos-pidtverdiv-pochatok-rozvedennya-sil-u-zolotomu-novini-ukrajini-50050409.html">офіційно заявив про початок «дзеркального» розведення сил й засобів у Золотому</a>. У штабі додали, що обстріл, про який повідомлялося напередодні, відбувся поза зоною розведення сил й засобів.</p>
      <p>Проти відведення сил виступили добровольці і ветерани АТО/ООС, вони організували цілодобове чергування на блокпостах, з метою не допустити розведення.</p>
      <p>Однак, 31 жовтня в МВС заявили, що <a href="https://nv.ua/ukr/ukraine/events/rozvedennya-v-zolotomu-troyan-zayaviv-shcho-zalishilosya-desyat-veteraniv-50050972.html">більша частина ветеранів, які виступали проти розведення, вже покинула Золоте.</a></p>
      <p>Далі розведення <a href="https://nv.ua/ukr/ukraine/politics/rozvedennya-sil-na-donbasi-u-petrivskomu-vidkladayetsya-novini-ukrajini-50051074.html">повинно початися в Петрівському, однак, через обстріли бойовиків його відклали.</a></p>
      <p>РФ назвала умовою проведення зустрічі нормандської четвірки розведення сил і засобів на Донбасі (в першу чергу - Золоте і Петрівське). Раніше через обстріли бойовиків процес розведення неодноразово зривався.</p>
    </article>
  </body>
</html>