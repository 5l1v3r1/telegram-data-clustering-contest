<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Podii/hmelnichanam-proponuyut-obrati-naykraschiy-gromadskiy-proekt-dlya-rozv-10963346.html"/>
    <meta property="og:site_name" content="Всім"/>
    <meta property="article:published_time" content="2019-11-07T14:52:00+00:00"/>
    <meta property="og:title" content="Хмельничанам пропонують обрати найкращий громадський проект для розвитку міста"/>
    <meta property="og:description" content="Стартувало голосування у рамках програми &quot;Громадські проекти&quot;. "/>
  </head>
  <body>
    <article>
      <h1>Хмельничанам пропонують обрати найкращий громадський проект для розвитку міста</h1>
      <address><time datetime="2019-11-07T14:52:00+00:00">07 Nov 2019, 14:52</time> by <a rel="author" href="https://vsim.ua/authors/ivanka" target="_blank">Іванка ЧАБАНЮК</a></address>
      <ul>
        <li>Стартувало голосування у рамках програми "Громадські проекти".</li>
      </ul>
      <p> </p>
      <p>Вигадати ідею та отримати на неї гроші — таку можливість запропонувала хмельничанам міська рада. Пропозицією зацікавилися та скористалися багато містян. Вони вже представили свої <a href="https://vsim.ua/Groshi/hmelnichanam-proponuyut-3-milyona-griven-na-gromadski-proekti-yak-otri-10931972.html">проекти</a> і за них наразі стартувало онлайн голосування. </p>
      <p>Хмельничанам пропонують обрати та проголосувати за найкращий на їхню думку. Зробити це можна з персонального комп’ютера, мобільного телефону або використовуючи систему BankId. Про це повідомили у міськраді.</p>
      <p>Також можна звернутись у ЦНАП (вул. Соборна, 16) і проголосувати там. Із собою необхідно мати такі документи:</p>
      <ul>
        <li>паспорт (для осіб, які зареєстровані у місті Хмельницькому);</li>
        <li>паспорт та довідку з місця роботи/навчання у місті Хмельницькому (для осіб, які не зареєстровані у місті Хмельницькому).</li>
      </ul>
      <p>Голосувати за проекти можуть громадяни України, яким виповнилось 16 років.</p>
      <p>Проголосувати можна за 5 проектів.  Голосування триватиме по 21 листопада 2019 року.</p>
      <p>Ознайомитися з проектами можна на сайті за <a href="https://vsim.ua/goto/aHR0cHMlM0ElMkYlMkZncC5raG0uZ292LnVhJTJGcHJvamVjdHM=">посиланням</a>.</p>
    </article>
  </body>
</html>