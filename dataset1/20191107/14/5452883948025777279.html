<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/allerta-meteo-8-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-07T14:54:00+00:00"/>
    <meta property="og:title" content="Ancora maltempo, nuova Allerta Meteo della Protezione Civile"/>
    <meta property="og:description" content="Prevista ancora pioggia"/>
  </head>
  <body>
    <article>
      <h1>Ancora maltempo, nuova Allerta Meteo della Protezione Civile</h1>
      <h2>Prevista ancora pioggia</h2>
      <address><time datetime="2019-11-07T14:54:00+00:00">07 Nov 2019, 14:54</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/252377902878/movie_20191106_131844-2.mp4"/>
      </figure>
      <p>La Protezione civile della #RegioneCampania ha emanato un avviso di #allertameteo per piogge e #temporali con criticità idrogeologica di livello Giallo su buona parte del territorio regionale.</p>
      <p>Su tutte le zone ad esclusione della 4 (Alta Irpinia e Sannio) e della 7 (Tanagro) si prevedono “Precipitazioni sparse, anche a carattere di rovescio o temporale, puntualmente anche di moderata intensità”. Nel bollettino sono indicate anche “Possibili raffiche di #vento nei temporali”.<br/>Il rischio idrogeologico e in particolare il possibile fenomeno di frane superficiali – è evidenziato nell’avviso – potrebbe essere acuito in bacini e territori particolarmente fragili a causa degli effetti delle precipitazioni dei giorni scorsi e in particolare della saturazione dei suoli.<br/>Tra gli altri effetti al suolo previsti sono indicati: “Ruscellamenti superficiali con possibili fenomeni di trasporto di materiale; allagamenti di locali interrati e di quelli a pian terreno; Scorrimento superficiale delle acque nelle sedi stradali e possibili fenomeni di rigurgito dei sistemi di smaltimento delle acque meteoriche con tracimazione e coinvolgimento delle aree<br/>urbane depresse; Innalzamento dei livelli idrometrici dei corsi d’acqua minori, con inondazioni delle aree limitrofe, anche per effetto di criticità locali (tombature, restringimenti, ecc); Possibili cadute massi in più punti del territorio”.<br/>La protezione civile raccomanda alle autorità competenti di porre in essere tutte le misure atte a prevenire e contrastare i fenomeni attesi sia in ordine alle precipitazioni piovose che in relazione alle sollecitazioni dei venti e del moto ondoso.</p>
    </article>
  </body>
</html>