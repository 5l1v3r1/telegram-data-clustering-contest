<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902796/speelt-carcela-of-niet-bij-standard-hij-trekt-er-zich-weinig-van-aan-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-07T14:14:00+00:00"/>
    <meta property="og:title" content="Speelt Carcela of niet bij Standard? “Hij ligt er niet van wakker”"/>
    <meta property="og:description" content="Standard Luik neemt het in de Europe League op tegen het Duitse Frankfurt. De vraag is of Mehdi Carcela zal spelen of niet. De middenvelder is al een tijdje niet meer onmisbaar bij de Rouches, mede door zijn gedrag."/>
  </head>
  <body>
    <article>
      <h1>Speelt Carcela of niet bij Standard? “Hij ligt er niet van wakker”</h1>
      <address>
        <time datetime="2019-11-07T14:14:00+00:00">07 Nov 2019, 14:14</time>
      </address>
      <p>
        <b>Standard Luik neemt het in de Europe League op tegen het Duitse Frankfurt. De vraag is of Mehdi Carcela zal spelen of niet. De middenvelder is al een tijdje niet meer onmisbaar bij de Rouches, mede door zijn gedrag.</b>
      </p>
      <p>Carcela lijkt er soms geen zin in te hebben, dat vindt Wilfried Van Moer tegenover <i><a href="https://sporza.be/nl/2019/11/06/van-moer-carcela-is-een-speler-van-je-m-en-fou/">Sporza</a></i>. "Hij is een speler van “Je m’en fou”, hij trekt er zich weinig van aan. Voetbal is voor hem wat bijzaak geworden. Hij verdient er de kost mee maar voor de rest ligt hij er niet van wakker, denk ik."</p>
      <p>De fans dragen Carcela nog altijd op handen. "Maar bij de supporters is hij nog altijd graag gezien, geloof me vrij", gaat Van Moer verder. "Ik heb altijd de indruk dat, als hij op de bank zit, de mensen denken: “Komaan, laat hem invallen”. Zeker in het begin van de tweede helft."</p>
      <p>"Vaak zie je hem in het laatste kwartier denken wat hij daar nog komt doen”, gaat Van Moer verder. “Maar ja, zo zit hij nu eenmaal in elkaar en Preud’homme kan hem blijkbaar niet veranderen. Hij zal er wel Latijn genoeg insteken (lacht).”</p>
      <p>Preud’homme zet Carcela vaak op de bank bij Standard. “Maar als voetbal voor een speler maar een bijzaak is, dan wordt het een moeilijk verhaal. Zeker in het hedendaagse voetbal waar professionaliteit hoog in het vaandel wordt gedragen."</p>
      <aside>Lees meer<br/><a href="https://www.voetbalprimeur.be/nieuws/901837/carcela-opgelucht-heb-lang-moeten-wachten-op-mijn-doelpunt-.html?itm_source=www.voetbalprimeur.be&amp;itm_medium=highlighted-content">Carcela opgelucht: "Heb lang moeten wachten op mijn doelpunt"</a></aside>
    </article>
  </body>
</html>