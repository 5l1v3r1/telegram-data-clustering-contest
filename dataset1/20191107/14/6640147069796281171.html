<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/microsoft-surface-pro-x-riparabilita-sufficiente-secondo-ifixit/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T14:12:00+00:00"/>
    <meta property="og:title" content="Microsoft Surface Pro X: riparabilità sufficiente secondo iFixit"/>
    <meta property="og:description" content="Il nuovo dispositivo 2 in 1 presentato da Microsoft, il Surface Pro X, si mostra con un design rinnovato e caratteristiche inedite. iFixit non ha perso tempo sottoponendolo alla procedura di smontaggio e attribuendogli un punteggio di 6/10."/>
  </head>
  <body>
    <article>
      <h1>Microsoft Surface Pro X: riparabilità sufficiente secondo iFixit</h1>
      <address><time datetime="2019-11-07T14:12:00+00:00">07 Nov 2019, 14:12</time> by <a rel="author">Valentina Acri</a></address>
      <p>Microsoft ha annunciato poco meno di un mese fa il nuovo<a href="https://www.tomshw.it/smartphone/surface-pro-x-aggiornamento-firmware-per-risolvere-i-problemi-di-batteria-e-stabilita/"> Surface Pro X</a>: ad oggi è già stato<a href="https://it.ifixit.com/Smontaggio/Microsoft+Surface+Pro+X+Teardown/127703"><b> protagonista del teardown di iFixit</b></a>. Nel processo di smontaggio il noto portale gli ha conferito un totale di <b>6/10.</b></p>
      <p>Il nuovo <b>dispositivo 2 in 1</b> presentato da Microsoft si mostra con un design rinnovato e caratteristiche inedite. iFixit non ha perso tempo sottoponendolo il nuovo Surface alla procedura di smontaggio cosi da identificarne il grado di riparabilità.</p>
      <figure>
        <img src="https://www.tomshw.it/images/images/2019/11/foto-generiche-61304.768x432.jpg"/>
      </figure>
      <p>Sono evidenti alcuni miglioramenti nella progettazione dei dispositivi da parte dell’azienda che, migliorano leggermente in termini di riparabilità. La votazione ottenuta, pari a 6, dimostra un accesso relativamente semplice ai componenti che costituiscono il device. Surface Pro X è riuscito dunque ad ottenere un <b>punteggio nettamente superiore rispetto ai precedenti dispositivi</b> presentati sul mercato. iFixit ha pertanto evidenziato alcuni parti che permettono di essere riparate: l’<b>SSD sostituibile</b> e la presenza di <b>viti Torx standard</b> hanno sorpreso per l’ “estrema” facilità con cui è stato possibile accedere al device senza che venisse danneggiato.</p>
      <p>Mentre l’SSD è stato classificato come facilmente sostituibile, la batteria si è mostrata invece saldamente incollata, con il connettore collocato sotto la scheda madre che richiede un processo di smontaggio quasi totale. <b>Miglioramenti notati anche per la sostituzione del display. </b>Tali miglioramenti apportati al Surface Pro X non consentono una completa riparabilità del dispositivo ma sono stati fondamentali per la sufficienza.</p>
      <blockquote>La nuova gamma Samsung Galaxy Note 10 è disponibile su Amazon a <a href="https://toms.it/jLp81">questo link.</a></blockquote>
    </article>
  </body>
</html>