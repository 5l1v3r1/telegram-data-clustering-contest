<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545424.html/%D9%86%D8%B4%D8%B1-%D9%85%D8%B7%D8%A7%D9%84%D8%A8-%D8%BA%DB%8C%D8%B1%D9%88%D8%A7%D9%82%D8%B9-%D8%A7%D9%86%D8%AA%D8%AE%D8%A7%D8%A8%D8%A7%D8%AA%DB%8C-%D8%AF%D8%B1-%D9%81%D8%B6%D8%A7%DB%8C-%D9%85%D8%AC%D8%A7%D8%B2%DB%8C-%D8%AC%D8%B1%D9%85-%D9%88-%D9%82%D8%A7%D8%A8%D9%84-%D8%AA%D8%B9%D9%82%DB%8C%D8%A8-%DA%A9%DB%8C%D9%81%D8%B1%DB%8C-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T14:50:00+00:00"/>
    <meta property="og:title" content="نشر مطالب غیرواقع انتخاباتی در فضای مجازی جرم و قابل تعقیب کیفری است"/>
    <meta property="og:description" content="رئیس کل دادگستری استان قزوین گفت: به ادمین‌های کانال‌های فضای مجازی طی جلساتی متذکر شوید که نشر و باز نشر مطالبِ غیرواقع و تخریبی هم به مانند تولید این اخبار جرم و مورد تعقیب مدعی العموم قرار خواهد گرفت."/>
  </head>
  <body>
    <article>
      <h1>نشر مطالب غیرواقع انتخاباتی در فضای مجازی جرم و قابل تعقیب کیفری است</h1>
      <h2>رئیس کل دادگستری استان قزوین:</h2>
      <address>
        <time datetime="2019-11-07T14:50:00+00:00">07 Nov 2019, 14:50</time>
      </address>
      <p>رئیس کل دادگستری استان قزوین گفت: به ادمین‌های کانال‌های فضای مجازی طی جلساتی متذکر شوید که نشر و باز نشر مطالبِ غیرواقع و تخریبی هم به مانند تولید این اخبار جرم و مورد تعقیب مدعی العموم قرار خواهد گرفت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="https://sobheqazvin.ir/"> صبح قزوین</a>؛ جلسه ستاد پیشگیری و رسیدگی به تخلفات و جرایم انتخاباتی استان قزوین امروز(پنج شنبه) با حضور رئیس کل دادگستری و  جمعی از مدیران ارشد قضائی، اجرایی واطلاعاتی استان برگزار شد.</p>
      <p>  حجت الاسلام قدرتی در این نشست با اشاره به لزوم حضور حداکثری مردم در انتخابات اظهار کرد: حضور حداکثری و سلامت انتخابات ، صدای واحد ِ مسئولین قضایی، امنیتی، نظارتی و اجرایی است و این ادبیات واحد و هم زبانی، با هم دلی مدیران نتایج مثبتی را برای آحاد مردم در پی خواهد داشت.</p>
      <p>وی متذکر شد: باید تمام سعی و تلاش بر این باشد تا با انتخاب مردم بهترین‌ها به مجلس راه پیدا کنند که این حق مردم است و ما مسئولین وظیفه داریم با تضمین سلامت ِ کلیه مراحل انتخابات، حضور همه اشخاص حتی دارای حداقل نمره صلاحیت را در رقابت انتخاباتی فراهم نماییم.</p>
      <figure>
        <img src="http://newsroom.dana.ir/content/upload/4fd26b6c-69a1-49fd-9181-c49a42f5eb68.jpg"/>
      </figure>
      <p> </p>
      <p>مقام عالی قضایی در استان با پیشنهاد اعضاءِ ستاد خواستار تشکیل کارگروه ویژه فضای مجازی در ایام منتهی به انتخابات شد و بیان کرد: به ادمین‌های کانال‌های فضای مجازی طی جلساتی متذکر شوید که نشر و باز نشر مطالبِ غیرواقع و تخریبی هم به مانند تولید این اخبار جرم و مورد تعقیب مدعی العموم قرار خواهد گرفت.</p>
      <p>قدرتی اذعان کرد: به تمام مسئولین متذکر می‌شویم از اعمال جانبدارانه در حیطه وظایف خود به گونه ای که سبب شود از کاندیدا  یا طیف خاصی حتی بصورت ضمنی حمایت شود جداً خودداری نمایند.</p>
      <p>در ادامه دادستان عمومی و انقلاب قزوین در خصوص بهره برداری از اموال بیت المال گفت:هیچ شخص یا نهادی مجاز نیست به نفع نامزد یا نامزدهای خاص از اموال و امکانات بیت المال بهره ببرد.</p>
      <p>محمد قاسمی در خصوص نقش فضای مجازی عنوان کرد: فضای مجازی قوی ترین حریف در مقابل سلامت انتخابات است که با رصد این فضا می توان این تهدید را به فرصتی جهت رشد شور و هیجان انتخاباتی برای مردم مبدل کرد.</p>
      <p>انتهای پیام/</p>
      <p> </p>
    </article>
  </body>
</html>