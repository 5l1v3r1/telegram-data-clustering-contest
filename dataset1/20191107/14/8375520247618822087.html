<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/choloviku-yakiy-vidkriv-strilyaninu-po-susidah-ogolosheno-pidozru-638431.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T14:37:06+00:00"/>
    <meta property="og:title" content="Чоловіку, який відкрив стрілянину по сусідах, оголошено підозру"/>
    <meta property="og:description" content="Чоловік підозрюється у замаху на умисне вбивство"/>
  </head>
  <body>
    <article>
      <h1>Чоловіку, який відкрив стрілянину по сусідах, оголошено підозру</h1>
      <address>
        <time datetime="2019-11-07T14:37:06+00:00">07 Nov 2019, 14:37</time>
      </address>
      <h4>Чоловік підозрюється у замаху на умисне вбивство</h4>
      <p>Правоохоронцями повідомлено про підозру 48-річному жителю столиці, який під час конфлікту з сусідами у будинку на вулиці Чаадаєва у Святошинському районі столиці відкрив стрілянину та поранив людину.</p>
      <p>Про це <a href="https://www.facebook.com/kyiv.gp.gov.ua/">повідомляє</a> пресслужба прокуратури Києва.</p>
      <p>«Чоловік, перебуваючи у загальному коридорі житлового будинку за місцем свого проживання, під час конфлікту з членами ОСББ та сусідами здійснив 2 постріли з мисливського карабіна в одного з мешканців будинку. Протиправні дії зловмисника були припинені очевидцями, які також викликали швидку допомогу потерпілому, який отримав вогнепальне поранення», - йдеться в повідомленні прокуратури.</p>
      <p>Наразі правопорушнику оголошено підозру за ч. 2 ст. 15 ч. 1 ст.115 (замах на умисне вбивство) Кримінального кодексу України. Вирішується питання про обрання йому запобіжного заходу у вигляді тримання під вартою.</p>
      <p>Досудове розслідування триває.</p>
      <p>Раніше <a href="https://glavcom.ua/">«Главком»</a> повідомляв, що у Києві на вулиці Чаадаєва <a href="https://glavcom.ua/kyiv/news/u-kijevi-strilyali-v-advokata-vin-u-likarni-638199.html">із вогнепальної зброї було поранено адвоката</a>. Він отримав поранення у стегно і був госпіталізований до лікарні швидкої медичної допомоги.</p>
      <p>Згодом стало відомо, що <a href="https://glavcom.ua/kyiv/news/poranennya-advokata-v-kijevi-stali-vidomi-detali-strilyanini-video-638295.html">стрілянину влаштував мешканець будинку, що багато років не платить за комунальні послуги</a> і через якого будинок не підключили до опалення.</p>
      <p>Поранений адвокат зараз у лікарні, він у свідомості, загрози життю немає. Для нього ведеться пошук донорів крові.</p>
      <related>
        <a href="https://glavcom.ua/kyiv/news/poranennya-advokata-v-kijevi-stali-vidomi-detali-strilyanini-video-638295.html"/>
        <a href="https://glavcom.ua/kyiv/news/u-kijevi-strilyali-v-advokata-vin-u-likarni-638199.html"/>
        <a href="https://glavcom.ua/kyiv/news/pidriv-avtomobilya-v-kijevi-pid-chas-vibuhu-zaginuv-policeyskiy-foto-video-638347.html"/>
      </related>
    </article>
  </body>
</html>