<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-24/consiliul-concurentei-a-autorizat-preluarea-companiei-good-people-de-catre-gigantul-unilever-south-central-europe-18552311"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-07T14:20:00+00:00"/>
    <meta property="og:title" content="Consiliul Concurenţei a autorizat preluarea companiei Good People de către gigantul Unilever South Central Europe"/>
    <meta property="og:description" content="Consiliul Concurenţei a autorizat tranzacţia prin care Unilever South Central Europe SA preia compania Good People SA, potrivit unui comunicat remis MEDIAFAX."/>
  </head>
  <body>
    <article>
      <h1>Consiliul Concurenţei a autorizat preluarea companiei Good People de către gigantul Unilever South Central Europe</h1>
      <address><time datetime="2019-11-07T14:20:00+00:00">07 Nov 2019, 14:20</time> by <a rel="author">Teona Tomoiaga, Mediafax</a></address>
      <p>Consiliul Concurenţei a autorizat tranzacţia prin care Unilever South Central Europe SA preia compania Good People SA, potrivit unui comunicat remis MEDIAFAX.</p>
      <p>Grupul Unilever îşi desfăşoară activitatea în industria bunurilor de consum, furnizând bunuri din toate segmentele de produse alimentare, produse pentru casă şi produse de îngrijire personală.</p>
      <p>Compania Good People are ca domeniu principal de activitate producţia şi comercializarea către clienţii finali de produse alimentare proaspete (inclusiv băuturi).</p>
      <p>"În urma analizei, Consiliul Concurenţei a constatat că această operaţiune nu ridică obstacole semnificative în calea concurenţei efective pe piaţa românească sau pe o parte a acesteia şi nu există îndoieli serioase privind compatibilitatea sa cu un mediu concurenţial normal", se notează în comunicat.</p>
    </article>
  </body>
</html>