<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191107-mist-patona-mozhe-obvalytysya-cherez-koroziyu-doslidzhennya/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-07T14:42:23+00:00"/>
    <meta property="og:title" content="Міст Патона може обвалитися через корозію – дослідження"/>
    <meta property="og:description" content="Результати дослідження моста Патона у Києві показали, що він може зруйнуватися, якщо його відновлення не почати найближчим часом."/>
  </head>
  <body>
    <article>
      <h1>Міст Патона може обвалитися через корозію – дослідження</h1>
      <address>
        <time datetime="2019-11-07T14:42:23+00:00">07 Nov 2019, 14:42</time>
      </address>
      <p>Результати дослідження моста Патона у Києві показали, що він може зруйнуватися, якщо його відновлення не почати найближчим часом.</p>
      <p>Інститут електрозварювання імені Патона провів дослідження однієї прогонової будови моста Патона, яке показало, що через серйозну корозію товщина металу нижнього поясу зменшилася до 5 мм, хоча вона має складати 14 мм.</p>
      <p>Якщо рішення про реставрацію моста затягуватиметься, то він може просто зруйнуватися.</p>
      <blockquote>– Це може бути катастрофа! На початку 2000-х років міст був визнаний світовою громадськістю найвидатнішою пам’яткою інженерної архітектури XX століття. А ми його знищимо бездіяльністю, – сказав представник Інституту електрозварювання імені Патона Валерій Позняков.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191020-vstanovleno-progin-shulyavskogo-mostu-nad-prospektom-peremogy/">Встановлено прогін Шулявського мосту над проспектом Перемоги</a>
      </p>
      <p>Він додав, що реставрація передбачає відновлення фізико-механічних та експлуатаційних властивостей моста, а не просто його чистку і фарбування.</p>
      <p>Наразі необхідно очистити всі металеві конструкції від будівельного сміття і загерметизувати місця, що протікають, щоб запобігти подальшій корозії.</p>
      <p>До слова, <a href="https://fakty.com.ua/ua/ukraine/20191020-vstanovleno-progin-shulyavskogo-mostu-nad-prospektom-peremogy/">реконструкцію Шулявського моста у Києві</a> планують завершити до кінця 2019 року.</p>
    </article>
  </body>
</html>