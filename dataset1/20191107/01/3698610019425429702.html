<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/v-ukrayini-za-rik-zakrilosya-200-shkil-328768_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T01:22:00+00:00"/>
    <meta property="og:title" content="В Україні за рік закрилося 200 шкіл"/>
    <meta property="og:description" content="Перед початком 2018-2019 навчального року в Україні закрилося 120 шкіл."/>
  </head>
  <body>
    <article>
      <h1>В Україні за рік закрилося 200 шкіл</h1>
      <h2>Перед початком 2018-2019 навчального року в Україні закрилося 120 шкіл.</h2>
      <address>
        <time datetime="2019-11-07T01:22:00+00:00">07 Nov 2019, 01:22</time>
      </address>
      <p>В Україні перед навчальним роком 2019-2020<b> <a href="https://zn.ua/EDUCATION/budet-zhit-selo-budet-i-shkola-a-ne-naoborot-334567_.html">закрилось майже 200 шкіл</a></b>, але серед них є заклади, діяльність яких припинена тимчасово. Про це повідомили в прес-службі Міносвіти.</p>
      <p>"За оперативними даними обласних органів управління освітою, на початок 2019-2020 навчального року були зачинені майже 200 шкіл. Важливо підкреслити, що серед них є заклади, діяльність яких тимчасово припинено, у тому числі які перебувають на капітальному ремонті", - йдеться в повідомленні.</p>
      <p>У МОН наголосили, що перед початком 2018-2019 навчального року в Україні закрилося 120 шкіл.</p>
      <p>"Серед основних причин: закриття малокомплектних шкіл і переведення дітей в опорні заклади; аварійний стан приміщень; реорганізація філії опорних навчальних закладів", - додали в прес-службі.</p>
      <p>Зазначимо, що статистичний звіт по закриттю закладів загальної середньої освіти не збирався за 2017-2018 рік.</p>
      <p>У той же час за відкритими даними МОН у навчальному році 2017-18 рр. кожна четверта школа в Україні була малокомплектній, тобто такої, в якій навчалося менше 100 учнів. В рамках адміністративної реформи такі школи підпадають під оптимізацію, тобто їх або закривають, або реорганізують у філії опорних шкіл.</p>
      <p>Раніше повідомлялося про те, що Міністерство освіти і науки України планує <b><a href="https://dt.ua/UKRAINE/u-mon-podililisya-planami-schodo-optimizaciyi-shkil-ta-universitetiv-325294_.html">оптимізувати мережу шкіл</a></b> для ефективного використання бюджетних коштів.</p>
      <footer>За матеріалами: <a href="https://dt.ua/go/aHR0cDovL3d3dy51bm4uY29tLnVhLw==">УНН</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>