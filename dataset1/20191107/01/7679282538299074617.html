<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-sonia-gandhi-calls-cwc-meeting-on-ayodhya-case-verdict-2836194.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-07T01:20:42+00:00"/>
    <meta property="og:title" content="अयोध्या मामले पर कांग्रेस ने बुलाई बैठक, अपने रुख को करेगी स्पष्ट"/>
    <meta property="og:description" content="संसद के शीतकालीन सत्र और अयोध्या मामले में सुप्रीम कोर्ट के फैसले से ठीक पहले कांग्रेस अध्यक्ष सोनिया गांधी ने कांग्रेस कार्यसमिति (सीडब्लूसी) की बैठक बुलाई है। यह बैठक दस नवंबर को होने की संभावना..."/>
  </head>
  <body>
    <article>
      <h1>अयोध्या मामले पर कांग्रेस ने बुलाई बैठक, अपने रुख को करेगी स्पष्ट</h1>
      <address><time datetime="2019-11-07T01:20:42+00:00">07 Nov 2019, 01:20</time> by <a rel="author">नई दिल्ली। विशेष संवाददाता</a></address>
      <p>संसद के शीतकालीन सत्र और अयोध्या मामले में सुप्रीम कोर्ट के फैसले से ठीक पहले कांग्रेस अध्यक्ष सोनिया गांधी ने कांग्रेस कार्यसमिति (सीडब्लूसी) की बैठक बुलाई है। यह बैठक दस नवंबर को होने की संभावना है। पार्टी के एक वरिष्ठ नेता ने कहा कि बैठक में अयोघ्या मामले पर अदालत के फैसले को लेकर विचार किया जाएगा। </p>
      <p>कांग्रेस कार्यसमिति की बैठक में पार्टी सुप्रीम कोर्ट के निर्णय पर अपने रुख को भी स्पष्ट करेगी। ताकि, निर्णय आने के बाद पार्टी के अंदर किसी तरह की कोई आवाज सुनाई नहीं दे। पार्टी लगातार यह कहती रही है कि सभी पक्षों को अदालत का निर्णय मानना चाहिए। पर पार्टी सीडब्लूसी में इस रुख पर मुहर लगने के बाद सभी पार्टी नेताओं के लिए यह राय माननी जरुरी होगी। </p>
      <p>इसके साथ सीडब्लूसी की बैठक में संसद सत्र की रणनीति पर चर्चा होगी। विपक्षी पार्टियों के साथ बैठक कर कांग्रेस पहले ही साफ कर चुकी है कि अर्थव्यवस्था और बेरोजगारी के मुद्दे पर सरकार को घेरेगी। इसके साथ कांग्रेस एक दिसंबर को राजधानी के रामलीला मैदान में बड़ी रैली कर रही है। इस रैली में दूसरे विपक्षी दलों के नेता भी शामिल होंगे। ताकि, सरकार पर दबाव बनाया जा सके।</p>
      <p>
        <b>
          <a href="https://www.livehindustan.com/uttar-pradesh/story-ayodhya-case-lakhs-of-ram-bhakts-camped-in-ayodhya-before-verdict-comes-2836172.html">Ayodhya Case : फैसला से पहले अयोध्या में लाखों राम भक्तों ने डाला डेरा</a>
        </b>
      </p>
    </article>
  </body>
</html>