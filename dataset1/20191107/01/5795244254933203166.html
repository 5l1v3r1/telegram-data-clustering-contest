<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/showbiz/tistechko-kartoplya-recept-yak-prigotuvati-desert-solodka-kartoplya-50051910.html"/>
    <meta property="og:site_name" content="НВ"/>
    <meta property="article:published_time" content="2019-11-07T01:14:00+00:00"/>
    <meta property="og:title" content="З бейлісом. Як приготувати тістечко картопля за класичним рецептом"/>
    <meta property="og:description" content="Смачні ласощі для вечірки, зустрічі з близькими або на частування дітям."/>
  </head>
  <body>
    <article>
      <h1>З бейлісом. Як приготувати тістечко картопля за класичним рецептом</h1>
      <h2>Смачні ласощі для вечірки, зустрічі з близькими або на частування дітям.</h2>
      <address>
        <time datetime="2019-11-07T01:14:00+00:00">07 Nov 2019, 01:14</time>
      </address>
      <p>Тістечко картопля — один з найпопулярніших домашніх десертів. Готувати дуже швидко, десерт не вимагає випічки і серед інгредієнтів немає дорогих продуктів.</p>
      <p>Читайте також:</p>
      <ul>
        <li>
          <a href="https://style.nv.ua/ukr/food-drink/shokoladniy-fondan-yak-prigotuvati-keks-recept-gotuyemo-vdoma-50047399.html">Лава кейк. Простий рецепт класичного шоколадного фондану</a>
        </li>
        <li>
          <a href="https://style.nv.ua/ukr/food-drink/brauni-yak-prigotuvati-recept-gotuyemo-vdoma-50048161.html">Американський десерт. Рецепт смачного шоколадного брауні з горіхами</a>
        </li>
        <li>
          <a href="https://style.nv.ua/ukr/food-drink/biskvit-prostiy-recept-biskvitniy-tort-yak-prigotuvati-50049871.html">З какао і без. Секрети приготування ідеального бісквіта</a>
        </li>
      </ul>
      <p>Існує кілька видів приготування солодкої картоплі: з печива, сухарів або бісквіта. Варіант з бісквітом вважається класичним.</p>
      <p>Для крему найчастіше використовують вершкове масло і згущене молоко. У тісто також можна додавати коньяк, бейліс або ром.</p>
      <h3>Тістечко картопля: рецепт</h3>
      <p>
        <b>Складові:</b>
      </p>
      <ul>
        <li>бісквіт — 1 шт</li>
        <li>вершкове масло — 250 г</li>
        <li>молоко згущене — 100 г</li>
        <li>цукрова пудра — 150 г</li>
        <li>какао-порошок — 5 ст.л.</li>
        <li>бейліс — 1−2 ст.л.</li>
        <li>волоські горіхи або фундук</li>
      </ul>
      <p>Для приготування тістечок картопля <a href="https://style.nv.ua/ukr/food-drink/biskvit-prostiy-recept-biskvitniy-tort-yak-prigotuvati-50049871.html">випікаємо бісквіт</a>, додавши до необхідних в рецепті інгредієнтів ще 30 г крохмалю, або беремо готовий.</p>
      <p>Подрібнюємо бісквіт в крихту за допомогою блендера або натираємо на крупній тертці.</p>
      <p>М’яке вершкове масло змішуємо з цукровою пудрою і збиваємо в блендері. Поступово додаємо згущене молоко і продовжуємо збивати.</p>
      <p>Далі в глибоку ємність викладаємо бісквіт, крем, подрібнені горіхи і додаємо бейліс. Перемішуємо вміст.</p>
      <p>В окрему середньої величини ємність насипаємо какао-порошок.</p>
      <p>Формуємо з тіста круглі кульки і обвалюємо їх в какао-порошку. Розмір тістечок може бути абсолютно різним.</p>
      <p>Після того, як всі тістечка будуть готові, ставимо в холодильник на пару годин, щоб вони добре просочилися і тримали форму.</p>
      <p>Читайте також:<br/><a href="https://style.nv.ua/ukr/food-drink/mafini-nayprostishiy-recept-yak-prigotuvati-keksi-50048986.html">&amp;nbspНайпростіший рецепт. Як приготувати повітряні мафіни</a></p>
    </article>
  </body>
</html>