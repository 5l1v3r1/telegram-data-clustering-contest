<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/07/doba_na_donbasi_10_obstriliv_poraneno_chetvero_ukrainskyh_zahysnykiv_1685569"/>
    <meta property="og:site_name" content="ZIK.UA"/>
    <meta property="article:published_time" content="2019-11-07T07:45:00+00:00"/>
    <meta property="og:title" content="Доба на Донбасі: 10 обстрілів, четверо українських захисників отримали осколкові поранення"/>
    <meta property="og:description" content="Незаконні збройні формування минулої доби 10 разів порушили режим припинення вогню на Донбасі."/>
  </head>
  <body>
    <article>
      <h1>Доба на Донбасі: 10 обстрілів, четверо українських захисників отримали осколкові поранення</h1>
      <address>
        <time datetime="2019-11-07T07:45:00+00:00">07 Nov 2019, 07:45</time>
      </address>
      <p>
        <b>Незаконні збройні формування минулої доби 10 разів порушили режим припинення вогню на Донбасі.</b>
      </p>
      <p>Про це повідомляє <a href="https://www.facebook.com/pressjfo.news/photos/a.364697644022858/705954933230459/?type=3&amp;theater">пресцентр</a> штабу Об’єднаних сил.</p>
      <p>Як зазначається, обстрілювали позиції підрозділів Об’єднаних сил із заборонених Мінськими домовленостями мінометів калібру 82 мм, озброєння БМП, гранатометів, великокаліберних кулеметів та іншої стрілецької зброї.</p>
      <p>«В районі відповідальності оперативно-тактичного угруповання «СХІД» російські окупаційні війська здійснили 5 обстрілів: біля Пісків – з мінометів калібру 82 мм та великокаліберних кулеметів; двічі неподалік Водяного, що на Приазов’ї – з РПГ, великокаліберних кулеметів та іншої стрілецької зброї; два рази поблизу Тарамчука – з автоматичних гранатометів та великокаліберних кулеметів», – йдеться у повідомленні.</p>
      <p>Крім того, в районі відповідальності оперативно-тактичного угруповання «ПІВНІЧ» також зафіксовано 5 ворожих обстрілів: неподалік Травневого – з ручних протитанкових і автоматичних гранатометів та стрілецької зброї; біля Зайцевого – зі станкових протитанкових гранатометів; поблизу Кримського – з великокаліберних кулеметів та гранатометів різних систем; на околиці Новотошківського – з мінометів калібру 82 мм, озброєння БМП-1, стрілецької зброї, РПГ та автоматичних гранатометів; неподалік Луганського – зі станкових протитанкових гранатометів та АГС.</p>
      <p>У штабі також додали, що чотири військовослужбовці Об’єднаних сил отримали осколкові поранення.</p>
      <p>Нагадаємо, незаконні збройні формування на Донбасі активізували проведення інженерних робіт з <a href="https://zik.ua/news/2019/11/06/nzf_provodyat_roboty_z_minuvannya_mistsevosti_vzdovzh_linii_zitknennya_na_1684945">мінування</a> місцевості вздовж лінії зіткнення. </p>
      <related>
        <h4>читайте також</h4>
        <a href="https://zik.ua/news/2019/11/06/nzf_zdiysnyly_sim_obstriliv_ukrainskyh_pozytsiy_na_donbasi_1684637"/>
        <a href="https://zik.ua/news/2019/11/05/nzf_20_raziv_porushyly_tyshu_na_donbasi__strilyaly_iz_zaboronenoi_artylerii_1683761"/>
        <a href="https://zik.ua/news/2019/11/04/na_donbasi_obstrilyaly_bezpilotnyk_obsye_1683305"/>
        <a href="https://zik.ua/news/2019/11/04/stskk_zayavy_nzf_pro_namiry_rozpochaty_rozvedennya_bilya_petrivskogo_ie_1682933"/>
      </related>
    </article>
  </body>
</html>