<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/andzhelina-dzholi-virishila-nazavzhdi-vijihati-iz-ssha-638275.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T07:11:33+00:00"/>
    <meta property="og:title" content="Анджеліна Джолі вирішила назавжди виїхати із США"/>
    <meta property="og:description" content="Актриса не розповіла, куди саме вона планує переїжджати"/>
  </head>
  <body>
    <article>
      <h1>Анджеліна Джолі вирішила назавжди виїхати із США</h1>
      <address>
        <time datetime="2019-11-07T07:11:33+00:00">07 Nov 2019, 07:11</time>
      </address>
      <h4>Актриса не розповіла, куди саме вона планує переїжджати</h4>
      <p>Голлівудська зірка Анджеліна Джолі планує виїхати зі США, як тільки діти досягнуть повноліття. Про це вона розповіла в інтерв'ю Harper's Bazaar.</p>
      <p>«Я хочу жити в іншій країні і буду, як тільки моїм дітям виповниться 18 років. Зараз я повинна бути там, де їхній батько (актор Бред Пітт)», - пояснила Джолі.</p>
      <p>Актриса не розповіла, куди саме вона планує переїжджати, але зізналася, що їй завжди подобалася Африка.</p>
      <p>Анджеліна Джолі вперше вийшла у світ після розлучення в лютому 2017 року. Вона разом із шістьма дітьми приїхала в Камбоджу на прем'єру свого фільму «Спочатку вони вбили мого батька», який розповідає про місцеву письменницю і правозахисницю.</p>
      <p>Там вона дала інтерв'ю, в якому зі сльозами вперше розповіла про розлучення з Піттом.</p>
      <p>Раніше повідомлялося, що <a href="https://glavcom.ua/scotch/showbiz/andzhelinu-malefisentu-dzholi-evakuirovali-so-semochnoy-ploshchadki-iz-za-miny--637877.html">Анджеліну Джолі евакуювали</a> зі знімального майданчика через міну. Увечері 4 листопада знімальна бригада, яка працює над створенням фільму «Вічні», знайшла на майданчику міну часів Другої світової війни. Кінематографісти тут же викликали саперів, які розпорядилися евакуювати всіх з небезпечної зони. Пізніше сапери підтвердили, що витягли із землі стару міну, яка лежала там з часів Другої Світової війни. У найближчі дні робота над фільмом «Вічні» має поновитися.</p>
      <related>
        <a href="https://glavcom.ua/news/u-76-richnoji-katrin-denov-stavsya-insult-638184.html"/>
        <a href="https://glavcom.ua/news/prikordonniki-ne-pustili-v-ukrajinu-rosiysku-aktorku-yaka-nezakonno-vidviduvala-okupovaniy-krim--638074.html"/>
        <a href="https://glavcom.ua/scotch/showbiz/andzhelina-dzholi-poziruet-obnazhennoy-v-modnoy-fotosessii-637961.html"/>
      </related>
    </article>
  </body>
</html>