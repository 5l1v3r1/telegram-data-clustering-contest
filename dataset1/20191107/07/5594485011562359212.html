<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/shareni-gradusi-ni-ochakvat-dnes-a-do-dni-se-zadava_news707854.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-07T07:15:00+00:00"/>
    <meta property="og:title" content="Шарени градуси ни очакват днес, а до дни се задава..."/>
    <meta property="og:description" content="По-значителна облачност и слаби превалявания в рамките на деня и вечерта очакваме в най-западните райони"/>
  </head>
  <body>
    <article>
      <h1>Шарени градуси ни очакват днес, а до дни се задава...</h1>
      <h2>По-значителна облачност и слаби превалявания в рамките на деня и вечерта очакваме в най-западните райони</h2>
      <address>
        <time datetime="2019-11-07T07:15:00+00:00">07 Nov 2019, 07:15</time>
      </address>
      <p>https://blitz.bg/obshtestvo/shareni-gradusi-ni-ochakvat-dnes-a-do-dni-se-zadava_news707854.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573103251-auuu.jpg"/>
      </figure>
      <p><b>По-хладен въздух от запад ще определя времето в следващите часове, но дневните температури ще се запазят над 20 градуса. Днес термометрите ще се колебаят между 14-15 градуса в крайния северозапад до 25-26 градуса в Централна и Източна България. </b><br/><br/>Отново там и вятърът ще е по-осезаем – със скорост по северните склонове на планините до 50-60 км/ч. По-значителна облачност и слаби превалявания в рамките на деня и вечерта очакваме в най-западните райони, а през нощта и в петък – на повече места в западната половина на страната, съобщава Нова телевизия.<br/><br/>В планините времето ще е по-динамично в западните райони на Стара планина, Витоша, Рила, Пирин и Западните Родопи, където облачността ще е по-значителна и ще има валежи. Вятърът по откритите била ще е силен, със скорост на поривите около 100 км/ч. Дневните температури в по високите места ще бъдат около 9-10 градуса, а в ниското – до към 15.<br/><br/>Студеният атмосферен фронт западно от нас няма да свали дневните температури драстично и те ще останат около 20 градуса в следващите дни. С него обаче над страната ще превали слабо – в четвъртък вечерта и петък в Западна България, а в събота и неделя – и в изолирани райони на Южна България.<br/><br/>Динамичното време не създава условия за натрупване на замърсители в атмосферата. По-висока концентрация на фини прахови частици в четвъртък сутрин са отчетени във Видин и Пловдив. Станциите там са регистрирали стойности над нормата.</p>
    </article>
  </body>
</html>