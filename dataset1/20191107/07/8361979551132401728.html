<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/top-20-naybilsh-nadiynih-bankiv-ukrajini-reyting-nv-novini-ukrajini-50052089.html"/>
    <meta property="og:site_name" content="НВ"/>
    <meta property="article:published_time" content="2019-11-07T07:45:00+00:00"/>
    <meta property="og:title" content="Сильна двадцятка. Топ-20 найбільш надійних банків України — рейтинг НВ і Dragon Capital"/>
    <meta property="og:description" content="Журнал НВ з інвесткомпанією Dragon Capital склали рейтинг найнадійніших банків країни. Оплот надійності фінансової системи — банки з іноземним капіталом і державні фінустанови"/>
  </head>
  <body>
    <article>
      <h1>Сильна двадцятка. Топ-20 найбільш надійних банків України — рейтинг НВ і Dragon Capital</h1>
      <h2>Журнал НВ з інвесткомпанією Dragon Capital склали рейтинг найнадійніших банків країни. Оплот надійності фінансової системи — банки з іноземним капіталом і державні фінустанови</h2>
      <address>
        <time datetime="2019-11-07T07:45:00+00:00">07 Nov 2019, 07:45</time>
      </address>
      <p>Традиційно для останніх років найнадійнішими виглядають банки з іноземним капіталом. У відповідному рейтингу їх 15. Ще чотири банки представляють держсектор. У список потрапив лише один комерційний банк з «українським паспортом» — ПУМБ олігарха Ріната Ахметова.</p>
      <p>Райффайзен Банк Аваль — українська дочка австрійського Raiffeisen Bank International — очолює рейтинг уже кілька років поспіль. У топ-10 потрапили також Укрсиббанк, Сітібанк, ІНГ Банк, Креді Агріколь Банк, ОТП Банк, ПриватБанк, Укрексімбанк, Ощадбанк і ПроКредит Банк.</p>
      <figure>
        <img src="https://images.weserv.nl/?url=https://nv.ua/system/MediaInfographic/images/000/001/144/original/2f189aa86081fbed9e2d506ac6df16b5.png?stamp=20191107111533&amp;q=85&amp;output=jpg&amp;bg=white"/>
      </figure>
      <p>Найприбутковіший український банк — ПриватБанк — займає в рейтингу сьоме місце. За даними НБУ, його прибуток за останні три квартали цього року (27,4 млрд грн) більше ніж удвічі перевищує прибуток всіх інших 75 українських банків разом узятих. Звідси і рекордна рентабельність капіталу — співвідношення чистого прибутку до власного капіталу у Привата — 101%. За цим показником ближче всіх до нього Сітібанк (90%), у лідера рейтингу надійності - Райффайзен Банку Аваль — 41%. При цьому в портфелі ПриватБанку 81% непрацюючих кредитів. У Райффайзен Банку Аваль таких всього 8%.</p>
      <figure>
        <img src="https://images.weserv.nl/?url=https://nv.ua/system/MediaInfographic/images/000/001/143/original/915a416338d7d454bf005fa1799fd9aa.png?stamp=20191107094448&amp;q=85&amp;output=jpg&amp;bg=white"/>
      </figure>
      <p>
        <i><b>Як ми рахували:</b> Місце в рейтингу визначалося інвестиційною компанією Dragon Capital, виходячи з суми балів, яку банк отримав на основі наступних показників:</i>
      </p>
      <p>
        <i>Достатність капіталу — відображає запас власного капіталу для покриття можливих втрат від діяльності.</i>
      </p>
      <p>
        <i>Ліквідність — відображає можливість банку виконувати свої зобов’язання без затримок.</i>
      </p>
      <p>
        <i>Довіра вкладників — відображає динаміку депозитів населення і бізнесу в поточному році.</i>
      </p>
      <p>
        <i>Підтримка акціонерів — приналежність до надійної бізнес-групи (або держсектору) істотно підвищує шанси додаткового фінансування у разі кризових ситуацій.</i>
      </p>
      <p>
        <i>Прибутковість банку — включає рентабельність капіталу, тобто перевищення доходів банку над витратами в розрахунку на вкладений капітал.</i>
      </p>
      <p>
        <i>Якість активів — відображає частку проблемних кредитів у загальному портфелі банку.</i>
      </p>
      <p>
        <i>Якісні показники — прозорість діяльності банку, збалансованість ризик-менеджменту, репутація.</i>
      </p>
      <p>
        <i>
          <b>Цей матеріал опублікований в № 41 журналу НВ від 7 листопада 2019 року.</b>
        </i>
      </p>
    </article>
  </body>
</html>