<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76292-Zubar-udieral-7rocneho-chlapca-o-kreslo-Nechcel-totiz-otvorit-usta"/>
    <meta property="og:site_name" content="REFRESHER"/>
    <meta property="article:published_time" content="2019-11-07T07:11:00+00:00"/>
    <meta property="og:title" content="Zubár udieral 7-ročného chlapca o kreslo. Nechcel totiž otvoriť ústa"/>
    <meta property="og:description" content="Mladý pacient sa ocitol v rukách agresívneho zubného lekára."/>
  </head>
  <body>
    <article>
      <h1>Zubár udieral 7-ročného chlapca o kreslo. Nechcel totiž otvoriť ústa</h1>
      <address><time datetime="2019-11-07T07:11:00+00:00">07 Nov 2019, 07:11</time> by <a rel="author">Jakub Paulík</a></address>
      <p>
        <b>Mladý pacient sa ocitol v rukách agresívneho zubného lekára.</b>
      </p>
      <p>26-ročný zubár Tolegen Mukambetov svojmu 7-ročnému pacientovi predviedol také „divadlo“, na ktoré celý život nezabudne. Mladý chlapec odmietal otvoriť ústa, a tak ho Mukambetov <b>rukami nadvihol nad hlavu</b> a <b>s pacientom udieral do kresla</b>, informuje<a href="https://www.dailymail.co.uk/news/article-7650645/Dentist-picks-boy-7-throws-chair-terrified-having-tooth-out.html"><b> Daily Mail</b> </a>s odkazom na <a href="https://en.tengrinews.kz/"><b>kazašské médiá</b></a>.</p>
      <p>Neblahou skutočnosť je aj prítomnosť dvojice sestričiek, ktoré konanie zubného lekára podľa videozáznamu úplne ignorovali. Následne sa mal Mukambetov pacientovi <b>vyhrážať so zubárskym nástrojom</b>, ktorý držal v blízkosti chlapca. Keď ale nepomohlo ani to, chlapca jednoducho zdvihol a v rukách odniesol z miestnosti.</p>
      <p>Nepríjemná udalosť sa odohrala v Kazachstane, konkrétne v meste Aktau. Keď sa mladý pacient dostal z ordinácie rozzúreného zubára, svoju matku informoval o tom, čo sa dialo.</p>
      <figure>
        <iframe src="https://www.youtube.com/embed/1moYsOlSyxI" width="700" height="370" data-service="Youtube" scrolling="no"/>
      </figure>
      <p>Vďaka záznamu sa prípadom už aktuálne zaoberá polícia. Mukambetov svoje správanie síce oľutoval, ale tým jeho problémy nekončia. V prípade odsúdenia mu hrozí <b>strata zamestnania, nutnosť finančného odškodnenia</b> obete alebo dokonca<b> 10 dní vo väzení</b>.</p>
      <p>Matka Kyzgaldak Saparova sa svojho syna pred nástupom k zubárovi najprv snažila<b> dve hodiny presvedčiť, aby otvoril ústa</b>. Lekár si ho následne zobral do ordinácie, pričom krátko na to nasledovali udalosti, ktoré môžeš pozorovať vo vyššie priloženom videu.</p>
      <p>„<i>Chytil ho ako psa. Išla som na políciu. Nedovolím, aby mu to prešlo. Syn je stále šokovaný. <b>Zub mu neošetrili a teraz sa bojí ešte viac</b>,</i>“ cituje rozhnevanú matku obete Daily Mail. Mama pacienta sa teraz právom obáva, že potrvá dlhú dobu, kým jej syn začne zubárom opäť dôverovať.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/65470-Pacientovi-v-Bratislave-udajne-vytrhli-iny-zub-nez-o-ktory-poziadal"/>
        <a href="https://refresher.sk/44680-Zubarske-zakroky-by-nam-v-budoucnu-mohla-zprijemnit-virtualni-realita-Vrtani-zubu-uz-nemusi-byt-cirym-hororem"/>
        <a href="https://refresher.sk/62492-Zubar-po-pracovnej-dobe-zachranuje-macky-a-psy-v-nudzi-Dava-im-deky-aby-prezili-minusove-teploty-na-ulici"/>
        <a href="https://refresher.sk/59887-Bitka-ci-facka-robi-z-deti-agresivnejsich-ludi-ktori-castejsie-trpia-psychickymi-chorobami"/>
        <a href="https://refresher.sk/34600-Kazassky-kanon-pripominajuci-svojho-americkeho-naprotivka-patri-k-najkrajsim-prirodnym-dielam-v-krajine"/>
        <a href="https://refresher.sk/68277-Zvrhly-miliardar-ktory-mal-zalubu-v-sexe-s-mladymi-dievcatami-Obete-nechcu-verit-ze-spachal-vo-vazeni-samovrazdu"/>
        <a href="https://refresher.sk/42091-Bojis-sa-svojho-zubara-Najdesivejsia-klinika-na-svete-je-stelesnenim-tych-najhorsich-nocnych-mor"/>
        <a href="https://refresher.sk/76279-Cinsky-umelec-premiena-odpadky-na-modu-chce-upozornit-na-klimaticku-krizu-Ochrana-zivotneho-prostredia-je-ulohou-kazdeho-z-nas"/>
      </related>
    </article>
  </body>
</html>