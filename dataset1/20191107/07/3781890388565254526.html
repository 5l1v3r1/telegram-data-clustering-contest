<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740440"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T07:30:00+00:00"/>
    <meta property="og:title" content="บิ๊กตร.ลั่นทำเป็นขบวนการ 'ซื้อขายลายเซ็น'อ้างจับลิขสิทธิ์"/>
    <meta property="og:description" content="'รองผบ.ตร.' เผยมีขบวนการซื้อขายลายเซ็นมอบอำนาจ ให้คนแอบอ้างไปหากินจับลิขสิทธิ์โดยมิชอบ จ่อเตรียมล้างบางเร็วๆนี้!"/>
  </head>
  <body>
    <article>
      <h1>บิ๊กตร.ลั่นทำเป็นขบวนการ 'ซื้อขายลายเซ็น'อ้างจับลิขสิทธิ์</h1>
      <address>
        <time datetime="2019-11-07T07:30:00+00:00">07 Nov 2019, 07:30</time>
      </address>
      <p>
        <b>"รองผบ.ตร." เผยมีขบวนการซื้อขายลายเซ็นมอบอำนาจ ให้คนแอบอ้างไปหากินจับลิขสิทธิ์โดยมิชอบ จ่อเตรียมล้างบางเร็วๆนี้!</b>
      </p>
      <p>จากกรณีโลกออนไลน์เกิดกระแสวิจารณ์อย่างหนัก ภายหลังจากที่คุณพ่อรายหนึ่งได้เผยเรื่องราวของลูกสาววัย 15 ปีทำกระทงขายเพื่อหารายได้พิเศษ ได้ถูกลูกค้าสั่งทำกระทงเน้นย้ำทำ<i><b> "กระทงลายการ์ตูน"</b></i> แต่เมื่อนัดรับส่งของกลับแจ้งจับละเมิดลิขสิทธิ์พร้อมเรียกปรับเป็นเงิน 30,000 แต่ทางผู้ปกครองขอต่อรองจ่ายเพียง 5,000 บาท จนทำให้เรื่องราวดังกล่าวกลายเป็นที่วิพากษ์วิจารณ์ในสังคมออนไลน์อย่างกว้างขวางนั้น<br/><br/>เกี่ยวกับเรื่องดังล่าสุดเมื่อวันที่ 7 พ.ย. แฟนเพจทางการของ <b>"พล.ต.อ.ดร.วิระชัย ทรงเมตตา รอง ผบ.ตร."</b> ได้เผยข้อความระบุ <b><i>"เมื่อช่วงหัวค่ำได้คุยสายหลังไมค์กับ พล.ต.อ.วิระชัย ทรงเมตตา รองผบ.ตร. ซึ่งผมอยากสรุปให้ทราบ 4 เรื่อง" </i></b><br/><br/>1.ท่านบอกจะตีให้ราบพวกแก๊งตบทรัพย์ ตีกิน ที่อาศัยแอบอ้างความเป็นตัวแทนลิขสิทธิ์<br/>2.ท่านบอกมีขบวนการซื้อขายลายเซ็นมอบอำนาจให้พวกเอาใบนี้ไปหากินโดยมิชอบ<br/>3.ท่านจะใช้โอกาสนี้ล้างบางกลุ่มเหล่านี้ที่กระทำโดยมิชอบด้วยกฎหมาย ทำให้ชาวบ้านเดือดร้อน<br/>4.ท่านจะให้มีการสอบวินัยตำรวจที่เกี่ยวข้องและปรับวิธีการของตำรวจในการดำเนินการเรื่องลิขสิทธิ์ใหม่ทุกโรงพักทั่วประเทศ<br/><br/><b><i>"อีกเรื่องคือท่านบอกเชิญคนในบริษัทเวอร์ริเซ็คที่นายประจักษ์อ้างว่าทำงานให้ที่นี่มาสอบแล้ววันนี้ #วันนี้ เรื่องจะมาถึงจุดพีคแล้ว รอติดตามชม"</i></b>...</p>
      <figure>
        <img src="https://www.dailynews.co.th/admin/upload/20191107/news_ECHJovjyRi140021_533.jpg?v=20191107153?v=8444"/>
      </figure>
      <p>ขอบคุณภาพและข้อมูลจาก @ดร.วิระชัย ทรงเมตตา,@หมายจับกับบรรจง</p>
      <figure>
        <img src="https://www.dailynews.co.th/admin/upload/20191107/news_UoSSZzaRdd140038_533.jpg?v=20191107153?v=7517"/>
      </figure>
      <p> </p>
    </article>
  </body>
</html>