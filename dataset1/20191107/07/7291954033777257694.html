<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elperiodico.com/es/entre-todos/participacion/eleccions-generals-10n-oblidem-lemergencia-social-195659"/>
    <meta property="og:site_name" content="elPeriodico"/>
    <meta property="article:published_time" content="2019-11-07T07:15:00+00:00"/>
    <meta property="og:title" content="10-N: &quot;No oblidem l'emergència social&quot;"/>
    <meta property="og:description" content="Estem veient que la majoria de polítics -i de mitjans de comunicació- parlen, sobretot, del&amp;#160;conflicte amb Catalunya. Sense negar-ne la importància, voldria recordar que amb el que votem aquest 10-N es decidirà si s'anul·la o no la&amp;#160;reforma laboral&amp;#160;que tant ha retallat els drets dels treballadors i si els municipis podran&amp;#160;controlar l'augment dels lloguers&amp;#160;o seguiran al lliure mercat. També votarem si les&amp;#160;pensions&amp;#160;s'apugen només el 0,25% com va aprovar el PP i encara és vigent; si s'exigeix als&amp;#160;bancs&amp;#160;que&amp;#160;retornin els 60.000 milions d'euros del seu rescat&amp;#160;o els hi regalem; si es&amp;#160;deroguen&amp;#160;altres&amp;#160;lleis del PP&amp;#160;com la d'Educació - LOMCE- o la 'mordassa' o les desgravacions fiscals; si hi haurà recursos per&amp;#160;protegir les dones que denuncien maltractes; si la&amp;#160;llei de dependència&amp;#160;finalment tindrà recursos o seguirà essent un brindis al sol; si hi haurà un pla de xoc contra la pobresa o deixarem que vagi en augment.... I es podria seguir…"/>
  </head>
  <body>
    <article>
      <h1>10-N: "No oblidem l'emergència social"</h1>
      <address><time datetime="2019-11-07T07:15:00+00:00">07 Nov 2019, 07:15</time> by <a rel="author">Xavier Riu Sala</a></address>
      <p>Estem veient que la majoria de polítics -i de mitjans de comunicació- parlen, sobretot, del <b>conflicte amb Catalunya</b>. Sense negar-ne la importància, voldria recordar que amb el que votem aquest 10-N es decidirà si s'anul·la o no la<b> reforma laboral </b>que tant ha retallat els drets dels treballadors i si els municipis podran <b>controlar l'augment dels lloguers</b> o seguiran al lliure mercat.<br/><br/>També votarem si les <b>pensions</b> s'apugen només el 0,25% com va aprovar el PP i encara és vigent; si s'exigeix als <b>bancs</b> que<b> retornin els 60.000 milions d'euros del seu rescat </b>o els hi regalem; si es <b>deroguen</b> altres <b>lleis del PP</b> com la d'Educació - LOMCE- o la 'mordassa' o les desgravacions fiscals; si hi haurà recursos per <b>protegir les dones que denuncien maltractes</b>; si la <b>llei de dependència</b> finalment tindrà recursos o seguirà essent un brindis al sol; si hi haurà un pla de xoc contra la pobresa o deixarem que vagi en augment.... I es podria seguir amb molts més exemples. <br/><br/>Cal parlar de Catalunya, evidentment, però per proposar solucions, no per aguditzar la confrontació -com fa la majoria- i així, excitant els sentiments, amagar les responsabilitats polítiques en tants i tants <b>temes també importants</b>. Molta gent se sorprendria de saber que en forces temes d'aquests, els que ara s'enfronten pel tema nacional, en el seu moment van votar igual, perquè ideològicament estan molt a prop.</p>
      <p>Si us plau, tinguem-ho en compte quan agafem la papereta el diumenge i pensem en l'<b>emergència social </b>que no para de créixer.</p>
    </article>
  </body>
</html>