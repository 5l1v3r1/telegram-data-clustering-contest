<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/V-Rumuniya-otkriha-put-za-100-000-evro-koito-ne-vodi-nanikude-911784"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-07T07:15:00+00:00"/>
    <meta property="og:title" content="В Румъния откриха път за 100 000 евро, който не води наникъде"/>
    <meta property="og:description" content="Местните жители в румънския град Пятра Нямц в област Молдова, бяха озадачени от новооткрит път наник..."/>
  </head>
  <body>
    <article>
      <h1>В Румъния откриха път за 100 000 евро, който не води наникъде</h1>
      <address>
        <time datetime="2019-11-07T07:15:00+00:00">07 Nov 2019, 07:15</time>
      </address>
      <p>Местните жители в румънския град Пятра Нямц в област Молдова, бяха озадачени от новооткрит път наникъде, съобщава Евронюз.</p>
      <p>200-метровата улица, която струва 100 000 евро, завършва рязко в поле, с прелез и пътна маркировка "стоп“. Кметът на Пятра Нямц поддържа тезата, че пътят е част от план за модернизация на района.</p>
      <p>В страната продължават протести заради липсата на магистрали и инфраструктура. През март тази година трафикът в Букурещ беше блокиран, след като няколко шофьори спряха автомобилите си за 15 минути, за да се присъединят към протеста, наречен "Румъния иска автомагистрали“.</p>
      <p>Кампанията е инициирана от бизнесмена Стефан Манолачи. Мобилизирайки екип от 17 мъже, Манолачи построи метър магистрала в родния си град Сучава само за един ден. Впоследствие той обяви, че ще спре всяка дейност на своята верига ресторанти за 15 минути, за да протестира срещу липсата на магистрали в област Молдова и в цялата страна.</p>
      <figure>
        <iframe src="https://www.youtube.com/embed/YANP3zUl8Xs" width="640" height="360" data-service="Youtube" scrolling="no"/>
      </figure>
      <p>В Румъния откриха път за 100 000 евро, който не води наникъде</p>
    </article>
  </body>
</html>