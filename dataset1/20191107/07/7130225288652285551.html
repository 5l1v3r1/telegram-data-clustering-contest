<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/bir-beyaz-yaka-komedisine-hazir-misiniz-kucuk-seyler-sinemalarda-888929"/>
    <meta property="og:site_name" content="Onedio"/>
    <meta property="article:published_time" content="2019-11-07T07:01:26+00:00"/>
    <meta property="og:title" content="Bir Beyaz Yaka Komedisine Hazır mısınız? &quot;Küçük Şeyler&quot; Sinemalarda!"/>
    <meta property="og:description" content="Fotoğraf Galerisi."/>
  </head>
  <body>
    <article>
      <h1>Bir Beyaz Yaka Komedisine Hazır mısınız? "Küçük Şeyler" Sinemalarda!</h1>
      <address><time datetime="2019-11-07T07:01:26+00:00">07 Nov 2019, 07:01</time> by <a rel="author" href="https://onedio.com/profil/onediocontent" target="_blank">Onedio Content</a></address>
      <p>Ödüllü yönetmen ve senarist Kıvanç Sezer’in ikinci uzun metraj filmi “Küçük Şeyler”; seyircinin kendi hayatından kesitler bulacağı bir beyaz yaka komedisi… Film, bölge müdürü olarak çalıştığı ilaç şirketinden atılan ve işsiz kalan Onur’un hayatının, zamanla güzel bir aldırmazlık haline gelişini beyazperdeye taşıyor. Başrollerini Alican Yücesoy ve Başak Özcan’ın paylaştığı Küçük Şeyler sinemalarda!</p>
      <h3>“Küçük Şeyler”, Kıvanç Sezer’in ilk filmi olan “Babamın Kanatları”ndan sonra geliştirdiği konut üçlemesinin ikinci filmi olarak tasarlandı.</h3>
      <figure>
        <img src="https://img-s1.onedio.com/id-5dc2ca83ad43b8b92322b7de/rev-0/w-500/s-ba81ebc2d923f6980aa370979b65eb1d91db5ebe.jpg"/>
        <figcaption>Film, ortak noktaları lüks bir site olan farklı karakterlerin hayatlarına odaklanan, işçi, müşteri ve müteahhiti konu alan bir üçlemenin ikinci filmi olarak izleyiciyle buluşuyor. “Küçük Şeyler”de; Alican Yücesoy ve Başak Özcan’ın yanı sıra Bülent Emrah Parlak, Seda Türkmen, Müfit Kayacan, Nihal Koldaş, Ece Dizdar, Zeynep Dinsel ve Kubilay Tuncer gibi isimler de rol alıyor.</figcaption>
      </figure>
      <h3>Filmin konusuna yakından göz atacak olursak;</h3>
      <figure>
        <img src="https://img-s2.onedio.com/id-5dc2c84c40136c47432ad1e1/rev-0/w-500/s-0d4730e1ef631cb13650bcf89d5ce8dbc47357a0.jpg"/>
        <figcaption>Filmin baş kahramanlarından biri olan Bahar için Onur’un işten atılması zor zamanların da başlangıcı olur. Onur, yavaş yavaş gerçeklikten koparken ve başına gelenin aslında kötü bir şey olduğunu kabul etmezken, Bahar ise ruhunda büyük bir boşluk ile baş başa kalır. <br/>“Küçük Şeyler”, modern Türkiye’nin yeni orta sınıf, beyaz yaka yaşantılarını, değişen mevsimler ve bölümlerde, hayatlarında yeni bir noktanın eşiğine gelen Onur ve Bahar çifti üzerinden kaçınılmaz kavgalarla, kabuslarla, absürt durumlarla, bedensel ve ruhsal değişimlerle anlatıyor. Film, ortak noktaları lüks bir site olan farklı karakterlerin hayatlarına odaklanan, işçi, müşteri ve müteahhiti konu alan bir üçlemenin ikinci filmi olarak izleyiciyle buluşuyor.</figcaption>
      </figure>
      <h3>Görüntü yönetmenliğini Hatip Karabudak'ın yaptığı film konusu dışında kamera arkası ekibiyle de dikkat çekiyor.</h3>
      <figure>
        <img src="https://img-s2.onedio.com/id-5dc2c62c40136c47432ad1c9/rev-0/w-500/s-82f331fb7998e0827c20f24cbe05f7bab2da54ad.jpg"/>
        <figcaption>Sanat yönetmenliğini Alceste Wegner ve Reyhan Acar’ın yaptığı filmin uygulayıcı yapımcılığını Selim Güntürkün, yardımcı yönetmenliğini Emin Akpınar üstleniyor.</figcaption>
      </figure>
      <h3>Festivallerde aldığı ödüllerle adından sıkça söz ettiren “Küçük Şeyler”, en son 56. Antalya Altın Portakal Film Festivali’nde Dr. Avni Tolunay Jüri Özel Ödülü’ne layık görüldü.</h3>
      <figure>
        <img src="https://img-s2.onedio.com/id-5dc2ca98ad43b8b92322b7e5/rev-0/w-500/s-cb6fe58eded9cadbb55f5a75504800fc15eceba3.jpg"/>
        <figcaption>Festivalde, filmin başrol oyuncularından Alican Yücesoy, “Küçük Şeyler” ile En İyi Erkek Oyuncu Ödülü’nü alırken, filmin kurgusunu üstlenen Selda Taşkın ise, Cahide Sonku Ödülü’nün sahibi oldu.</figcaption>
      </figure>
      <h3>Asteros Film, Karaçelik Film ve Zebra Productions yapımı olan “Küçük Şeyler”in yapımcılığını Tolga Karaçelik, Kıvanç Sezer ve Kanat Doğramacı üstleniyor. Dağıtımcılığını TME Films’in yaptığı Küçük Şeyler'i kaçırmamanızı öneririz.</h3>
      <figure>
        <iframe src="https://www.youtube.com/embed/lJe0YOXJjZI" width="640" height="360" data-service="Youtube" scrolling="no"/>
        <figcaption>İyi seyirler!</figcaption>
      </figure>
      <p>Tarihe GöreBeğeniye Göre</p>
    </article>
  </body>
</html>