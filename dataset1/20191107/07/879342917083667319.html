<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/07/novyna/bezpeka/zvedennya-oos-novi-obstrily-ye-poraneni"/>
    <meta property="og:site_name" content="Слово і Діло"/>
    <meta property="article:published_time" content="2019-11-07T07:38:55+00:00"/>
    <meta property="og:title" content="Зведення ООС: нові обстріли, є поранені"/>
    <meta property="og:description" content="6 листопада, збройні формування Російської Федерації та її найманці 10 разів порушили режим припинення вогню. Осколкові поранення отримали чотири військовослужбовці."/>
  </head>
  <body>
    <article>
      <h1>Зведення ООС: нові обстріли, є поранені</h1>
      <address>
        <time datetime="2019-11-07T07:38:55+00:00">07 Nov 2019, 07:38</time>
      </address>
      <p>
        <b>6 листопада, збройні формування Російської Федерації та її найманці 10 разів порушили режим припинення вогню.</b>
      </p>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, озброєння БМП, гранатометів, великокаліберних кулеметів та іншої стрілецької зброї.</p>
      <related>
        <a href="https://www.slovoidilo.ua/2019/10/29/infografika/bezpeka/dynamika-obstriliv-oos-780-obstriliv-veresni-zhovtni"/>
      </related>
      <p>У районі відповідальності оперативно-тактичного угруповання «Схід» російські окупаційні війська здійснили 5 обстрілів:</p>
      <ul>
        <li>біля Пісків – з мінометів калібру 82 мм та великокаліберних кулеметів;</li>
        <li>двічі неподалік Водяного, що на Приазов'ї – з РПГ, великокаліберних кулеметів та іншої стрілецької зброї;</li>
        <li>два рази поблизу Тарамчука – з автоматичних гранатометів та великокаліберних кулеметів.</li>
      </ul>
      <p>У районі відповідальності оперативно-тактичного угруповання «Північ» також зафіксовано 5 ворожих обстрілів:</p>
      <ul>
        <li>неподалік Травневого – з ручних протитанкових і автоматичних гранатометів та стрілецької зброї;</li>
        <li>біля Зайцевого – зі станкових протитанкових гранатометів;</li>
        <li>поблизу Кримського – з великокаліберних кулеметів та гранатометів різних систем; на околиці Новотошківського – з мінометів калібру 82 мм, озброєння БМП-1, стрілецької - - - зброї, РПГ та автоматичних гранатометів;</li>
        <li>неподалік Луганського – зі станкових протитанкових гранатометів та АГС.</li>
      </ul>
      <p>Вчора, 6 листопада, осколкові поранення отримали чотири військовослужбовці Об'єднаних сил.</p>
      <p>З початку цієї доби збройні формування Російської Федерації здійснили два обстріли.</p>
      <p>Поблизу Водяного противник вів вогонь по позиціях наших захисників з ручних протитанкових гранатометів, а неподалік Кримського, окрім РПГ, стріляв ще й з великокаліберних кулеметів. Втрат серед особового складу Об'єднаних сил не зафіксовано.</p>
      <p>Раніше була названа нова дата <a href="https://www.slovoidilo.ua/2019/11/04/novyna/bezpeka/nazvaly-novu-datu-rozvedennya-syl-petrivskomu">розведення сил в Петровському</a>.</p>
      <p>Нагадаємо, минулого вівторка <a href="https://www.slovoidilo.ua/2019/11/01/novyna/polityka/rozvedennya-syl-zolotomu-oficzijno-zavershylosya">почалося відведення в Золотому</a>, незважаючи на заяви про обстріл.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/06/novyna/ekonomika/avstriya-vydilyaye-miljon-yevro-dopomohy-donbasu"/>
        <a href="https://www.slovoidilo.ua/2019/11/04/novyna/bezpeka/nazvaly-novu-datu-rozvedennya-syl-petrivskomu"/>
        <a href="https://www.slovoidilo.ua/2019/11/01/novyna/polityka/rozvedennya-syl-zolotomu-oficzijno-zavershylosya"/>
        <a href="https://www.slovoidilo.ua/2019/11/06/novyna/bezpeka/sytuacziya-donbasi-5-obstriliv-ye-poraneni"/>
      </related>
    </article>
  </body>
</html>