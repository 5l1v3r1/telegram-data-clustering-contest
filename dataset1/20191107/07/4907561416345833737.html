<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/tarihi-anlar-cinden-avrupaya-giden-ilk-yuk-treni-marmaraydan-gecti-2217528"/>
    <meta property="og:site_name" content="Posta"/>
    <meta property="article:published_time" content="2019-11-07T07:33:41+00:00"/>
    <meta property="og:title" content="Tarihi anlar! Çin'den Avrupa'ya giden ilk yük treni Marmaray'dan geçti"/>
    <meta property="og:description" content="Asyadan Avrupaya Marmaray tüp geçişini kullanarak kesintisiz gidecek ilk yük treni Changan iki parça halinde Marmaray Ayrılıkçeşmesi istasyonundan geçiş yaparak yolculuğuna devam etti. Trenin uzunluğu ve ağırlığı nedeniyle Marmaray geçişinde bir sorun olmaması için iki parça halinde tünelden geçti."/>
  </head>
  <body>
    <article>
      <h1>Tarihi anlar! Çin'den Avrupa'ya giden ilk yük treni Marmaray'dan geçti</h1>
      <address>
        <time datetime="2019-11-07T07:33:41+00:00">07 Nov 2019, 07:33</time>
      </address>
      <h3>Asya'dan Avrupa'ya Marmaray tüp geçişini kullanarak kesintisiz gidecek ilk yük treni Chang'an iki parça halinde Marmaray Ayrılıkçeşmesi istasyonundan geçiş yaparak yolculuğuna devam etti. Trenin uzunluğu ve ağırlığı nedeniyle Marmaray geçişinde bir sorun olmaması için iki parça halinde tünelden geçti.</h3>
      <p>Çin'in Xi'an kentinden çıkan Chang'an Treni, Çin'den kalkıp <a href="https://www.posta.com.tr/haberler/marmaray">Marmaray</a> Tüp Geçidi'ni kullanan ilk yük treni unvanına sahip olarak, yolculuğunu Çekya'nın başkenti Prag'da sonlandıracak.</p>
      <p>Marmaray tüp geçişini kullanarak Avrupa'ya kesintisiz gidecek ilk yük treni, 6 Kasım tarihinde saat 16.30'da düzenlenen tören ile tarihi Ankara Garı'ndan Çekya'nın başkenti Prag'a uğurlandı.</p>
      <figure>
        <img src="https://i.pstimaj.com/img/75/640x0/5dc3c893ae298b72913e6600"/>
      </figure>
      <h3>İki parça halinde geçti</h3>
      <p>Bugün ilk tren saat 04.24'te ikinci tren ise saat 05.00'da Marmaray Ayrılıkçeşmesi durağından geçerek, yolculuğuna devam etti. </p>
      <p>Marmaray'dan iki parça halinde geçen trenin Kapıkule'de yeniden birleştirilerek tek parça olarak yoluna devam edeceği öğrenildi. </p>
      <h3>11 bin 483 kilometre gidecek</h3>
      <p>42 TIR'a eşdeğer elektronik ürün yükünü taşıyan China Railway Ekspress, toplam uzunluğu 820 metre olan 42 adet konteyner yüklü vagonla; 2 kıta, 10 ülke, 2 denizi aşarak, 12 günde 11 bin 483 kilometre yol kat edecek.</p>
      <figure>
        <img src="https://i.pstimaj.com/img/75/640x0/5dc3c8b966a97c16a8acb8a1"/>
      </figure>
      <h3>Tren güzergahı</h3>
      <p>Tren güzergahında bulunan ülkeler; Çin, Kazakistan, Azerbaycan, Gürcistan, Türkiye, Bulgaristan, Sırbistan, Macaristan, Slovakya ve Çekya. Trenin Türkiye güzergahı ise Ahılkelek, Kars, Erzurum, Erzincan, Sivas, Kayseri, Kırıkkale, Ankara, Eskişehir, Kocaeli, İstanbul ve Kapıkule'den (Edirne) oluşuyor.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/kerimcandan-eski-dostu-demet-akalina-olay-gonderme-2217615">
          <img src="https://i.pstimaj.com/img/100/180x95/5dc3f97bae298b7c0bf5ad7d"/>
        </a>
      </figure>
      <p>
        <a href="https://www.posta.com.tr/kerimcandan-eski-dostu-demet-akalina-olay-gonderme-2217615">1 Kerimcan'dan eski dostu Demet Akalın'a olay gönderme</a>
      </p>
      <figure>
        <a href="https://www.posta.com.tr/turk-maden-devi-hacioglu-gold-minine-afrikada-buyuk-odul-2217090">
          <img src="https://i.pstimaj.com/img/100/180x95/5dc1501fae298b0cce16496e"/>
        </a>
      </figure>
      <p>
        <a href="https://www.posta.com.tr/turk-maden-devi-hacioglu-gold-minine-afrikada-buyuk-odul-2217090">2 Türk maden devi Hacıoğlu Gold Mining'e Afrika'da büyük...</a>
      </p>
      <figure>
        <a href="https://www.posta.com.tr/defileye-gider-gibi-hirsizliga-gittiler-2217618">
          <img src="https://i.pstimaj.com/img/100/180x95/5dc3fb9266a97c1fe7132685"/>
        </a>
      </figure>
      <p>
        <a href="https://www.posta.com.tr/defileye-gider-gibi-hirsizliga-gittiler-2217618">3 Defileye gider gibi hırsızlığa gittiler</a>
      </p>
      <figure>
        <a href="https://www.posta.com.tr/lufthansa-grevin-ilk-gununde-700-ucusu-iptal-etti-2217616">
          <img src="https://i.pstimaj.com/img/100/180x95/5dc3f849ae298b7c0a11e680"/>
        </a>
      </figure>
      <p>
        <a href="https://www.posta.com.tr/lufthansa-grevin-ilk-gununde-700-ucusu-iptal-etti-2217616">4 Lufthansa, grevin ilk gününde 700 uçuşu iptal etti</a>
      </p>
      <figure>
        <a href="https://www.posta.com.tr/hindistandaki-tanri-heykelleri-hava-kirliliginden-maskeyle-korunuyor-2217580">
          <img src="https://i.pstimaj.com/img/100/180x95/5dc3dff4ae298b72913e6656"/>
        </a>
      </figure>
      <p>
        <a href="https://www.posta.com.tr/hindistandaki-tanri-heykelleri-hava-kirliliginden-maskeyle-korunuyor-2217580">5 Hindistan'daki tanrı heykelleri hava kirliliğinden mas...</a>
      </p>
      <figure>
        <a href="https://www.posta.com.tr/kaiagerber-ve-pete-davidson-ask-yasiyor-2217603">
          <img src="https://i.pstimaj.com/img/100/180x95/5dc3ea9566a97c1fe7132677"/>
        </a>
      </figure>
      <p>
        <a href="https://www.posta.com.tr/kaiagerber-ve-pete-davidson-ask-yasiyor-2217603">6 Kaia Gerber ve Pete Davidson aşk yaşıyor</a>
      </p>
      <figure>
        <a href="https://www.posta.com.tr/muge-anli-canli-yayininda-sasirtan-ifadeler-2217381">
          <img src="https://i.pstimaj.com/img/100/180x95/5dc2acda66a97ce8e0f94894"/>
        </a>
      </figure>
      <p>
        <a href="https://www.posta.com.tr/muge-anli-canli-yayininda-sasirtan-ifadeler-2217381">7 Müge Anlı canlı yayınında şaşırtan ifadeler</a>
      </p>
      <figure>
        <a href="https://www.posta.com.tr/amorti-sandigi-bilete-buyuk-ikramiye-isabet-etti-2217606">
          <img src="https://i.pstimaj.com/img/100/180x95/5dc3f0a066a97c1fe6175ca3"/>
        </a>
      </figure>
      <p>
        <a href="https://www.posta.com.tr/amorti-sandigi-bilete-buyuk-ikramiye-isabet-etti-2217606">8 Amorti sandığı bilete büyük ikramiye isabet etti</a>
      </p>
      <figure>
        <a href="https://www.posta.com.tr/turkiye-varlik-fonundan-at-yarislari-ve-bahisleri-adimi-2217604">
          <img src="https://i.pstimaj.com/img/100/180x95/5dc3ee2366a97c20a02ecc4c"/>
        </a>
      </figure>
      <p>
        <a href="https://www.posta.com.tr/turkiye-varlik-fonundan-at-yarislari-ve-bahisleri-adimi-2217604">9 Türkiye Varlık Fonu'ndan at yarışları ve bahisleri adı...</a>
      </p>
      <figure>
        <a href="https://www.posta.com.tr/bakan-albayraktan-dusuk-faiz-mujdesi-2217557">
          <img src="https://i.pstimaj.com/img/100/180x95/5dc3ec6eae298b7cb276e968"/>
        </a>
      </figure>
      <p>
        <a href="https://www.posta.com.tr/bakan-albayraktan-dusuk-faiz-mujdesi-2217557">10 Bakan Albayrak'tan düşük faiz müjdesi</a>
      </p>
    </article>
  </body>
</html>