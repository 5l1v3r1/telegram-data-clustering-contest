<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/az-ugyfelszolgalaton-vert-meg-egy-idos-ferfit-keresi-a-rendorseg/186063"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-07T07:53:00+00:00"/>
    <meta property="og:title" content="Az ügyfélszolgálaton vert meg egy idős férfit, keresi a rendőrség"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Az ügyfélszolgálaton vert meg egy idős férfit, keresi a rendőrség</mark>
      </h1>
      <address><time datetime="2019-11-07T07:53:00+00:00">07 Nov 2019, 07:53</time> by <a rel="author">Police.hu</a></address>
      <p>Az óbudai rendőrök keresik azt a férfit, aki a gyanú szerint rátámadt egy idős házaspárra.</p>
      <p>A Budapesti Rendőr-főkapitányság III. kerületi Rendőrkapitánysága 01030/2491/2019. bűnügyi számon nyomozást folytat garázdaság vétség miatt ismeretlen tettes ellen.</p>
      <p>A jelenleg rendelkezésre álló adatok szerint az egyelőre ismeretlen férfi 2019. október 2-án délelőtt egy III. kerületi közműszolgáltató ügyfélszolgálatán több alkalommal megütött egy 61 éves budapesti férfit, illetve annak feleségére is megpróbált rátámadni. Az ismeretlen elkövető elmenekült a helyszínről.</p>
      <p>A férfiről a biztonsági kamera felvételt készített – írja a <a href="http://www.police.hu/hu/hirek-es-informaciok/legfrissebb-hireink/felhivasok/garazda-az-ugyfelszolgalaton">police.hu</a>.</p>
      <p>A Budapesti Rendőr-főkapitányság III. kerületi Rendőrkapitánysága kéri, hogy aki a felvételen látható férfit felismeri, személyazonosságával, tartózkodási helyével vagy a bűncselekménnyel kapcsolatban információval rendelkezik, akár névtelensége megőrzése mellett tegyen bejelentést a 06-80-555-111 „Telefontanú” zöldszámán, a 107 vagy 112 központi segélyhívó számok valamelyikén.​</p>
    </article>
  </body>
</html>