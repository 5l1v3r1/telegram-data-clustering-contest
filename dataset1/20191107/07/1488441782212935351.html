<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/07/android-10-modalita-backup-dati-forse-ancora-non-conoscete-foto-679147/"/>
    <meta property="og:site_name" content="AndroidWorld"/>
    <meta property="article:published_time" content="2019-11-07T07:09:11+00:00"/>
    <meta property="og:title" content="Android 10 ha una modalità di backup dati che forse ancora non conoscete (foto)"/>
    <meta property="og:description" content="Google ha introdotto stabilmente Android 10 da ormai due mesi ma ancora non si finisce di conoscere tutte le sue..."/>
  </head>
  <body>
    <article>
      <h1>Android 10 ha una modalità di backup dati che forse ancora non conoscete (foto)</h1>
      <address><time datetime="2019-11-07T07:09:11+00:00">07 Nov 2019, 07:09</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p><b>Google</b> ha introdotto stabilmente <a href="https://www.androidworld.it/tag/android-10/">Android 10</a> da ormai due mesi ma ancora non si finisce di conoscere tutte le sue <b>peculiarità</b>. Quella che riportiamo oggi si riferisce ad una particolare <b>modalità di backup</b> dei dati riferiti alle singole app.</p>
      <p>Come vedete dalle immagini riportate nella <b>galleria in basso</b>, Android 10 offrirebbe la possibilità di <b>non rimuovere</b> i <b>dati associati alle app</b> che stanno per essere <b>disinstallate</b>. L’opzione sarebbe accessibile tramite una <b>finestra <i>pop-up</i></b> che appare al momento della disinstallazione dell’app, la quale offre la possibilità di <b>tenere i dati</b> associati a quell’app perché potrebbero <b>tornare utili</b> nel caso di una re-installazione della stessa app. Conservare i dati per WhatsApp, ad esempio, significherebbe non perdere le informazioni relative alla <b>configurazione dell’account</b> e le <b>chat</b>.</p>
      <p>L’opzione per conservare i dati delle app <b>apparirebbe soltanto</b> quando si sta disinstallando un’app attraverso le impostazioni di sistema oppure la schermata home del launcher; lo stesso <b>non accade</b> disinstallando l’app dalla relativa pagina del <b>Play Store</b>. Ve ne eravate già accorti?</p>
      <p>Fonte: <a href="https://www.androidpolice.com/2019/11/06/some-apps-like-whatsapp-offer-to-save-app-data-when-uninstalled-in-android-10/">Android Police</a></p>
    </article>
  </body>
</html>