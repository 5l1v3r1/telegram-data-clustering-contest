<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sport/2019/11/07/ivan-ot-sliven-nameri-nov-dom-pri-izvesten-kechist.428821"/>
    <meta property="og:site_name" content="Dnes.bg"/>
    <meta property="article:published_time" content="2019-11-07T07:30:00+00:00"/>
    <meta property="og:title" content="Иван от Сливен намери нов дом при известен кечист"/>
    <meta property="og:description" content="Кърт Енгъл осинови момчето, даде му ново име - Джоузеф | Dnes.bg"/>
  </head>
  <body>
    <article>
      <h1>Иван от Сливен намери нов дом при известен кечист</h1>
      <h2>Кърт Енгъл осинови момчето, даде му ново име - Джоузеф</h2>
      <address><time datetime="2019-11-07T07:30:00+00:00">07 Nov 2019, 07:30</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Семейството на една от най-големите звезди в кеча - американеца Кърт Енгъл се увеличи с още един член.</p>
      <p>50-годишният Енгъл дочака пристигането на българчето, което осинови. Олимпийският шампион по борба от Атланта 1996 и съпругата му имат още четири дъщери и един син, а вече се грижат и за 15-годишния Иван от Сливен.</p>
      <p>Кърт Енгъл се срещна с тийнейджъра през лятото, а цялата процедура по осиновяването продължи няколко месеца, припомня "Монитор".</p>
      <p>Момчето вече носи и името Джоузеф, а новите му родители полагат всички грижи, за да се адаптира възможно най-бързо, като включително са наели учител по английски език.</p>
      <p>Освен това известният кечист явно е решил да прави момчето спортист, тъй като показа в социалните мрежи тяхна обща снимка от фитнеса.</p>
      <p>"Джоузеф е новият ми партньор в тренировките", написа Кърт Енгъл в Инстаграм.</p>
      <p>Пред телевизионния канал "TMZ" Енгъл сподели: "Наистина е невероятно. 15-годишният ни син вече е при нас и се приспособява към живота в Америка. Имаше много трудности, но той е страхотно хлапе. Със съпругата ми решихме, че не искаме бебе, а по-голямо дете".</p>
      <p> </p>
    </article>
  </body>
</html>