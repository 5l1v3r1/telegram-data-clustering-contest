<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/turkije-krijgt-opnieuw-miljoenen-euros-van-eu/"/>
    <meta property="og:site_name" content="SCEPTR"/>
    <meta property="article:published_time" content="2019-11-07T07:31:27+00:00"/>
    <meta property="og:title" content="Turkije krijgt opnieuw miljoenen euro’s van EU"/>
    <meta property="og:description" content="De Europese Unie is opnieuw van plan om tientallen miljoenen euro's aan Turkije te geven. Het geld zou de Turkse kustwacht moeten versterken."/>
  </head>
  <body>
    <article>
      <h1>Turkije krijgt opnieuw miljoenen euro’s van EU</h1>
      <address><time datetime="2019-11-07T07:31:27+00:00">07 Nov 2019, 07:31</time> by <a rel="author" href="https://sceptr.net/author/pietervanberkel/" target="_blank">Pieter Van Berkel</a></address>
      <p>
        <b>De Europese Unie is <a href="http://www.ekathimerini.com/246185/article/ekathimerini/news/eu-readies-to-pay-turkey-to-boost-coast-guard">opnieuw van plan om tientallen miljoenen euro’s aan Turkije te geven</a>. Het geld zou de Turkse kustwacht moeten versterken.</b>
      </p>
      <p>Griekenland heeft sinds de zomer opnieuw te kampen met een enorme toename van het aantal migranten die op de eilanden in de Egeïsche zee aankomen. De kampen op de eilanden zitten overvol en er zijn regelmatig uitbarstingen van geweld. Het aantal migranten dat uit Turkije wegtrekt zit ondertussen opnieuw in de lift.</p>
      <figure>
        <iframe data-src="https://twitter.com/BreitbartLondon/status/1192134724313108480?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>50 miljoen euro</h3>
      <p><i>“We hebben een reeks maatregelen voorbereid voor een bedrag van ongeveer 50 miljoen euro”</i>, zegt <a href="https://sceptr.net/tag/maciej-popowski/">Maciej Popowski</a>, adjunct-directeur-generaal voor het uitbreidingsbeleid van de EU. Een deel van het geld zou <i>“de capaciteit van de Turkse kustwacht om zoek- en reddingsoperaties uit te voeren”</i> moeten verbeteren.</p>
      <p>De rest van het geld zou de omstandigheden in de Turkse migrantenkampen moeten verbeteren en zou de migranten beter moeten helpen integreren in de Turkse samenleving. Het geld is deels afkomstig uit het budget dat Turkije moet voorbereiden op een toetreding tot de EU. Hoewel Turkije kandidaat is om EU-lid te worden is de kans dat het effectief zo ver komt vooralsnog nihil.</p>
      <p>Na de migratiecrisis in 2015 kreeg Turkije al eens 6 miljard euro om te verhinderen dat migranten naar Europa zouden trekken. De ‘EU-Turkije-deal’ leek toen wel degelijk een impact te hebben. </p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/griekenland-verstrengt-asielprocedure/"/>
        <a href="https://sceptr.net/2019/10/griekenland-wil-10-000-migranten-terugsturen-naar-turkije/"/>
        <a href="https://sceptr.net/2019/09/salvini-houdt-opnieuw-ngo-schip-tegen-te-midden-van-regeringscrisis/"/>
      </related>
    </article>
  </body>
</html>