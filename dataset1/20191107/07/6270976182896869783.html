<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/07/ukrayinske-posolstvo-zaklykalo-vydannya-the-new-york-times-vypravyty-opublikovanu-kartu-ukrayiny-bez-krymu/"/>
    <meta property="og:site_name" content="Рубрика"/>
    <meta property="article:published_time" content="2019-11-07T07:21:36+00:00"/>
    <meta property="og:title" content="Українське посольство закликало видання The New York Times виправити опубліковану карту України без Криму"/>
    <meta property="og:description" content="Українське посольство у Вашингтоні закликало американське видання The New York Times, яке опублікувало карту України без Криму, виправити помилку й “не грати на руку російській інформаційній пропаганді”. Повідомляє прес-служба українського диппредставництва в США у Facebook, передає Інтерфакс. “Посольство вчергове звернулося до редакторів видання The New York Times із закликом не припускатися помилок у зображенні Криму […]"/>
  </head>
  <body>
    <article>
      <h1>Українське посольство закликало видання The New York Times виправити опубліковану карту України без Криму</h1>
      <address><time datetime="2019-11-07T07:21:36+00:00">07 Nov 2019, 07:21</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/the-new-york-times-620x360.jpg"/>
      </figure>
      <p>
        <b>
          <b>Українське посольство у Вашингтоні закликало американське видання The New York Times, яке опублікувало карту України без Криму, виправити помилку й “не грати на руку російській інформаційній пропаганді”.</b>
        </b>
      </p>
      <p>Повідомляє прес-служба українського диппредставництва в США у Facebook, передає <a href="https://ua.interfax.com.ua/news/general/623096.html">Інтерфакс.</a></p>
      <p>“Посольство вчергове звернулося до редакторів видання The New York Times із закликом не припускатися помилок у зображенні Криму на карті України та не грати на руку російській інформаційній пропаганді. Американське видання знову використало карту з чітким порушення міжнародно визнаного кордону України в одній зі своїх останніх статей – A Disgraced Ukrainian Oligarch’s Bizarre Ski Resort Plan (https://nyti.ms/32iUxsp)”, – ідеться в повідомленні.</p>
      <p>У відомстві наголосили, що “розраховують на оперативну реакцію журналістів впливового видання, яке покликане доносити до американської та світової громадськості правду”.</p>
      <p>“Правда в тому, що Крим – це Україна! Помилка має бути виправлена!”.</p>
      <p>Раніше,<a href="https://rubryka.com/2019/11/06/brytaniya-i-norvegiya-vyluchyly-z-prodazhu-rosijski-karty-vod-ukrayiny/"> Британія і Норвегія вилучили з продажу російські карти вод України.</a></p>
    </article>
  </body>
</html>