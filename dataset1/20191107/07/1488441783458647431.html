<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/07/lapp-sony-email-ai-saluti-non-funzionera-partire-xperia-5-lascia-anche-lopzione-amazon-backup-foto-679156/"/>
    <meta property="og:site_name" content="AndroidWorld"/>
    <meta property="article:published_time" content="2019-11-07T07:19:56+00:00"/>
    <meta property="og:title" content="L’app Sony Email ai saluti: non funzionerà a partire da Xperia 5, lascia anche l’opzione Amazon Backup (foto)"/>
    <meta property="og:description" content="Nelle ultime ore Sony sta comunicando ai suoi utenti alcune novità riguardanti la chiusura di alcuni suoi servizi che avverrà..."/>
  </head>
  <body>
    <article>
      <h1>L’app Sony Email ai saluti: non funzionerà a partire da Xperia 5, lascia anche l’opzione Amazon Backup (foto)</h1>
      <address><time datetime="2019-11-07T07:19:56+00:00">07 Nov 2019, 07:19</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Nelle ultime ore <a href="https://www.androidworld.it/tag/sony/">Sony</a> sta comunicando ai suoi utenti alcune novità riguardanti la <b>chiusura</b> di alcuni suoi servizi che avverrà nelle prossime settimane. Le chiusure riguardano l’app <b>Sony Email</b>, il servizio di <i><b>newsletter</b> </i>e l’opzione <b>Amazon Backup</b>.</p>
      <p>Secondo quanto riportato da <a href="http://www.xperiablog.net/2019/11/06/sony-drops-support-for-email-app-from-xperia-5-onwards/"><i>Xperia Blog</i></a>, Sony ha confermato che l’app Sony Email, disponibile da diverso tempo per i device dell’azienda nipponica sul Play Store, <b>non funzionerà</b> più per <a href="https://www.androidworld.it/recensioni/sony-xperia-5/">Xperia 5</a> e modelli <b>successivi</b>. Per questi modelli di smartphone l’app <b>non sarà compatibile</b> sul Play Store. La stessa sorte è destinata al <b>servizio <i>newsletter</i></b> di Sony che informava di un <b>aggiornamento</b> software: dal prossimo <b>16 dicembre</b> chiuderà <b>definitivamente</b>, agli utenti arriveranno soltanto le notifiche di aggiornamento software sullo smartphone.</p>
      <p>Infine, anche l’opzione <i><b>Backup – Powered by Amazon</b></i> integrata nell’app <b>Album</b> di Sony cesserà definitivamente di funzionare per tutti, a partire dal prossimo <b>31 marzo</b>. Successivamente a questa data l’opzione verrà <b>rimossa</b> dall’app mediante un aggiornamento, mentre restituirà un <b>messaggio di errore</b> sulle versioni precedenti dell’app.</p>
    </article>
  </body>
</html>