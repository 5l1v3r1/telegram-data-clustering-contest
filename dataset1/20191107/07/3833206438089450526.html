<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Prekratiha-nabiraneto-na-sredstva-v-pomosht-na-Dariya-nasochvat-daritelite-kum-Mitko-911780"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-07T07:13:00+00:00"/>
    <meta property="og:title" content="Прекратиха набирането на средства в помощ на Дария, насочват дарителите към Митко"/>
    <meta property="og:description" content="Благотворителният базар в полза на Дария от Провадия няма да се състои. Това решиха единодушно орган..."/>
  </head>
  <body>
    <article>
      <h1>Прекратиха набирането на средства в помощ на Дария, насочват дарителите към Митко</h1>
      <address>
        <time datetime="2019-11-07T07:13:00+00:00">07 Nov 2019, 07:13</time>
      </address>
      <p>Благотворителният базар в полза на Дария от Провадия няма да се състои. Това решиха единодушно организаторите на събитието в Девня – Виктория-Александра Майрхофер, Георги Александров и Денис Куцаров.</p>
      <p>Причината за този обрат е изненадващата новина, че кампанията за набиране на средства в полза на момичето се преустановява. Тя се появи на фейсбук страницата "<a href="https://www.facebook.com/life4dary/">Дари живот на Дари</a>“. Ето и информацията там:</p>
      <p>Здравейте, Ангели на Дари!</p>
      <p>Имаме добри новини.</p>
      <p>Вчера Дария беше изписана от болницата в Хановер.</p>
      <p>Налага се да остане в Германия защото ще има ежеседмично контролни прегледи.</p>
      <p>Както вече споделихме, успели са да закрепят показателите и има подобрение, лекарите там са преценили, че е най-добре за нашата Дария да използва собствения си бял дроб, възможно по-дълго, затова още не е включена в списък за трансплантация.</p>
      <p>Дари си има немска здравна карта, и най-вероятно контролните прегледи няма да се заплащат, затова временно ПРЕУСТАНОВЯВАМЕ кампанията за набиране на средства.</p>
      <p>Към момента, Дари разполага с 30 615 евро в ХЕЛПКАРМА, 157 867 лв. в дарителската сметка и 67 090 лв в разплащателната, които са напълно достатъчно за покриване на разходите по квартирата и евентуално закупуване на медикаменти, ако се наложи.</p>
      <p>Ще ви държим в течение със състоянието на Дари и нейното ежедневие, също и ако има промяна в плана за лечение, разчитаме на всички вас, ако в някакъв момент Дари се нуждае отново от вашата помощ.</p>
      <p>Благодарим Ви, че дадохте шанс на това ангелско създание, Благодарим ви, че подкрепихте този млад живот, Благодарим ви, че върнахте вярата в доброто на това семейство.</p>
      <p>БЛАГОДАРИМ ВИ! </p>
      <p>Дари помоли ВСИЧКИ събития, организирани в нейна помощ да бъдат пренасочени към<a href="https://www.plovdiv24.bg/novini/Bylgaria/novini/Bylgaria/Speshno-subirat-sredstva-za-Mitko-911634"> Митко</a> от кампания "<a href="https://www.facebook.com/nadejdazamitko/">Надежда за Димитър</a>",</p>
      <p>Както и ВСИЧКИ кутии да бъдат отчетени и внесени на Димитър.</p>
      <p>Дълбок поклон, пред благородната постъпка, все пак нейното лечение не е приключило!</p>
      <p>Благодарим ти, Дари!</p>
      <p>Дарителска сметка Уни Кредит Булбанк</p>
      <p>Iban: BG 55 UNCR 7000 1523 640 936</p>
      <p>BIC: UNCRBGSF</p>
      <p>Гр. Сливен</p>
      <p>Димитър Щилиянов</p>
      <p>Хелпкарма:</p>
      <p>
        <a href="https://bg.helpkarma.com/campaign/nadejda-za-dimitar-330">https://bg.helpkarma.com/campaign/nadejda-za-dimitar-330</a>
      </p>
      <p>
        <a href="https://www.facebook.com/donate/427554911488093/">https://www.facebook.com/donate/427554911488093/?fundraiser_source=external_url</a>
      </p>
    </article>
  </body>
</html>