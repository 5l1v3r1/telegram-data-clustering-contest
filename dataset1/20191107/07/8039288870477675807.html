<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/versiuni-electrice-pentru-gama-de-utilitare-usoare-a-grupului-psa/"/>
    <meta property="og:site_name" content="AutoExpert"/>
    <meta property="article:published_time" content="2019-11-07T07:29:44+00:00"/>
    <meta property="og:title" content="Versiuni electrice pentru gama de utilitare ușoare a grupului PSA"/>
    <meta property="og:description" content="Opel, Citroen și Peugeot au adaugat versiuni electrice pentru utilitara ușoară construită pe platformă comună."/>
  </head>
  <body>
    <article>
      <h1>Versiuni electrice pentru gama de utilitare ușoare a grupului PSA</h1>
      <address><time datetime="2019-11-07T07:29:44+00:00">07 Nov 2019, 07:29</time> by <a rel="author" href="https://www.autoexpert.ro/author/dragosbaltateanu/" target="_blank">Dragos Băltățeanu</a></address>
      <figure>
        <img src="https://www.autoexpert.ro/wp-content/uploads/2019/11/peugeot-e-expert-830x467.jpg"/>
      </figure>
      <p>
        <b>Opel, Citroen și Peugeot au adaugat versiuni electrice pentru utilitara ușoară construită pe platformă comună.</b>
      </p>
      <p>Opel Vivaro-e, Peugeot e-Expert și Citroen e-Jumpy sunt noile versiuni electrice din grupul PSA. Toate cele trei modele sunt bazate pe același model, construit pe noua platformă EMP2 a grupului francez. Platforma permite folosirea unui sistem de propulsie electric, dar și a motoarelor convenționale.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
        <figcaption>Opel Vivaro-e</figcaption>
      </figure>
      <p>Indiferent de marca sub care va fi comercializată, utilitara electrică ușoară a grupului PSA are aceleași caracteristici tehnice. Clienții vor putea alege între două versiuni de baterie cu capacități diferite.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/e-jumpy-1024x792.jpg"/>
      </figure>
      <p>Versiunea de bază folosește o baterie de 50 kWh ce asigură modelului Vivaro-e/ e-Expert/ e-Jumpy o autonomie de 200 km. Versiunea cu baterie mare de 75 kWh poate parcurge o distanță de 300 km, măsurată conform standardului WLTP.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/gama-citroen-1024x710.jpg"/>
      </figure>
      <p>Noile modele electrice din cadrul grupului PSA vor fi disponibile începând cu anul viitor.</p>
    </article>
  </body>
</html>