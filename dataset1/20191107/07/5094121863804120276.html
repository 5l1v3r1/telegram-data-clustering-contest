<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/v-ostrave-bude-opet-umely-strom-ale-zivejsi-a-prirozenejsi-20191107.html"/>
    <meta property="og:site_name" content="Deník.cz"/>
    <meta property="article:published_time" content="2019-11-07T07:27:00+00:00"/>
    <meta property="og:title" content="Ostrava bude mít i letos umělý vánoční strom. Vypadat však bude přirozeněji"/>
    <meta property="og:description" content="/FOTOGALERIE/ V ulicích Ostravy se pomalu začíná objevovat vánoční výzdoba a obchodní centra se předhánějí, které bude mít honosnější strom. Deník zjišťoval, kdy se rozsvítí přece jen symboličtější stromy přímo na náměstích a jak to vypadá s vánočními trhy ve vašem regionu. V moravskoslezské metropoli bude letos vánoční výzdoba opět krásnější a pompéznější.  "/>
  </head>
  <body>
    <article>
      <h1>Ostrava bude mít i letos umělý vánoční strom. Vypadat však bude přirozeněji</h1>
      <address><time datetime="2019-11-07T07:27:00+00:00">07 Nov 2019, 07:27</time> by <a rel="author">Petr Jiříček</a></address>
      <p>Už za tři týdny vypuknou na Masarykově náměstí oblíbené vánoční trhy. Začnou v pátek 29. listopadu (o den dříve se rozsvítí výzdoba v ulicích a na náměstích, která už se začíná instalovat) a potrvají tradičně do 23. prosince. Vánoční strom bude rozsvícen v neděli 1. prosince v 17 hodin. Také letos bude umělý. Moravská Ostrava a Přívoz jej pořídila a postavila v závěru roku 2016 s tím, že jej bude využívat nejméně po dobu pěti let.</p>
      <figure>
        <img src="https://g.denik.cz/43/87/zoo-ledecky-45456_denik-150-3x2.jpg"/>
      </figure>
      <aside>
        <a href="https://www.denik.cz/regiony/do-vyholene-zoo-se-vraceji-stromy-sazet-prijede-i-zpevak-ledecky-20191106.html">Do olomoucké zoo se vracejí stromy. Sázet přijede i zpěvák Ledecký Přečíst článek ›</a>
      </aside>
      <p>„Strom tedy zůstává umělý, avšak bude mít nově zrekonstruované větve. Díky tomu bude vypadat živěji a přirozeněji,“ řekl mluvčí moravskoostravské radnice David Račák, podle něhož zatím není jasné, jaký strom bude radnice preferovat v budoucnu.</p>
      <p>
        <b>Vánoční výzdoba v Porubě:</b>
      </p>
      <figure>
        <img src="https://g.denik.cz/57/50/ostrava-vyzdoba-ulice-vanocni-vyzdoba-poruba_denik-150-3x2.jpg"/>
      </figure>
      <figure>
        <img src="https://g.denik.cz/57/d6/ostrava-vyzdoba-ulice-vanocni-vyzdoba-poruba-01_denik-150-3x2.jpg"/>
      </figure>
      <figure>
        <img src="https://g.denik.cz/57/b3/ostrava-vyzdoba-ulice-vanocni-vyzdoba-poruba-02_denik-150-3x2.jpg"/>
      </figure>
      <figure>
        <img src="https://g.denik.cz/57/bf/ostrava-vyzdoba-ulice-vanocni-vyzdoba-poruba-03_denik-150-3x2.jpg"/>
      </figure>
      <aside>Galerie <a href="https://www.denik.cz/galerie/vanocni-vyzdoba-v-porube.html?mm=10432392&amp;back=2659452240-6813-1">36 fotografií v galerii ›</a></aside>
      <p>Umělý strom, a to už od roku 2007, stává také na Prokešově náměstí pod novou radnicí. „Město se chová ekologicky a nechce, aby kvůli výzdobě někde musel padnout vzrostlý jehličnan,“ sdělila mluvčí města Andrea Vojkovská. Tamní náměstí ozdobí tři tisíce metrů světelných řetězů s téměř 26 tisíci diodami. Podobu výzdoby si znovu po dvou letech odhlasovali sami Ostravané.</p>
      <figure>
        <img src="https://g.denik.cz/57/60/bezdomovci-bezdomovec-ilu-ova20140113_denik-150-3x2.jpg"/>
      </figure>
      <aside>
        <a href="https://www.denik.cz/regiony/bezdomovci-se-v-brne-kvuli-mrazu-zakopou-i-pod-zem-20191107.html">Noc v teple? Bezdomovci se v Brně kvůli mrazu zakopou i pod zem Přečíst článek ›</a>
      </aside>
      <p>Nově bude letos nazdoben světelnými rampouchy prostor před hlavním nádražím, v Umělecké ulici u Elektry bude umístěna světelná fontána a na náměstí Dr. E. Beneše před obvodní radnicí budou stát tři metry široké a skoro čtyři metry vysoké světelné brány. Osvětlen tam bude nově i strom.</p>
      <p>
        <b>Vánoční výzdoba v OC Forum Nová Karolína:</b>
      </p>
      <figure>
        <img src="https://g.denik.cz/57/35/ostrava-vyzdoba-vanocni-vyzdoba-karolina_denik-150-3x2.jpg"/>
      </figure>
      <figure>
        <img src="https://g.denik.cz/57/79/ostrava-vyzdoba-vanocni-vyzdoba-karolina-01_denik-150-3x2.jpg"/>
      </figure>
      <figure>
        <img src="https://g.denik.cz/57/37/ostrava-vyzdoba-vanocni-vyzdoba-karolina-02_denik-150-3x2.jpg"/>
      </figure>
      <aside>Galerie <a href="https://www.denik.cz/galerie/vanocni-vyzdoba-v-karoline-v-ostrave.html?mm=10432429&amp;back=2659452240-6813-1">3 fotografie v galerii ›</a></aside>
      <p>„Interaktivní zařízení na něm bude reagovat na tleskání nebo zpívání lidí a měnit barvy,“ prozradil David Račák, podle něhož originální světelná brána zvýrazní i vstup do Husova sadu. Oproti branám na náměstí však bude hned přes osm metrů široká a víc než pět metrů vysoká. Výzdoba ve městě zhasne na Tři krále.</p>
    </article>
  </body>
</html>