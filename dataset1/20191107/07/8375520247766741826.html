<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/viyskovi-hochut-pokazati-zhurnalistam-dilyanku-rozvedennya-bilya-petrivskogo-638289.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T07:56:35+00:00"/>
    <meta property="og:title" content="Військові хочуть показати журналістам ділянку розведення біля Петрівського"/>
    <meta property="og:description" content="Представників ЗМІ попередили, що треба мати шолом і бронежилет для відвідин ділянки розведення сил"/>
  </head>
  <body>
    <article>
      <h1>Військові хочуть показати журналістам ділянку розведення біля Петрівського</h1>
      <address>
        <time datetime="2019-11-07T07:56:35+00:00">07 Nov 2019, 07:56</time>
      </address>
      <h4>Представників ЗМІ попередили, що треба мати шолом і бронежилет для відвідин ділянки розведення сил</h4>
      <p>У штабі Операції Об’єднаних сил планують у п'ятницю, 8 листопада, показати журналістам ділянку розведення у районі населених пунктів Богданівка і Петрівське Донецької області «для висвітлення початку практичного етапу розведення». Про це повідомляє пресцентр ООС.</p>
      <p>«Завтра, 8 листопада 2019 року, відбудеться престур на ділянку розведення сил та засобів №3 у районі населених пунктів Богданівка і Петрівське Донецької області для висвітлення початку практичного етапу розведення», - зазначили у штабі.</p>
      <p>Акредитованих журналістів збирають перед блокпостом на в’їзді до Богданівки Волноваського району Донецької області.</p>
      <p>«Усім представникам ЗМІ обов'язково мати засоби захисту (шолом, бронежилет)», - додали у штабі.</p>
      <p>Напередодні Міноборони заявило, що <a href="https://glavcom.ua/news/okupanti-minuyut-siru-zonu-na-donbasi-rozvidka--638103.html">незаконні збройні формування Російської Федерації мінують території</a> поблизу лінії розмежування, в тому числі так звану «сіру зону» на Донбасі.</p>
      <p>Як повідомлялося, <a href="https://glavcom.ua/news/shtab-oos-rozvedennya-sil-v-zolotomu-zavershilosya--637097.html">у Золотому-4 завершився етап розведення сил і засобів з обох сторін</a>.</p>
      <p>3 листопада <a href="https://glavcom.ua/country/incidents/vid-zavtra-v-rajoni-rozvedennja-v-zolotomu-mozhna-bude-vilno-peremishchatisja-general-mikats-637234.html">скасували режим обмежень</a> на переміщення в районі розведення в Золотому.</p>
      <p>Зазначимо, також на початку тижня з’явилось відео, як <a href="https://glavcom.ua/country/incidents/rosiyskiy-deputat-vzhe-oshivajetsya-u-zolotomu-i-rozhvalyuje-zelenskogo-video-637467.html">депутат російської Держдуми, голова партії «Родіна» Олексій Журавльов</a> відвідав Золоте після розведення сил. Журавльов незаконно приїхав на позиції російсько-терористичних сил у Золотому, через непідконтрольну ділянку кордону з Росією, стверджуючи, що це в нього такий «робочий візит».</p>
      <related>
        <a href="https://glavcom.ua/news/u-posolstvi-ssha-shvalyuyut-rozvedennya-sil-u-zolotomu-637659.html"/>
        <a href="https://glavcom.ua/news/pristayko-nazvav-novu-datu-mozhlivogo-rozvedennya-na-donbasi-637587.html"/>
        <a href="https://glavcom.ua/news/rosiya-visuvaje-novi-vimogi-shchodo-normandskoji-zustrichi-mzs-637551.html"/>
      </related>
    </article>
  </body>
</html>