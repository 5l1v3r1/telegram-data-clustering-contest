<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/bivsh-imam-e-obvinen-v-terorizm-v-chekhiya-406069.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-07T07:27:39+00:00"/>
    <meta property="og:title" content="Бивш имам е обвинен в тероризъм в Чехия"/>
    <meta property="og:description" content="Самер Шехадех е роден в Прага, от палестински произход е, учил е в Саудитска Арабия и е бил имам на джамията в Прага"/>
  </head>
  <body>
    <article>
      <h1>Бивш имам е обвинен в тероризъм в Чехия</h1>
      <address>
        <time datetime="2019-11-07T07:27:39+00:00">07 Nov 2019, 07:27</time>
      </address>
      <p>Бивш имам, живеещ в Прага, беше обвинен за тероризъм и може да получи до 15 години затвор, предаде Франс прес, като се позова на съобщение на съдебните власти.</p>
      <p>Самер Шехадех е съден за участие в терористична група и за това, че е подкрепял, насърчавал и финансирал терористични дейности. Той е в ареста от година. Брат му и снаха му са обвинени за същото.</p>
      <p>Самер Шехадех е роден в Прага, от палестински произход е, учил е в Саудитска Арабия и е бил имам на джамията в Прага. Преди пет години я напуска, за да отиде да живее в Словакия. После се връща в Прага, но напуска отново Чехия през 2016 г. с брат си и снаха си, на които помогнал да се присъединят към групировка в Сирия, свързана с Ал Каида.</p>
      <p>Чешката полиция е започнала да се интересува от него през същата година, подозирайки го, че подстрекава хората към радикализация. Според медиите бившият имам бил арестуван в Йордания и екстрадиран към Чехия.</p>
    </article>
  </body>
</html>