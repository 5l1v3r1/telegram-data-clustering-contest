<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/trondelag/2019/11/07/%C3%89n-person-sendt-til-St.-Olav-etter-frontkollisjon-20338970.ece"/>
    <meta property="og:site_name" content="adressa.no"/>
    <meta property="article:published_time" content="2019-11-07T07:18:34+00:00"/>
    <meta property="og:title" content="Én person sendt til St. Olav etter frontkollisjon"/>
    <meta property="og:description" content="Ulykken skjedde på fylkesvei 714."/>
  </head>
  <body>
    <article>
      <h1>Én person sendt til St. Olav etter frontkollisjon</h1>
      <address><time datetime="2019-11-07T07:18:34+00:00">07 Nov 2019, 07:18</time> by <a rel="author">Karoline Ulvnes</a></address>
      <p>Ulykken skjedde på fylkesvei 714.</p>
      <aside><a href="https://www.adressa.no/nyheter/trondelag/2019/11/07/javascript:void(0);">Del denne artikkelen på Facebook</a> <a href="https://www.adressa.no/nyheter/trondelag/2019/11/07/javascript:void(0);">Del denne artikkelen på Twitter</a> <a href="https://www.adressa.no/nyheter/trondelag/2019/11/07/javascript:void(0);">Del denne artikkelen på e-post</a></aside>
      <p>Torsdag morgen like etter klokken 08 melder politiet i Trøndelag om en frontkollisjon mellom to biler på Twitter. Begge personene var bevisst og oppegående da politiet kom til stedet.</p>
      <p>Ulykken skjedde på Dyrvik på Frøya.</p>
      <p>- Begge bilene fikk store materielle skader og behøver berging, sier operasjonsleder Ole Petter Hollingen hos Trøndelag politidistrikt.</p>
      <p>Klokken 09.40 skriver politiet i Trøndelag at veien er åpnet igjen.</p>
      <figure>
        <img src="https://www.adressa.no/incoming/article20339165.ece/g8ta99/BINARY/w980/froyaulykke.jpg"/>
        <figcaption>To personer fikk bistand av helsepersonell på stedet.   Foto: ronny teigås</figcaption>
      </figure>
      <p>To personer var involvert i ulykken og ble sjekket av helsepersonell på stedet.</p>
      <p>- Én person er kjørt til legevakt med lettere, og den andre er sendt til St. Olav med ukjent skadeomfang, sier Holllingen.</p>
      <p>Politiet er fremdeles på stedet og har iverksatt etterforskning. De skal også avhøre vitner til ulykken for å finne ut årsaken til kollisjonen.</p>
      <h4>Tips oss! Har du bilder, video eller opplysninger?</h4>
      <p>Telefon: <b>464 07 200</b> E-post: <a href="mailto:webred@adresseavisen.no"><b>webred@adresseavisen.no</b></a></p>
    </article>
  </body>
</html>