<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/felhaborito-elo-rakot-lehet-nyerni-a-jatekgeppel/186106"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-07T17:30:00+00:00"/>
    <meta property="og:title" content="Felháborító: élő rákot lehet nyerni a játékgéppel"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Felháborító: élő rákot lehet nyerni a játékgéppel</mark>
      </h1>
      <address><time datetime="2019-11-07T17:30:00+00:00">07 Nov 2019, 17:30</time> by <a rel="author">Bors</a></address>
      <p>Alaposan kiakasztotta a netezőket egy étterem: a szingapúri House of Seafood előtt ugyanis felállítottak egy olyan karos nyerőgépet, ahol 5 szingapúri dollárért (azaz nagyjából ezer forintért) élő rákokat lehetett nyerni.</p>
      <p>Mondanunk sem kell, az akció alaposan felkorbácsolta a kedélyeket. Sokan hangsúlyozták, hogy az élő állat nem plüssjáték, és mindez nem több, mint kegyetlen állatkínzás. Az étterem vezetői persze igyekeztek menteni a menthetőt, mondván, hogy ők oktatási céllal állították ki a játékautomatákat, hogy a gyerekek megismerjék az élet értékét - ez a magyarázat azonban nem sokakat hatott meg - írja az Oddity Central.</p>
      <figure>
        <iframe src="https://www.youtube.com/embed/xHTdZ5MIIbI" width="650" height="360" data-service="Youtube" scrolling="no"/>
      </figure>
      <p>Az étterem végül kénytelen volt üzemen kívül helyezni az automatát - ami azóta egyébként most már újra használható, ám élő rákok helyett ezúttal dobozoltat lehet vele nyerni.</p>
    </article>
  </body>
</html>