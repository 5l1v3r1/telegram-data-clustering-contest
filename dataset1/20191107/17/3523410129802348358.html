<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638722/%D8%AC%D9%84%D9%88%DA%AF%DB%8C%D8%B1%DB%8C-%D8%A7%D8%B2-%D8%B9%D8%B6%D9%88%DB%8C%D8%AA-%D9%86%D8%A7%D8%AE%D9%88%D8%A7%D8%B3%D8%AA%D9%87-%D8%AF%D8%B1-%DA%AF%D8%B1%D9%88%D9%87-%D9%87%D8%A7%DB%8C-%D9%88%D8%A7%D8%AA%D8%B3-%D8%A7%D9%BE-%D8%A7%D9%85%DA%A9%D8%A7%D9%86-%D9%BE%D8%B0%DB%8C%D8%B1-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T17:53:00+00:00"/>
    <meta property="og:title" content="جلوگیری از عضویت ناخواسته در گروه های واتس اپ امکان پذیر شد"/>
    <meta property="og:description" content="واتس اپ به تازگی ویژگی کنترل حریم شخصی جدیدی را به اپلیکیشن خود اضافه کرده که از عضویت ناخواسته افراد در گروه های واتس اپ جلوگیری می کند."/>
  </head>
  <body>
    <article>
      <h1>
        <a href="https://www.bultannews.com/fa/news/638722/%D8%AC%D9%84%D9%88%DA%AF%DB%8C%D8%B1%DB%8C-%D8%A7%D8%B2-%D8%B9%D8%B6%D9%88%DB%8C%D8%AA-%D9%86%D8%A7%D8%AE%D9%88%D8%A7%D8%B3%D8%AA%D9%87-%D8%AF%D8%B1-%DA%AF%D8%B1%D9%88%D9%87-%D9%87%D8%A7%DB%8C-%D9%88%D8%A7%D8%AA%D8%B3-%D8%A7%D9%BE-%D8%A7%D9%85%DA%A9%D8%A7%D9%86-%D9%BE%D8%B0%DB%8C%D8%B1-%D8%B4%D8%AF">جلوگیری از عضویت ناخواسته در گروه های واتس اپ امکان پذیر شد</a>
      </h1>
      <h2>واتس اپ به تازگی ویژگی کنترل حریم شخصی جدیدی را به اپلیکیشن خود اضافه کرده که از عضویت ناخواسته افراد در گروه های واتس اپ جلوگیری می کند.</h2>
      <address><time datetime="2019-11-07T17:53:00+00:00">07 Nov 2019, 17:53</time> by <a rel="author">بولتن نیوز | bultannews.com</a></address>
      <p><b>گروه IT: واتس اپ</b> اخیرا به منظور کاهش هرزنامه ها و انتشار اطلاعات نادرست، ویژگی<b> کنترل حریم شخصی جدیدی</b> را برای کاربران خود معرفی کرده است. این ویژگی به کاربر اجازه می دهد تا در مورد قابلیت افراد جهت دعوت وی به گروه های مختلف، تصمیم گیری کند. در حال حاضر تمام کاربران در سراسر دنیا می توانند از ویژگی مذکور استفاده کنند.   <br/>به گزارش بولتن نیوز به نقل از کلیک، برای کاربرد ویژگی جدید باید به بخش های <b>Setting</b>، <b>Account</b>،  <b>Privacy </b>و <b>Groups</b> رفت و یکی از سه گزینه<b> my Contacts Expect</b> (همه مخاطبین من به غیر از)،<b> My Contacts</b> (همه مخاطبین من) یا <b>everyone</b> (همه) را انتخاب کرد. در صورت ضربه زدن روی گزینه <b>My Contact Expect</b> کاربر می تواند مخاطبین خاصی را از فهرست افراد ممکن حذف کرده و یا با انتخاب<b> select all</b> به همه مخاطبین خود اجازه دهد تا وی را در گروه های مختلف دعوت کنند.<br/><br/>در صورت انتخاب گزینه<b> My Contact</b> تنها به افرادی اجازه دعوت داده می شود که در فهرست مخاطبین وجود دارند. توجه داشته باشید که دعوت به هر گروهی، تنها تا سه روز اعتبار دارد. به بیان دیگر اگر کاربر در طی سه روز به گروه دعوت شده ملحق نشود، پیام دعوت خود به خود حذف می گردد.  </p>
      <figure>
        <img src="https://www.bultannews.com/files/fa/news/1398/8/16/1193379_421.jpg"/>
      </figure>
      <p>بدیهی است که اضافه کردن ویژگی کنترل حریم شخصی،<b> یک اقدام خوشایند</b> از سوی این اپلیکیشن پرطرفدار به شمار می آید. چرا که بسیاری از کاربران از دعوت شدن به گروه های مختلف، عاصی و گله مند بوده اند. واتس اپ نیز دلیل ایجاد این ویژگی جدید را به شرح زیر بیان کرده است:<br/><br/><b>گروه های واتس اپ</b> به پیوند اعضای خانواده، دوستان، همکاران، همکلاسی ها و غیره ادامه می دهد. اما با تشکیل گروه ها برای مکالمات مهم و گروهی، کاربران خواستار کنترل بیشتری روی تجارب خود بوده اند.</p>
    </article>
  </body>
</html>