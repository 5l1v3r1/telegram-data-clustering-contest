<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/bnp-paribas-presenta-al-fee-only-2019-summit-gli-esg-memory-cash-collect/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-07T17:01:05+00:00"/>
    <meta property="og:title" content="BNP Paribas presenta al Fee Only 2019 Summit gli ESG Memory Cash Collect"/>
    <meta property="og:description" content="Le potenzialità degli investimenti ESG in Italia e il ruolo del consulente Il 29 e 30 ottobre si è svolto a Verona il Fee Only 2019 Summit, l’evento organizzato da Consultique e dedicato al mondo della consulenza finanziaria indipendente. L’appuntamento rappresenta da sempre un’occasione unica di networking per tutti i professionisti che già da anni hanno intrapreso questo percorso professionale, nonché un’opportunità per aggiornarsi sulle novità e gli aspetti che riguardano la professione e i mercati finanziari. Tra i temi più interessanti e dibattuti a questo evento sicuramente vi è stato quello degli investimenti sostenibili. Un macrotrend inarrestabile quello ESG (Environmental, Social and Governance) su cui BNP Paribas ha dedicato un intervento molto approfondito, volto a spiegare come sta evolvendo questo mercato, le sue potenzialità per i consulenti finanziari e che cosa la casa francese propone in materia. Visto il successo dell’intervento e l’interesse mostrato dal mondo della consulenza indipendente…"/>
  </head>
  <body>
    <article>
      <h1>BNP Paribas presenta al Fee Only 2019 Summit gli ESG Memory Cash Collect</h1>
      <address><time datetime="2019-11-07T17:01:05+00:00">07 Nov 2019, 17:01</time> by <a rel="author">Redazione Wall Street Italia</a></address>
      <p>
        <i>
          <b>Le potenzialità degli investimenti ESG in Italia e il ruolo del consulente</b>
        </i>
      </p>
      <p>Il 29 e 30 ottobre si è svolto a Verona il <b>Fee Only 2019 Summit</b>, l’evento organizzato da<br/><b>Consultique</b> e dedicato al mondo della consulenza finanziaria indipendente.<br/>L’appuntamento rappresenta da sempre un’occasione unica di networking per tutti i<br/>professionisti che già da anni hanno intrapreso questo percorso professionale, nonché<br/>un’opportunità per aggiornarsi sulle novità e gli aspetti che riguardano la professione e i<br/>mercati finanziari. Tra i temi più interessanti e dibattuti a questo evento sicuramente vi è<br/>stato quello degli <b>investimenti sostenibili</b>.<br/>Un macrotrend inarrestabile quello ESG (Environmental, Social and Governance) su cui<br/><b>BNP Paribas</b> ha dedicato un intervento molto approfondito, volto a spiegare come sta<br/>evolvendo questo mercato, le sue potenzialità per i consulenti finanziari e che cosa la casa<br/>francese propone in materia. Visto il successo dell’intervento e l’interesse mostrato dal<br/>mondo della consulenza indipendente vogliamo riprenderne i punti salienti.</p>
      <h3>L’allocazione degli investimenti sostenibili in Italia e nel mondo</h3>
      <p>Secondo la Global Sustainable Investment Review 2018, edita da GSIA, il mercato degli<br/>investimenti sostenibili a livello globale è stato pari nel 2018 a <b>31 mila miliardi di dollari</b>,<br/>cifra in<b> crescita del 34%</b> rispetto ai circa 23 mila miliardi del 2016. Di questi 31 mila<br/>miliardi, l’Europa rappresenta il 46% del totale e gli USA il 39%. Rilevanti anche i risultati<br/>della <b>survey</b> che <b>BNP Paribas</b> ha condotto nel 2018, rivolta a investitori con almeno<br/>50.000 euro di valori mobiliari investibili. La survey restituisce un quadro chiaro: il 69% del<br/>campione intervistato conosce il tema ESG ma solo il 7% degli intervistati ha<br/>effettivamente investito in sostenibilità.</p>
      <figure>
        <img src="https://www.wallstreetitalia.com/app/uploads/2019/11/presentation-bnp-font-1-1-640x450.jpg"/>
      </figure>
      <p>Esplicativo anche il dato sulla propensione ad investire in sostenibilità, che raggiunge<br/>l’80% del campione e ci vede primi in assoluto in Europa. Unendo questi dati, il quadro<br/>complessivo è estremamente significativo. A fronte di un incremento notevole su scala<br/>globale delle masse allocate negli investimenti sostenibili, l’Italia appare un mercato a<br/>grande potenzialità. Infatti, nonostante una conoscenza del tema e una propensione<br/>elevata ad investire in ESG, le masse investite sono limitate. Tutto ciò fa degli investimenti<br/>sostenibili un macrotrend con ampi margini di crescita.</p>
      <h3>Il ruolo chiave dei consulenti finanziari nella scelta degli investimenti ESG</h3>
      <p>Sempre la survey stilata da BNP Paribas nel 2019 ci rivela inoltre quanto importante sia il<br/>ruolo del consulente finanziario in Italia e quanto esso sia indispensabile nel meccanismo<br/>di trasmissione di questa rivoluzione sostenibile nel mondo degli investimenti.<br/>La survey infatti dimostra in primo luogo l’attenzione dell’investitore verso il tema ESG: il<br/>65% del campione ha espresso grande <b>interesse nel ricevere informazioni sugli</b><br/><b>investimenti ESG</b>, una percentuale ben più alta di quella degli altri principali Paesi<br/>europei (al secondo posto la Germania con il 55%). A fronte di ciò, l’investitore italiano<br/>riconosce al consulente finanziario un ruolo chiave. Infatti, il 38% degli investitori ha<br/>sentito parlare del tema ESG dal proprio consulente bancario, una percentuale molto alta<br/>rispetto al resto d’Europa. Non solo, il 55% degli intervistati riconosce che il consulente<br/>finanziario rimane la fonte più attendibile per ricevere informazioni in materia di<br/>investimenti sostenibili e responsabili. Quello che emerge dunque è che il consulente<br/>bancario ha il più alto livello di competenza per trasferire conoscenze sugli SRI.</p>
      <h3>ESG Memory Cash Collect: i primi certificate costruiti con rating ESG</h3>
      <p>Vista l’importanza del tema della survey che ha svolto e che vi abbiamo riportato, BNP<br/>Paribas, prima in assoluto nel panorama italiano, ha lanciato sul mercato i primi certificati<br/>d’investimento ESG. Gli ESG Memory<b> Cash Collect</b> infatti sono i primi certificati in Italia a<br/>considerare il rating ESG all’interno del processo di selezione dei sottostanti e dunque per<br/>la creazione del prodotto stesso. Più nel dettaglio, sono 11 i sottostanti di società europee<br/>selezionate per questa prima emissione ESG. Il processo di selezione è il seguente. Si<br/>parte dall’universo investibile costituito dallo Euro Stoxx 600. Si applica un triplice filtro. Il<br/>primo è detto filtro ESG, ovvero vengono scremate le 600 società escludendo quelle che<br/>presentano un rating inferiore a 50 (su 100). Tale compito avviene in stretta collaborazione<br/>con Vigeo Eiris, agenzia specializzata nel valutare e offrire rating ESG. Il secondo filtro è<br/>di natura finanziaria. Vengono scartate quelle società che non presentano una liquidità tale<br/>da permettere a BNP un pricing di prodotto interessante. Il terzo e ultimo filtro è quello<br/>Best-in-class. In quanto le società risultanti dai primi due filtri subiscono un ulteriore step.<br/>Si guarda se questa società all’interno del settore di appartenenza è tra le prime 10 in<br/>termini di ESG. Ecco che applicando questi 3 filtri creiamo una selezione di titoli ESG, la<br/>prima in questa asset class su Borsa Italiana.</p>
      <figure>
        <img src="https://www.wallstreetitalia.com/app/uploads/2019/11/esg3-640x450.jpg"/>
      </figure>
      <h3>Come funzionano i Memory Cash Collect ESG?</h3>
      <p>Il meccanismo è quello dei <b>Memory Cash Collect</b> classici, solo che il processo di<br/>selezione dei sottostanti è sottoposto a triplice filtro.<br/>Come potete osservare dalla tabella sotto riportata, ogni certificato paga un <b>premio</b><br/><b>trimestrale</b> anche nel caso in cui il sottostante abbia perso terreno, ma la sua quotazione<br/>sia superiore o pari alla <b>Barriera</b>. Grande vantaggio deriva poi dall’<b>effetto memoria</b>.<br/>Infatti, se nelle precedenti osservazioni il prodotto non ha pagato il premio,<br/>all’osservazione seguente, in caso di pagamento, vengono considerati anche i premi non<br/>pagati precedentemente. Inoltre, se il sottostante è al di sopra del valore iniziale (strike) il<br/>Certificato rimborsa il capitale investito più<br/>gli eventuali premi non pagati precedentemente.</p>
      <figure>
        <img src="https://www.wallstreetitalia.com/app/uploads/2019/11/esg2.jpg"/>
      </figure>
      <p>A <b>scadenza</b> sono <b>due</b> gli scenari possibili. Se il sottostante è maggiore uguale al livello<br/>barriera, il Certificato rimborsa il capitale investito più gli eventuali premi non pagati<br/>precedentemente. Se invece il sottostante è al di sotto del livello barriera, l’investitore<br/>riceve un rimborso commisurato alla performance del sottostante, con conseguente<br/>perdita sul capitale investito.<br/>Per ulteriori informazioni sui Memory Cash Collect ESG visita il link.</p>
    </article>
  </body>
</html>