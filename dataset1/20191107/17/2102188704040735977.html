<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/7/653461/"/>
    <meta property="og:site_name" content="Економічна правда"/>
    <meta property="article:published_time" content="2019-11-07T17:49:00+00:00"/>
    <meta property="og:title" content="Позачергове засідання Ради НБУ завершилось безрезультатно - ЗМІ"/>
    <meta property="og:description" content="Позачергове засідання Ради Національного банку, заплановане на 7 листопада, закінчилося без результату."/>
  </head>
  <body>
    <article>
      <h1>Позачергове засідання Ради НБУ завершилось безрезультатно - ЗМІ</h1>
      <address>
        <time datetime="2019-11-07T17:49:00+00:00">07 Nov 2019, 17:49</time>
      </address>
      <p>Позачергове засідання Ради Національного банку, заплановане на 7 листопада, закінчилося без результату.</p>
      <p>Про це повідомляє <a href="https://finclub.net/news/vneocherednoe-zasedanie-soveta-natsbanka-zavershilos-provalom.html">Finclub</a> з посиланням на джерело в НБУ.</p>
      <p>"Засідання закінчилося без результату. Члени Ради не змогли вибрати навіть головуючого на засіданні. Голоси розділилися 4 на 4 ", - заявило джерело.</p>
      <p>Зазначається, що у пресслужбі НБУ поки не відповіли на запит видання.</p>
      <p>"Трирічні повноваження глави Ради НБУ Богдана Данилишина минули 26 жовтня. У цьому випадку виконувати обов'язки глави повинен був його заступник, але ця позиція стала вакантною у зв'язку з переходом Тимофія Милованова в уряд. Тому Рада НБУ залишилася без керівника", - йдеться у повідомленні.</p>
      <p>Як пише Finclub, на засідання 7 листопада прийшли всі вісім членів Ради (при кворумі в шість), але вони не змогли прийняти рішення навіть про вибір того, хто буде вести засідання, оскільки голоси розподілилися порівну, а рішення приймаються більшістю голосів присутніх.</p>
      <p>До 15 листопада, відповідно до закону "Про Національний банк", Рада має затвердити кошторис адміністративних витрат Нацбанку на 2020 рік, від якої залежить розрахунок потенційного прибутку НБУ, що перераховується до бюджету.</p>
      <p>
        <b>Нагадаємо:</b>
      </p>
      <p>Фінансовий комітет Верховної Ради <a href="https://www.epravda.com.ua/news/2019/11/6/653393/">рекомендує</a> призначити членом Ради Нацбанку Віталія Шапрана.</p>
    </article>
  </body>
</html>