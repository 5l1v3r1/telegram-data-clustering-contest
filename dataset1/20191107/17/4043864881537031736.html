<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/7/7231308/"/>
    <meta property="og:site_name" content="Українська правда"/>
    <meta property="article:published_time" content="2019-11-07T17:04:17+00:00"/>
    <meta property="og:title" content="Президент: &quot;Не дуже багато посадок? І згоден, і ні&quot;"/>
    <meta property="og:description" content="Президент Володимир Зеленський обіцяє, що правоохоронна система доведе до кінця резонансні кримінальні провадження."/>
  </head>
  <body>
    <article>
      <h1>Президент: "Не дуже багато посадок? І згоден, і ні"</h1>
      <address>
        <time datetime="2019-11-07T17:04:17+00:00">07 Nov 2019, 17:04</time>
      </address>
      <p>Президент Володимир Зеленський обіцяє, що правоохоронна система доведе до кінця резонансні кримінальні провадження.</p>
      <p><b>Джерело:</b> відео, поширене на Facebook-сторінці</p>
      <p><b>Деталі:</b> За словами глави держави, колишні політики в новій системі влади ("це вже не схема, а система") не можуть знайти собі місце "і не знайдуть".</p>
      <p><b>Пряма мова:</b> "Не дуже багато посадок? І згоден і ні. Дивіться, справа Свинарчуків є? Є. Пашинський, Микитась, Дубневич... Ви бачили, що навіть у Верховній Раді не всі голосували. Всі бояться, що до них буде таке саме ставлення. І правильно бояться, воно буде таке. А далі будуть вироки, цим людям, про кого я сказав. А якщо не будуть, буде відкрито інші справи і ніхто не буде зупинятись.</p>
      <p>Проблема швидких "посадок"… Багато справ є, до яких, ми зрозуміли, ми повинні підготуватись. Бо по-іншому ці люди будуть виходити на свободу. Бо всі ці справи розваляться. В судах. Тому все буде. І з справою Каті Гандзюк, і з Павлом Шереметом, і справи в оборонній сфері".</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fzelenskiy95%2Fvideos%2F2374587196124976%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p><b>Додатково:</b> Президент Володимир Зеленський записав уже друге <a href="https://www.pravda.com.ua/news/2019/07/16/7221036/">відео за кермом автомобіля Tesla</a>. У 20-хвилинному ролику він звертається до співрозмовника, якого не видно в кадрі. Зеленський також не зраджує своїй традиції з’являтися в кадрі <a href="https://www.pravda.com.ua/news/2019/05/29/7216505/">з їжею</a>:  робить замовлення в McDonald's.</p>
      <footer>Валентина Романенко, УП</footer>
    </article>
  </body>
</html>