<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/07/novyna/bezpeka/inozemni-posly-vidvidaly-dilyanky-rozvedennya-syl-donbasi"/>
    <meta property="og:site_name" content="Слово і Діло"/>
    <meta property="article:published_time" content="2019-11-07T17:36:01+00:00"/>
    <meta property="og:title" content="Іноземні посли відвідали ділянки розведення сил на Донбасі"/>
    <meta property="og:description" content="Андрій Єрмак заявив, що Україна чітко дотримується міжнародних домовленостей щодо розведення військ і очікує дзеркальних кроків від іншої сторони."/>
  </head>
  <body>
    <article>
      <h1>Іноземні посли відвідали ділянки розведення сил на Донбасі</h1>
      <address>
        <time datetime="2019-11-07T17:36:01+00:00">07 Nov 2019, 17:36</time>
      </address>
      <p>
        <b>Помічник президента України <a href="https://www.slovoidilo.ua/persony/yermak-andrii-borysovych">Андрій Єрмак</a>, представники українського уряду і посли іноземних держав відвідали позиції ЗСУ <a href="https://www.slovoidilo.ua/2019/11/07/novyna/bezpeka/oos-pokazhut-zhurnalistam-dilyanku-rozvedennya-petrivskoho">в районі населеного пункту Богданівка (Петрівське) Донецької області</a>.</b>
      </p>
      <p>Про це повідомляє пресслужба ОПУ у четвер, 7 листопада.</p>
      <p>Зокрема, на місце, де має відбутися черговий етап розведення сил, приїхали тимчасовий повірений у справах США в Україні Вільям Тейлор, посол Німеччини в Україні Анка Фельдгузен, посол Франції в Україні Етьєн де Понсен, посол Великої Британії в Україні Мелінда Сіммонс. Також до складу делегації увійшли міністр внутрішніх справ України Арсен Аваков, міністр інфраструктури Владислав Криклій, міністр у справах ветеранів, тимчасово окупованих територій і внутрішньо переміщених осіб України Оксана Коляда, начальник Генерального штабу Збройних сил України Руслан Хомчак, голова Луганської обласної державної адміністрації Сергій Гайдай і заступник Генерального прокурора України Гюндуз Мамедов.</p>
      <p>Андрій Єрмак заявив, що Україна чітко дотримується міжнародних домовленостей по розведенню військ і очікує дзеркальних кроків від іншої сторони.</p>
      <p>«<i>Сподіваємося, що розведення пройде спокійно, і ми отримаємо необхідний усім мир</i>», – сказав помічник президента.</p>
      <p>Він нагадав, що розведення сил на трьох ділянках було умовою для зустрічі в Нормандському форматі на вищому рівні.</p>
      <p>«<i>Сьогодні з нами приїхали посли Великої Британії, США, Франції, ФРН для моніторингової місії в населених пунктах Петрівське і Золоте, щоб вони на власні очі побачили, як відбувається розведення</i>», – пояснив Андрій Єрмак.</p>
      <p>Також, за його словами, українські міністри відзвітують перед послами про свої плани щодо того, яку увагу слід приділити цій території. Крім того, місія побувала в районі населеного пункту Золоте-4 Луганської області, <a href="https://www.slovoidilo.ua/2019/11/07/novyna/bezpeka/zsu-hotuyutsya-rozvedennya-syl-petrivskomu">де вже відбулося розведення сил</a>.</p>
      <p>Раніше <a href="https://www.slovoidilo.ua/2019/10/31/novyna/bezpeka/bojovyky-obstrilyaly-dilyanku-rozvedennya-petrivskomu">бойовики обстріляли ділянку розведення в Петрівському</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/29/novyna/polityka/mzs-nimechchyny-vidreahuvaly-pochatok-rozvedennya-vijsk-zolotomu"/>
        <a href="https://www.slovoidilo.ua/2019/10/29/novyna/polityka/ofisom-prezydenta-protestuyut-proty-vidvedennya-syl-donbasi"/>
        <a href="https://www.slovoidilo.ua/2019/10/31/novyna/polityka/zelenskyj-nazvav-datu-rozvedennya-syl-petrivskomu"/>
      </related>
    </article>
  </body>
</html>