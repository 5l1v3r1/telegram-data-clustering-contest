<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/up-man-attacked-near-temble.html"/>
    <meta property="og:site_name" content="DoolNews"/>
    <meta property="article:published_time" content="2019-11-07T17:15:00+00:00"/>
    <meta property="og:title" content="ക്ഷേത്രത്തില്‍ കയറാന്‍ അനുവദിക്കാതെ തൊണ്ണൂറ് വയസ്സ് കാരനായ ദളിതനെ മഴുകൊണ്ട് വെട്ടി ചുട്ടുകൊന്നു"/>
    <meta property="og:description" content="Attack Dalit National News Uttarpradesh India ലഖ്‌നൗ:ക്ഷേത്രത്തില്‍ കയറാന്‍ ശ്രമിച്ച തൊണ്ണൂറുകാരനായ ദളിതനെ ചുട്ടുകൊന്നു. മഴുകൊണ്ട് വെട്ടി പരിക്കേല്‍പ്പിച്ചതിന് ശേഷമാണ് കൊ"/>
  </head>
  <body>
    <article>
      <h1>ക്ഷേത്രത്തില്‍ കയറാന്‍ അനുവദിക്കാതെ തൊണ്ണൂറ് വയസ്സ് കാരനായ ദളിതനെ മഴുകൊണ്ട് വെട്ടി ചുട്ടുകൊന്നു</h1>
      <address><time datetime="2019-11-07T17:15:00+00:00">07 Nov 2019, 17:15</time> by <a rel="author">ന്യൂസ് ഡെസ്‌ക്</a></address>
      <p>ലഖ്‌നൗ:ക്ഷേത്രത്തില്‍ കയറാന്‍ ശ്രമിച്ച തൊണ്ണൂറുകാരനായ ദളിതനെ ചുട്ടുകൊന്നു. മഴുകൊണ്ട് വെട്ടി പരിക്കേല്‍പ്പിച്ചതിന് ശേഷമാണ് കൊല ചെയ്തത് . ഉത്തര്‍പ്രദേശിലെ ഹാമിര്‍പൂരിലാണ് സംഭവം. അക്രമിയെ പൊലീസ് അറസ്റ്റ് ചെയ്തു.</p>
      <p>ഹാമിര്‍പൂരിലെ മായ്ദാനി ബാബ ക്ഷേത്രത്തിലേക്ക് വന്ന ചിമ്മയാണ് ക്രൂരമായി കൊല്ലചെയ്യപ്പെട്ടത്. ഭാര്യക്കും മകന്‍ ദുര്‍ജനും സഹോദരനും ഒപ്പം ബുധനാഴ്ച വൈകീട്ട് ക്ഷേത്രത്തില്‍ എത്തിയതായിരുന്നു ചിമ്മ. അവിടെ വെച്ച് സന്‍ജയ് തിവാരി എന്നയാള്‍ ചിമ്മയെ ക്ഷേത്രത്തില്‍ കയറുന്നതില്‍ നിന്നും തടയുകയായിരുന്നു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>ചിമ്മ അനുസരിക്കാതിരുന്നപ്പോള്‍ മഴുകൊണ്ട് വെട്ടുകയും അതിന് ശേഷം കത്തിക്കുകയുമായിരുന്നെന്ന് പൊലീസ് പറഞ്ഞു.</p>
      <p>സംഭവം നടക്കുമ്പോള്‍ മറ്റ് വിശ്വാസികളും സമീപത്തുണ്ടായിരുന്നു. കാണ്‍പൂരില്‍ നിന്നും 140 കിലോമീറ്റര്‍ അകലെ ഹാമിര്‍പൂര്‍, ജലൗണ്‍ ജില്ലകള്‍ക്കിടയിലുള്ള ഗ്രാമത്തിലാണ് സംഭവമുണ്ടായത്.</p>
      <related>
        <a href="https://www.doolnews.com/vistara-flight-lands-in-lucknow-with-just-10-minutes-of-fuel-remaining.html?utm_source=doolnews&amp;utm_medium=related"/>
      </related>
      <p>തിവാരി മദ്യപിച്ചിരുന്നതായും അയാള്‍ മറ്റുള്ള വിശ്വാസികളെ അക്രമിക്കാന്‍ ശ്രമിച്ചതായും പൊലീസ് പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>തിവാരി മറ്റുള്ള വിശ്വാസികളെ അമ്പലത്തില്‍ കയറുന്നതില്‍ നിന്നും തടഞ്ഞതായി ദൃക്‌സാക്ഷി പറഞ്ഞു. വളരെ പെട്ടന്ന് തിവാരി ചിമ്മയെ മഴുകൊണ്ട് വെട്ടുകയും ശരീരത്തില്‍ മണ്ണെണ്ണയൊഴിച്ച് കത്തിക്കുകയായിരുന്നെന്നും ഇയാള്‍ പറഞ്ഞു.</p>
      <figure>
        <iframe src="https://www.youtube.com/embed/0seQqbuQ9mA" width="500" height="281" data-service="Youtube" scrolling="no"/>
      </figure>
    </article>
  </body>
</html>