<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902821/vercauteren-we-waren-ge-nteresseerd-in-deschacht-het-was-een-serieuze-piste-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-07T17:16:00+00:00"/>
    <meta property="og:title" content="Vercauteren: &quot;We waren geïnteresseerd in Deschacht, het was een serieuze piste&quot;"/>
    <meta property="og:description" content="RSC Anderlecht trekt vrijdagavond naar het Regenboogstadion, waar het Zulte Waregem partij geeft. Ook wordt het een blij weerzien tussen Frank Vercauteren en Olivier Deschacht (39)."/>
  </head>
  <body>
    <article>
      <h1>Vercauteren: "We waren geïnteresseerd in Deschacht, het was een serieuze piste"</h1>
      <address>
        <time datetime="2019-11-07T17:16:00+00:00">07 Nov 2019, 17:16</time>
      </address>
      <p>
        <b>RSC Anderlecht trekt vrijdagavond naar het Regenboogstadion, waar het Zulte Waregem partij geeft. Ook wordt het een blij weerzien tussen Frank Vercauteren en Olivier Deschacht (39).</b>
      </p>
      <p>Lang geleden werd Deschacht door Vercauteren omgeschoold tot linksachter, waarna hij de A-kern van Anderlecht haalde. Nu zien beide heren mekaar terug, helaas voor hen niet bij dezelfde club. "Of ik dat verwacht had? Nee, ik had verwacht dat ik met hem zou spelen", aldus Vercauteren op de persconferentie.</p>
      <aside>Lees meer<br/><a href="https://www.voetbalprimeur.be/nieuws/902785/vercauteren-heeft-slecht-nieuws-bij-anderlecht-hij-trainde-nog-niet-mee-.html?itm_source=www.voetbalprimeur.be&amp;itm_medium=highlighted-content">Vercauteren heeft slecht nieuws bij Anderlecht: "Hij trainde nog niet mee"</a></aside>
      <p>Nadat het contract van Deschacht bij Sporting Lokeren afliep, klopte OH Leuven aan als geïnteresseerde club. Deschacht koos echter voor Zulte Waregem. "We waren geïnteresseerd deze zomer. Hij was een serieuze piste op een bepaald moment", gaat Vercauteren verder.</p>
      <p>Het respect voor ex-Anderlechtman Deschacht is dan ook groot. "Ik weet wat hij ervoor gedaan heeft en wat zijn karakter is. Hij weet ook perfect wat hij nog kan. Hij zou hier niet meer staan als hij wist dat zijn lichaam het niet meer zou aankunnen."</p>
      <aside>Lees meer<br/><a href="https://www.voetbalprimeur.be/nieuws/902795/vercauteren-over-penalty-incident-club-brugge-ik-vond-dit-niet-leuk-heel-spijti.html?itm_source=www.voetbalprimeur.be&amp;itm_medium=highlighted-content">Vercauteren over penalty-incident Club Brugge: “Ik vind dat de beste oplossing”</a></aside>
    </article>
  </body>
</html>