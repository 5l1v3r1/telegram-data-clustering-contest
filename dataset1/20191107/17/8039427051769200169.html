<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=948876"/>
    <meta property="og:site_name" content="Andhrajyothy"/>
    <meta property="article:published_time" content="2019-11-07T17:05:03+00:00"/>
    <meta property="og:title" content="చెవిలో సూదులు గుచ్చుతున్నట్టు నొప్పి..అతడిని చూసి నోరెళ్లబెట్టిన డాక్టరు.."/>
    <meta property="og:description" content="ADVT"/>
  </head>
  <body>
    <article>
      <h1>చెవిలో సూదులు గుచ్చుతున్నట్టు నొప్పి..అతడిని చూసి నోరెళ్లబెట్టిన డాక్టరు..</h1>
      <address>
        <time datetime="2019-11-07T17:05:03+00:00">07 Nov 2019, 17:05</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>బీజింగ్:</b> అతడిపేరు ఎల్‌వీ. వయసు 25 ఏళ్లు. చైనాలో నివసిస్తుంటాడు. ఓ రోజు రాత్రి మాంఛి నిద్రలో ఉండగా భయంకరమైన చెవిపోటు వచ్చింది. చెవిలో సుదులు దింపుతున్నట్టు భరింపరాని నొప్పి కలగటంతో అతడికి హఠాత్తూగా మెలకువ వచ్చింది. ఆ సమయంలో ఇంట్లో అందరూ గాఢ నిద్రలో ఉన్నారు. నొప్పి రానురానూ ఎక్కువవుతండటంతో పక్కనపడుకున్న వ్యక్తిని నిద్రలేపాడు. చెవిలో టార్చ్‌లైట్ వేసి చూడమన్నాడు. ఎల్‌వీ చెవిలో ఏదో కదులుతున్నట్టు అనింపించింది గానీ...స్పష్టంగా ఏదీ కనిపించలేదు. దీంతో డాక్టర్ వద్దకు వెళ్లమంటూ ఎల్‌వీకి అతడు సూచించాడు. నొప్పి గంటగంటకూ ఎక్కువవుతుండటంతో ఎల్‌వీ ఆసుపత్రికి పరిగెత్తాడు.</p>
      <p> నొప్పి భరించలేకపోతున్నానంటూ డాక్టర్ల వద్ద భోరుమన్నాడు. అతడి చెవిని పరీక్షించిన డాక్టర్లు ఒక్కసారిగా షాకయ్యారు. తమ కళ్లను తామే నమ్మలేకపోయాడు. అతడి చెవిలో బొద్దింకలను చూసిన వారికి నోటమాటరాలేదు. ఒకటి కాదు రెండు కాదు ఏకంగా పది పిల్ల బొద్దింకలు ఎల్‌వీ చెవిలో స్థిరనివాసం ఏర్పరుచుకున్నాయి. చెవి మొత్తం పచార్లు చేస్తూ తెగ ఎంజాయ్ చేస్తున్నాయి. వాటి అల్లరితో ఎల్‌వీ చాలానే ఇబ్బంది పడ్డాడు. అవి చెవిలోపల తెగ గీరుతుంటే నొప్పిభరించలేక ఎల్‌వీ గిలగిలలాడిపోయాడు. అయితే డాక్టర్ల కష్టంతో ఈ స్టోరీకి సుభం కార్డు పడింది. వారు.. ఎల్‌వీ చెవిలోని పిల్ల బొద్దింకలను తొలగించి ఆయింట్‌మెంట్ రాసీ ఇంటికి పంపించారు. ఎలా జరిగిందో తెలీదు కానీ అతడి చెవిలో బొద్దింక గుడ్లు పెట్టిందని..వాటిలోంచి బయటకొచ్చిన పిల్ల బొద్దింకలు ఎల్‌వీతో ఇలా డ్యాన్స్ చేయించాయని డాక్టర్లు తెలిపారు. ఇల్లు, పరిసరాలు పరిశుభ్రంగా ఉంచుకుని ఉంటే ఇటువంటి పరిస్థితి వచ్చేది కాదని అభిప్రాయపడ్డారు.</p>
    </article>
  </body>
</html>