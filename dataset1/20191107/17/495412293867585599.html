<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/black-friday-2019-sconti-e-offerte-amazon-e-non-solo-euronics-gia-nel-venerdi-nero/1946283/"/>
    <meta property="og:site_name" content="IlSussidiario"/>
    <meta property="article:published_time" content="2019-11-07T17:26:34+00:00"/>
    <meta property="og:title" content="Black Friday 2019, sconti e offerte/ Amazon: numerosi prodotti in saldo già da domani"/>
    <meta property="og:description" content="Black Friday 2019, sconti e offerte: su Amazon già da domani saranno messi in vendita numerosi di prodotti a prezzo di saldo. I dettagli"/>
  </head>
  <body>
    <article>
      <h1>Black Friday 2019, sconti e offerte/ Amazon: numerosi prodotti in saldo già da domani</h1>
      <h2>Black Friday 2019, sconti e offerte: partirà domani su Amazon l’iniziativa “Speciale tesori nascosti”. Ecco in cosa consiste</h2>
      <address><time datetime="2019-11-07T17:26:34+00:00">07 Nov 2019, 17:26</time> by <a rel="author" href="https://www.ilsussidiario.net/autori/davide-giancristofaro-alberti/" target="_blank">Davide Giancristofaro Alberti</a></address>
      <p>Mancano 22 giorni al Black Friday 2019 ma gli sconti sono già iniziati in diversi store online e fisici. Fra questi non può mancare Amazon che da domani lancerà l’iniziativa pre-venerdì nero dal titolo “Speciale tesori nascosti”. Si tratta di una promozione che scatterà venerdì 8 novembre e che durerà fino a martedì 12, e che riguarderà una serie di offerte in aiuto a dei brand emergenti. Grazie a questa promozione del sito di e-commerce più famoso al mondo, infatti, una serie di oggetti potranno godere di maggiore visibilità e molto probabilmente acquistati grazie a dei forti sconti su dei prezzi che comunque sono già solitamente competitivi. Migliaia i prodotti che verranno coinvolti in questa iniziativa, e sono già attive delle offerte su oggetti tecnologici delle marche Blackview, VicTsing, YAMAY, Mpow, Proscenic. Nel corso di questa promozione vi saranno prodotti in offerta per tutti e cinque i giorni, mentre altri saranno in sconto solo temporaneamente, per una durata limitata. Di conseguenza servirà seguire con attenzione Amazon. (aggiornamento di Davide Giancristofaro)</p>
      <h4>BLACK FRIDAY 2019, SCONTI E OFFERTE: LE MIGLIORI OFFERTE SUL PC</h4>
      <p>Grandissima attesa per il <b>Black Friday 2019</b>, con migliaia di offerte e sconti di cui approfittare. Tantissimi i prodotti in promozione in ogni categoria: ovviamente un occhio di riguardo va al reparto tecnologia, tra smartphone e pc. Da questo punto di vista, i computer sono tra gli apparecchi elettronici più acquistati in questo periodo di sconti ed è possibile già rintracciare qualche offerta degna di nota: su Amazon è disponibile a 569 euro l’Acer Aspire 5 A515-52-51KS Notebook con Processore Intel oppure a 515 l’Acer Aspire C22-865. Buone notizie anche per gli appassionati di videogiochi: il CEO di Playstation, Jim Ryan, ha confermato che la sua compagnia ha intenzione di lanciare offerte Playstation VR per il Black Friday e per la stagione natalizia. Leader del mercato VR, l’azienda ha promesso «grandi offerte su PS VR e giochi in realtà virtuale» senza aggiungere nulla di più. (Aggiornamento di Massimo Balsamo)</p>
      <h4>BLACK FRIDAY 2019, PROMOZIONI SUI VIDEOGIOCHI</h4>
      <p>Sono numerose le offerte già presenti online in vista del Black Friday 2019, a cominciare da quelle di casa Euronics, che come vi abbiamo già spiegato in precedenza, ha cercato di anticipare il venerdì nero con il volantino “E’ già Black Friday”. Soffermiamoci in questo spazio in particolare sugli sconti riguardanti il mondo dei videogame, che come vi abbiamo specificato più volte, saranno fra i prodotti più acquistati il prossimo 29 novembre, giorno che molti appassionati hanno già cerchiato in rosso sul calendario. Chi volesse acquistare ad esempio la Playstation 4 Slim in versione da 500 Gb di dati, con un voucher valido per Fortnite e l’aggiunta di una copia fisica di Medievil, la troverà al costo di 259.90 euro, per uno sconto totale del 21%. Per quanto riguarda Nintendo Switch, invece, la versione con The Legend of Zelda Link’s Awakening, la troverete invece ad un prezzo di 349.90 euro, con uno sconto del 10% sul listino. Attenzione anche agli accessori, come ad esempio il volante Logitech DF Racing Wheel G29 a 199.90, nonché la pedaliera Jamara Hurricane con volante WH 3103V e porta volante a 179,90 euro. (aggiornamento di Davide Giancristofaro)</p>
      <h4>BLACK FRIDAY 2019, SCONTI E OFFERTE: I PRODOTTI PIU’ RICERCATI</h4>
      <p>Quali saranno i prodotti più acquistati durante il Black Friday del 2019? Difficile dirlo con certezza ma ci possiamo basare, per fare una previsione più o meno accurata, sugli oggetti più ricercati e popolari alla fine di ottobre. Stando alla ricerca di mercato effettuata da Idealo.it, la fa da padrona la tecnologia, a cominciare dai videogiochi e dagli smartphone. Nella top 10 dei più ricercati troviamo infatti la Playstation 4, console Sony (in versione slim), nonché il videogame FIFA 20. Per quanto riguarda i telefoni, invece, non possono mancare i tanto desiderati iPhone, a cominciare dall’XR e dal nuovissimo 11. Bene anche lo Xiaomi Mi Band 4, nonché il Redmi Note 7, sempre della multinazionale cinese. A livello di tecnologia, invece, si torna in casa Apple, con gli Air Pods 2, ma senza dimenticarsi del Dyson Cyclone V11 Absolute. Infine le scarpe, a cominciare dalle storiche Stan Smith di casa Adidas, arrivando fino alle Saucony Jazz Original Vintage. Saranno questi i prodotti più acquistati venerdì 29 novembre? Lo scopriremo presto… (aggiornamento di Davide Giancristofaro)</p>
      <h4>BLACK FRIDAY 2019, SCONTI E OFFERTE: SU EURONICS E’ GIA VENERDI’ NERO</h4>
      <p>Un altro giorno in meno al <b>Black Friday 2019</b>. Il prossimo 29 novembre scatterà il venerdì nero, una lunga giornata di sconti, offerte e saldi, a cominciare dal <b>noto sito di e-commerce Amazon</b>, che sarà ovviamente assaltato in massa fra tre settimane e un giorno. Nel frattempo sono numerose le catene di grandi elettrodomestici che hanno già iniziato a promuovere prodotti in offerta, preparando appunto i clienti in vista della super giornata di sconti. Fra questi troviamo <b><a href="https://www.ilsussidiario.net/news/black-friday-2019-sconti-e-offerte-expert-anticipa-i-saldi-iphone-tv-tablet/1945897/">Euronics</a></b>, nota catena nazionale di beni di elettronica, che ha appunto lanciato il nuovo volantino “E’ già Black Friday”. Si tratta di una serie di promozioni rivolte ai propri clienti, con la formula più spendi e più risparmi, ovvero, in base ad un tot numero di acquisti, si potrà ottenere un buono sconto di una certa cifra. Nel dettaglio, la promozione prevede uno sconto di 30 euro su una spesa di almeno 300 (10%), uno di 100 su una di 600 (circa il 17% di sconto), quindi 200 su 1000 euro (20%), e infine, 500 euro su una spesa minima di 2000 (scontro del 25%).</p>
      <h4>BLACK FRIDAY 2019, SCONTI E OFFERTE: L’INIZIATIVA DI EURONICS</h4>
      <p>In base a quanto si legge sullo stesso volantino, “Promozione valida per l’acquisto di tutti i prodotti e di uno soltanto fra: pc, notebook, tablet, smartphone, console e prodotti Apple“, di conseguenza, se <b><a href="https://www.ilsussidiario.net/news/black-friday-2019-offerte-e-sconti-smartphone-vestiti-e-arriva-il-venerdi-nero/1945571/">voleste acquistare un iPhone</a>,</b> potrete farlo solamente una volta sola, o eventualmente in diverse spese. Resta il fatto che facendo un breve calcolo, un iPhone 11 dal costo di circa 1000 euro, lo pagherete attorno agli 800, una promozione sicuramente interessante. Ma eventualmente si potrà sfruttare il volantino “E’ già Black Friday” anche per altri prodotti, come ad esempio le console dei videogiochi, fra i regali più gettonati in vista del prossimo Natale, o ancora dei grandi elettrodomestici come lavatrici, asciugatrici, frigo e via discorrendo. Un’iniziativa senza dubbio meritevole d’attenzione, che punta ad aumentare le vendite, anticipandole in vista del prossimo 29 novembre.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/facebook-down-instagram-e-whatsapp-non-funzionano-problemi-in-italia-ma-non-solo/1948370/"/>
        <a href="https://www.ilsussidiario.net/news/black-friday-2019-sconti-e-offerte-da-amazon-a-unieuro-e-videogame-mania/1948191/"/>
        <a href="https://www.ilsussidiario.net/news/black-friday-2019-sconti-e-offerte-unieuro-solo-oggi-22-su-tutti-i-prodotti/1947750/"/>
        <a href="https://www.ilsussidiario.net/news/black-friday-2019-sconti-e-offerte-trony-anticipa-i-saldi-con-gli-sconti-da-re/1947597/"/>
        <a href="https://www.ilsussidiario.net/news/black-friday-2019-offerte-e-sconti-super-promozioni-mediaworld-e-amazon/1947441/"/>
        <a href="https://www.ilsussidiario.net/news/death-stranding-esce-oggi-su-ps4-il-capolavoro-di-hideo-kojima-con-norman-reedus/1946794/"/>
      </related>
    </article>
  </body>
</html>