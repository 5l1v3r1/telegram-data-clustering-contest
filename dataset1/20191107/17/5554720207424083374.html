<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/ayushmann-khurrana-gives-hilarious-reply-at-ashayushmann-session-on-twitter/271712/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-07T17:29:34+00:00"/>
    <meta property="og:title" content="आयुष्मान खुराना से फैन ने पूछा- ‘इतनी फिल्में इकट्ठी एक साथ कैसे कर लेते हैं?’, अभिनेता ने दिया मजेदार जवाब"/>
    <meta property="og:description" content="आयुष्मान खुराना का यह जवाब अब सोशल मीडिया पर खूब वायरल हो रहा है। फैंस उनके इस जवाब को खूब पसंद कर रहे है और इस पर जमकर अपनी प्रतिक्रिया भी दे रहे हैं।"/>
  </head>
  <body>
    <article>
      <h1>आयुष्मान खुराना से फैन ने पूछा- ‘इतनी फिल्में इकट्ठी एक साथ कैसे कर लेते हैं?’, अभिनेता ने दिया मजेदार जवाब</h1>
      <address><time datetime="2019-11-07T17:29:34+00:00">07 Nov 2019, 17:29</time> by <a rel="author">JKR Staff</a></address>
      <p>मशहूर अभिनेता <a href="http://www.jantakareporter.com/hindi/shah-rukh-khan-gives-hilarious-reply-at-asksrk-session-on-twitter/268749/">आयुष्मान खुराना</a> बॉलीवुड की उन हस्तियों में से एक हैं, जो अपने फैंस से जुड़े रहने के लिए सोशल मीडिया का खूब इस्तेमाल करते हैं और इसिलिए वो आए दिन सोशल मीडिया पर कुछ न कुछ शेयर भी करते रहते हैं। इस बीच, आयुष्मान खुराना ने ट्विटर पर ‘आस्क आयुष्मान’ (#AshAyushmann) का एक ओपन सेशन रखा जिसमें उनके फैंस से उनसे कई सारे सवाल पूछे। अभिनेता ने भी फैंस को निराश नहीं किया और कई सारे सवालों के जवाब दिए। इनमें से कुछ सवाल काफी मजेदार भी थे जिनके आयुष्मान ने भी <a href="http://www.jantakareporter.com/hindi/anil-kapoor-replied-to-a-fan-suggestion-that-he-should-be-made-the-cm-of-maharashtra/271015/">मजाकिया जवाब</a> दिए।</p>
      <figure>
        <img src="http://www.jantakareporter.com/wp-content/uploads/2016/09/kolkata-actor-ayushmann-khurrana-promoting-hawaiza-341444.jpg"/>
        <figcaption>फाइल फोटो</figcaption>
      </figure>
      <p>हालांकि, इस दौरान एक फैन ने उनसे पूछा कि वह इतनी फिल्में इकठ्ठी एक साथ कैसे कर लेते हैं? फैन के इस सवाल पर आयुष्मान खुराना ने ट्वीट कर जबरदस्त जवाब दिया, जो खूब वायरल भी हो रहा है। आयुष्मान खुराना ने फैन के सवाल का जवाब देते हुए लिखा, “मम्मी पिन्नियां भेजती हैं चंडीगढ़ से, उससे ताकत मिल जाती है थोड़ी।” इसके अलावा भी आयुष्मान खुराना ने कई सोशल मीडिया यूजर का जवाब दिया।</p>
      <p>आयुष्मान खुराना का यह जवाब अब सोशल मीडिया पर खूब वायरल हो रहा है। फैंस उनके इस जवाब को खूब पसंद कर रहे है और इस पर जमकर अपनी प्रतिक्रिया भी दे रहे हैं।</p>
      <figure>
        <iframe data-src="https://twitter.com/ayushmannk/status/1192360881893470208?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>इस दौरान एक फैन ने आयुष्मान खुराना से कहा कि आमिर खान की फिल्मों के बाद वह अब आयुष्मान की फिल्मों के रिलीज होने का इंतजार करते हैं। इस पर जवाब देते हुए आयुष्मान खुराना ने कहा, “मैं आमिर खान के काम का बहुत बड़ा फैन हूं और हमेशा उनसे कुछ सीखता हूं। हिंदी सिनेमा वह एक बड़ी पहचान हैं और मेरे लिए प्रेरणादायक भी हैं। मैं उनसे दंगल के सेट पर मिला था और उनकी साधारणता और विचारों का फैन हो गया हूं।”</p>
      <figure>
        <iframe data-src="https://twitter.com/ayushmannk/status/1192363742702391296?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>बता दें कि, आयुष्मान खुराना फिल्म इंडस्ट्री में एक जाना पहचाना नाम हैं। आयुष्मान ने अपनी फिल्मों के दम पर ही अपनी ज़बरदस्त फैन फॉलोइंग मेनटेन की है। आयुष्मान खुराना सोशल मीडिया पर काफी एक्टिव रहते हैं, वो अपनी फिल्मों से जुड़ी बातें शेयर करते हैं। इसके साथ ही वो फैन्स के ट्वीट्स का जवाब भी देते रहते हैं।</p>
    </article>
  </body>
</html>