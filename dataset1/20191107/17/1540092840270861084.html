<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/196619/stin-antepithesi-o-tsipras-eimaste-mprosta-stin-palinorthosi-toy-kratoys-tis-dexias"/>
    <meta property="og:site_name" content="CNN.gr"/>
    <meta property="article:published_time" content="2019-11-07T17:57:49+00:00"/>
    <meta property="og:title" content="Στην αντεπίθεση ο Τσίπρας: Είμαστε μπροστά στην παλινόρθωση του κράτους της δεξιάς"/>
    <meta property="og:description" content="Την ανάγκη να αγωνιστεί ο λαός για την υπεράσπιση των κατακτήσεων τόνισε ο Αλέξης Τσίπρας από τη Λιβαδειά , απ’ όπου ξεκίνησε την περιοδεία του στη Βοιωτία ."/>
  </head>
  <body>
    <article>
      <h1>Στην αντεπίθεση ο Τσίπρας: Είμαστε μπροστά στην παλινόρθωση του κράτους της δεξιάς</h1>
      <h2>Την ανάγκη να αγωνιστεί ο λαός για την υπεράσπιση των κατακτήσεων τόνισε ο Αλέξης Τσίπρας από τη Λιβαδειά, απ’ όπου ξεκίνησε την περιοδεία του στη Βοιωτία.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 19:57 , 07 November 2019</p>
      <p>Κατά τον περίπατο του στην πόλη, είχε την ευκαιρία να συνομιλήσει με πολίτες, μεταξύ των οποίων και ο δεξιοτέχνης του κλαρίνου, <b>Γιώργος Μάγκας</b>. Ο γνωστός μουσικός βρισκόταν ανάμεσα στους πολίτες που περίμεναν να υποδεχθούν τον πρόεδρο του <b>ΣΥΡΙΖΑ</b> στην πόλη τους.</p>
      <p><b>«Να ξανακερδίσεις, για να μπορέσεις να βοηθήσεις τον απλό κόσμο»</b>, του ευχήθηκε, αγκαλιάζοντάς τον και καλώντας τον να μείνει «αιώνια». <b>«Όχι ρε φίλε αιώνια, αιώνια είναι η τέχνη η δικιά σου»</b>, του απάντησε, χαμογελώντας ο Αλέξης Τσίπρας.</p>
      <p>Μιλώντας σε κεντρική καφετέρια της πόλης και μπροστά σε άτομα νεαρής ηλικίας, ο πρώην πρωθυπουργός τόνισε πως στόχος είναι «<b>να φτιάξουμε από τα κάτω τον ΣΥΡΙΖΑ</b> και να δημιουργήσουμε σε στέρεες βάσεις τη δημοκρατική παράταξη», στο πλαίσιο του δημοκρατικού καλέσματος για ένταξη στον <b>ΣΥΡΙΖΑ - Προοδευτική Συμμαχία</b>.</p>
      <p>Πρόσθεσε ότι ο <a href="https://www.cnn.gr/eidhseis/tag/212/syriza"><b>ΣΥΡΙΖΑ</b> </a>δεν επιλέγει τον εύκολο δρόμο, αλλά το δρόμο μιας νέας αδιαμεσολάβητης επικοινωνίας με τους πολίτες.</p>
      <p>Όπως τόνισε, σε αυτή την προσπάθεια έχουν σημαντικό ρόλο οι νέες τεχνολογίες, παραπέμποντας στην ψηφιακή πλατφόρμα που εγκαινίασε το κόμμα τους ευελπιστώντας ότι θα αποτελέσει πλατφόρμα διαλόγου. Στόχος, όπως υπογράμμισε, «να πετύχουμε ένα πείραμα συμμετοχής, φτιάχνοντας το κόμμα της νέας εποχής».</p>
      <p>Εξήγησε πως αυτό το «πείραμα» δεν γίνεται σε μια μέρα, για να σημειώσει πως στον δρόμο για το Συνέδριο, «θέλουμε να είμαστε προετοιμασμένοι για<b> να δώσουμε απαντήσεις</b> στα μεγάλα προβλήματα της εποχής».</p>
      <blockquote>«Εμείς δεν γεννηθήκαμε στις καρέκλες της εξουσίας», σχολίασε και τόνισε πως ο ΣΥΡΙΖΑ «δεν είναι ο Τσίπρας», δηλαδή ο πρόεδρος του, αλλά ο κόσμος του και τα απλά στελέχη.</blockquote>
      <p>Ο κ. Τσίπρας αναφέρθηκε ειδικότερα στα προβλήματα της ανεργίας, στο προσφυγικό, την κλιματική αλλαγή. Ασκώντας κριτική στην κυβέρνηση, ο κ. Τσίπρας είπε πως στο προσφυγικό «δεν αρκεί η επικοινωνία» και πως η κυβέρνηση «σήμερα βρίσκεται αντιμέτωπη με το τέρας που εξέθρεψε».</p>
      <p>Ο πρόεδρος του ΣΥΡΙΖΑ είπε πως η <b>ΝΔ</b> «φαίνεται να ακολουθεί μια τακτική εκδικητικότητας» και πως «το πρώτο που έκανε αυτή η κυβέρνηση, ήταν να ξηλώσει το χώρο της εργασίας», κάτι που, όπως είπε, «θα έχει σαν αποτέλεσμα μειώσεις στους μισθούς».</p>
      <p>Συμπερασματικά, ανέφερε ότι <b>«είμαστε μπροστά στην παλινόρθωση του κράτους της δεξιάς»</b>, τονίζοντας πως «οφείλουμε να μην το αντιμετωπίσουμε μόνο ως κόμμα», αλλά ότι είναι θέμα δημοκρατίας και, συνεπώς, ότι πρέπει «να ταχθούμε από κοινού σε ένα αγώνα για να υπερασπιστούμε τις κατακτήσεις».</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/196637/tsipras-ekdikitiki-praxi-pros-ofelos-tis-idiotikis-ekpaideysis-i-katargisi-ton-38-tmimaton-aei">Τσίπρας: Εκδικητική πράξη προς όφελος της ιδιωτικής εκπαίδευσης η κατάργηση των 38 τμημάτων ΑΕΙ</a>
        </li>
        <li>
          <a href="https://www.cnn.gr/news/politiki/story/196626/kinal-o-syriza-kanei-ta-panta-gia-na-min-apokalyfthei-i-politiki-skeyoria">ΚΙΝΑΛ: Ο ΣΥΡΙΖΑ κάνει τα πάντα για να μην αποκαλυφθεί η πολιτική σκευωρία</a>
        </li>
        <li>
          <a href="https://www.cnn.gr/news/politiki/story/196618/tzanakopoylos-h-anavoli-tis-synedriasis-einai-apokleistiki-eythyni-tis-nd-kai-toy-mpoyga">Τζανακόπουλος: Η αναβολή της συνεδρίασης είναι αποκλειστική ευθύνη της ΝΔ και του Μπούγα</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/5/tsipras">ΑΛΕΞΗΣ ΤΣΙΠΡΑΣ</a>
        </li>
        <li>
          <a href="https://www.cnn.gr/eidhseis/tag/212/syriza">ΣΥΡΙΖΑ</a>
        </li>
        <li>
          <a href="https://www.cnn.gr/eidhseis/tag/1/nea-dhmokratia">ΝΕΑ ΔΗΜΟΚΡΑΤΙΑ</a>
        </li>
        <li>
          <a href="https://www.cnn.gr/eidhseis/tag/57227/livadeia">ΛΙΒΑΔΕΙΑ</a>
        </li>
        <li>
          <a href="https://www.cnn.gr/eidhseis/tag/29883/voiwtia">ΒΟΙΩΤΙΑ</a>
        </li>
        <li>
          <a href="https://www.cnn.gr/eidhseis/tag/18169/periodeia">ΠΕΡΙΟΔΕΙΑ</a>
        </li>
        <li>
          <a href="https://www.cnn.gr/eidhseis/tag/78892/syriza-proodeytikh-symmaxia">ΣΥΡΙΖΑ - ΠΡΟΟΔΕΥΤΙΚΗ ΣΥΜΜΑΧΙΑ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/07/196615/snapshot/2740365.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/07/196623/snapshot/2678365.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/07/196637/snapshot/76727103_10157826092878054_2741461106592579584_o.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/07/196636/snapshot/2714346.jpg"/>
      </figure>
    </article>
  </body>
</html>