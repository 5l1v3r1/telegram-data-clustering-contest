<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/attualita/nasce-sposincampania-sito-informazione-wedding.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-07T17:54:00+00:00"/>
    <meta property="og:title" content="Sposincampania.it è realtà: nasce la rivista &quot;smart user&quot; dedicata al wedding"/>
    <meta property="og:description" content="L'ambizioso progetto tra comunicazione e promozione delle eccellenze regionali"/>
  </head>
  <body>
    <article>
      <h1>Sposincampania.it è realtà: nasce la rivista "smart user" dedicata al wedding</h1>
      <h2>L'ambizioso progetto tra comunicazione e promozione delle eccellenze regionali</h2>
      <address><time datetime="2019-11-07T17:54:00+00:00">07 Nov 2019, 17:54</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/252377902878/movie_20191106_131844-2.mp4"/>
      </figure>
      <p>Nasce oggi il sito web <b><a href="http://www.sposincampania.it/">www.sposincampania.it</a></b>, la testata giornalistica online dedicata al mondo del wedding in Campania e agli eventi ad esso collegati. Dall'idea di Domenico Zappella, giornalista professionista ed esperto di comunicazione, <b>SposIn Campania</b> è stato sviluppato dal fratello Massimiliano, giornalista pubblicista, dottore in management turistico e specializzato in web social media-marketing. Di origini irpine, entrambi sono stati animati da una passione condivisa: la valorizzazione delle eccellenze in Campania.</p>
      <p>Il sito rappresenta l'ennesimo step di un progetto nato ad aprile 2019 sui social network, con le pagine Instagram e Facebook, che in poco tempo hanno guadagnato l'approvazione di migliaia di follower. La Campania, terra di bellezze, miti e leggende, ma anche regione italiana in cui ci si sposa di più, si pone al centro di un programma che ha conquistato la curiosità del pubblico in tempi brevissimi e trova oggi il suo spazio istituzionale con un portale non solo vetrina, ma servizio minuzioso che sia d'aiuto ai futuri sposi per l'organizzazione del proprio evento in Campania.<br/>Dal primo contatto con la location dei sogni, a quello con i musicisti, passando per bomboniere, fotografi e coordinati nozze, fino ad arrivare al viaggio, tutto ciò che gira intorno al matrimonio trova uno spazio informativo e promozionale per gestire al meglio e più facilmente tutti gli impegni legati a quel giorno. Curiosità, informazioni, interviste e consigli degli esperti trovano spazio nella sezione News e Tendenze, mentre in Local Stories raccontiamo le bellezze uniche del nostro territorio.<br/><i>"Crediamo che oggi sempre più coppie abbiano meno tempo per definire i dettagli del matrimonio - </i>afferma<b> Massimiliano Zappella, fondatore del progetto e direttore della testata</b><i> -. I nostri canali coniugano fantasia e concretezza, sono dei facilitatori, senza però lasciare nulla al caso"</i>.</p>
      <p>L'idea di SposIn Campania è di ampio respiro, mirata ad un settore in forte espansione, soprattutto nella nostra Regione: "<i>Uno degli obiettivi a medio, lungo termine - </i>continua Zappella<i> - è agire anche in ottica di</i><i><b> 'destination wedding'</b></i><i>, portando virtualmente all'altare i tanti stranieri che sognano di sposarsi in Campania. C'è bisogno di passione, ma anche di ottima conoscenza del territorio, delle normative e dei segreti della comunicazione. Siamo pronti a mettere le nostre competenze al servizio di sposi e fornitori del settore"</i>.</p>
      <p>Il sito è già online e le pagine social non fanno altro che raccogliere consensi; semplici ed intuitive sono anche le modalità di adesione ed interazione. Nel mondo del wedding è fondamentale il concetto di squadra, creare una rete tra professionisti che possa portare sempre più appeal verso le eccellenze paesaggistiche e professionali del nostro territorio. Con SposIn Campania si ha una visibilità immediata dei partner ed un'informazione precisa per gli sposi per l'efficace ricerca del fornitore più adatto.<b> </b><i><b>"</b></i><i>Dopo mesi di lavoro dietro le quinte, sono orgoglioso di poter lanciare sul mercato campano la mia nuova e innovativa rivista web - </i>conclude Zappella<i> - </i><i><b>un sito "smart user"</b></i><i> sia per le aziende partner che per gli utenti. Vogliamo essere un canale informativo, ma anche un facile intermediario tra le coppie di futuri sposi e le eccellenze del settore </i><i><b>Wedding in Campania".</b></i></p>
    </article>
  </body>
</html>