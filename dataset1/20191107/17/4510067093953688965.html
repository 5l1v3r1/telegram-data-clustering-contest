<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-48/expoziia-cu-grafic-i-litografii-de-picasso-matisse-klimt-i-dali-a-fost-deschis-cu-o-veste-bun-muzeul-oradiei-primete-acreditare-foto-152630.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-07T17:31:00+00:00"/>
    <meta property="og:title" content="Expoziţia de grafică şi litografii de Picasso, Matisse, Klimt şi Dali a fost deschisă cu o veste bună: Muzeul Oradiei primeşte acreditare (FOTO)"/>
    <meta property="og:description" content="O mulţime de orădeni, între care şi liceeni, s-au aflat, joi, după orele prânzului, la Muzeul Oraşului Oradea, unde a fost vernisată expoziţia 'Arta de a dărui', ce conţine lucrări de grafică şi litografii semnate de celebrii artişti Pablo Picasso, Henri Matisse, Salvator Dali şi Gustav Klimt. În deschiderea evenimentului, directorul Angela Lupşea a făcut un anunţ important, acela că Muzeul Oraşului Oradea urmează să primească acreditarea muzeală, lipsind doar semnătura ministrului Culturii. "/>
  </head>
  <body>
    <article>
      <h1>Expoziţia de grafică şi litografii de Picasso, Matisse, Klimt şi Dali a fost deschisă cu o veste bună: Muzeul Oradiei primeşte acreditare (FOTO)</h1>
      <address><time datetime="2019-11-07T17:31:00+00:00">07 Nov 2019, 17:31</time> by <a rel="author" href="https://www.ebihoreanul.ro/contact/Smaranda%20Chi%C5%9Fbora#redactia_form" target="_blank">Smaranda Chişbora</a></address>
      <slideshow>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_17.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_01.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_02.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_03.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_04.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_05.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_06.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_07.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_08.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_09.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_11.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_12.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_13.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_14.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_15.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_16.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_18.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_19.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_20.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_21.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_22.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_23.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_24.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_25.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_26.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_27.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_28.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_29.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_30.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_31.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_32.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_33.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_34.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_35.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_36.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_37.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_38.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_39.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_40.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_41.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_42.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_43.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_44.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_46.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_47.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/vernisaj--Picasso-Klimt-Dali-Matisse-07112019_49.JPG"/>
        </figure>
      </slideshow>
      <p>
        <b>O mulţime de orădeni, între care şi liceeni, s-au aflat, joi, după orele prânzului, la Muzeul Oraşului Oradea (MOO), unde a fost vernisată expoziţia "Arta de a dărui", ce conţine lucrări de grafică şi litografii semnate de celebrii artişti Pablo Picasso, Henri Matisse, Salvator Dali şi Gustav Klimt.</b>
      </p>
      <p>În deschiderea evenimentului, la care au participat şi episcopii orădeni Virgil Bercea şi László Böcskei, directorul Angela Lupşea a făcut un anunţ important, acela că Muzeul Oraşului Oradea urmează să primească acreditarea muzeală, lipsind doar semnătura ministrului Culturii. </p>
      <p>
        <b>Fantezia marilor artişti</b>
      </p>
      <p>Expoziţia "Arta de a dărui" cuprinde lucrări din colecţia privată a avocatului George Şerban din Bucureşti, pasionat de artă şi în special de grafică. "Ce vedem aici este litografie originală din timpul în care a trăit artistul şi semnată de artist sau litografie executată de edituri specializate <i>(n.r. - după plăci originale ale artiştilor)</i>, cu acordul familiei artistului într-un număr limitat de exemplare, pentru care se plătesc drepturi de autor. Deci sunt lucrări de artă originale, dar cu aceste menţiuni. De exemplu, la Picasso o să vedeţi semnătura în placă, aşa se vând", a explicat colecţionarul. </p>
      <figure>
        <img src="https://www.ebihoreanul.ro/user_files/vernisaj--Picasso-Klimt-Dali-Matisse-07112019_41.JPG"/>
      </figure>
      <p>În cadrul expoziţiei pot fi văzute, între altele, nuduri din seria Blue <i>(foto)</i> aparţinând lui Henri Matisse, nuduri de Gustav Klimt, şase lucrări de Salvador Dali, precum şi mai multe litografii de Pablo Picasso, unele din Suita Vollard, realizate în perioada 1930 şi 1937. </p>
      <p>"O să vedeţi ce înseamnă exuberanţa şi fantasmagoria lui Dali şi o parte din lucrările Suite Vollard ale lui Picasso. Acestea au fost realizate de Picasso la invitaţia unui tipograf. Picasso i-a făcut 100 de lucrări. Muzeul de Artă din Sidney se poate lăuda că are toată seria Suite Vollard, iar British Museum a primit în 2011 o donaţie, iar tot lotul a costat 2 milioane de euro. Directorul muzeului a spus că donaţia Suite Vollard a lui Picasso e una dintre cele mai importante donaţii pe care le-a primit în ultimii 50 de ani", a spus Alexandru Chituţă, curatorul expoziţiei.</p>
      <p>Organizatorii expoziţiei "Arta de a dărui" au anunţat că va mai urma o alta cu lucrări din colecţia privată a lui George Şerban. De asemenea, s-a anunţat faptul că la MOO va fi deschisă şi o expoziţie permanentă cu lucrări de grafică ale unor artişti români, o parte din lucrări urmând chiar să fie donate muzeului din Oradea. </p>
      <p>"Arta de a dărui" va putea fi vizitată la Muzeul Oraşului Oradea până în 15 ianuarie 2020. Preţul unui bilet de intrare, care cuprinde şi vizitarea altor expoziţii, costă 10 lei. </p>
      <p>
        <b>Acreditarea MOO, ca primită</b>
      </p>
      <figure>
        <img src="https://www.ebihoreanul.ro/user_files/vernisaj--Picasso-Klimt-Dali-Matisse-07112019_09.JPG"/>
      </figure>
      <p>Cu ocazia vernisajului, directorul MOO, Angela Lupşea <i>(foto)</i>, a anunţat că Muzeul pe care îl conduce va fi acreditat. </p>
      <p>În şedinţa din luna octombrie, Comisia Naţională a Muzeelor şi Colecţiilor din cadrul Ministerului Culturii a "avizat favorabil" solicitarea de acreditare făcută de Muzeul Oraşului Oradea – Complex Cultural, prin intermediul Direcţiei Judeţene de Cultură, potrivit unei decizii publicate pe site-ul Ministerului Culturii. </p>
      <p>"Anunţ oficial că aşteptăm documentul de acreditare pe care ministrul Culturii îl are pe masă la semnat. Mulţumesc tuturor colaboratorilor pentru munca depusă într-un an. Mă bucur că am reuşit să demonstrez încă o dată că această echipă tânără poate să ducă un muzeu", a spus Angela Lupşea. </p>
      <p>Directoarea n-a ratat momentul şi le-a replicat criticilor, spunând că aşa cum un avocat ca George Şerban poate să fie pasionat de artă şi să devină colecţionar, aşa şi un jurist, cum este ea, poate să conducă o instituţie muzeală. "Un manager, chiar dacă e jurist, poate demonstra că poate să facă management pe artă şi istorie într-un muzeu", a spus Lupşea. </p>
    </article>
  </body>
</html>