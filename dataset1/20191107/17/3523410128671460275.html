<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638717/%D8%AA%DA%A9%D8%B1%D8%A7%D8%B1-%D8%A7%D8%AF%D8%B9%D8%A7%D9%87%D8%A7%DB%8C-%D8%A8%DB%8C%E2%80%8C%D8%A7%D8%B3%D8%A7%D8%B3-%D9%BE%D9%85%D9%BE%D8%A6%D9%88-%D8%AF%D8%B1-%D9%88%D8%A7%DA%A9%D9%86%D8%B4-%D8%A8%D9%87-%DA%AF%D8%A7%D9%85-%DA%86%D9%87%D8%A7%D8%B1%D9%85-%D8%A7%DB%8C%D8%B1%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T17:33:00+00:00"/>
    <meta property="og:title" content="تکرار ادعاهای بی‌اساس پمپئو در واکنش به گام چهارم ایران"/>
    <meta property="og:description" content="وزیر خارجه آمریکا در واکنش به گام چهارم کاهش تعهدات برجامی ایران خواستار افزایش فشار بر ایران شد."/>
  </head>
  <body>
    <article>
      <h1>
        <a href="https://www.bultannews.com/fa/news/638717/%D8%AA%DA%A9%D8%B1%D8%A7%D8%B1-%D8%A7%D8%AF%D8%B9%D8%A7%D9%87%D8%A7%DB%8C-%D8%A8%DB%8C%E2%80%8C%D8%A7%D8%B3%D8%A7%D8%B3-%D9%BE%D9%85%D9%BE%D8%A6%D9%88-%D8%AF%D8%B1-%D9%88%D8%A7%DA%A9%D9%86%D8%B4-%D8%A8%D9%87-%DA%AF%D8%A7%D9%85-%DA%86%D9%87%D8%A7%D8%B1%D9%85-%D8%A7%DB%8C%D8%B1%D8%A7%D9%86">تکرار ادعاهای بی‌اساس پمپئو در واکنش به گام چهارم ایران</a>
      </h1>
      <h2>وزیر خارجه آمریکا در واکنش به گام چهارم کاهش تعهدات برجامی ایران خواستار افزایش فشار بر ایران شد.</h2>
      <address><time datetime="2019-11-07T17:33:00+00:00">07 Nov 2019, 17:33</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، <b>مایک پمپئو</b>، وزیر امور خارجه آمریکا در واکنش به گام چهارم کاهش تعهدات برجامی ایران و لغو پذیرش یک بازرس آژانس بین‌المللی انرژی اتمی خواستار افزایش فشار بر <b>ایران</b> شد.</p>
      <p>پمپئو در بیانیه‌ای ضمن تکرار اتهام‌زنی و ادعاهای بی اساس مقامات کشورش علیه ایران مدعی شد: جامعه جهانی باید تصور کند که ایران پس از دستیابی به سلاح اتمی چه رفتاری خواهد داشت! ایالات متحده هرگز اجازه رخ دادن چنین چیزی را نمی‌دهد.</p>
      <p>وزیر خارجه آمریکا بدون اشاره به عدم پایبندی کشورش به این توافق و بدعهدی طرف‌های اروپایی <b>برجام</b> استفاده ایران از حقوقش در کاهش تعهدات برجامی خود را «باج‌گیری هسته‌ای» خوانده و گفته است: اکنون زمان آن است که تمام کشورها گام‌های جدی برای افزایش فشارها بر ایران بردارند.</p>
      <p>باوجود پایبندی ایران به تعهداتش ذیل برجام و مخالفت امضاکنندگان این توافق هسته‌ای، ترامپ سال گذشته از این توافق خارج شد و پس از آن فشار‌ها به ایران را با هدف وادار کردن آن به بازگشت مجدد به میز مذاکره به حداکثر رساند. ایران نیز در واکنش، به تدریج در حال کاهش تعهداتش ذیل برجام است.</p>
    </article>
  </body>
</html>