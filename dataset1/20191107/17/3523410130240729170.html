<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638715/%D9%86%DA%AF%D8%A7%D9%87-%D8%AD%D8%B3%D8%B1%D8%AA%E2%80%8C%D8%A8%D8%A7%D8%B1-%D8%AA%D8%B1%D8%A7%D9%85%D9%BE-%D9%88-%D8%A7%D8%B1%D9%88%D9%BE%D8%A7-%D8%A8%D9%87-%DA%A9%D8%A7%D9%87%D8%B4-%D8%AA%D8%B9%D9%87%D8%AF%D8%A7%D8%AA-%D8%A7%DB%8C%D8%B1%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T17:27:00+00:00"/>
    <meta property="og:title" content="نگاه حسرت‌بار ترامپ و اروپا به کاهش تعهدات ایران"/>
    <meta property="og:description" content="کارشناس مسائل خاورمیانه گفت: ترامپ و دولت‌های اروپایی متوجه اشتباه خود شده‌اند، ولی غرورشان اجازه نمی‌دهد که به این اشتباه اعتراف کنند."/>
  </head>
  <body>
    <article>
      <h1>
        <a href="https://www.bultannews.com/fa/news/638715/%D9%86%DA%AF%D8%A7%D9%87-%D8%AD%D8%B3%D8%B1%D8%AA%E2%80%8C%D8%A8%D8%A7%D8%B1-%D8%AA%D8%B1%D8%A7%D9%85%D9%BE-%D9%88-%D8%A7%D8%B1%D9%88%D9%BE%D8%A7-%D8%A8%D9%87-%DA%A9%D8%A7%D9%87%D8%B4-%D8%AA%D8%B9%D9%87%D8%AF%D8%A7%D8%AA-%D8%A7%DB%8C%D8%B1%D8%A7%D9%86">نگاه حسرت‌بار ترامپ و اروپا به کاهش تعهدات ایران</a>
      </h1>
      <h2>کارشناس مسائل خاورمیانه گفت: ترامپ و دولت‌های اروپایی متوجه اشتباه خود شده‌اند، ولی غرورشان اجازه نمی‌دهد که به این اشتباه اعتراف کنند.</h2>
      <address><time datetime="2019-11-07T17:27:00+00:00">07 Nov 2019, 17:27</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، <b>جعفر قنادباشی</b>، کارشناس مسائل <b>خاورمیانه</b>، درباره شروع <b>فاز چهارم کاهش تعهدات</b> ایران در قبال <b>برجام</b> اظهار کرد: ورود و اجرا به این فاز نشان دهنده این است که ما در عرصه بین المللی بسیار جدی عمل کردیم و طرف‌های مقابل ما به ویژه آمریکایی‌ها در این زمینه بسیار متزلزل شدند و جایگاه رسانه‌ای خود را از دست داده‌اند.</p>
      <p>او افزود: افکار عمومی جهان شاهد است که ایران رفتار منطقی و اصولی را در کاهش تعهدات به اجرا گذاشته است، البته فرصت لازم را به  طرف‌های مقابل داده که به تعهداتشان عمل کنند، همچنین مردم ما از این گام استقبال می‌کنند، زیرا یکی از شعارهای اساسی آنها، قدرت هسته‌ای و غنی سازی اورانیوم حق مسلم ماست، بود و  هم‌اکنون به این شعار نزدیک شدیم. گرچه ما در یک برحه زمانی از این حق مسلم تا اندازه‌ای گذشتیم، ولی در حال حاضر مجدد به این خواسته عمومی نزدیک می‌شویم. مردم ما علاقه مند به توانایی هسته ای به صوت صلح آمیز هستند.</p>
      <p>کارشناس مسائل خاورمیانه اظهار کرد: ما مجدد به سمت استفاده از انرژی‌های نو گام بر می داریم و به غنی سازی اورانیوم به صورت پیشرفته نزدیک می‌شویم، در مقطعی از زمان به دلیل امضای برجام عقب نشینی کردیم، اما در حال حاضر حرکت ما به سوی برخورداری از ارکان توسعه  است، دانش هسته ای، دانش فضایی و دانش پزشکی از جمله ارکان شکل گیری قدرت بزرگ جهانی است.</p>
      <p>قنادباشی تأکید کرد: نگاه ترامپ و دولت های اروپایی به کاهش تعهدات ایران، حاکی از حسرت است و متوجه اشتباه خود شده‌اند، ولی غرورشان اجازه نمی‌دهد که به این حسرت اعتراف کنند.</p>
    </article>
  </body>
</html>