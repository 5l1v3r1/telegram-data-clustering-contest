<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/test-honda-civic-sedan-1-5-vtec-turbo-cvt-facelift/"/>
    <meta property="og:site_name" content="AutoExpert"/>
    <meta property="article:published_time" content="2019-11-07T17:27:22+00:00"/>
    <meta property="og:title" content="Test Honda Civic Sedan 1.5 VTEC Turbo CVT facelift"/>
    <meta property="og:description" content="Mai rasată și mai plăcută la condus: Honda Civic Sedan a primit un ușor facelift. În test, versiunea turbo de 1,5 l, combinată cu transmisia CVT."/>
  </head>
  <body>
    <article>
      <h1>Test Honda Civic Sedan 1.5 VTEC Turbo CVT facelift</h1>
      <address><time datetime="2019-11-07T17:27:22+00:00">07 Nov 2019, 17:27</time> by <a rel="author" href="https://www.autoexpert.ro/author/bogdan_grigorescu/" target="_blank">Bogdan Grigorescu</a></address>
      <figure>
        <img src="https://www.autoexpert.ro/wp-content/uploads/2019/11/Honda-Civic-Sedan-facelift-10-830x467.jpg"/>
      </figure>
      <p><b>Recent, Honda Civic Sedan a primit un ușor facelift, care o ancorează și mai mult în zona premium a segmentului compactelor ”bine crescute”. În test, versiunea turbo de 1,5 l, combinată cu transmisia CVT. </b>Foto: Bogdan Paraschiv</p>
      <p>Vești bune de la răsărit: sedanul compactei Civic a fost revizuit și acum a devenit mai rafinat și mai ușor de condus. Dacă la prima vedere noile elemente pot scăpa neobservate, o privire mai atentă relevă noul calandru din plastic negru lucios care l-a înlocuit pe cel cromat, precum și ramele proiectoarelor de ceață, care nu mai au finisaj mat, ci lucios. Sub ele, marginea inferioară a barei de protecție este acum vopsită în culoarea caroseriei, pentru mai multă stabilitate vizuală, la fel ca și mânerele de deschidere a ușilor, care se integrează mai bine în designul lateral.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Honda-Civic-Sedan-facelift-9-300x200.jpg"/>
      </figure>
      <p>Foarte important, odată cu restilizarea, toate versiunile Civic Sedan vin cu faruri full-LED, al căror design interior a fost ușor modificat pentru o mai bună dispersare a luminii.</p>
      <p>În habitaclu, designerii au operat modificări fix acolo unde au înregistrat critici. Astfel, ecranul sistemului multimedia a primit butoane fizice pentru selectarea surselor și – nota bene – în locul fostelor iconițe deloc prietenoase pentru reglarea volumului a apărut un potențiometru ”old school”, dar cu un feedback perfect, chiar și cu ochii la șosea.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Honda-Civic-Sedan-facelift-3-300x200.jpg"/>
      </figure>
      <p>Iar dacă optezi pentru versiunea de top Executive, primești standard scaun șofer reglabil electric pe 8 direcții și sistem Premium Audio cu 10 incinte acustice, inclusiv subwoofer. Același spațiu interior, comparabil cu cel al modelelor din clasa medie și același portbagaj mare, de 519 l îl ridică peste ”condiția” unei compacte tipice.</p>
      <h4>
        <a href="https://hondatrading.ro/modele/civic-sedan/sedan-1-5-executive-vtec-turbo-cvt/">Vezi aici cât costă Honda Civic Sedan!</a>
      </h4>
      <p>Sună bine sistemul de sunet, sună bine și noutățile, iar senzațiile în mers au rămas aproape neschimbate. Iar asta este o veste bună: motorul turbo trage la fel de bine, iar cutia CVT nu are acea senzație de elasticitate pe care o cunoaștem de la modelelele concurenților. Cei cu urechea fină, care au mers și cu <b><a href="https://www.autoexpert.ro/test-drive-honda-civic-sedan-1-5-vtec-turbo-cvt/">versiunea pre-facelift</a></b>, ar putea să sesizeze o ușoară scădere a zgomotului, în special la drum întins. Este rezultatul adăugării unor elemente suplimentare de antifonare în portbagaj, sub podea și sub aripile față, precum și a unui strat mai gros de izolator fonic sub aripile din spate.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Honda-Civic-Sedan-facelift-1-300x200.jpg"/>
      </figure>
      <p>Și consumul extraurban pe care l-am obținut în test s-a păstrat în jurul a 5 l/100 km, în timp ce pe autostradă stă între 6,5 și 7 l/100 km, în funcție de trafic și de greutatea tălpii.</p>
      <h3>Verdict AutoExpert</h3>
      <blockquote>La fel se spațioasă și de dinamică, dar mai arătoasă și mai ușor de condus. Revizuirea recentă la care a fost supus Civic Sedan l-a transformat într-un model complet!</blockquote>
      <slideshow>
        <figure>
          <img src="https://www.autoexpert.ro/wp-content/uploads/2019/11/Honda-Civic-Sedan-facelift-11.jpg"/>
        </figure>
        <figure>
          <img src="https://www.autoexpert.ro/wp-content/uploads/2019/11/Honda-Civic-Sedan-facelift-10.jpg"/>
        </figure>
        <figure>
          <img src="https://www.autoexpert.ro/wp-content/uploads/2019/11/Honda-Civic-Sedan-facelift-12.jpg"/>
        </figure>
        <figure>
          <img src="https://www.autoexpert.ro/wp-content/uploads/2019/11/Honda-Civic-Sedan-facelift-9.jpg"/>
        </figure>
        <figure>
          <img src="https://www.autoexpert.ro/wp-content/uploads/2019/11/Honda-Civic-Sedan-facelift-5.jpg"/>
        </figure>
        <figure>
          <img src="https://www.autoexpert.ro/wp-content/uploads/2019/11/Honda-Civic-Sedan-facelift-1.jpg"/>
        </figure>
        <figure>
          <img src="https://www.autoexpert.ro/wp-content/uploads/2019/11/Honda-Civic-Sedan-facelift-3.jpg"/>
        </figure>
        <figure>
          <img src="https://www.autoexpert.ro/wp-content/uploads/2019/11/Honda-Civic-Sedan-facelift-2.jpg"/>
        </figure>
        <figure>
          <img src="https://www.autoexpert.ro/wp-content/uploads/2019/11/Honda-Civic-Sedan-facelift-4.jpg"/>
        </figure>
        <figure>
          <img src="https://www.autoexpert.ro/wp-content/uploads/2019/11/Honda-Civic-Sedan-facelift-7.jpg"/>
        </figure>
        <figure>
          <img src="https://www.autoexpert.ro/wp-content/uploads/2019/11/Honda-Civic-Sedan-facelift-6.jpg"/>
        </figure>
      </slideshow>
      <h3>DATE TEHNICE — Honda</h3>
      <p><b>Model</b>:<br/>Civic Sedan 1.5 VTEC Turbo CVT Elegance</p>
      <p><b>Motor/ nr. cilindri</b>:<br/>L4, turbo</p>
      <p><b>Cilindree (cmc)</b>:<br/>1.498</p>
      <p><b>Putere maximă/turație (CP/rpm)</b>:<br/>182/6.000</p>
      <p><b>Cuplu maxim/turație (Nm/rpm)</b>:<br/>220/1.700-5.500</p>
      <p><b>Transmisie</b>:<br/>față</p>
      <p><b>Cutie de viteze</b>:<br/>CVT</p>
      <p><b>L/l/h (mm)</b>:<br/>4.648/1.799/1.416</p>
      <p><b>Ampatament (mm)</b>:<br/>2.698</p>
      <p><b>Volum portbagaj (l)</b>:<br/>519</p>
      <p><b>Accelerație 0-100 km/h (s)</b>:<br/>8,1</p>
      <p><b>Viteză maximă (km/h)</b>:<br/>200</p>
      <p><b>Consum mixt WLTP (l/100 km)</b>:<br/>6,4</p>
      <p><b>Emisii WLTP CO2 (g/km)</b>:<br/>146</p>
      <p><b>Preț (euro cu TVA)</b>:<br/>28.400</p>
    </article>
  </body>
</html>