<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/kerivnika-institut-raku-vidstoronili-vid-roboti-328842_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T17:02:00+00:00"/>
    <meta property="og:title" content="Керівника Інституту раку відсторонили від роботи"/>
    <meta property="og:description" content="В медзакладі проведуть повну перевірку.  "/>
  </head>
  <body>
    <article>
      <h1>Керівника Інституту раку відсторонили від роботи</h1>
      <h2>В медзакладі проведуть повну перевірку.  </h2>
      <address>
        <time datetime="2019-11-07T17:02:00+00:00">07 Nov 2019, 17:02</time>
      </address>
      <p>Директорку <a href="https://dt.ua/UKRAINE/dvom-likaryam-nacionalnogo-institutu-raku-povidomleno-pro-pidozru-323834_.html"><b>Інституту раку</b> </a>відсторонили від роботи - з 8 листопада Олена Колеснік не виконуватиме обов'язки керівника Національного інституту раку на час перевірки. Про це повідомив на засіданні комітету з питань здоров'я нації замміністра Андрій Семиволос.</p>
      <p>Як пише "<a href="https://life.pravda.com.ua/health/2019/11/7/238845/">Українська правда. Життя</a>", за словами заступника голови МОЗ, міністерство буде прискіпливо стежити за Інститутом та проведе комплексну перевірку, яка протриває до кінця грудня.</p>
      <p>Зазначимо, що <a href="https://dt.ua/UKRAINE/doroge-obladnannya-rokami-stoyalo-na-skladi-rezultati-auditu-v-nacionalnomu-instituti-raku-327386_.html"><b>за даними проведеного аудиту в Національному інституті раку</b></a> потреби для закупівлі лікарських засобів та медичних виробів в Інституті формували безсистемно, дороге обладнання не використовується для лікування пацієнтів, при цьому з мед закладу зникла комп'ютерна техніка на загальну суму близько 700 тисяч гривень. Матеріали за результатами перевірки Міністерство охорони здоров'я направило до правоохоронних органів.</p>
      <footer>За матеріалами: <a href="https://dt.ua/go/aHR0cDovL2xpZmUucHJhdmRhLmNvbS51YS8=">Українська правда. Життя</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>