<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/07/zelenskyj-anonsuvav-vyroky-u-spravah-svynarchuka-mykytasya-pashynskogo-dubnevycha/"/>
    <meta property="og:site_name" content="Рубрика"/>
    <meta property="article:published_time" content="2019-11-07T17:52:20+00:00"/>
    <meta property="og:title" content="Зеленський анонсував вироки у справах &quot;Свинарчука, Микитася, Пашинського, Дубневича&quot;"/>
    <meta property="og:description" content="Президент Володимир Зеленський заявив, що він згоден й одночасно не згоден із звинуваченнями в тому, що зараз не дуже багато посадок топ-корупціонерів. Відповідне відео, записане за кермом електрокара Tesla, він опублікував на каналі в Youtube. «Не дуже багато посадок? Поки що це не почалось? І згоден, і ні. Справа Свинарчуків є? Є. Пашинський є? Є. […]"/>
  </head>
  <body>
    <article>
      <h1>Зеленський анонсував вироки у справах "Свинарчука, Микитася, Пашинського, Дубневича"</h1>
      <address><time datetime="2019-11-07T17:52:20+00:00">07 Nov 2019, 17:52</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/image-620x420.jpg"/>
      </figure>
      <p>Фото ОП<br/><b><b>Президент Володимир Зеленський заявив, що він згоден й одночасно не згоден із звинуваченнями в тому, що зараз не дуже багато посадок топ-корупціонерів.</b></b></p>
      <p>Відповідне відео, записане за кермом електрокара Tesla, він опублікував на каналі в Youtube.</p>
      <p>«Не дуже багато посадок? Поки що це не почалось? І згоден, і ні. Справа Свинарчуків є? Є. Пашинський є? Є. Далі Микитась є? Є. Дубневич є? Є. Навіть ви бачили у Верховній Раді за Дубневича (зняття недоторканості – ред) не всі голосовували. Всі бояться, що до них буде таке саме ставлення і правильно бояться, бо воно буде таке», — сказав глава держави.</p>
      <figure>
        <iframe src="https://www.youtube.com/embed/r7MUy2gowZ8" width="560" height="315" data-service="Youtube" scrolling="no"/>
      </figure>
      <p>За словами Зеленського, «далі будуть вироки людям про яких сказав», а у разі, якщо їх не буде — будуть відкриті інші справи.</p>
      <p>Зеленський додав, що розслідування буде і в справі активістки Катерини Гандзюк, і в справі журналіста Павла Шеремета, і в оборонній галузі.</p>
      <p>Зеленський також<a href="https://rubryka.com/2019/11/07/zelenskyj-pro-prezydentstvo-do-tsiyeyi-roboty-do-tsogo-zvyknuty-ne-mozhna/"> заявив, що через виснажливу роботу президента у кінці вечора він з людини перетворюється в організм.</a></p>
    </article>
  </body>
</html>