<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/OpXX2V/Norsk-stjerne-akuttinnlagt-og-operert"/>
    <meta property="og:site_name" content="Bergens Tidende"/>
    <meta property="article:published_time" content="2019-11-07T17:03:22+00:00"/>
    <meta property="og:title" content="Norsk stjerne akuttinnlagt og operert"/>
    <meta property="og:description" content="Den norske håndballstjernen Bjarte Myrhol må ta pause på ubestemt tid. Onsdag ble han akuttinnlagt og operert på grunn av et hull i tarmen."/>
  </head>
  <body>
    <article>
      <h1>Norsk stjerne akuttinnlagt og operert</h1>
      <h2>Den norske håndballstjernen Bjarte Myrhol må ta pause på ubestemt tid. Onsdag ble han akuttinnlagt og operert på grunn av et hull i tarmen.</h2>
      <address><time datetime="2019-11-07T17:03:22+00:00">07 Nov 2019, 17:03</time> by <a rel="author">NTB</a></address>
      <p>Det opplyser 37-åringens danske klubb Skjern på sitt <a href="http://www.skjernhaandbold.dk/nyheder/nyhed/skjern-anf%C3%B8rer+ude+p%C3%A5+ubestemt+tid/?s=44&amp;n=13068">nettsted</a>.</p>
      <p>Klubben skriver at Myrhol gjennom lengre tid har hatt problemer med tilbakevendende tarminfeksjoner, såkalt diverticulitis. Det var annen gang på fire måneder at han måtte akuttinnlegges som følge av dette.</p>
      <p>Nå venter en lengre pause, og i øyeblikket kan man ikke si når han kan være tilbake på banen.</p>
      <p>
        <a href="https://www.bt.no/sport/i/kJxBzL/hun-visste-at-datteren-var-i-vm-troppen-men-fikk-ikke-lov-til-aa-forte">Les også<br/>Hun visste at datteren var i VM-troppen, men fikk ikke lov til å fortelle det</a>
      </p>
      <p>– Vi føler med Bjarte og familien, som har vært gjennom mye de siste månedene. Vi vet ikke mye på dette tidspunkt ut over at vi kommer til å savne ham utrolig mye i laget, sier styreleder Carsten Thygesen.</p>
      <p>– Alle i og rundt Skjern håndball sender familien de beste tanker og håper at vi snart får vår kaptein tilbake på håndballbanen.</p>
      <p>Myrhol er en viktig spiller også på Norges landslag, som på nyåret skal spille EM-sluttspill delvis på hjemmebane.</p>
      <p>– Det viktige for Bjarte nå er å få den beste behandlingen og oppfølgingen. Vi kommer til å holde løpende kontakt med ham og Skjern i tiden som kommer. Samtidig vil vi nå ønske ham riktig god bedring, sier landslagssjef Christian Berge til <a href="https://www.handball.no/nyheter/2019/11/bjarte-myrhol-operert/">handball.no</a>.</p>
      <p>Norge spiller sin første EM-kamp 10. januar. Uansett om Myrhol skulle rekke EM, vil han miste mye viktig matching i tiden framover.</p>
      <related>
        <h4>Mest lest akkurat nå</h4>
        <a href="https://www.bt.no/btmeninger/debatt/i/Xg3pmr/elbil-til-hele-folket"/>
        <a href="https://www.bt.no/nyheter/i/50eyme/anna-saa-tak-og-vegger-komme-mot-henne-jostein-hoerte-skrikene-hennes"/>
        <a href="https://www.bt.no/btmeninger/kommentar/i/1ne84l/nav-saken-er-en-juristkrise"/>
        <a href="https://www.bt.no/sport/i/0nqq5M/solskjaer-hadde-god-grunn-til-aa-glise-united-herjet-i-europa"/>
        <a href="https://www.bt.no/nyheter/lokalt/i/0nqvaA/helgen-blir-solfylt-men-vaer-forberedt-paa-minusgrader"/>
        <a href="https://www.bt.no/nyheter/direkte/i/BR649v/nyheter-direkte"/>
      </related>
      <ol>
        <li>
          <a href="https://www.bt.no/tag/Bjarte_Myrhol">Bjarte Myrhol</a>
        </li>
        <li>
          <a href="https://www.bt.no/tag/H%C3%A5ndball">Håndball</a>
        </li>
      </ol>
    </article>
  </body>
</html>