<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740554"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T17:43:00+00:00"/>
    <meta property="og:title" content="กัลลาร์โดคุมทัพบาร์ซาแทนบัลเบร์เดเดือนหน้า"/>
    <meta property="og:description" content="'อาส' สื่อดังสเปนตีข่าว 'กัลลาร์โด' กุนซือริเวอร์ เพลท คุมทัพ 'บาร์ซา' แทน 'บัลเบร์เด' เดือนหน้า"/>
  </head>
  <body>
    <article>
      <h1>กัลลาร์โดคุมทัพบาร์ซาแทนบัลเบร์เดเดือนหน้า</h1>
      <address>
        <time datetime="2019-11-07T17:43:00+00:00">07 Nov 2019, 17:43</time>
      </address>
      <p>
        <b>"อาส" สื่อดังสเปนตีข่าว "กัลลาร์โด" กุนซือริเวอร์ เพลท คุมทัพ "บาร์ซา" แทน "บัลเบร์เด" เดือนหน้า</b>
      </p>
      <p>เคลาดิโอ บอร์คี อดีตผู้เล่นทีมชาติอาร์เจนตินาชุดแชมป์ฟุตบอลโลก เปิดเผยกับ "อาส" สื่อดังแดนกระทิงดุว่า มาร์เซโล กัลลาร์โด กุนซือทีมริเวอร์ เพลท ในอาร์เจนตินา จะรับงานคุมทัพ "บาร์ซา" บาร์เซโลนา แทนที่ เอร์เนสโต บัลเบร์เด ในเดือนธันวาคมนี้<br/><br/>กัลลาร์โด วัย 43 ปี ได้รับการจับตามองจากทีมดังสเปน หลังคุมทัพ ริเวอร์ เพลท คว้าแชมป์ฟุตบอลโคปา ลิเบอร์ตาโดเรส 2018 และพาทีมทะลุถึงรอบชิงดำในปี 2019 เป็นที่เรียบร้อย โดยจะพบกับ ฟลาเมงโก จากบราซิล เตะรอบชิงดำกันวันที่ 23 พ.ย. นี้<br/><br/>ด้าน บัลเบร์เด ตกอยู่ภายใต้ความกดดัน หลังคุมทีมลงเตะ 11 นัด แพ้ไปแล้วถึง 3 นัด ในลา ลีกา สเปน ฤดูกาลนี้ โดยแมตช์ล่าสุดบุกพ่าย เลบันเต หมดสภาพ 1-3 ขณะที่ผลงานล่าสุดในยูฟ่า แชมเปี้ยนส์ ลีก ทำได้แค่เสมอกับ สลาเวีย ปราก 0-0 ในถิ่นคัมป์ นู ทำให้โดนแฟนบอลของตัวเองโห่ใส่ ส่งผลให้อนาคตของ บัลเบร์เด กับ "บาร์ซา" ใกล้จะถึงทางตันเต็มแก่.</p>
    </article>
  </body>
</html>