<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/eventi-e-cultura/pmi-day-industriamoci-2019-in-programma-il-14-e-15-novembre"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-07T17:21:53+00:00"/>
    <meta property="og:title" content="PMI DAY – Industriamoci 2019, in programma il 14 e 15 novembre"/>
    <meta property="og:description" content="Questa edizione coinvolgerà gli studenti di 5 Istituti Superiori"/>
  </head>
  <body>
    <article>
      <h1>PMI DAY – Industriamoci 2019, in programma il 14 e 15 novembre</h1>
      <h2>Questa edizione coinvolgerà gli studenti di 5 Istituti Superiori</h2>
      <address>
        <time datetime="2019-11-07T17:21:53+00:00">07 Nov 2019, 17:21</time>
      </address>
      <p>Anche quest’anno l’Unione Industriale Biellese, attraverso il suo Comitato Piccola Industria, aderisce al PMI DAY – Industriamoci 2019, l’iniziativa nazionale del sistema confindustriale.</p>
      <p>Questa edizione, in programma il 14 e 15 novembre, coinvolgerà gli studenti di 5 Istituti Superiori (IIS Q.Sella, IIS Gae Aulenti, IIS Eugenio Bona, Liceo Scientifico Avogadro, Cnos-Fap Vigliano Biellese) che, con i docenti, visiteranno le 36 aziende aderenti all’iniziativa, potendo “toccare con mano” diverse realtà produttive operanti in più settori dell’industria biellese.</p>
      <p>Dall’industria tessile nei suoi vari comparti alla meccanica, dai servizi all’alimentare: le aziende biellesi che apriranno le loro porte ai ragazzi, rappresentano un panorama vario e variegato del tessuto manifatturiero locale e del “saper fare” biellese.</p>
      <p>“Il nostro obiettivo– ricorda Andrea Bonino, presidente del Comitato Piccola Industria dell’Uib – è quello di avvicinare i giovani e le loro famiglie, insieme agli insegnanti, alla realtà delle nostre aziende per arricchire la conoscenza reciproca. Venire a vedere come si lavora nei nostri reparti, la professionalità delle persone che danno vita ai nostri prodotti e la passione dei nostri imprenditori, vale più di mille parole. Per questo l’esperienza del Pmi Day è cresciuta negli anni, lasciando una preziosa eredità ai giovani: la consapevolezza del valore della cultura d’impresa biellese”.</p>
      <p>Novità di questa edizione è “#PMIDAYBIELLA. Il lavoro in fabbrica oggi”, il concorso dedicato agli studenti che parteciperanno al PMI DAY. Gli studenti dovranno raccontare la loro esperienza tramite contenuti che andranno pubblicati su Instagram (stories, video, immagini) usando l’hashtag #PMIDAYBIELLA. Gli elaborati saranno valutati una apposita giuria, presieduta dal presidente del Comitato Piccola Industria Uib, Andrea Bonino, e composta da rappresentanti del Comitato Piccola Industria, da un docente referente per ogni istituto biellese che ha aderito al PMI DAY, da rappresentanti del Gruppo Giovani Imprenditori.</p>
      <p>Il Pmi Day rientra nelle iniziative della XVIII Settimana della Cultura d’Impresa e aderisce alla Settimana Europea delle Pmi.</p>
      <p>LE AZIENDE ADERENTI</p>
      <p>2FG<br/>A2A<br/>BOTALLA<br/>BETREES<br/>CARTOTECNICA ERRE-BI<br/>CHIORINO<br/>CHIORINO TECHNOLOGY<br/>CMB DI CAGNA GIANCARLO E BASSAN PIETRO<br/>FRATELLI PIACENZA<br/>GABBA SALUMI<br/>HABASIT ITALIANA<br/>HYPERMEC<br/>INCAS<br/>INIZIATIVE INDUSTRIALI<br/>IRIDESGROUP<br/>ITALFIL<br/>KAMZAM<br/>KOODIT SRLLAM<br/>LANECARDATE<br/>MAGLIFICIO MAGGIA<br/>MANUEX<br/>MARCHI &amp; FILDI<br/>OMM  DI MELIS PAOLO &amp; C.<br/>QUALITY BIELLA DI A.PLATINI &amp; C.<br/>MAIRA HOTEL<br/>ROBINSON<br/>ROJ<br/>SACMA<br/>START POWER<br/>SUCCESSORI REDA<br/>TECNOMECCANICA BIELLESE<br/>TINTORIA FINISSAGGIO 2000<br/>TMT CIMI<br/>VITALE BARBERIS CANONICO</p>
      <p>SELLALAB</p>
    </article>
  </body>
</html>