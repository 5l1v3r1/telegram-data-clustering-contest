<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/7/653458/"/>
    <meta property="og:site_name" content="Економічна правда"/>
    <meta property="article:published_time" content="2019-11-07T17:05:00+00:00"/>
    <meta property="og:title" content="МАУ припиняє рейси з Києва в Краків і Бангкок"/>
    <meta property="og:description" content="В зв’язку з нерентабельністю, з січня наступного року МАУ припиняє виконувати регулярні рейси між Києвом і Краковом, а з березня 2020 року між Київом і Бангкоком."/>
  </head>
  <body>
    <article>
      <h1>МАУ припиняє рейси з Києва в Краків і Бангкок</h1>
      <address>
        <time datetime="2019-11-07T17:05:00+00:00">07 Nov 2019, 17:05</time>
      </address>
      <p>В зв’язку з нерентабельністю, з січня наступного року МАУ припиняє виконувати регулярні рейси між Києвом і Краковом, а з березня 2020 року між Київом і Бангкоком.<br/><br/>Про це повідомляє прес-служба авіакомпанії.<br/><br/>Повідомляється, що з 14 січня 2020-го український перевізник припинить виконувати власні регулярні рейси між Києвом і Краковом.</p>
      <p>З 16 листопада частотність рейсів, що з'єднують Київ і Бангкок буде знижена до 3 щотижневих рейсів. </p>
      <p>Починаючи з 29 березня і на весь період літньої навігації IATA 2020, повітряне сполучення між столицями України і Таїланду буде призупинено.</p>
      <p>Пасажирам, яких торкнуться зміни в розкладі рейсів МАУ, буде запропонований рерутинг за наявності такої можливості або повернення вартості квитка.<br/><br/><b>Нагадаємо</b>:<br/><br/><i>Раніше МАУ повідомило, що в зв’язку з нерентабельністю авіакомпанія <a href="https://www.epravda.com.ua/news/2019/10/25/652965/">зупиняє виконання рейсів з аеропорту Бориспіль в Амман, Мінськ та Ригу</a>, перельоти між Києвом та Пекіном також будуть призупинені.<br/><br/></i>Економічна правда</p>
    </article>
  </body>
</html>