<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/showbiz/20191107-reaktsiya-kinga-na-ekranizatsiyu-romanu-doktor-son/"/>
    <meta property="og:site_name" content="ФАКТИ"/>
    <meta property="article:published_time" content="2019-11-07T17:06:41+00:00"/>
    <meta property="og:title" content="Реакція Кінга на екранізацію роману Доктор Сон"/>
    <meta property="og:description" content="Письменник Стівен Кінг висловився щодо фільму Доктор Сон, який став продовженням культової екранізації його книги Сяйво."/>
  </head>
  <body>
    <article>
      <h1>Реакція Кінга на екранізацію роману Доктор Сон</h1>
      <address>
        <time datetime="2019-11-07T17:06:41+00:00">07 Nov 2019, 17:06</time>
      </address>
      <p>Письменник Стівен Кінг висловився щодо фільму Доктор Сон, який став продовженням культової екранізації його книги Сяйво.</p>
      <p>Відомий американський письменник Стівен Кінг неодноразово публічно критикував фільм, який за його книгою зняв кінорежисер Стенлі Кубрик.</p>
      <p>Він говорив, що режисер не вклав ніяких емоцій в історію сім’ї, а саму картину називав Cadillac без двигуна.</p>
      <blockquote>– Ви нічого не можете зробити з ним, окрім як захоплюватися як скульптурою, – сказав Кінг.</blockquote>
      <p>Кілька років тому Кінг написав продовження роману — <b>Доктор Сон</b><i>,</i> а режисерові Майку Фленегану вдалося переконати автора в тому, що сиквел також потрібно екранізувати.</p>
      <p>Кінг пояснив, що не хотів, аби фільм провалився, тому ретельно вивчав сценарій.</p>
      <blockquote>– Все, що мені не подобалося у версії Сяйва Кубрика, спокутувано тут, – сказав письменник про сценарій фільму.</blockquote>
      <p><b>Читайте:</b> <a href="https://fakty.com.ua/ua/showbiz/20190404-retsenziya-na-film-kladovyshhe-domashnih-tvaryn-za-romanom-stivena-kinga/">Рецензія на фільм Кладовище домашніх тварин за романом Стівена Кінга</a></p>
      <p>Подивившись фільм <b>Доктор Сон</b> Кінг добре оцінив його.</p>
      <blockquote>– Ви виконали чудову роботу, — сказав письменник режисерові після закінчення фільму.</blockquote>
      <p>Стівен Кінг зазначив, що Майк Фленеган створив приголомшливу історію.</p>
      <blockquote>– Йому вдалося взяти мій роман Доктор Сон, його продовження, і якимось чином плавно з’єднати його з Сяйвом Кубрика. Мені це дуже сподобалося, – підсумував письменник.</blockquote>
      <figure>
        <iframe src="https://www.youtube.com/embed/_n9vm1ztous" width="560" height="315" data-service="Youtube" scrolling="no"/>
      </figure>
      <p>Нагадаємо, 14 червня компанія Warner Bros. опублікувала перший тизер-трейлер екранізації роману Стівена Кінга <a href="https://fakty.com.ua/ua/showbiz/20190614-doktor-son-vyjshov-trejler-ekranizatsiyi-romanu-stivena-kinga/">Доктор Сон</a>.</p>
      <p>7 листопада цей фільм вийшов у прокаті на всій території України.</p>
    </article>
  </body>
</html>