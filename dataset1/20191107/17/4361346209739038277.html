<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/amokfutasba-kezdett-egy-ferfit-kaposvaron/186135"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-07T17:15:00+00:00"/>
    <meta property="og:title" content="Ámokfutásba kezdett egy férfit Kaposváron"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Ámokfutásba kezdett egy férfit Kaposváron</mark>
      </h1>
      <address><time datetime="2019-11-07T17:15:00+00:00">07 Nov 2019, 17:15</time> by <a rel="author">Police.hu</a></address>
      <p>
        <b>Lopás, jármű önkényes elvétele és ittas járművezetés miatt is eljárást indítottak a nyomozók egy kaposvári férfival szemben. </b>
        <b>Lopás, jármű önkényes elvétele és ittas járművezetés miatt is eljárást indítottak a nyomozók egy kaposvári férfival szemben.</b>
      </p>
      <p>Az eljárás adatai alapján 2019. november 6-án este egy kaposvári ingatlanba surrant be az akkor még ismeretlen elkövető. A férfi a házból több pénztárcát is eltulajdonított, valamint a ház előtt parkoló személyautó indítókulcsát is magához vette, amivel elhajtott a helyszínről.</p>
      <figure>
        <img src="http://media.borsonline.hu/cikk/20/191698/gallery-picture/645w/2017112_n3600299.jpg"/>
        <figcaption>© police.hu</figcaption>
      </figure>
      <p>Csupán néhány utcát tudott észrevétlenül megtenni az ellopott járművel, mert nem sokkal később egy szalagkorlátnak ütközött.</p>
      <p>A balesetet követően az egyenruhások ellenőrizték a járművezetőt, akinél az alkoholszonda pozitív eredményt jelzett. A rendőrök a 37 éves férfit a helyszínen elfogták, de balesete és ittas állapota miatt a mentőszolgálat munkatársai kórházba vitték.</p>
      <figure>
        <img src="http://media.borsonline.hu/cikk/20/191698/gallery-picture/645w/2017114_n3600299.jpg"/>
        <figcaption>© police.hu</figcaption>
      </figure>
      <p>A Kaposvári Rendőrkapitányság az elkövetővel szemben – őrizetbe vétele mellett – lopás és jármű önkényes elvétele bűntett, valamint járművezetés ittas állapotban vétség megalapozott gyanúja miatt indított eljárást.</p>
    </article>
  </body>
</html>