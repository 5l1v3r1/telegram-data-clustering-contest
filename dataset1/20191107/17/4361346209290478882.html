<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/az-orszag-nagy-reszen-suru-kodre-figyelmeztetnek/186137"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-07T17:53:00+00:00"/>
    <meta property="og:title" content="Az ország nagy részén sűrű ködre figyelmeztetnek"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Az ország nagy részén sűrű ködre figyelmeztetnek</mark>
      </h1>
      <address><time datetime="2019-11-07T17:53:00+00:00">07 Nov 2019, 17:53</time> by <a rel="author">MTI</a></address>
      <p>
        <b>Az ország nagy részén tartós, sűrű ködre figyelmeztet az Országos Meteorológiai Szolgálat. </b>
        <b>Az ország nagy részén tartós, sűrű ködre figyelmeztet az Országos Meteorológiai Szolgálat.</b>
      </p>
      <p>Az MTI-hez csütörtökön eljuttatott veszélyjelzés szerint Budapesten, Pest, Baranya, Bács-Kiskun, Csongrád, Fejér, Heves, Jász-Nagykun-Szolnok, Nógrád, Somogy, Tolna, Veszprém és Zala megyében arra kell készülni, hogy a sűrű ködben csak pár száz méteres lehet a látástávolság.</p>
      <p>Azt írták: pénteken napközben a legtöbb helyen megszűnik a köd, de egyes magasabban fekvő dombvidéki, hegyvidéki területeken továbbra is korlátozott látási viszonyokra, sűrű ködre lehet számítani.</p>
      <p>Az előrejelzés szerint pénteken összességében csak kevés napsütés lesz, az is főként az ország középső harmadában. Estig érdemi csapadék nem lesz, de a ködös részeken szitálás, a keleti határvidéken pedig gyenge eső is előfordulhat. A legalacsonyabb hőmérséklet 3 és 8 fok között alakul. A legmagasabb hőmérséklet 10 és 17 fok között lesz.</p>
    </article>
  </body>
</html>