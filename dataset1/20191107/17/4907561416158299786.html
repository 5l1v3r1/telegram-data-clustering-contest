<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/seray-sahinerin-esi-ibrahim-ozkan-intihar-etti-2217696"/>
    <meta property="og:site_name" content="Posta"/>
    <meta property="article:published_time" content="2019-11-07T17:22:20+00:00"/>
    <meta property="og:title" content="Seray Şahiner'in eşi İbrahim Özkan intihar etti"/>
    <meta property="og:description" content="7 Kasım günü İstanbulda korkunç bir olay yaşandı. Çağlayanda bulunan İstanbul Adalet Sarayında bir kişi kendisini aşağı atarak yaşamına son verdi. Daha sonra intihar eden kişinin yazar Seray Şahinerin eşi İbrahim Özkan olduğu öğrenildi."/>
  </head>
  <body>
    <article>
      <h1>Seray Şahiner'in eşi İbrahim Özkan intihar etti</h1>
      <address>
        <time datetime="2019-11-07T17:22:20+00:00">07 Nov 2019, 17:22</time>
      </address>
      <h3>7 Kasım günü İstanbul'da korkunç bir olay yaşandı. Çağlayan'da bulunan İstanbul Adalet Sarayı'nda bir kişi kendisini aşağı atarak yaşamına son verdi. Daha sonra intihar eden kişinin yazar Seray Şahiner'in eşi İbrahim Özkan olduğu öğrenildi.</h3>
      <p><a href="https://www.posta.com.tr/haberler/ibrahim-ozkan">İbrahim Özkan</a> (35), öğle saatlerinde Çağlayan'daki <a href="https://www.posta.com.tr/haberler/istanbul-adalet-sarayi">İstanbul Adalet Sarayı</a> dördüncü kattta bulunan İstanbul 56. Asliye Ceza Mahkemesi'ndeki duruşmasına girdi. <b>"Alkollü araç kullanarak trafik güvenliğini tehlikeye atmak</b>" suçundan 4 ay 5 gün hapis cezasına çarptırılan ve hakkındaki hükmün açıklanması geri bırakılan İbrahim Özkan, daha sonra yedinci kata çıkarak Çocuk Ağır Ceza Mahkemesi'nin önüne geldi. Görgü tanıklarından elde edilen bilgiye göre, bir süre duruşma listesini inceleyen Özkan daha sonra bilinmeyen bir nedenle aşağı atladı. Çağlayan Adliyesi'nin -3'üncü katındaki atrium alanına düşen İbrahim Özkan, adliyede yapılan ilk müdahalenin ardından hastaneye kaldırıldı. İbrahim Özkan hastanede yaşamını yitirdi. Olay adliyede çok büyük paniğe yol açtı. Olay anını gören bir kadın ise baygınlık geçirdi. Polis olay yerini bir süre güvenlik çemberinde tuttu.</p>
      <p>İbrahim Özkan, İstanbul Üniversitesi İletişim Fakültesi Gazetecilik bölümünden mezundu. Kalite kontrolü sonrası belgelendirme sektöründe çeşitli görevlerde 10 yıl çalışan İbrahim Özkan, yüksek performans beklentisi ve iş stresi nedeniyle istifa ederek, geçen yıl memleketi Edirne'nin Keşan ilçesine döndü. Keşan'da mesleki eğitim merkezinde marangozluk bölümüne kayıt yaptırdı, haftanın 3 günü sanayideki bir marangozhanede çırak olarak çalışarak, mesleği öğrendi. DHA'ya verdiği röportajda, her zaman küçük bir şehirde çalışmanın hayalini kurduğunu söyleyen Özkan, hobi olarak yaptığı marangozluğu meslek edinmeye karar verdiğini şu sözlerle söylemişti:</p>
      <figure>
        <img src="https://i.pstimaj.com/img/75/640x0/5dc51b5aae298babe108dcfe"/>
      </figure>
      <p>
        <b>"Elimle bir şeyler üretmek ve bunu görmek çok keyifli. Bütün beyaz yakalılara bunu tavsiye ediyorum. Ofiste yaptığınız işin sonucunu gerçek anlamda görmüyorsunuz. Ama bu işte ellerim çalışıyor ve sonucunda ortaya bir ürün çıkıyor. Bir şeyler tasarlamak ve bunu gerçeğe dökmek çok keyifli. Bu da ciddi anlamda insanda ruhsal tatmin yaratıyor. Benim marangozluk yapmak istememin en önemli nedenleri başında da bu geliyor."</b>
      </p>
      <p> <a href="https://www.posta.com.tr/haberler/yazar-seray-sahiner">Yazar Seray Şahiner</a> ile iki ay önce evlenen İbrahim Özkan'ın <b>intihar </b>sebebi henüz belirlenemedi.</p>
      <figure>
        <iframe data-src="https://twitter.com/cerenkumbasar/status/1192590434830364672?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/inanccakarr/status/1192568976129372161?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/filtozki/status/1192565393229012993?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/AyiBalYapay/status/1192539000952827905?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/canankizilaltun/status/1192538310016557056?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/iyigunlerdeoldu/status/1192514471585075200?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Özden ATİK - Ruken KADIOĞLU / İSTANBUL (DHA)</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/azize-dizisi-iddiali-oyuncu-kadrosuyla-geliyor-2217692">
          <img src="https://i.pstimaj.com/img/100/180x95/5dc43a06ae298b8604999fe9"/>
        </a>
      </figure>
      <p>
        <a href="https://www.posta.com.tr/azize-dizisi-iddiali-oyuncu-kadrosuyla-geliyor-2217692">1 Azize dizisi iddialı oyuncu kadrosuyla geliyor</a>
      </p>
      <figure>
        <a href="https://www.posta.com.tr/catherine-deneuve-felc-gecirdi-2217663">
          <img src="https://i.pstimaj.com/img/100/180x95/5dc40eedae298b7c0bf5adbc"/>
        </a>
      </figure>
      <p>
        <a href="https://www.posta.com.tr/catherine-deneuve-felc-gecirdi-2217663">2 Catherine Deneuve felç geçirdi</a>
      </p>
      <figure>
        <a href="https://www.posta.com.tr/emina-jahovicten-iddialara-yanit-2217751">
          <img src="https://i.pstimaj.com/img/100/180x95/5dc52598ae298bab57c4969c"/>
        </a>
      </figure>
      <p>
        <a href="https://www.posta.com.tr/emina-jahovicten-iddialara-yanit-2217751">3 Emina Jahovic'ten iddialara yanıt</a>
      </p>
      <figure>
        <a href="https://www.posta.com.tr/hadise-o-iddiaya-sinirlendi-cok-ayip-ve-saygisizlik-2217721">
          <img src="https://i.pstimaj.com/img/100/180x95/5dc4ef3dae298ba2a8429abb"/>
        </a>
      </figure>
      <p>
        <a href="https://www.posta.com.tr/hadise-o-iddiaya-sinirlendi-cok-ayip-ve-saygisizlik-2217721">4 Hadise o iddiaya sinirlendi: Çok ayıp ve saygısızlık</a>
      </p>
      <figure>
        <a href="https://www.posta.com.tr/ferman-toprak-ve-esi-dogum-gununde-nikh-tazeledi-2217732">
          <img src="https://i.pstimaj.com/img/100/180x95/5dc502f3ae298bab5823ddbc"/>
        </a>
      </figure>
      <p>
        <a href="https://www.posta.com.tr/ferman-toprak-ve-esi-dogum-gununde-nikh-tazeledi-2217732">5 Ferman Toprak ve eşi doğum gününde nikâh tazeledi</a>
      </p>
      <figure>
        <a href="https://www.posta.com.tr/vajinismus-nedir-vajinismus-nasil-tedavi-edilir-kegel-egzersizlerinin-faydalari-2217682">
          <img src="https://i.pstimaj.com/img/100/180x95/5dc4216766a97c2980f23194"/>
        </a>
      </figure>
      <p>
        <a href="https://www.posta.com.tr/vajinismus-nedir-vajinismus-nasil-tedavi-edilir-kegel-egzersizlerinin-faydalari-2217682">6 Cinsel terapi ve Kegel egzersizleri ile Vajinismus ted...</a>
      </p>
      <figure>
        <a href="https://www.posta.com.tr/will-smith-kolonoskopi-surecini-canli-yayinladi-2217722">
          <img src="https://i.pstimaj.com/img/100/180x95/5dc4f11cae298ba2a8429abe"/>
        </a>
      </figure>
      <p>
        <a href="https://www.posta.com.tr/will-smith-kolonoskopi-surecini-canli-yayinladi-2217722">7 Will Smith, kolonoskopi sürecini canlı yayınladı</a>
      </p>
      <figure>
        <a href="https://www.posta.com.tr/rap-gunu-istanbulu-salladi-2217747">
          <img src="https://i.pstimaj.com/img/100/180x95/5dc51d03ae298babe108dd02"/>
        </a>
      </figure>
      <p>
        <a href="https://www.posta.com.tr/rap-gunu-istanbulu-salladi-2217747">8 Rap günü İstanbul’u salladı</a>
      </p>
      <figure>
        <a href="https://www.posta.com.tr/isin-karaca-tugrul-odabas-bosanmasinda-sasirtan-iddia-2217728">
          <img src="https://i.pstimaj.com/img/100/180x95/5dc4fafbae298ba2a78fc697"/>
        </a>
      </figure>
      <p>
        <a href="https://www.posta.com.tr/isin-karaca-tugrul-odabas-bosanmasinda-sasirtan-iddia-2217728">9 Işın Karaca-Tuğrul Odabaş boşanmasında şaşırtan iddia</a>
      </p>
      <figure>
        <a href="https://www.posta.com.tr/kemik-kanseri-nedir-kemik-kanserinin-belirtileri-nelerdir-2217738">
          <img src="https://i.pstimaj.com/img/100/180x95/5dc5112266a97c4d5925a5e2"/>
        </a>
      </figure>
      <p>
        <a href="https://www.posta.com.tr/kemik-kanseri-nedir-kemik-kanserinin-belirtileri-nelerdir-2217738">10 Kemik kanseri nedir? Kemik kanserinin belirtileri nele...</a>
      </p>
      <related>
        <a href="https://www.posta.com.tr/seray-sahiner-kimdir-ibrahim-ozkan-kimdir-2217697"/>
      </related>
    </article>
  </body>
</html>