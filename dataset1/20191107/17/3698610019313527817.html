<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/CULTURE/pishov-z-zhittya-modelyer-patrik-luyi-vitton-328847_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T17:36:00+00:00"/>
    <meta property="og:title" content="Пішов з життя модельєр Патрік-Луї Віттон"/>
    <meta property="og:description" content="Віттон був дизайнером в п'ятому поколінні."/>
  </head>
  <body>
    <article>
      <h1>Пішов з життя модельєр Патрік-Луї Віттон</h1>
      <h2>Віттон був дизайнером в п'ятому поколінні.</h2>
      <address>
        <time datetime="2019-11-07T17:36:00+00:00">07 Nov 2019, 17:36</time>
      </address>
      <p>Французький <a href="https://dt.ua/CULTURE/pomer-karl-lagerfeld-yak-dizayner-vplinuv-na-svit-modi-303263_.html"><b>модельєр</b></a> у п'ятому поколінні Патрік-Луї Віттон, який був правнуком засновника модного дому Louis Vuitton, помер на 69 році життя. Про смерть дизайнера повідомляється на сторінці модного дому в Instagram.</p>
      <p>"З глибоким сумом ми розповідаємо про смерть Патріка-Луї Віттона. Всі наші думки з його сім'єю, зокрема з його синами П'єром-Луї і Бенуа-Луї, які працюють з нами, а також його онуками. Патрік-Луї продовжив сімейну традицію, приєднавшись до майстерні у 1973 році як тесляр. Його досвід і пристрасть до виготовлення валіз постійно оновлювали спадщину мистецтва подорожей. "Savoir-faire може існувати тільки в тому разі, якщо він передається..." – був одним з його улюблених висловів", – йдеться в пості.</p>
      <p>Патрік-Луї Віттон спеціалізувався на дизайні валіз бренду. Модний дім Louis Vuitton був заснований у 1854 році і спеціалізується на виробництві валіз, сумок, аксесуарів та одягу. Сам Патрік-Луї зізнавався, що довгий час відмовлявся продовжувати сімейну справу, але після смерті діда у 1970 році погодився допомогти компанії. Незабаром він почав контролювати спецзамовлення, які отримував модний дім.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p> </p>
      <figure>
        <embed-post data-src="https://www.instagram.com/p/B4hkBa0DcvL" data-service="Instagram"/>
      </figure>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>