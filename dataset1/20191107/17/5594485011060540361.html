<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/analizi-i-komentari/delyan-dobrev-khorata-si-kazakha-mnenieto-za-gnusnite-lzhi-na-bsp_news707992.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-07T17:40:00+00:00"/>
    <meta property="og:title" content="Делян Добрев: Хората си казаха мнението за гнусните лъжи на БСП"/>
    <meta property="og:description" content="Тежко е когато с едно активно мероприятие те изкарват толкова черен, каза той"/>
  </head>
  <body>
    <article>
      <h1>Делян Добрев: Хората си казаха мнението за гнусните лъжи на БСП</h1>
      <h2>Тежко е когато с едно активно мероприятие те изкарват толкова черен, каза той</h2>
      <address>
        <time datetime="2019-11-07T17:40:00+00:00">07 Nov 2019, 17:40</time>
      </address>
      <p>https://blitz.bg/analizi-i-komentari/delyan-dobrev-khorata-si-kazakha-mnenieto-za-gnusnite-lzhi-na-bsp_news707992.html Blitz.bg</p>
      <figure>
        <img src="https://static.blitz.bg/documents/thumbnails/730/201501/20150127.nbscjqcsnb.jpg"/>
        <figcaption>Делян Добрев</figcaption>
      </figure>
      <p><b>Премиерът днес искаше да каже, че след изборните резултати в Хасково, аз успях да изчистя името си. Тези резултати показаха категорично подкрепа за мен и партия ГЕРБ. Аз отговарях за изборите в цяла Хасковска област. Аз бях координатор. </b><br/><br/>Това заяви в ефира на bTV в студиото на "Лице в лице" политикът от ГЕРБ Делян Добрев.<br/><br/>"Хората така си казаха мнението за гнусните лъжи и инсинуации, които се сипеха по наш адрес. Това бяха лъжи, които се надявам правосъдието да възмезди. Скоро делото, което съм завел срещу Елена Йончева, ще се гледа на първа инстанция", добави Добрев.<br/><br/>"Тежко е когато с едно активно мероприятие те изкарват толкова черен. Бях поставен в ситуация, както казва премиерът Борисов, да се отвратя сам от себе си", каза той. <br/><br/>Според него с вота си хората са показали какво мислят за "този въздух под налягане и тези лъжи", които са се сипали по негов адрес. <br/><br/>"Негативната кампания на БСП срещу мен и Хасково и преди европейските, и преди местните избори, ни помогна да спечелим с такъв висок резултат", заяви Добрев.<br/><br/>Според него хората са дали червен картон на БСП и негативните им кампании.<br/><br/><br/><br/> </p>
    </article>
  </body>
</html>