<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/kredit-vid-yebrr-ukrajinska-kompaniya-mozhe-otrimati-10-mln-na-budivnictvo-zavodu-v-litvi-novini-ukrajini-50052255.html"/>
    <meta property="og:site_name" content="НВ"/>
    <meta property="article:published_time" content="2019-11-07T17:23:00+00:00"/>
    <meta property="og:title" content="Український виробник кормів для тварин може отримати кредит ЄБРР на будівництво заводу в Литві"/>
    <meta property="og:description" content="ЄБРР може видати 10 млн євро українській компанії Кормотех для розширення виробничих потужностей"/>
  </head>
  <body>
    <article>
      <h1>Український виробник кормів для тварин може отримати кредит ЄБРР на будівництво заводу в Литві</h1>
      <h2>ЄБРР може видати 10 млн євро українській компанії Кормотех для розширення виробничих потужностей</h2>
      <address>
        <time datetime="2019-11-07T17:23:00+00:00">07 Nov 2019, 17:23</time>
      </address>
      <p>Європейський банк реконструкції і розвитку планує надати українському виробникові кормів для домашніх тварин <a href="https://nv.ua/ukr/tags/%D0%BA%D0%BE%D1%80%D0%BC%D0%BE%D1%82%D0%B5%D1%85.html">ТОВ Кормотех</a> кредит на суму 10 млн євро, повідомляє <a href="https://interfax.com.ua/">Інтерфакс-Україна</a>.</p>
      <p>Як зазначили в ЄБРР, кредит може бути виданий Кормотеху на будівництво заводу з виробництва кормів для домашніх тварин в Литві і розширення потужностей із виробництва кормів в Україні.</p>
      <p>«Банк підтримає першу транскордонну інвестицію української компанії, яка передбачає будівництво нового виробничого об'єкта в Литві», — сказано в повідомленні банку.</p>
      <p>За інформацією ЄБРР, Кормотех є одним з трьох найбільших виробників кормів для домашніх тварин в Україні.</p>
      <p>Рішення щодо надання кредиту може бути схвалено ЄБРР 11 грудня 2019 року.</p>
      <p>Кормотех у 2018 році почав будівництво заводу з виробництва кормів у Литві з плановою потужністю 5 тис. т мокрих кормів на рік.</p>
      <p><a href="https://nv.ua/ukr/biz/markets/naybilshiy-ukrajinskiy-virobnik-kormiv-dlya-tvarin-eksportuvatime-produkciyu-v-chotiri-krajini-yevropi-50023374.html">Кормотех експортує продукцію в понад 20 країн</a>, у тому числі до Франції, Естонії, Нідерландів, Словенії, Польщі. Потужності підприємства включають два заводи з виготовлення сухих і вологих кормів у Львівській області. Компанія виробляє продукти для кішок і собак під власними брендами Optimeal, Клуб 4 лапи (ТМ Мяу! і Гав!) і за напрямком private label. Кінцевими бенефіціарами Кормотеху є Олена та Ростислав Вовк.</p>
    </article>
  </body>
</html>