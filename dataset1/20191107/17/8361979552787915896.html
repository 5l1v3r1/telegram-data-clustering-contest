<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/portnov-ta-radio-svoboda-policiya-zavela-spravu-novini-ukrajini-50052256.html"/>
    <meta property="og:site_name" content="НВ"/>
    <meta property="article:published_time" content="2019-11-07T17:18:00+00:00"/>
    <meta property="og:title" content="Поліція завела справу на журналістів Радіо Свобода за заявою Портнова"/>
    <meta property="og:description" content="Заступник глави Адміністрації президента часів втікача Віктора Януковича Андрій Портнов звернувся в поліцію із заявою про порушення своїх прав."/>
  </head>
  <body>
    <article>
      <h1>Поліція завела справу на журналістів Радіо Свобода за заявою Портнова</h1>
      <h2>Заступник глави Адміністрації президента часів втікача Віктора Януковича Андрій Портнов звернувся в поліцію із заявою про порушення своїх прав.</h2>
      <address>
        <time datetime="2019-11-07T17:18:00+00:00">07 Nov 2019, 17:18</time>
      </address>
      <p>Про це повідомляє <a href="https://www.radiosvoboda.org/a/news-politsija-portnov-pozov-radio-svoboda/30258489.html">Радіо Свобода</a>.</p>
      <p>За словами прессекретаря Нацполіції Оксани Блищик, в четвер, 7 листопада в Нацполіцію звернувся адвокат Портнова із заявою про те, що «в період з 26 жовтня по 31 жовтня на території Печерського району Києва невстановлені особи здійснюють щодо Портнова незаконний збір інформації».</p>
      <p>Слідчі внесли відомості в ЄРДР за двома статтями Кримінального кодексу України — стаття 171 (Перешкоджання законній професійній діяльності журналістів) і стаття 182 (Порушення недоторканності приватного життя).</p>
      <p>Раніше Національна поліція розпочала кримінальне розслідування через <a href="https://nv.ua/ukr/ukraine/politics/proti-portnova-porushili-kriminalnu-spravu-novini-ukrajini-50052100.html">погрози колишнього заступника глави Адміністрації Віктора Януковича Андрія Портнова</a>.</p>
      <p><a href="https://nv.ua/ukr/tags/andrej-portnov.html">Портнов</a> <a href="https://nv.ua/ukr/ukraine/politics/portnov-opublikuvav-u-telegram-dani-vodiya-shem-novini-ukrajini-50051210.html">оприлюднив персональні дані члена знімальної групи програми Схеми: корупція в деталях</a>, яка займається розслідуванням його діяльності.</p>
      <p>Були опубліковані його повні паспортні дані та домашня адреса, номери авто, а також інформація, яка свідчить про стеження за його місцем проживання.</p>
      <p>Крім того, <a href="https://nv.ua/ukr/ukraine/events/portnov-oprilyudniv-dani-avto-shem-novini-ukrajini-50051278.html">Портнов оприлюднив дані ще трьох автомобілів програми Схеми: корупція в деталях</a>.</p>
      <p>Медіарух розцінив це як тиск колишнього соратника Януковича на журналістів і <a href="https://nv.ua/ukr/ukraine/politics/portnov-pogrozhuye-shemam-mediaruh-vidreaguvav-novini-ukrajini-50051550.html">звернувся в правоохоронні органи.</a></p>
    </article>
  </body>
</html>