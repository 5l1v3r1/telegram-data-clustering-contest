<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/izvnredno-rumen-radev-obyavi-shche-naznachi-li-geshev-za-glaven-prokuror_news707990.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-07T17:10:00+00:00"/>
    <meta property="og:title" content="Извънредно! Румен Радев обяви ще назначи ли Гешев за главен прокурор"/>
    <meta property="og:description" content="Връщам на ВСС предложението, заяви президентът"/>
  </head>
  <body>
    <article>
      <h1>Извънредно! Румен Радев обяви ще назначи ли Гешев за главен прокурор</h1>
      <h2>Връщам на ВСС предложението, заяви президентът</h2>
      <address>
        <time datetime="2019-11-07T17:10:00+00:00">07 Nov 2019, 17:10</time>
      </address>
      <p>https://blitz.bg/politika/izvnredno-rumen-radev-obyavi-shche-naznachi-li-geshev-za-glaven-prokuror_news707990.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572603435-img-0865jpg.jpg"/>
        <figcaption>Снимкa: Георги Колев, БЛИЦ</figcaption>
      </figure>
      <p><b>Връщам на ВСС предложението за назначаване на господин Иван Гешев за главен прокурор на Република България. Това заяви на извънреден брифинг президентът Румен Радев. </b><br/><br/>"Трябва да се знае дали назначеният на длъжността главен прокурор ще защитава обществения интерес, правата на гражданите и върховенството на закона", заяви държавният глава. <br/><br/>"Реших да се обърна към членовете на ВСС, които избират главния прокурор. И преди съм заявявал, че очаквам истинско състезание между кандидати, а не формално изпълнение на процедурата по избор", каза той.<br/><br/>"Издигането на един единствен кандидат отнема от престижа и легитимността на бъдещия главен прокурор. Така необходими за неговата нелека и отговорна мисия", заяви Радев.<br/><br/>"Министърът на правосъдието не посочи втори кандидат и не даде алтернатива. Обществото ни е особено чувствително към съдебната власт като отговорна за справедливостта. Затова бъдещият главен прокурор трябва да се ползва с високо обществено доверие", каза той.<br/><br/>"Изборът на главен прокурор е акт с висока обществена значимост и начинът на неговото провеждане трябва да създава доверие в обществото, а не да създава съмнения. Връщам на ВСС предложението за назначаване на господин Иван Гешев за главен прокурор на Република България", завърши той.<br/><br/><a href="https://blitz.bg/obshtestvo/publikuvakha-plniya-stenografski-protokol-ot-zasedanieto-na-koeto-izbrakha-geshev_news706726.html"><b>БЛИЦ припомня, че пленумът на ВСС избра Иван Гешев за главен прокурор на 24 октомври 2019 г.</b></a> По закон решението за избор на главен прокурор трябва да вземе<br/><br/>Пленумът на Висшия съдебен съвет. То се счита за прието, когато се гласува с мнозинство не по-малко от седемнадесет гласа от членовете с явно гласуване.<br/><br/>В избора участваха 24 магистрати. „За“ кандидатурата на Гешев гласуваха 20 магистрати, „против“ –4 и „въздържали се“ -0, с което тя бе приета.<br/><br/>Държавният глава е този, който назначава и освобождава главния прокурор. Конституцията на Република България повелява, че президентът не може да откаже назначаването или освобождаването на главен прокурор при повторно направено предложение.<br/><br/>Разпоредбите на основния закон в държавата отреждат на главния прокурор мандат от 7 години без право на повторно избиране.<br/><br/>Съгласно Конституцията главният прокурор е този, който осъществява надзор за законност и методическо ръководство върху дейността на всички прокурори.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>