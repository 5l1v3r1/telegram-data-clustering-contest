<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/zabrudnennya-baseynu-dnistra-de-ekologi-viyavili-rekordni-dozi-pesticidiv-ta-inshih-shkidlivih-rechovin-638450.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T15:39:01+00:00"/>
    <meta property="og:title" content="В басейні Дністра екологи виявили рекордні «дози» пестицидів та інших шкідливих речовин"/>
    <meta property="og:description" content="Серед сполук, які найбільш часто зустрічалися, були залишки пестицидів, фармацевтичних препаратів, промислових хімікатів, заборонених наркотиків, стимуляторів і підсолоджувачів"/>
  </head>
  <body>
    <article>
      <h1>В басейні Дністра екологи виявили рекордні «дози» пестицидів та інших шкідливих речовин</h1>
      <address>
        <time datetime="2019-11-07T15:39:01+00:00">07 Nov 2019, 15:39</time>
      </address>
      <h4>Серед сполук, які найбільш часто зустрічалися, були залишки пестицидів, фармацевтичних препаратів, промислових хімікатів, заборонених наркотиків, стимуляторів і підсолоджувачів</h4>
      <p>В рамках проекту  Глобального екологічного фонду завершено скринінг - аналіз більше 6 тисяч хімічних сполук в басейні Дністра, в результаті якого визначено так звані специфічні забруднювачі басейну річки Дністер.</p>
      <p>Згідно з дослідженням, найбільш забруднені точки відбору проб зафіксовані в річках Тисмениця та Серет, на Дністрі в місті Могилів-Подільський - в Україні, і в річках Бик і Реут - в Молдові. У цих точках відбору граничні значення окремих сполук і металів перевищені від 2 до 10 разів, повідомляється на сайті <a href="https://dniester-commission.com/novosti/v-dnestre-obnaruzheny-pesticidy-i-farmacevticheskie-preparaty-i-plastifikatory/?fbclid=IwAR23tOalHSG3akZpUjfrPhcqWc5LLV6Vp1LtygwXl8Mi3xyJmq0IyXT_nbA">Дністровської комісії.</a></p>
      <p>Серед сполук, які найбільш часто зустрічалися, були залишки пестицидів, фармацевтичних препаратів, промислових хімікатів, заборонених наркотиків, стимуляторів і підсолоджувачів.</p>
      <figure>
        <img src="https://glavcom.ua/img/forall/users/84/8495/.jpg_680.jpg"/>
      </figure>
      <p>Результати аналізу металів, в свою чергу, показали, що на деяких ділянках води значення кількості ртуті, міді і цинку перевищені, а в донних відкладеннях - нікелю, хрому та цинку.</p>
      <p>Також результати скринінгу містять інформацію про основні органічні сполуки, що становлять загрозу людині і водним організмам Дністра. Серед них:</p>
      <ul>
        <li>тербутілазін (хлортріазін), карбаріл, метолахлор, ацетохлор і пропазин-2-гідрокси – входять в групу засобів захисту рослин;</li>
        <li>карбамазепін, флуконалозол, сульфаметоксазол і телмісартан - лікарські засоби, а також триклозан, який часто використовують як антибактеріальну речовину в миючих засобах та іграшках.</li>
      </ul>
      <p>Особливу увагу експерти приділяють так званим новим (emerging) забруднюючим речовинам, виявленим в водах Дністра, а саме:</p>
      <ul>
        <li>промисловим хімікатам, в т.ч. пластифікаторам і промисловим добавкам (моностеарат гліцерину, поверхнево-активні речовини);</li>
        <li>лікарським засобам, які використовуються для лікування жовчного міхура, противірусним препаратам, анальгетикам, антидепресантам і косметичним лікарським засобам.</li>
      </ul>
      <p>Всі результати є частиною широкого хімічного скринінгу як основи для майбутньої системи дослідного моніторингу відповідно до Водної рамкової директиви ЄС. Роботу виконав Інститут навколишнього середовища (Словаччина).</p>
      <p>Відбір проб проводився в травні 2019 року, аналіз проводився в червні-липні.</p>
      <related>
        <a href="https://glavcom.ua/news/masova-zagibel-ribi-na-hersonshchini-stalasya-cherez-amiak-638182.html"/>
        <a href="https://glavcom.ua/odesa/news/brakonjeru-z-odeshchini-za-15-kilogramiv-ribi-svitit-tri-roki-pozbavlennya-voli-637821.html"/>
        <a href="https://glavcom.ua/vinnytsia/news/u-ladizhinske-vodoshovishche-zapustili-ponad-11-tonn-ribi-636767.html"/>
      </related>
    </article>
  </body>
</html>