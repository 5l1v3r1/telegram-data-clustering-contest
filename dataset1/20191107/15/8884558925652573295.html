<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/istra/za-strokovnega-direktorja-izolske-bolnisnice-en-ka"/>
    <meta property="og:site_name" content="Primorske novice"/>
    <meta property="article:published_time" content="2019-11-07T15:26:59+00:00"/>
    <meta property="og:title" content="Za strokovnega direktorja izolske bolnišnice en kandidat"/>
    <meta property="og:description" content="Splošna bolnišnica Izola (SBI) je v postopku razpisa za strokovnega direktorja zavoda, ki ga je objavila 4. oktobra, prejela prijavo enega kandidata. Končno besedo bo sicer imel svet zavoda, ki bo o imenovanju strokovnega direktorja odločal predvidoma pred koncem letošnjega leta, so za STA pojasnili v SBI."/>
  </head>
  <body>
    <article>
      <h1>Za strokovnega direktorja izolske bolnišnice en kandidat</h1>
      <address><time datetime="2019-11-07T15:26:59+00:00">07 Nov 2019, 15:26</time> by <a rel="author">STA</a></address>
      <p>
        <b>Splošna bolnišnica Izola (SBI) je v postopku razpisa za strokovnega direktorja zavoda, ki ga je objavila 4. oktobra, prejela prijavo enega kandidata. Končno besedo bo sicer imel svet zavoda, ki bo o imenovanju strokovnega direktorja odločal predvidoma pred koncem letošnjega leta, so za STA pojasnili v SBI.</b>
      </p>
      <figure>
        <img src="https://static.primorske.si/foto/highres/zdravje/718797_247_sbi22z.jpg"/>
        <figcaption>Splošna bolnišnica Izola (SBI) je v postopku razpisa za strokovnega direktorja zavoda, ki ga je objavila 4. oktobra, prejela prijavo enega kandidata. Foto: Zdravko Primožič/FPA</figcaption>
      </figure>
      <p><b>IZOLA</b> &gt; Strokovnega direktorja namreč imenuje svet zavoda na predlog direktorja bolnišnice in po predhodnem mnenju strokovnega sveta, so še navedli v bolnišnici.</p>
      <p>Skladno z razpisom so se lahko za strokovnega direktorja prijavili kandidati z univerzitetno izobrazbo medicinske smeri, opravljeno specializacijo s področja dejavnosti zavoda in najmanj petimi leti delovnih izkušenj na delovnem mestu zdravnika specialista.</p>
      <p>Poleg znanja slovenskega jezika je od kandidata pričakovano tudi znanje italijanščine in enega izmed svetovnih jezikov.</p>
      <p>Pogodbo o zaposlitvi bodo z izbranim kandidatom oz. kandidatko sklenili za določen čas štirih let. Strokovni direktor bo v času sanacije bolnišnice Izola tudi član sanacijske uprave.</p>
      <p>Funkcijo strokovnega direktorja SBI kot vršilec dolžnosti trenutno opravlja <b>Dušan Deisinger</b>.</p>
    </article>
  </body>
</html>