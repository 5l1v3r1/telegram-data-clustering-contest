<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/man-cockroaches-ear-canal-report5465.html"/>
    <meta property="og:site_name" content="DoolNews"/>
    <meta property="article:published_time" content="2019-11-07T15:34:00+00:00"/>
    <meta property="og:title" content="തല പിളര്‍ക്കുന്ന വേദനയുമായി യുവാവ്; ചെവിയില്‍ നിന്ന് പാറ്റ കുഞ്ഞുങ്ങളെ പുറത്തെടുത്ത് ഡോക്ടര്‍മാര്‍"/>
    <meta property="og:description" content="Health World ചെവിയില്‍ അസ്സഹനീയമായ വേദനയെത്തുടര്‍ന്ന് ഉറക്കമുണര്‍ന്ന യുവാവ് ഞെട്ടിയത് വേദനയുടെ കാരണം അറിഞ്ഞപ്പോഴാണ്. യുവാവിന്റെ തലക്കകത്ത് പാറ്റ കൂട് ഉണ്ടാക്കിയിരി"/>
  </head>
  <body>
    <article>
      <h1>തല പിളര്‍ക്കുന്ന വേദനയുമായി യുവാവ്; ചെവിയില്‍ നിന്ന് പാറ്റ കുഞ്ഞുങ്ങളെ പുറത്തെടുത്ത് ഡോക്ടര്‍മാര്‍</h1>
      <address><time datetime="2019-11-07T15:34:00+00:00">07 Nov 2019, 15:34</time> by <a rel="author">ന്യൂസ് ഡെസ്‌ക്</a></address>
      <p>ചെവിയില്‍ അസ്സഹനീയമായ വേദനയെത്തുടര്‍ന്ന് ഉറക്കമുണര്‍ന്ന യുവാവ് ഞെട്ടിയത് വേദനയുടെ കാരണം അറിഞ്ഞപ്പോഴാണ്. യുവാവിന്റെ തലക്കകത്ത് പാറ്റ കൂട് ഉണ്ടാക്കിയിരിക്കുന്നു. ചൈനയിലാണ് സംഭവം നടന്നത്. 24 കാരനായ ലിവ്‌ന്റെ തലക്കകത്താണ് പാറ്റകള്‍ കൂടുണ്ടാക്കിയത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ചെവിയില്‍ കഠിനമായി വേദനയനുഭവപ്പെട്ടപ്പോള്‍ യുവാവ് വിട്ടുകാരോട് ചെവിയില്‍ ടോര്‍ച്ച് അടിച്ച് പരിശോധിക്കാന്‍ ആവശ്യപ്പെടുകയായിരുന്നു. പിന്നീട് ഡോക്ടറുടെ അടുത്ത് പരിശോധനക്കെത്തി.</p>
      <p>തന്റെ ചെവിക്കുള്ളില്‍ എന്തോ ഇഴയുന്നുണ്ടെന്ന ഡോക്ടറോട് ലിവ് പറഞ്ഞു. എന്നാല്‍ പരിശോധനക്ക് ശേഷം യുവാവിന്റെ തലക്കകത്ത് ഡോക്ടര്‍ കണ്ടെത്തിത് പത്തിലധികം പാറ്റകുഞ്ഞുങ്ങളെയാണ്.</p>
      <related>
        <a href="https://www.doolnews.com/nirav-modi-tells-uk-court-he-will-kill-himself-if-extradited-to-india65.html?utm_source=doolnews&amp;utm_medium=related"/>
      </related>
      <p>ട്വീസര്‍ ഉപയോഗിച്ച് പാറ്റകുഞ്ഞുങ്ങളെ നീക്കം ചെയ്‌തെന്നും പിന്നീട് ഒരു വലിയ പാറ്റയെ കണ്ടെത്തിയെന്നും അതിനേയും നീക്കം ചെയ്തുവെന്നും ഡോക്ടര്‍ പറഞ്ഞു. ലിവിന് ഓയിന്‍മെന്റും ഡോക്ടര്‍ നിര്‍ദേശിച്ചിട്ടുണ്ട്.</p>
      <p>യുവാവിന്റെ ഭക്ഷ്യാവശിഷ്ടങ്ങള്‍ കട്ടിലിന് സമീപം ഉപേക്ഷിക്കുന്ന ശീലമാണ് ഇങ്ങനെ സംഭവിക്കാന്‍ കാരണമെന്ന് ഡോക്ടര്‍ പറഞ്ഞു.</p>
      <p>യുവാവിന്റെ ചെവിയില്‍ എത്രകാലമായി പാറ്റകള്‍ താമസമാക്കിയിട്ടുണ്ടെന്ന് വ്യക്തമല്ലെന്നും എന്നാല്‍ ഇത്തരത്തിലൊരു സംഭവം മുന്‍പും റിപ്പോര്‍ട്ട് ചെയ്യപ്പെട്ടിട്ടുണ്ടെന്നും ഡോക്ടര്‍ വ്യക്തമാക്കി. ഫ്‌ളോറിഡയിലെ ഒരു യുവതിയുടെ ചെവിയില്‍ 9 ദിവസം പാറ്റകള്‍ താമസമാക്കിയിട്ടുണ്ടെന്ന് ഡോക്ടര്‍ പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/_P7fK1vJB9o" width="500" height="281" data-service="Youtube" scrolling="no"/>
      </figure>
    </article>
  </body>
</html>