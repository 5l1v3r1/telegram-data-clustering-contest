<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/ruiner-nuclear-throne-gratis-epic-games/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T15:09:00+00:00"/>
    <meta property="og:title" content="Ruiner e Nuclear Throne gratis per un periodo limitato sull’Epic Games Store"/>
    <meta property="og:description" content="L'Epic Games Store ha reso questa settimana disponibili gratuitamente due interessantissimi titoli: Ruiner e Nuclear Throne."/>
  </head>
  <body>
    <article>
      <h1>Ruiner e Nuclear Throne gratis per un periodo limitato sull’Epic Games Store</h1>
      <address><time datetime="2019-11-07T15:09:00+00:00">07 Nov 2019, 15:09</time> by <a rel="author">Giacomo Todeschini</a></address>
      <p>Altra grande settimana per tutti i giocatori PC: dopo <b>Soma</b> e <b>Costume Quest</b> rilasciati in occasione di Halloween<b>, </b>l’<b>Epic Games Store</b> ha infatti deciso di tornare a farci regali, sostituendo i due giochi con gli interessantissimi <b>Ruiner</b> e <b>Nuclear Throne</b>. I due titoli potranno quindi essere aggiunti alla propria libreria digitale senza mettere mano al portafoglio, ma solamente <b>fino al prossimo 14 novembre</b>; dopo tale data torneranno infatti a prezzo pieno.</p>
      <p>Per approfittare di quest’offerta e mettere le mani sui due ottimi titoli basterà connettersi al proprio account dell’<b>Epic Games Store</b> e riscattarli entrambi direttamente <a href="https://www.epicgames.com/store/it/collection/free-game-collection">da questa pagina</a>. Facile no?</p>
      <p>Leggi anche: <a href="https://www.tomshw.it/videogioco/call-of-duty-modern-warfare-golden-awards-2019/">Call of Duty Modern Warfare, The Outer Worlds e Gears 5 tra i candidati ai Golden Joystick Awards 2019</a></p>
      <figure>
        <iframe src="https://www.youtube.com/embed/7LSs1bj41P4" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/ruiner-60277.768x432.jpg"/>
        </figure>
        <figure>
          <img src="https://www.tomshw.it/images/images/2019/11/ruiner-60275.768x432.jpg"/>
        </figure>
      </slideshow>
      <p><b>Ruiner</b> è uno sparatutto con visuale isometrica ambientato nel lontano 2091. In questo folle ed interessantissimo titolo saremo chiamati ad impersonare nella cyber metropoli di Rengkok un psicopatico con un solo obiettivo: scoprire la verità dietro tutto il sistema e recuperare il proprio fratello. A farci da ausilio sarà inoltre un abile hacker. Se volete saperne di più a riguardo potete consultare direttamente <a href="https://www.epicgames.com/store/it/product/ruiner/home">questa pagina.</a></p>
      <p><b>Nuclear Throne</b> è invece un rogue-like ambientato in un mondo post apocalittico, in cui l’umanità si è estinta ed a regnare sul mondo sono mostri e mutanti.  Un titolo intrigante e, soprattutto, colmo di armi di ogni tipo: potete trovare maggiori info a riguardo comodamente <a href="https://www.epicgames.com/store/it/product/nuclear-throne/home">qui</a>.</p>
      <p>Come precedentemente accennato i due titoli saranno disponibili sull’<b>Epic Games Store</b> gratuitamente fino al prossimo 14 novembre. In tale data <b>Ruiner</b> e <b>Nuclear Throne</b> verranno sostituiti da The Messenger.</p>
      <blockquote>Se volete quindi sostenere il publisher dopo questi due regali potete farlo portandovi a casa un pacchetto di contenuti speciali del titolo di punta di Epic Games, <b>Fortnite</b>, direttamente <a href="https://toms.it/HS1g7">a questo link</a>!</blockquote>
    </article>
  </body>
</html>