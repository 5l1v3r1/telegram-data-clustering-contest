<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/07/idukki-rijosh-murder-case-accuse-confession-video.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-07T15:41:00+00:00"/>
    <meta property="og:title" content="‘പ്രതി ‍ഞാനാണ്’ : റിജോഷ് കൊലക്കേസിൽ കുറ്റസമ്മതവുമായി വസീമിന്റെ വിഡിയോ"/>
    <meta property="og:description" content="ഇടുക്കി∙ രാജകുമാരിക്കു സമീപം ശാന്തന്‍പാറയിൽ യുവാവിനെ കൊന്നു റിസോർട്ടിനു സമീപം കുഴിച്ചിട്ട കേസിൽ കുറ്റം ഏറ്റുപറഞ്ഞ് പ്രതിയുടെ വിഡ‍ിയോ സന്ദേശം. മരിച്ച്.Latest News. Malayalam News. Malayala Manorama. Manorama Online.Crime News. Crime Kerala. Manorama News. Malayalam News. Iduuki Murder. Idukki Rijosh Murder. ഇടുക്കി. കൊലപാതകം. റിജോഷ്. ലിജി. വസിം. കൊല. Crime Kerala.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>‘പ്രതി ‍ഞാനാണ്’ : റിജോഷ് കൊലക്കേസിൽ കുറ്റസമ്മതവുമായി വസീമിന്റെ വിഡിയോ</h1>
      <address><time datetime="2019-11-07T15:41:00+00:00">07 Nov 2019, 15:41</time> by <a rel="author">മനോരമ ലേഖകൻ</a></address>
      <p>ഇടുക്കി∙ രാജകുമാരിക്കു സമീപം ശാന്തന്‍പാറയിൽ യുവാവിനെ കൊന്നു റിസോർട്ടിനു സമീപം കുഴിച്ചിട്ട കേസിൽ കുറ്റം ഏറ്റുപറഞ്ഞ് പ്രതിയുടെ വിഡ‍ിയോ സന്ദേശം. മരിച്ച് റിജോഷിന്റെ സുഹൃത്തും ഭാര്യ ലിജിയുടെ കാമുകനുമായ വസീമാണ് കുറ്റം ഏറ്റുപറഞ്ഞു രംഗത്തെത്തിയത്. താൻ മാത്രമാണ് പ്രതിയെന്നും അനിയനെയും കൂട്ടുകാരെയും വെറുതെ വിടണമെന്നും വസീം വിഡിയോയിൽ പറഞ്ഞു.</p>
      <p>റിസോര്‍ട്ട് മാനേജറായ വസീമും റിജോഷിന്റെ ഭാര്യയും ചേർന്നാണ് റിജോഷിനെ കൊലപ്പെടുത്തിയതാണെന്ന് പൊലീസ് കരുതുന്നത്. റിജോഷിനെ െകാലപ്പെടുത്തി വീടിന്റെ സമീപത്തുള്ള റിസോര്‍ട്ട് വളപ്പില്‍ തന്നെ ചാക്കില്‍ കെട്ടി കുഴിച്ചിടുകയായിരുന്നുവെന്നാണു നിഗമനം. ഒളിവില്‍ പോയ ലിജിക്കും വസീമിനും വേണ്ടി പൊലീസ് തിരച്ചില്‍ ഊര്‍ജ്ജിതമാക്കിയതിനിടെയാണ് വസീമിന്റെ വിഡിയോ സന്ദേശമെത്തുന്നത്. എന്നാൽ ഇയാൾ എവിടെയാണെന്നത് സംബന്ധിച്ച് വ്യക്തതയില്ല.</p>
      <p>സംഭവത്തിൽ പൊലീസ് റിസോർട്ട് ജീവനക്കാരിയെയും വസീമിന്റെ അനുജനെയും ചോദ്യം ചെയ്തതായി റിപ്പോർട്ട് പുറത്തുവന്നിരുന്നു. റിജോഷിന്റെ തിരോധാനത്തിനു ശേഷം റിജോഷിന്റെ ഭാര്യ ലിജിയോടോപ്പം റിസോര്‍ട്ട് മാനേജറെയും കാണാതായതോടെ സംശയം തോന്നിയ ബന്ധുക്കള്‍ ശാന്തന്‍പാറ പൊലീസ് സ്റ്റേഷനില്‍ പരാതിയുമായി എത്തിയതോടെയാണ് നാടിനെ നടുക്കിയ കൊലപാതകം പുറത്തറിഞ്ഞത്. പുത്തടി മഷ്‌റൂം ഹട്ട് റിസോര്‍ട്ടിന്റെ സമീപത്താണു മൃതദേഹം കുഴിച്ചിട്ടിരുന്നത്.</p>
      <p><b>English Summary:</b> Accused Wasim's Confession Video in Rijosh Murder Case</p>
    </article>
  </body>
</html>