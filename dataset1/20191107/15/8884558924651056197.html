<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/sport/tigri-s-cedevito"/>
    <meta property="og:site_name" content="Primorske novice"/>
    <meta property="article:published_time" content="2019-11-07T15:10:20+00:00"/>
    <meta property="og:title" content="Tigri s Cedevito"/>
    <meta property="og:description" content="V nedeljo ob 20. uri bo v koprski dvorani Bonifika drugi zaporedni slovenski derbi regionalne košarkarske lige. Dvoboj Primorske in Cedevite Olimpije obeta napeto tekmo."/>
  </head>
  <body>
    <article>
      <h1>Tigri s Cedevito</h1>
      <address><time datetime="2019-11-07T15:10:20+00:00">07 Nov 2019, 15:10</time> by <a rel="author">Rok Maver</a></address>
      <p>
        <b>V nedeljo ob 20. uri bo v koprski dvorani Bonifika drugi zaporedni slovenski derbi regionalne košarkarske lige. Dvoboj Primorske in Cedevite Olimpije obeta napeto tekmo.</b>
      </p>
      <figure>
        <img src="https://static.primorske.si/foto/highres/sport/718790_256-perimor.jpg"/>
        <figcaption>Tribune v Bonifiki bodo v nedeljo najbrž polne. Foto: Zdravko Primožič/FPA</figcaption>
      </figure>
      <p><b>KOPER</b> &gt; Koprski novinec med regionalno košarkarsko elito se zelo dobro drži, saj je v vodilni skupini štirih ekip z razmerjem v zmagah in porazih 4:1. V nedeljo ob 20. uri pa se v dvorani Bonifika obeta še dodatna poslastica - ponovitev finala minulega državnega prvenstva.</p>
      <p>Oba kluba sta poleti spremenila imeni: Sixt Primorska je postal Koper Primorska, Olimpija pa je doživela korenite spremembe, saj je po izpadu iz lige Aba 1 prevzela tekmovalno licenco zagrebške Cedevite in postala Cedevita Olimpija. Tako se je po bližnjici vrnila med elito v regiji in v evropski pokal.</p>
      <p>Koprska ekipa je bolj uigrana od ljubljanske, ki pa je individualno bolj kakovostna, zagotovo pa dražja. Vse bosta ekipi potrdili ali ovrgli na parketu. Predprodaja vstopnic poteka na spletu. Do sobote opolnoči je cena osem evrov, na dan tekme pa deset evrov.</p>
    </article>
  </body>
</html>