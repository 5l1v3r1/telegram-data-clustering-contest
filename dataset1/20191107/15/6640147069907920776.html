<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/il-bizzarro-universo-di-hirohiko-araki-complete-box/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T15:30:00+00:00"/>
    <meta property="og:title" content="Il Bizzarro Universo di Hirohiko Araki Complete Box"/>
    <meta property="og:description" content="È in arrivo un'edizione molto particolare dedicata a JoJo, chiamata Il Bizzarro Universo di Hirohiko Araki Complete Box. Cosa aspettate?"/>
  </head>
  <body>
    <article>
      <h1>Il Bizzarro Universo di Hirohiko Araki Complete Box</h1>
      <address><time datetime="2019-11-07T15:30:00+00:00">07 Nov 2019, 15:30</time> by <a rel="author">Francesco Caputo</a></address>
      <p>Dopo la vendita presso il <a href="https://www.tomshw.it/speciale/lucca-comics-games/">Lucca Comics &amp; Games</a>, Edizioni Star Comics è lieta di annunciare che <b>Il Bizzarro Universo di Hirohiko Araki Complete Box</b> sarà presto disponibile in fumetteria, libreria e, naturalmente, su Amazon Italia.</p>
      <p>Leggi anche: <a href="https://www.tomshw.it/culturapop/hirohiko-araki-al-lucca-comics-games-incontro-col-papa-di-jojo/">Hirohiko Araki al Lucca Comics &amp; Games: incontro col papà di Jojo</a></p>
      <p>“<i>Cos’hanno in comune un appassionato di giochi di prestigio, una sedicenne che di lavoro fa l’assassina professionista, un ragazzo costretto a fare da cavia per esperimenti mostruosi, un condannato a morte, un fedele gattino, un disegnatore di fumetti e un fantasma?</i>“, spiega il comunicato ufficiale. “<i>A prima vista niente, ma si sa, spesso l’apparenza inganna! Questi bizzarri personaggi sono i protagonisti delle principali opere auto conclusive che compongono l’imperdibile cofanetto di lusso Il Bizzarro Universo di Hirohiko Araki</i>“.</p>
      <p>Per chi non lo sapesse, questa lussuosa edizione limitata è composta da quattro opere d’esordio del maestro <b>Hirohiko Araki</b>, nonché l’autore de Le Bizzarre Avventure di JoJo. I volumi sono: <b>Magical B.T.</b>, <b>Gorgeus Irene</b>, <b>Baoh</b> e <b>Under Execution Under Jailbreak</b>. Di seguito tutte le informazioni complete.</p>
      <h3>Il Bizzarro Universo di Hirohiko Araki Complete Box</h3>
      <p>
        <b>Magical B.T.</b>
      </p>
      <ul>
        <li>“<i>Nei cinque episodi che compongono la miniserie di Magical B.T., raccolti qui in un singolo volume, il timoroso studente Koichi ripercorre tutte le avventure vissute accanto a un singolare e misterioso compagno di scuola di cui rivela solo le iniziali: “B.T.”. Allevato dall’anziana nonna, dotato di un’astuzia fuori dal comune e appassionato di giochi di prestigio, B.T. sa affrontare qualsiasi situazione e avversario, riuscendo a tirarsi fuori da ogni guaio ricorrendo proprio alla sua abilità nell’arte della prestidigitazione!</i>“</li>
      </ul>
      <p>
        <b>Gorgeus Irene</b>
      </p>
      <ul>
        <li>“<i>In questa raccolta di episodi one shot degli esordi del maestro Araki, avrete l’opportunità di seguire le avventure della bellissima Irene, una “normalissima” sedicenne che sotto l’innocua apparenza nasconde un’occupazione davvero insolita: l’assassina professionista! Contattata da un giovane che ha chiesto il suo aiuto, la bella e pericolosa killer dovrà eliminare una bestiale gigantessa che ha preso il controllo di un’organizzazione criminale e fuggire da una letale donna tatuata. Completano il volume un nuovo caso di Magical B.T., l’avventura fantascientifica di Salutami Virginia, e due avventure in salsa western, la prima incentrata su una letale partita a poker e la seconda sulla rocambolesca fuga a cavallo di un misterioso fuorilegge!</i>“</li>
      </ul>
      <figure>
        <img src="https://www.tomshw.it/images/images/2019/11/il-bizzarro-universo-di-hirohiko-araki-complete-box-61305.jpg"/>
      </figure>
      <p>
        <b>Baoh</b>
      </p>
      <ul>
        <li>“<i>Un ragazzo costretto a fare da cavia per dei folli esperimenti legati allo sviluppo di armi biologiche riesce un giorno a fuggire dai suoi aguzzini. Il giovane, di nome Ikuro Hashizawa, è ora dotato di un corpo praticamente invulnerabile che lo rende una vera e propria macchina di morte. Sfruttando le sue nuove capacità dovrà difendere se stesso e Sumire, la giovanissima esper che l’ha aiutato a trovare la libertà. Ma il professor Kasuminome, lo scienziato responsabile degli esperimenti, ha messo dei sicari sulle loro tracce…</i>“</li>
      </ul>
      <p>
        <b>Under Execution Under Jailbreak</b>
      </p>
      <ul>
        <li>“<i>Raccolta di quattro storie autoconclusive di Hirohiko Araki: Under Execution, Under Jailbreak; Dolce, Die Hard the Cat; Così parlò Rohan Kishibe episodio 16: Il confessionale; e Deadman’s Questions. Inoltre, è presente una postfazione dell’autore riguardo alle genesi delle varie storie e sul suo rapporto con i racconti brevi. In due delle quattro storie sono presenti personaggi provenienti dal celebre manga “Le bizzarre avventure di JoJo”: Rohan Kishibe e Yoshikage Kira.</i>“</li>
      </ul>
      <blockquote>Potete già trovare in prenotazione il fantastico cofanetto de Il Bizzarro Universo di Hirohiko Araki Complete Box <a href="https://toms.it/G4fmp">al prezzo di 42,50 euro</a>.</blockquote>
    </article>
  </body>
</html>