<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ind-vs-ban-here-is-what-rohit-sharma-on-his-says-after-completing-100-matches-in-t20-international-2837273.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-07T15:55:54+00:00"/>
    <meta property="og:title" content="IND vs BAN: टी20 क्रिकेट में यह खास 'शतक' बनाने के बाद जानें रोहित शर्मा ने क्‍या कहा"/>
    <meta property="og:description" content="बांग्लादेश और भारत के बीच यहां सौराष्ट्र क्रिकेट संघ स्टेडियम में खेला जा रहा तीन मैचों की सीरीज का दूसरा मैच इस सीरीज में भारत की कप्तानी कर रहे रोहित शर्मा के करियर का 100वां टी-20 अंतरार्ष्ट्रीय..."/>
  </head>
  <body>
    <article>
      <h1>IND vs BAN: टी20 क्रिकेट में यह खास 'शतक' बनाने के बाद जानें रोहित शर्मा ने क्‍या कहा</h1>
      <address><time datetime="2019-11-07T15:55:54+00:00">07 Nov 2019, 15:55</time> by <a rel="author">लाइव हिन्दुस्तान टीम,नई दिल्ली</a></address>
      <p>बांग्लादेश और भारत के बीच यहां सौराष्ट्र क्रिकेट संघ स्टेडियम में खेला जा रहा तीन मैचों की सीरीज का दूसरा मैच इस सीरीज में भारत की कप्तानी कर रहे रोहित शर्मा के करियर का 100वां टी-20 अंतरार्ष्ट्रीय मैच है। रोहित इस आंकड़े को छूने वाले इकलौते भारतीय और दुनिया के दूसरे खिलाड़ी हैं। </p>
      <p>उनसे पहले पाकिस्तान के शोएब मलिक इस आंकड़े तक पहुंच चुके हैं। मलिक ने अपने करियर में 111 अंतरार्ष्ट्रीय टी-20 मैच खेले हैं। मैचों का सैकड़ा छूने पर रोहित ने बीसीसीआई डॉट टीवी से कहा, “पहली बात तो मैंने यह कभी नहीं सोचा था कि मैं इतने मैच खेलूंगा। मुझे अतीत से लेकर अभी तक जो मौके मिल रहे हैं, उसके लिए मैं शुक्रगुजार हूं। पदार्पण से लेकर अभी तक यह सफर काफी लंबा रहा है।</p>
      <p>
        <b>
          <a href="https://www.livehindustan.com/cricket/story-india-vs-bangladesh-rohit-sharma-creates-history-as-become-the-first-indian-to-play-100-t20i-matches-2837071.html">'हिटमैन' रोहित शर्मा ने रचा इतिहास,100 T20I खेलने वाले पहले भारतीय बने</a>
        </b>
      </p>
      <p>इस दौरान मैंने काफी उतार-चढ़ाव देखे हैं। मैं अब अपने खेल को समझ चुका हूं। मैं इस समय जहां खड़ा हूं उससे काफी खुश हूं।”रोहित ने माना कि वह टी-20 खेलने का लुत्फ उठाते हैं। रोहित इंडियन प्रीमियर लीग (आईपीएल) के सबसे सफल कप्तानों में गिने जाते हैं। उन्होंने अपनी कप्तानी में मुंबई इंडियंस को चार बार लीग का खिताब दिलाया है।</p>
      <p>
        <b>
          <a href="https://www.livehindustan.com/cricket/story-india-vs-bangladesh-ind-vs-ban-2nd-t20i-live-cricket-score-and-full-match-scorecard-live-match-updates-from-saurashtra-cricket-association-stadium-rajkot-2836886.html">IND vs BAN, 2nd T20 LIVE:लक्ष्य का पीछा करने उतरी धवन-रोहित की सलामी जोड़ी</a>
        </b>
      </p>
    </article>
  </body>
</html>