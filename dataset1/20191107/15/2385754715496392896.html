<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/596226/elam-gia-politografiseis-prokalei-i-epilektiki-mnimi-olon"/>
    <meta property="og:site_name" content="SIGMALIVE"/>
    <meta property="article:published_time" content="2019-11-07T15:38:00+00:00"/>
    <meta property="og:title" content="ΕΛΑΜ για πολιτογραφήσεις: Προκαλεί η επιλεκτική μνήμη όλων"/>
    <meta property="og:description" content="Ανακοίνωση εξέδωσε το ΕΛΑΜ για την υπόθεση πολιτογραφήσεων, κάνοντας λόγο για «επιλεκτική μνήμη».   Διαβάστε αυτούσια την ανακοίνωση: Στον..."/>
  </head>
  <body>
    <article>
      <h1>ΕΛΑΜ για πολιτογραφήσεις: Προκαλεί η επιλεκτική μνήμη όλων</h1>
      <address><time datetime="2019-11-07T15:38:00+00:00">07 Nov 2019, 15:38</time> by <a rel="author">SigmaLive</a></address>
      <p>Ανακοίνωση εξέδωσε το ΕΛΑΜ για την υπόθεση πολιτογραφήσεων, κάνοντας λόγο για «επιλεκτική μνήμη».</p>
      <p>
        <b>Διαβάστε αυτούσια την ανακοίνωση:</b>
      </p>
      <p>Στον απόηχο της πολύκροτης υπόθεσης που αφορά την παραχώρηση διαβατηρίων, ανακοινώθηκαν οι αποφάσεις που λήφθηκαν από το Υπουργικό Συμβούλιο.<br/><br/>Το Εθνικό Λαϊκό Μέτωπο (Ε.ΛΑ.Μ.) εκφράζει δημόσια το ερώτημα, κατά πόσο θα παρθούν αποφάσεις και για μεγαλύτερα σκάνδαλα που είδαν το φως της δημοσιότητας εδώ και αρκετό καιρό, για να υπάρξουν τιμωρίες και όχι μόνο πορίσματα! Όπως για παράδειγμα το σκάνδαλο του Συνεργατισμού, όπου τέσσερα κόμματα, ΔΗΣΥ, ΑΚΕΛ, ΔΗΚΟ, ΕΔΕΚ, έστησαν φαγοπότι στη πλάτη του λαού, αλλά θάφτηκε με δεξιοτεχνία κάτω από το χαλί…<br/><br/>Προκαλεί η επιλεκτική μνήμη όλων! Το Κίνημά μας είναι κάθετο και ξεκάθαρο. Απαιτεί κάθαρση και τιμωρία για ΟΛΑ τα σκάνδαλα …<br/><br/>Υ.Γ.: Θα ανακοινωθούν αποφάσεις και για τις δεκάδες χιλιάδες ταυτότητες της Κυπριακής Δημοκρατίας που παραχωρήθηκαν σε Τουρκοκύπριους, ανάμεσά τους και δήθεν αξιωματούχοι του ψευδοκράτους που ταξιδεύουν διεθνώς με αυτές ή μόνο το Εθνικό Λαϊκό Μέτωπο (Ε.ΛΑ.Μ.) ενοχλείται;</p>
    </article>
  </body>
</html>