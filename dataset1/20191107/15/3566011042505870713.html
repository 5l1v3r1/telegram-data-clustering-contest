<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545486.html/%D8%A7%D8%B9%D9%84%D8%A7%D9%85-%D8%AC%D8%B2%DB%8C%DB%8C%D8%A7%D8%AA-%D8%B3%D9%81%D8%B1-%D8%B1%DB%8C%DB%8C%D8%B3-%D8%AC%D9%85%D9%87%D9%88%D8%B1-%D8%A8%D9%87-%DA%A9%D8%B1%D9%85%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T15:53:00+00:00"/>
    <meta property="og:title" content="اعلام جزییات سفر رییس جمهور به کرمان"/>
    <meta property="og:description" content="استاندار کرمان از سفر رئیس جمهور به این استان در صبح دوشنبه ۲۰ آبان و دیدار مردمی دکتر روحانی در همین روز در ورزشگاه تختی رفسنجان خبر داد."/>
  </head>
  <body>
    <article>
      <h1>اعلام جزییات سفر رییس جمهور به کرمان</h1>
      <address>
        <time datetime="2019-11-07T15:53:00+00:00">07 Nov 2019, 15:53</time>
      </address>
      <p>استاندار کرمان از سفر رئیس جمهور به این استان در صبح دوشنبه ۲۰ آبان و دیدار مردمی دکتر روحانی در همین روز در ورزشگاه تختی رفسنجان خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حمد جواد فدایی در تشریح جزییات سفر رییس جمهور به استان کرمان گفت: رئیس جمهور صبح روز دوشنبه بیستم آبانماه وارد استان کرمان می‌شود و سخنرانی دکتر روحانی ساعت ۹ صبح دوشنبه در جمع مردم رفسنجان در ورزشگاه تختی برگزار می شود.</p>
      <p>عالی ترین مقام اجرایی دولت در استان کرمان با بیان اینکه سفر رئیس جمهور به استان ۲ روزه است و دکتر روحانی به شهرستانهای سیرجان، بافت و کرمان سفر می کند افزود: با حضور دکتر روحانی ده‌ها پروژه به صورت حضوری و ویدیو کنفرانس به بهره‌برداری می‌ رسد ضمن آنکه رئیس جمهور در سفر به سیرجان از پروژه های صنعتی، معدنی بازدید و در شهرستان بافت نیز با حضور دکتر روحانی طرح فولاد به بهره برداری رسمی می رسد.   استاندار کرمان حجم سرمایه گذاری پروژه ها را بیش از ۱۵ هزار میلیارد تومان و میزان اشتغال زایی مستقیم طرح ها را حدود ۲۵۰۰ نفر اعلام کرد و گفت: وزرای کشور، راه و شهرسازی، ارتباطات و فناوری اطلاعات، علوم، فرهنگ و ارشاد اسلامی، میراث فرهنگی، صنایع دستی و گردشگری، نیرو، جهاد کشاورزی، صمت و ورزش و جوانان در این سفر رییس جمهور را همراهی می کنند.   به گزارش روابط عمومی استانداری کرمان فدایی گفت: شورای اداری استان با حضور رئیس جمهور در کرمان برگزار می شود ضمن آنکه تعداد زیادی از پروژه ها به طور همزمان از طریق ویدیو کنفرانس در کرمان افتتاح خواهند شد.   وی در ارتباط با شاخص‌های مورد توجه در پروژه‌های قابل افتتاح در استان کرمان گفت: زیرساخت‌های سرمایه‌گذاری در استان از جمله پروژه‌های صنعتی و معدنی، آب و فاضلاب، ایجاد اشتغال در استان و گردشگری از جمله مهم ترین مواردی است که در پروژه‌ها در نظر قرار گرفته است.   استاندار کرمان خاطرنشان کرد: برگزاری نشست خبری رئیس جمهور نیز در برنامه های سفر ایشان به کرمان پیش بینی شده است.   منبع: ایسنا     </p>
    </article>
  </body>
</html>