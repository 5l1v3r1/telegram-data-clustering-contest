<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545471.html/%D8%B4%D8%B4%D9%85%DB%8C%D9%86-%D8%AC%D8%B4%D9%86%D9%88%D8%A7%D8%B1%D9%87-%D8%AC%D9%87%D8%A7%D8%AF%DA%AF%D8%B1%D8%A7%D9%86-%D8%B9%D9%84%D9%85-%D9%88-%D9%81%D9%86%D8%A7%D9%88%D8%B1%DB%8C-%D8%A7%D8%B1%D8%AF%D8%A8%DB%8C%D9%84-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T15:20:00+00:00"/>
    <meta property="og:title" content="ششمین جشنواره جهادگران علم و فناوری اردبیل برگزار می شود"/>
    <meta property="og:description" content="مسئول سازمان بسیج علمی، پژوهشی و فناوری استان اردبیل از برگزاری جشنواره جهادگران علم و فناوری در هفته بسیج خبرداد و گفت: این جشنواره با هدف مقابله با فشارهای دشمن برای جلوگیری از پیشرفت علمی کشور، نمایش قدرت و اقتدار چهل سالگی بسیج در جهت حفظ و تداوم ارزش‌ها، گسترش دستاوردهای انقلاب اسلامی برگزار می شود."/>
  </head>
  <body>
    <article>
      <h1>ششمین جشنواره جهادگران علم و فناوری اردبیل برگزار می شود</h1>
      <h2>مسئول سازمان بسیج علمی، پژوهشی و فناوری استان اردبیل:</h2>
      <address>
        <time datetime="2019-11-07T15:20:00+00:00">07 Nov 2019, 15:20</time>
      </address>
      <p>مسئول سازمان بسیج علمی، پژوهشی و فناوری استان اردبیل از برگزاری جشنواره جهادگران علم و فناوری در هفته بسیج خبرداد و گفت: این جشنواره با هدف مقابله با فشارهای دشمن برای جلوگیری از پیشرفت علمی کشور، نمایش قدرت و اقتدار چهل سالگی بسیج در جهت حفظ و تداوم ارزش‌ها، گسترش دستاوردهای انقلاب اسلامی برگزار می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sabalanema.ir/">سبلان‌ما</a>، فاضل احدی مسئول سازمان بسیج علمی، پژوهشی و فناوری استان اردبیل ظهر امروز در جمع خبرنگاران به تشریح روند اجرائیات ششمین جشنواره جهادگران علم و فناوری اردبیل پرداخت و گفت:ششمین جشنواره جهادگران علم و فناوری به همراه دستاوردهای ۴۰ سالگی بسیج در عرصه علم و پژوهش با حضور نخبگان، مخترعان، مقامات استانی و اقشار بسیج استان، در سالن ولایت برگزار می‌شود.</p>
      <p>وی به اهداف این جشنواره اشاره کرد و گفت: جشنواره جهادگران علم و فناوری با هدف مقابله با فشارهای دشمن برای جلوگیری از پیشرفت علمی کشور، نمایش قدرت و اقتدار چهل سالگی بسیج در جهت حفظ و تداوم ارزش‌ها، گسترش دستاوردهای انقلاب اسلامی و ترویج فرهنگ جهاد علمی و روح امید و نشاط در بین جوانان کشور طرح ریزی شده‌است.</p>
      <p>مسئول سازمان بسیج علمی، پژوهشی و فناوری استان اردبیل با بیان اینکه برگزاری چنین جشنواره‌ هایی روحیه خودباوری علمی را در بین اقشار مختلف به‌ویژه بسیجیان تقویت نموده و شأن و منزلت اجتماعی بسیج را ارتقاء می‌بخشد و همچنین این کار موجب الگوسازی در بین آحاد جامعه به‌خصوص جوانان می‌شود.</p>
      <p>وی نخبگان را سرمایه‌های ارزشمند جامعه معرفی کرد و گفت: استان اردبیل با داشتن نخبگان توانمند بستر مناسبی برای پیشرفت و توسعه دارد و باید با توجه‌به این قشر مهم برای شکوفایی استعدادها و توانمندی‌های آن‌ها تلاش نماید.</p>
      <p>احدی با بیان این که جشنواره جهادگران علم و فناوری هر ساله همزمان با هفته بسیج برگزار می‌شود، گفت: سال گذشته جشنواره با همکاری کارگروه مخترعان بسیج علمی استان اردبیل و با هدف بهره‌گیری از توانمندی‌های نخبگان اجرا شد و امسال هم فعالیت‌های اجرایی جشنواره به قشر مخترعان محول شده است.</p>
      <p>وی با بیان اینکه در این جشنواره از منتخبان اقشار دانشور بسیج و مخترعان نمونه براساس تصمیم داوران و با توجه‌به امتیازات کسب شده، تقدیر می‌شود، گفت: ششمین دوره جشنواره جهادگران علم و فناوری استان اردبیل ۴ آذر ماه در سالن ولایت به همراه نمایشگاهی از دستاوردهای ۴۰ سالگی بسیج در عرصه علم و فناوری برگزار می شود.</p>
      <p>انتهای پیام/ج</p>
    </article>
  </body>
</html>