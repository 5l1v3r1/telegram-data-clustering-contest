<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/jharkhand/story-jharkhand-assembly-elections-2019-dr-ajay-will-beat-the-pitch-in-the-electoral-field-against-cm-raghuvar-das-2837205.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-07T15:06:22+00:00"/>
    <meta property="og:title" content="इस जिले में 49 में 27 उम्मीदवारों को नोटा से भी कम मिल थे वोट"/>
    <meta property="og:description" content="Jharkhand Assembly Elections:  पश्चिमी सिंहभूम के पांच विधानसभा क्षेत्रों में 49 प्रत्याशियों ने वर्ष 2014 के विधानसभा चुनाव मे अपनी किस्मत आजमाई थी। इनमें से 27 प्रत्याशियों को  नोटा से..."/>
  </head>
  <body>
    <article>
      <h1>इस जिले में 49 में 27 उम्मीदवारों को नोटा से भी कम मिल थे वोट</h1>
      <address><time datetime="2019-11-07T15:06:22+00:00">07 Nov 2019, 15:06</time> by <a rel="author">हिन्दुस्तान टीम,जमशेदपुर</a></address>
      <p><b>Jharkhand Assembly Elections:</b> <br/>पश्चिमी सिंहभूम के पांच विधानसभा क्षेत्रों में 49 प्रत्याशियों ने वर्ष 2014 के विधानसभा चुनाव मे अपनी किस्मत आजमाई थी। इनमें से 27 प्रत्याशियों को  नोटा से भी कम मत मिले थे।  ये नेता  फिर मैदान में उतरने की तैयारी में हैं। <br/> वर्ष 2014 में चक्रधरपुर विधानसभा सीट से नौ प्रत्याशी मैदान में थे। झामुमो के शशि भूषण सामड, भाजपा की नवमी उरांव और कांग्रेस के विजय सामड को छोड़र शेष छह प्रत्याशियों को नोटा से भी कम मतों से संतोष करना पड़ा था। शशिभूषण सामड को 64369 , नवमी उरांव को 37948 और विजय सिंह सामाड 6441 वोट मिले थे। नोटा को 2888 मत मिले थे। अन्य सारे प्रत्याशी को इससे कम मत मिले थे।  <br/>मनोहरपुर में भी नोटा से भी कम मत पाने वाले प्रत्याशियों की संख्या 7 रही। यहां से 12 प्रत्याशियों ने अपनी किस्मत आजमाई थी। झामुमो की जोबा मांझी को 57558, भाजपा के गुरुचरण नायक को 40989, जेबीएसपी के बिरसा मुंडा को 6434, कांग्रेस के सुभाष नाग को 5177 और निर्दलीय स्नेह लता जोजो को 4461 वोट मिले थे। इस विधानसभा क्षेत्र में  नोटा को 4297 मत मिला था। अन्य इससे मत पाये थे।<br/>जगन्नाथपुर विधानसभा सीट में नोटा से कम मत पाने वाले प्रत्याशियों की संख्या चार रही थी। इस सीट पर  आठ प्रत्याशी मैदान में थे। जभासपा से चुनावी मैदान में उतरी  गीता कोड़ा(वर्तमान में सांसद) को 48546, भाजपा के मंगल सिंह सोरेन को 23935, झामुमो के मंगल सिंह बोबोंगा को 19834, कांग्रेस के सन्नी सिंक को 7142 मत मिले थ।  इस सीट पर नोटा को 4919 मत मिले थे।   <br/> चाईबासा विधानसभा सीट  पर  भी सात प्रत्याशियों को नोटा से कम मत प्राप्त हुए थे।  झामुमो के दीपक बिरुवा को 68801, भाजपा के जे बी तुबिद को 34086, निर्दलीय जोहन मिरन मुंडा को 10983, कांग्रेस के अशोक सुंडी को 8203 और जेवीएम के गीता सुंडी को 4096 मत  मिले थे।  यहां नोटा को  मिले मतों की संख्या 3367 थी।<br/> मझगांव विधानसभा सीट पर तीन प्रत्याशियों को नोटा से कम मत मिले थे।  यहां  झामुमो के निरल पूर्ति को 45272, जेबीएसपी मधु कोडा को 34090, भाजपा के बड़कुबर गागराई को 28969, जेवीएम के सुखदेव विरुली को 5777 और कांग्रेस के देवेन्द्र नाथ चांपिया को 4652 मिले थे।  नोटा को  मिले मतों की संख्या 3408 थी। </p>
      <p> </p>
    </article>
  </body>
</html>