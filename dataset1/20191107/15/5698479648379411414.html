<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/07/three-judges-killed-at-taliban-checkpoint-in-afghanistan"/>
    <meta property="og:site_name" content="euronews"/>
    <meta property="article:published_time" content="2019-11-07T15:18:24+00:00"/>
    <meta property="og:title" content="طالبان سه قاضی را در افغانستان کشتند"/>
    <meta property="og:description" content="شبه‌نظامیان طالبان روز پنجشنبه ۷ نوامبر پس از توقف خودرویی حامل شماری از قضات افغانستان، سه قاضی و یک کارمند دادگاه را کشتند."/>
  </head>
  <body>
    <article>
      <h1>طالبان سه قاضی را در افغانستان کشتند</h1>
      <address><time datetime="2019-11-07T15:18:24+00:00">07 Nov 2019, 15:18</time> by <a rel="author">یورونیوز فارسی </a></address>
      <p>شبه‌نظامیان طالبان روز پنجشنبه ۷ نوامبر پس از توقف خودرویی حامل شماری از مقامات قضایی افغانستان، سه قاضی و یک کارمند دادگاه را کشتند.</p>
      <p>عبدالله حرستا، سخنگوی فرمانداری ولایت پکتیا، دراین باره گفت این افراد در حال بازگشت به خانه‌هایشان در کابل بودند که در ناحیه محمد آغه در همسایگی ولایت لوگر توسط یک ایست بازرسی طالبان متوقف شدند.</p>
      <p>طالبان هنوز به طور رسمی مسئولیت این حمله را بر عهده نگرفته است.</p>
      <p>حمله امروز در حالی به وقوع پیوسته است که مذاکرات صلح طالبان با آمریکا در قطر در حالت تعلیق قرار دارد.</p>
      <p>طالبان اکنون در مقایسه با مقطع زمانی حمله آمریکا به افغانستان در سال ۲۰۰۱، بخش بیشتری از خاک این کشور را در کنترل خود دارد.</p>
      <p>پلیس افغانستان سال جاری در پی بالا رفتن شمار تلفات نیروهای خود در پی کمین‌های این گروه، تصمیم گرفت صدها ایست بازرسی را در نقاط متروک و کم تردد جمع کند.</p>
      <p>بسیاری از افغان‌ها شکایت دارند که طالبان و دیگر گروه‌‌های شبه‌نظامی از خلاء به وجود آمده استفاده کرده و با برپا کردن ایست‌های بازرسی خود، خودروهای عبوری را برای یافتن ماموران دولتی متوقف و تفتیش می‌کنند.</p>
      <p>
        <b>بیشتر بخوانید:</b>
      </p>
      <ul>
        <li>
          <a href="https://farsi.euronews.com/2019/09/19/taliban-suicide-attack-in-southern-afghanistan-left-more-than-a-hundred-dead-and-injured">حمله انتحاری طالبان در جنوب افغانستان بیش از ۱۱۰ کشته و زخمی بر جای گذاشت</a>
        </li>
        <li>
          <a href="https://farsi.euronews.com/2019/10/07/indian-kidnapped-engineers-released-in-taliban-prisoner-swap">طالبان ۳ مهندس هندی را با ۱۱ زندانی خود مبادله کرد</a>
        </li>
      </ul>
    </article>
  </body>
</html>