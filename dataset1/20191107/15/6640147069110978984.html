<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/x-men-vs-sentinel-una-nuova-bds-1-10-di-iron-studios/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T15:00:00+00:00"/>
    <meta property="og:title" content="X-Men Vs Sentinel, una nuova BDS 1/10 di Iron Studios"/>
    <meta property="og:description" content="X-men vs Sentinel è il nuovo progetto di Iron Studios della linea BDS per creare un gigantesco diorama dall'unione di tante statuette in scala 1/10"/>
  </head>
  <body>
    <article>
      <h1>X-Men Vs Sentinel, una nuova BDS 1/10 di Iron Studios</h1>
      <address><time datetime="2019-11-07T15:00:00+00:00">07 Nov 2019, 15:00</time> by <a rel="author">Matteo Garattoni</a></address>
      <p><b>X-men vs Sentinel</b> è il nuovo progetto dell’azienda brasiliana Iron Studios per la <b>linea BDS</b> al fine di creare un gigantesco diorama dall’unione di tante statuette in scala 1/10. Questo progetto ci mostra il gruppo degli X-Men combattere in una lotta estrema una delle pericolose Sentinelle. Il maestoso scenario che si potrà realizzare vede alcuni dei mutanti più conosciuti come <b>Wolverine</b>, <b>Rogue, </b><b>Ciclope,</b><b> </b><b>Bestia</b> e <b>Jubilee</b> mentre usano individualmente i loro poteri contro il terribile mostro meccanico.</p>
      <figure>
        <img src="https://www.tomshw.it/images/images/2019/11/x-men-iron-studios-61245.768x432.jpg"/>
      </figure>
      <slideshow>
        <figure>
          <img src="https://www.tomshw.it/images/images/2019/11/x-men-iron-studios-61232.768x432.jpg"/>
        </figure>
        <figure>
          <img src="https://www.tomshw.it/images/images/2019/11/x-men-iron-studios-61231.768x432.jpg"/>
        </figure>
        <figure>
          <img src="https://www.tomshw.it/images/images/2019/11/x-men-iron-studios-61230.768x432.jpg"/>
        </figure>
        <figure>
          <img src="https://www.tomshw.it/images/images/2019/11/x-men-iron-studios-61229.768x432.jpg"/>
        </figure>
        <figure>
          <img src="https://www.tomshw.it/images/images/2019/11/x-men-iron-studios-61228.768x432.jpg"/>
        </figure>
        <figure>
          <img src="https://www.tomshw.it/images/images/2019/11/x-men-iron-studios-61227.768x432.jpg"/>
        </figure>
      </slideshow>
      <blockquote>
        <i>Gli <b>X-Men</b> sono il super-gruppo di eroi protagonisti di svariati comics americani sotto etichetta Marvel Comics. Sono stati creati dal mitico Stan Lee e dal disegnatore Jack Kirby nel 1963. Agli esordi il team era composto solamente da cinque adolescenti che a causa di una particolare mutazione genetica detta gene-X li rendeva abili di straordinarie imprese come saper leggere nella mente o poter volare. Proprio a causa di questa diversità spesso venivano emarginati e disprezzati da coloro i quali vedono una minaccia per la sopravvivenza del genere umano.  In realtà i Mutanti, capitanati dal Prof- Charles Xavier detto Professor X hanno solamente lo scopo di proteggere tutti gli esseri umani, mutanti e non. </i>
      </blockquote>
      <p>L’enorme diorama che fa parte della linea BDS (Battle Diorama Series) raggiungerà una altezza incredibile, parliamo di quasi <b>90 cm</b>, questo perchè nonostante la scala <b>1/10</b> il produttore ha deciso di realizzare anche la micidiale Sentinella. I personaggi, che visti tutti insieme fanno un figurone, saranno in vendita anche singolarmente. Recentemente sono stati mostrati al pubblico in occasione del Lucca Comics and Games 2019 dove i fortunati visitatori hanno potuto apprezzarne i dettagli da vicino.</p>
      <figure>
        <img src="https://www.tomshw.it/images/images/2019/11/x-men-iron-studios-61246.768x432.jpg"/>
      </figure>
      <slideshow>
        <figure>
          <img src="https://www.tomshw.it/images/images/2019/11/x-men-iron-studios-61244.768x432.jpg"/>
        </figure>
        <figure>
          <img src="https://www.tomshw.it/images/images/2019/11/x-men-iron-studios-61243.768x432.jpg"/>
        </figure>
        <figure>
          <img src="https://www.tomshw.it/images/images/2019/11/x-men-iron-studios-61242.768x432.jpg"/>
        </figure>
        <figure>
          <img src="https://www.tomshw.it/images/images/2019/11/x-men-iron-studios-61241.768x432.jpg"/>
        </figure>
        <figure>
          <img src="https://www.tomshw.it/images/images/2019/11/x-men-iron-studios-61240.768x432.jpg"/>
        </figure>
        <figure>
          <img src="https://www.tomshw.it/images/images/2019/11/x-men-iron-studios-61239.768x432.jpg"/>
        </figure>
      </slideshow>
      <slideshow>
        <figure>
          <img src="https://www.tomshw.it/images/images/2019/11/x-men-iron-studios-61238.768x432.jpg"/>
        </figure>
        <figure>
          <img src="https://www.tomshw.it/images/images/2019/11/x-men-iron-studios-61237.768x432.jpg"/>
        </figure>
        <figure>
          <img src="https://www.tomshw.it/images/images/2019/11/x-men-iron-studios-61236.768x432.jpg"/>
        </figure>
        <figure>
          <img src="https://www.tomshw.it/images/images/2019/11/x-men-iron-studios-61235.768x432.jpg"/>
        </figure>
        <figure>
          <img src="https://www.tomshw.it/images/images/2019/11/x-men-iron-studios-61234.768x432.jpg"/>
        </figure>
        <figure>
          <img src="https://www.tomshw.it/images/images/2019/11/x-men-iron-studios-61233.768x432.jpg"/>
        </figure>
      </slideshow>
      <p><b>X-Men Vs Sentinel BDS Art Scale Deluxe</b> è solamente il primo dei tre progetti dedicati agli X-Men, ogni diorama vedrà l’introduzione di nuovi mutanti e di nuove Sentinelle in formato 1/10, prepariamoci a vederne delle belle. Questo primo diorama è finalmente prenotabile ad un costo di <b>1700 Dollari </b>con uscita stimata per la <b>seconda metà del 2020. </b></p>
      <blockquote>Scopri quanto è vasto il mondo di Iron Studios con tutte le sue licenze che spaziano dai film ai videogiochi. Esistono tanti prodotti in pronta consegna, scoprili <b><a href="https://toms.it/1YwwI">qui</a>.</b></blockquote>
    </article>
  </body>
</html>