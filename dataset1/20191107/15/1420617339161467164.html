<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/capodanno-roma-2019-ce-skin-al-circo-massimo-il-programma-completo.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-07T15:38:05+00:00"/>
    <meta property="og:title" content="Capodanno Roma 2019: c’è Skin al Circo Massimo, il programma completo"/>
    <meta property="og:description" content="Capodanno Roma 2019 al Circo Massimo, grande partecipazione internazionale con l'artista Skin. Dal Campidoglio fanno sapere che per la..."/>
  </head>
  <body>
    <article>
      <h1>Capodanno Roma 2019: c’è Skin al Circo Massimo, il programma completo</h1>
      <address><time datetime="2019-11-07T15:38:05+00:00">07 Nov 2019, 15:38</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><b>Capodanno Roma 2019 al Circo Massimo</b>, grande partecipazione internazionale con l’artista <b>Skin</b>. Dal <b><a href="https://www.comune.roma.it/web/it/home.page">Campidoglio</a> </b>fanno sapere che per la festa dell’ultimo giorno dell’anno sono stai ingaggiati circa <b>1000 artisti per 24 ore</b> che prenderanno parte alla <b>Festa di Roma 2020</b>. Un’occasione unica per riscoprire la città e vivere tutti insieme un giorno eccezionale di cultura, spettacolo e performance realizzate in esclusiva per la <a href="https://www.ilcorrieredellacitta.com/news/cronaca/eventi-halloween-2019-roma-eventi-feste-appuntamenti-ecco-cosa-fare-stasera.html">Capitale</a>. </p>
      <h3>Capodanno Roma 2019 al Circo Massimo: il programma della serata</h3>
      <p><b>La Festa di Roma inizierà il</b> <b>31 dicembre al</b> <b>Circo Massimo a partire dalle ore 21.00</b>. Ad aprire la serata sarà <b>ASCANIO CELESTINI</b> che intratterrà il pubblico raccontando una favola inedita scritta appositamente sul tema della Terra. Con lui sul palcoscenico ci sarà la musica della <b>RUSTICA X BAND DIRETTA DA PASQUALE INNARELLA</b>, una numerosa banda di bambini e adolescenti nata all’interno del centro Diurno della Cooperativa sociale ONLUS “Nuove Risposte”, come attività di formazione e intrattenimento per prevenire il disagio giovanile nella periferia romana.</p>
      <p><b>Dalle ore 22</b>, la compagnia andalusa <b>AERIAL JOCKEY STRADA </b>eseguirà, per la prima volta in Italia, lo spettacolo di danza aerea <b><i>Sylphes,</i></b> con le coreografie di Eduardo Zúñiga, la regia di Roberto Strada e la felice coproduzione con Musica per Roma. Lo spettacolo, che si sposterà tra terra e cielo tramite l’ausilio di una gru, è dedicato alle Silfidi, figure mitologiche femminili identificate dal noto alchimista Paracelso come spiriti dell’aria e dei boschi e sarà realizzato con la musica del <b>PMCE – Parco della Musica Contemporanea Ensemble</b>, diretta da Tonino Battista, che suonerà dal vivo <b><i>Le Quattro Stagioni di Vivaldi riscritte da Max Richter</i></b> (The Four Seasons Recomposed, 1966). Violino solista Francesco Peverini.</p>
      <p><b>Dopo il countdown per la mezzanotte</b> e lo spettacolo pirotecnico realizzato grazie al contributo di Acea, con musica dal vivo del <b>PMCE – Parco della Musica Contemporanea Ensemble</b>, partirà il <b>Dj Set</b> della famosa artista inglese <b>SKIN, icona pop rock, leader della band londinese Skunk Anansie</b> e portavoce indiscussa dei diritti umani. Skin, dal centro del Circo Massimo, come in un ideale centro della Terra, proporrà fino alle 3 del mattino una miscela esplosiva di suoni di derivazione <i>indie-rock, house ed electro.</i></p>
      <slideshow>
        <figure>
          <img src="https://www.ilcorrieredellacitta.com/wp-content/uploads/2019/11/Skin-1-681x454.jpg"/>
          <figcaption>Roma, Auditorium Parco della Musica 08 07 2019 Roma Summer Fest SKUNK ANANSIE in concerto. ©Fondazione Musica per Roma / foto Musacchio-Ianniello-Pasqualini ***************** NB la presente foto puo' essere utilizzata esclusivamente per l'avvenimento in oggetto o per pubblicazioni riguardanti la Fondazione Musica per Roma</figcaption>
        </figure>
        <figure>
          <img src="https://www.ilcorrieredellacitta.com/wp-content/uploads/2019/11/Skin-2-681x454.jpg"/>
          <figcaption>Roma, Auditorium Parco della Musica 08 07 2019 Roma Summer Fest SKUNK ANANSIE in concerto. ©Fondazione Musica per Roma / foto Musacchio-Ianniello-Pasqualini ***************** NB la presente foto puo' essere utilizzata esclusivamente per l'avvenimento in oggetto o per pubblicazioni riguardanti la Fondazione Musica per Roma</figcaption>
        </figure>
        <figure>
          <img src="https://www.ilcorrieredellacitta.com/wp-content/uploads/2019/11/Skin-3-681x454.jpg"/>
          <figcaption>Roma, Auditorium Parco della Musica 08 07 2019 Roma Summer Fest SKUNK ANANSIE in concerto. ©Fondazione Musica per Roma / foto Musacchio-Ianniello-Pasqualini ***************** NB la presente foto puo' essere utilizzata esclusivamente per l'avvenimento in oggetto o per pubblicazioni riguardanti la Fondazione Musica per Roma</figcaption>
        </figure>
      </slideshow>
      <h3>Capodanno 2019: la festa di Roma</h3>
      <p>La <b>Festa di Roma 2020</b> si realizza grazie alla collaborazione della Sovrintendenza Capitolina ai Beni Culturali e il Parco Archeologico del Colosseo. Quest’anno la regia e il coordinamento artistico della Festa di Roma 2020 sono a cura di <b>Fabrizio Arcuri, Claudia Sorace </b>e<b> Francesca Macrì.</b></p>
      <p><b>E’ dedicata al tema della Terra e alla relazione fra uomo e Natura</b>. Un’ode alla straordinaria bellezza, vitalità e grandiosità della Natura, che partirà la sera del 31 dicembre al Circo Massimo e che proseguirà<b> </b>per <b>24 ore</b>, come il ciclo di una giornata e come il tempo di una rotazione del nostro pianeta. <b>Una festa pensata come un viaggio nella Natura</b>, all’interno degli ecosistemi terrestri e delle loro biodiversità, interpretato poeticamente nella <b>giornata dell’1 gennaio</b> come un percorso attraverso <b>cinque ambienti immersivi</b> dentro e intorno alla Terra, una Terra senza confini e senza barriere, una Terra che fa della diversità il suo valore.</p>
      <p> </p>
      <p> </p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/eventi/metro-e-roma-lido-ecco-gli-orari-delle-linee-per-capodanno.html"/>
      </related>
    </article>
  </body>
</html>