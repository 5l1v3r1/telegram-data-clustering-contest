<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/1624927a96dac877/alegeri-prezidentiale-in-romania-unde-si-cum-pot-vota-romanii-din-republica-moldova.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-07T15:33:02+00:00"/>
    <meta property="og:title" content="Alegeri prezidențiale în România: Unde și cum pot vota românii din Republica Moldova"/>
    <meta property="og:description" content="Pe 10 noiembrie, românii sunt așteptați la vot, la alegeri prezidențiale 2019. Procesul de vot va începe duminică, la ora 7:00 și se va încheia la ora 21:00. Pentru românii din Republica Moldova vor fi deschise 37 de secții de votare."/>
  </head>
  <body>
    <article>
      <h1>Alegeri prezidențiale în România: Unde și cum pot vota românii din Republica Moldova</h1>
      <address><time datetime="2019-11-07T15:33:02+00:00">07 Nov 2019, 15:33</time> by <a rel="author">Jurnal.md</a></address>
      <p>
        <b>Pe 10 noiembrie, românii sunt așteptați la vot, la alegeri prezidențiale 2019. Procesul de vot va începe duminică, la ora 7:00 și se va încheia la ora 21:00. Pentru românii din Republica Moldova vor fi deschise 37 de secții de votare.</b>
      </p>
      <p>Prin excepție, votarea în străinătate se desfășoară în acest an și în zilele de vineri și sâmbătă, 8 noiembrie și 9 noiembrie. În ziua de vineri, procesul de vot începe la ora locală 12:00 și se va încheia la ora locală 21:00, iar în ziua de sâmbătă, votarea începe la ora locală 7:00 și se va încheia la ora locală 21:00.</p>
      <p>La alegerile pentru Președintele României, cetățenii români pot vota la 37 de secții de votare deschise în Republica Moldova.</p>
      <p>Cetățenii români care se află în Republica Moldova, indiferent de motivul prezenței acestora pe teritoriul țării (domiciliu, reședință, turism etc.) pot vota la orice secție de votare organizată în RM, prin înregistrarea în listele electorale suplimentare.</p>
      <p>Vedeți mai jos adresele secțiilor de votare deschise în RM:</p>
      <figure>
        <img src="http://static.cdn.jurnaltv.md/superdesk/2019110715110/5aa2a39a2d75155a353f51887bf53018184e406a75ff019d0e7019fe84527797.jpg"/>
        <figcaption>secții RM prezidențiale RO</figcaption>
      </figure>
      <p>
        <b>Actele de identitate pe baza cărora se votează în străinătate:</b>
      </p>
      <p>- cartea de identitate, cartea electronică de identitate, cartea de identitate provizorie;</p>
      <p>- buletinul de identitate;</p>
      <p>- paşaportul diplomatic, paşaportul diplomatic electronic, paşaportul de serviciu, paşaportul de serviciu electronic, paşaportul simplu, paşaportul simplu electronic, paşaportul simplu temporar;</p>
      <p>- în cazul elevilor din şcolile militare, carnetul de serviciu militar.</p>
      <p>Paşaportul simplu, paşaportul simplu electronic, paşaportul simplu temporar pot fi folosite pentru exercitarea dreptului de vot numai de cetăţenii români care votează în străinătate sau de cetăţenii români cu domiciliul în străinătate care votează în România.</p>
    </article>
  </body>
</html>