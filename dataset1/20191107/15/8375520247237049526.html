<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/stalo-vidomo-skilki-cogo-roku-kijiv-zekonomiv-na-osvitlenni-vulic-638458.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T15:49:01+00:00"/>
    <meta property="og:title" content="Стало відомо, скільки цього року Київ зекономив на освітленні вулиць"/>
    <meta property="og:description" content="Завдяки сучасному LED-освітленню столиця економить близько 30-50% коштів на оплаті електроенергії"/>
  </head>
  <body>
    <article>
      <h1>Стало відомо, скільки цього року Київ зекономив на освітленні вулиць</h1>
      <address>
        <time datetime="2019-11-07T15:49:01+00:00">07 Nov 2019, 15:49</time>
      </address>
      <h4>Завдяки сучасному LED-освітленню столиця економить близько 30-50% коштів на оплаті електроенергії</h4>
      <p>За 9 місяців 2019 року комунальному підприємству «Київміськсвітло» вдалося зекономити на витратах електроенергії понад 12 млн грн. Завдяки капітальному ремонту мереж зовнішнього освітлення та заміні ртутних і натрієвих світильників на світлодіодні (LED) столиця економить близько 30-50% бюджетних коштів на оплаті електроенергії за рік.</p>
      <p>Про це повідомляє пресслужба Київської міської держадміністрації.</p>
      <p>За інформацією підприємства, загалом із січня до вересня 2019 року на електроенергію зі столичного бюджету виділено 106,75 млн грн, зокрема:</p>
      <ul>
        <li>Січень – 17 400 284</li>
        <li>Лютий – 16 450 383</li>
        <li>Березень – 13 295 731</li>
        <li>Квітень – 12 314 944</li>
        <li>Травень – 10 187 303</li>
        <li>Червень – 7 949 455</li>
        <li>Липень – 8 406 204</li>
        <li>Серпень – 10 156 710</li>
        <li>Вересень – 10 590 869</li>
      </ul>
      <p>Крім економії електроенергії, нові яскраві та сучасні LED-світильники роблять рух на вулицях більш комфортним і безпечним – як для водіїв, так і для пішоходів, зазначили комунальники.</p>
      <p>Раніше мер Києва Віталій Кличко повідомив, що у столиці з 2017 року замінили вже понад 22 тисячі старих вуличних світильників на нові й сучасні. Нове сучасне LED-освітлення вже сяє на майже 350 об’єктах столиці - на вулицях і проспектах, у парках та зонах відпочинку, на мостах і нових турстичних локаціях. До кінця 2019 року у Києві буде встановлено загалом понад 30 тисяч світодіодних світильників.</p>
      <p>За словами мера Києва, у 2018 році завдяки заміні ртутних та натрієвих світильників на нові - світлодіодні - <a href="https://glavcom.ua/kyiv/news/na-suchasnomu-osvitlenni-kijiv-za-rik-zekonomiv-11-mln-grn-636354.html">місто зекономило на витратах на електроенергію майже 11 мільйонів гривень.<br/></a>На освітлення вулиць міста ліхтарями <a href="https://glavcom.ua/kyiv/news/na-osvitlennya-vulic-kijiv-shchomisyacya-vitrachaje-ponad-10-mln-grn-637889.html">щомісяця витрачається в середньому понад 10 млн грн.</a></p>
      <related>
        <a href="https://glavcom.ua/kyiv/news/na-osvitlennya-vulic-kijiv-shchomisyacya-vitrachaje-ponad-10-mln-grn-637889.html"/>
        <a href="https://glavcom.ua/economics/finances/noviy-golova-nkrekp-zayaviv-shcho-cini-na-elektroenergiyu-dlya-naselennya-obovyazkovo-zrostut-637763.html"/>
        <a href="https://glavcom.ua/economics/finances/v-ukrenergo-viznali-shcho-vidklyuchayut-ukrajinski-elektrostanciji-cherez-rosiyskiy-import-637922.html"/>
      </related>
    </article>
  </body>
</html>