<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/style/aytokinito/story/196610/agora-aytokinitoy-kainotomes-lyseis-gia-etaireies-kai-etairikoys-xristes"/>
    <meta property="og:site_name" content="CNN.gr"/>
    <meta property="article:published_time" content="2019-11-07T15:42:44+00:00"/>
    <meta property="og:title" content="Αγορά αυτοκινήτου: Καινοτόμες λύσεις για εταιρείες και εταιρικούς χρήστες"/>
    <meta property="og:description" content="Μπορεί η αγορά των επιβατικών αυτοκινήτων να σημείωσε αύξηση 19,8% το Σεπτέμβριο 2019 σε σχέση με το Σεπτέμβριο του 2018 και στο διάστημα Ιανουαρίου –..."/>
  </head>
  <body>
    <article>
      <h1>Αγορά αυτοκινήτου: Καινοτόμες λύσεις για εταιρείες και εταιρικούς χρήστες</h1>
      <h2>Μπορεί η αγορά των επιβατικών αυτοκινήτων να σημείωσε αύξηση 19,8% το Σεπτέμβριο 2019 σε σχέση με το Σεπτέμβριο του 2018 και στο διάστημα Ιανουαρίου – Σεπτεμβρίου 2019 να ταξινομήθηκαν 92.772 επιβατικά αυτοκίνητα, έναντι 84.076 την αντίστοιχη περίοδο πέρυσι, ωστόσο εξακολουθεί να βρίσκεται 57,6% χαμηλότερα ως προς το μέσο όρο των πωλήσεων της δεκαετίας 2000-2009.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 17:42 , 07 November 2019</p>
      <p>Η ανάκαμψη των πωλήσεων στην ελληνική αγορά αυτοκινήτου οφείλεται σε μεγάλο βαθμό στη ζήτηση που προέρχεται από εταιρικούς πελάτες, με το 50% σχεδόν των πωλήσεων να αφορά στην κάλυψη αναγκών εταιρικών στόλων. Στην τάση αυτή έχει συντελέσει σε μεγάλο βαθμό η άνοδος του τουρισμού, καθώς η εκτίναξη των αφίξεων τουριστών έχει τη τελευταία 6ετία τονώσει και τη ζήτηση από τις εταιρείες ενοικίασης αυτοκινήτων.</p>
      <p>Ένας ακόμη βασικός λόγος που η αγορά εταιρικών πελατών αυτοκινήτων έχει ανθίσει αφορά στα ευέλικτα προγράμματα Business Solutions που πλέον είναι διαθέσιμα τόσο για εταιρείες όσο και για ελεύθερους επαγγελματίες.</p>
      <p>Σε αντίθεση με το παρελθόν, πλέον προσφέρονται από τις μεγάλες αντιπροσωπείες αυτοκινήτων ελκυστικοί όροι αγοράς- χρονομίσθωσης, πακέτα εξοπλισμού απόλυτα προσαρμοσμένα στις ανάγκες των πελατών, λύσεις που «κουμπώνουν» στις κλίμακες φορολόγησης των εταιρικών πελατών, πλήρως εξατομικευμένα προγράμματα χρηματοδότησης, leasing και service, αλλά και υψηλές και εγγυημένες υπολειμματικές αξίες. Ειδικά ως προς τις υπολειμματικές αξίες, πλέον είναι πολύ πιο σαφής και διαυγής ο καθορισμός της αξίας ενός οχήματος σε παρελθούσα χρονική στιγμή, κάτι που προσφέρει ασφάλεια στους αγοραστές.</p>
      <figure>
        <img src="https://cdn.cnngreece.gr/images/news/2019/11/07/Mercendes_2.jpg"/>
      </figure>
      <p>Στη βάση αυτή δεν είναι τυχαία η ανάκαμψη της αγοράς leasing στην Ελλάδα. Αν και σύμφωνα με στατιστικά στοιχεία το leasing στο εξωτερικό το επιλέγουν οι 8 στους 10, ενώ στην Ελλάδα οι 3 στους 10 - ήτοι βρισκόμαστε τρεις φορές κάτω από το μέσο Ευρωπαίος - ωστόσο πριν από πέντε έτη το σχετικό ποσοστό ήταν πολύ χαμηλότερο για τη χώρα μας. Αυτό δείχνει πως οι καταναλωτικές συνήθειες αλλάζουν, όπως και η επικρατούσα αντίληψη πως το leasing και τα ειδικά προγράμματα χρονομίσθωσης αφορούν μόνον στις μεγάλες εταιρείες.</p>
      <p>Εταιρείες με μακρά ιστορία στο χώρο του αυτοκινήτου όπως η Mercedes-Benz, προσφέρουν προγράμματα όπως το<a href="https://www.mercedes-benz.gr/passengercars/buy/fleet-and-business.html"><b> Business Solutions</b></a>, τα οποία εμπεριέχουν προνόμια τόσο για εταιρείες αλλά και για τους χρήστες εταιρικών αυτοκινήτων. Το <a href="https://www.mercedes-benz.gr/passengercars/buy/fleet-and-business.html"><b>Business Solutions</b> </a>συμπεριλαμβάνει προτάσεις προσαρμοσμένες στις απαιτήσεις της πολιτικής της κάθε εταιρείας για τον στόλο των εταιρικών οχημάτων, ελκυστικό χαρτοφυλάκιο προϊόντων με ειδικά πακέτα εξοπλισμού ολοκληρωμένες υπηρεσίες συντήρησης και service, αλλά και εκδόσεις και πακέτα εξοπλισμού στις χαμηλές κλίμακες φορολόγησης. Αυτές άλλωστε τις παροχές επιζητούν οι οικονομικές διευθύνσεις και τα τμήματα HR όλων των μεγάλων εταιρειών.</p>
      <p>Αλλά τα προνόμια είναι εξίσου σημαντικά και για άλλες κατηγορίες πελατών. Στις μικρές επιχειρήσεις παρέχονται ελκυστικοί όροι αγοράς, ολοκληρωμένες υπηρεσίες συντήρησης και service και ευρεία γκάμα προϊόντων με ειδικά πακέτα εξοπλισμού που ειδικά στις περιπτώσεις των χρονομισθώσεων είναι προσαρμοσμένα στις χαμηλές κλίμακες φορολόγησης.</p>
      <p>Για όλες τις παραπάνω κατηγορίες πελατών, τα προγράμματα<a href="https://www.mercedes-benz.gr/passengercars/buy/fleet-and-business.html"><b> Business Solutions</b></a> παρέχουν και φορολογικές λύσεις, δεδομένου ότι οι επαγγελματικές δαπάνες που σχετίζονται με τη μακροχρόνια μίσθωση αυτοκινήτων, εκπίπτουν του φόρου. Αξίζει να σημειωθεί πως έως τις 31 Δεκεμβρίου 2013, η εφορία αναγνώριζε ως επαγγελματική μόνο μέρος της δαπάνης για τη μακροχρόνια ενοικίαση ενός αυτοκινήτου, ενώ από την 1η Ιανουαρίου 2014 και μετά, οι συνολικές δαπάνες που αφορούν στα οχήματα επαγγελματιών και επιχειρήσεων εκπίπτουν κανονικά και στο σύνολό τους. Πιο απλά, η δαπάνη για μακροχρόνια μίσθωση μειώνει το φόρο εισοδήματος – και την προκαταβολή φόρου για την επόμενη χρονιά- καθώς μειώνει τα φορολογητέα κέρδη.</p>
      <p>Όλοι οι προαναφερόμενοι λόγοι δείχνουν το γιατί κάνοντας χρήση προγραμμάτων του επιπέδου του Mercedes-Benz <a href="https://www.mercedes-benz.gr/passengercars/buy/fleet-and-business.html"><b>Business Solutions</b></a> η απόκτηση αυτοκινήτου καθίσταται μια εξαιρετικά συμφέρουσα διαδικασία τόσο για εταιρείες όσο και για ελεύθερους επαγγελματίες. Αποτυπώνουν δε και το πώς η αγορά αυτοκινήτου έχει προσαρμοστεί στις ανάγκες κάθε πελάτη, παρέχοντας εξατομικευμένες λύσεις.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/style/aytokinito/story/196755/mercedes-benz-gla-ena-aytokinito-poy-tairiazei-se-kathe-ptyxi-tis-zois-sas">Mercedes-Benz GLA: Ένα αυτοκίνητο που ταιριάζει σε κάθε πτυχή της ζωής σας</a>
        </li>
        <li>
          <a href="https://www.cnn.gr/style/aytokinito/story/196758/h-mercedes-a-class-einai-to-pio-texnologika-proigmeno-aytokinito-tis-katigorias-toy">H Mercedes A-Class είναι το πιο τεχνολογικά προηγμένο αυτοκίνητο της κατηγορίας του</a>
        </li>
        <li>
          <a href="https://www.cnn.gr/style/aytokinito/story/196756/h-mercedes-eqc-einai-to-mellon-simera">H Μercedes EQC είναι το μέλλον σήμερα</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/12168/mercedes">MERCEDES</a>
        </li>
        <li>
          <a href="https://www.cnn.gr/eidhseis/tag/3424/aytokinitoviomixania">ΑΥΤΟΚΙΝΗΤΟΒΙΟΜΗΧΑΝΙΑ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/11/197028/snapshot/2753362.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/11/197030/snapshot/74315718_441236983197142_6304234786131017728_n.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/11/197044/snapshot/2485526.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/11/197039/snapshot/2754000.jpg"/>
      </figure>
    </article>
  </body>
</html>