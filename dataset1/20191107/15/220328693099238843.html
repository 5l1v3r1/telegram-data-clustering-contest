<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/razkrikha-misteriya-s-general-na-napoleon-406120.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-07T15:48:11+00:00"/>
    <meta property="og:title" content="Разкриха мистерия с генерал на Наполеон"/>
    <meta property="og:description" content="Генерал Гудан е идентифициран с ДНК тестове на скелет с един крак, открит в Западна Русия"/>
  </head>
  <body>
    <article>
      <h1>Разкриха мистерия с генерал на Наполеон</h1>
      <address><time datetime="2019-11-07T15:48:11+00:00">07 Nov 2019, 15:48</time> by <a rel="author">Стандарт</a></address>
      <p>Френският генерал Гудан, любимец на Наполеон, е бил официално идентифициран с ДНК тестове на скелет с един крак, открит в Западна Русия, предаде Би Би Си.</p>
      <p>Анализът е потвърдил, че останките принадлежат на Шарл-Етиен Гудан, обявиха френски археолози.</p>
      <p>Гудан е ударен от снаряд по време на Битката за Валутино на 19 август 1812 г. край Смоленск. Кракът му бил ампутиран, но той умира от гангрена 3 дни по-късно на 44-годишна възраст.</p>
      <p>Френската армия взема сърцето му, което е погребано в гробище в Париж, но гробът му остава неизвестност, докато скелетът с един крак не е открит в Смоленск.</p>
      <p>Скелетът бе открит през юли в дървен ковчег в парк под основите на сграда от екип френски и руски археолози, съобщава БНР.</p>
      <p>Издирването на тленните останки на Гудан започна през май под ръководството на френския историк Пиер Малиновски с подкрепата на Кремъл.</p>
    </article>
  </body>
</html>