<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/mau-skorochuye-reysi-yaki-same-bude-skasovano-nayblizhchim-chasom-novini-ukrajini-50052234.html"/>
    <meta property="og:site_name" content="НВ"/>
    <meta property="article:published_time" content="2019-11-07T15:51:00+00:00"/>
    <meta property="og:title" content="Мінус Краків и Бангкок. МАУ продовжує скорочувати рейси і напрямки"/>
    <meta property="og:description" content="Авіакомпанія Міжнародні авіалінії України оптимізує маршрутну мережу у східному та західному напрямках."/>
  </head>
  <body>
    <article>
      <h1>Мінус Краків и Бангкок. МАУ продовжує скорочувати рейси і напрямки</h1>
      <h2>Авіакомпанія Міжнародні авіалінії України оптимізує маршрутну мережу у східному та західному напрямках.</h2>
      <address>
        <time datetime="2019-11-07T15:51:00+00:00">07 Nov 2019, 15:51</time>
      </address>
      <p><a href="https://nv.ua/ukr/tags/mau.html">МАУ</a> припинить виконувати рейси до Кракова та знизить частотність польотів до Бангкоку, повідомили в авіакомпанії.</p>
      <p>Так, регулярні рейси між Києвом і Краковом будуть припинені з 14 січня 2020 року.</p>
      <p>Частотність рейсів Київ-Бангкок з 16 листопада буде знижено до 3 на тиждень. Починаючи з 29 березня і на весь період літньої навігації 2020 року рейси до Бангкоку будуть призупинені.</p>
      <p>У МАУ заявили, що дані кроки здійснюються з метою оптимізації маршрутної мережі в східному і західному напрямках задля повернення бізнесу у зону беззбитковості.</p>
      <p>«Пасажирам, яких торкнуться зміни в розкладі рейсів МАУ, буде запропонований рерутинг за наявності такої можливості або повернення вартості квитка (або його невикористаної частини), якщо зміна маршруту є неможливою або пасажир відмовляється від запропонованого альтернативного рейсу», — проінформували у компанії.</p>
      <p><a href="https://nv.ua/biz/markets/mau-sokrashchaet-polety-iz-borispolya-kuda-i-kak-budet-letat-novosti-ukrainy-50049764.html">У жовтні в МАУ заявили про значне скорочення програми польотів і закриття частини маршрутів з 16 листопада</a>. У компанії планують сконцентруватися на прибуткових напрямках, щоб змінити свою фінансову модель.</p>
      <p>18 вересня в авіакомпанії змінився президент. <a href="https://nv.ua/ukr/biz/markets/kolomoyskiy-ne-zaymayetsya-pitannyami-mau-noviy-prezident-kompaniji-novini-ukrajini-50045435.html">Компанію очолив Євген Дихне</a>, який був першим заступником гендиректора аеропорту Бориспіль. Глава наглядової ради МАУ, <a href="https://nv.ua/ukr/biz/markets/mau-chomu-kompaniya-kolomoyskogo-zaznaye-zbitkiv-i-koli-znovu-stane-pributkovoyu-novini-ukrajini-50041731.html">співвласник компанії Арон Майберг заявив</a> на прес-конференції, що його завдання — повернути компанію до зони прибутковості в 2020 році.</p>
      <p>
        <i>Авіакомпанія МАУ заснована в 1992 році. Її контролює кіпрська Онтобет Промоушінз Лімітед, бенеціфіари якої не розголошуються. Олігарх Ігор Коломойський заявляв, що йому належить 25% акцій авіакомпанії. МАУ виконує понад 1100 регулярних рейсів в тиждень. Базовим аеропортом є міжнародний аеропорт Бориспіль. У 2018 році МАУ збільшила чистий збиток майже в дев’ять разів — до 2,7 млрд грн.</i>
      </p>
    </article>
  </body>
</html>