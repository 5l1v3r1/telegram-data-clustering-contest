<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/hto-minuye-metro-u-kiyevi-novini-kiyeva-50052227.html"/>
    <meta property="og:site_name" content="НВ"/>
    <meta property="article:published_time" content="2019-11-07T15:35:00+00:00"/>
    <meta property="og:title" content="Поліція розповіла, хто і навіщо «мінує» метро Києва"/>
    <meta property="og:description" content="У поліції заявили, що більшість дзвінків й листів про «мінування» київського метрополітену надходять з Росії або непідконтрольних територій Донбасу та Криму."/>
  </head>
  <body>
    <article>
      <h1>Поліція розповіла, хто і навіщо «мінує» метро Києва</h1>
      <h2>У поліції заявили, що більшість дзвінків й листів про «мінування» київського метрополітену надходять з Росії або непідконтрольних територій Донбасу та Криму.</h2>
      <address>
        <time datetime="2019-11-07T15:35:00+00:00">07 Nov 2019, 15:35</time>
      </address>
      <p>Про це повідомляє <a href="https://www.bbc.com/ukrainian/news-50333857">ВВС</a>.</p>
      <p>Правоохоронці зазначили, що рідше зустрічаються хуліганські дзвінки та "мінують" метро люди, які мають психічні розлади.</p>
      <p>За словами поліцейських, помилкові повідомлення про мінування іноді поширюють люди в стані алкогольного сп'яніння, через образу або помсту, а ще студенти або учні, які бажають зірвати іспити.</p>
      <p>Читайте також:<br/><a href="https://nv.ua/ukr/kyiv/kijivskiy-metropoliten-vviv-novi-pravila-novini-ukrajini-50048533.html">&amp;nbspБез музикантів у трусах. Які нові правила вводить метрополітен Києва</a></p>
      <p>Правоохоронці пояснюють, що повинні реагувати на всі без винятку такі повідомлення, а на час проведення перевірки тимчасово блокувати "об'єкти мінування".</p>
      <p>Нагадаємо, що у вівторок, 5 листопада, були "заміновані" Майдан Незалежності та Палац спорту - ключові пересадочні станції київського метро. У четвер, 7 листопада - Академмістечко - одна з найбільших кінцевих станцій.</p>
    </article>
  </body>
</html>