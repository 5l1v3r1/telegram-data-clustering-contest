<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545462.html/%D8%AA%D8%B2%D8%B1%DB%8C%D9%82-%D9%86%DB%8C%D8%B1%D9%88-%D8%A8%D9%87-%D8%AD%D9%88%D8%B2%D9%87-%D8%A8%D9%87%D8%AF%D8%A7%D8%B4%D8%AA-%D9%88-%D8%AF%D8%B1%D9%85%D8%A7%D9%86-%D8%B4%D9%87%D8%B1%D8%B3%D8%AA%D8%A7%D9%86-%D8%AF%D8%B1%DA%AF%D8%B2%DB%8C%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T15:09:00+00:00"/>
    <meta property="og:title" content="تزریق نیرو به حوزه بهداشت و درمان شهرستان درگزین"/>
    <meta property="og:description" content="فرماندار شهرستان درگزین گفت: پیگیر استقرار هر چه سریعتر شبکه بهداشت و درمان و تزریق نیرو  در شهرستان درگزین هستیم و این امر بزودی محقق خواهد شد."/>
  </head>
  <body>
    <article>
      <h1>تزریق نیرو به حوزه بهداشت و درمان شهرستان درگزین</h1>
      <h2>فرماندار شهرستان درگزین خبر داد؛</h2>
      <address>
        <time datetime="2019-11-07T15:09:00+00:00">07 Nov 2019, 15:09</time>
      </address>
      <p>فرماندار شهرستان درگزین گفت: پیگیر استقرار هر چه سریعتر شبکه بهداشت و درمان و تزریق نیرو در شهرستان درگزین هستیم و این امر بزودی محقق خواهد شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/30459">عصر همدان</a>؛ علی اصغر ناظری پور پیش از ظهر امروز در بازدید از درمان بستر شهر قروه درگزین عنوان کرد: مساله بهداشت و درمان مردم شهرستان درگزین از اولویت های مهم فرمانداری است.</p>
      <p>وی عنوان کرد: با تلاشها و پشتکار پزشکان و کارکنان مرکز بهداشت و درمان شهرستان درگزین رضایتمندی شهروندان از این مرکز بالا رفته است .</p>
      <p>ناظری پور اظهار کرد: قسمتی از آسفالت ریزی مسیر جهت رفاه مراجعین انجام شده و قسمتی از آن نیز به زودی انجام می شود و پیگیر تامین روشنایی محوطه آن هستیم</p>
      <p>وی با تاکید بر افزایش نیروی انسانی مورد نیاز بخش درمان و بهداشت شهرستان درگزین اظهار کرد: در روزهای آتی ۸ نفر نیرو در حوزه بهداشت و درمان به شهرستان درگزین اضافه خواهد شد.</p>
      <p>فرماندار درگزین در رابطه با توسعه در حوزه بهداشت و درمان شهرستان درگزین گفت: پیگیری های لازم جهت گرفتن آمبولانس برای بهداشت و درمان صورت گرفته که یک دستگاه آمبولانس تحویل شده و دو دستگاه نیز به زودی به ناوگان اورژانس شهرستان اضافه خواهد شد.</p>
      <p>انتهای پیام/</p>
    </article>
  </body>
</html>