<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/roma-macchina-semi-distrutta-e-coca-negli-slip-46enne-finisce-in-manette.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-07T15:54:49+00:00"/>
    <meta property="og:title" content="Roma, macchina semi distrutta e “coca” negli slip: 46enne finisce in manette"/>
    <meta property="og:description" content="Ha palesato un eccessivo nervosismo durante un controllo alla circolazione stradale eseguito dai Carabinieri della Stazione Roma Prenestina lungo viale Palmiro Togliatti e la causa del suo atteggiamento è venuta alla luce durante la perquisizione. La protagonista della vicenda è una romana di 46 anni, incensurata. La donna era a bordo di un’utilitaria, con la […]"/>
  </head>
  <body>
    <article>
      <h1>Roma, macchina semi distrutta e “coca” negli slip: 46enne finisce in manette</h1>
      <address><time datetime="2019-11-07T15:54:49+00:00">07 Nov 2019, 15:54</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/finestrino-rotto-vetro-auto-macchina-750x375.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Ha palesato un eccessivo nervosismo durante un controllo alla circolazione stradale eseguito dai Carabinieri della Stazione Roma Prenestina lungo <b>viale Palmiro Togliatti</b> e la causa del suo atteggiamento è venuta alla luce durante la perquisizione.</p>
      <p>La protagonista della vicenda è una romana di 46 anni, incensurata. La donna era a bordo di un’utilitaria, con la carrozzeria particolarmente malridotta e con un finestrino “rattoppato”,  insieme ad altre 3 persone quando sono passati proprio di fronte alla “gazzella” ferma a lato strada. I militari, notando il veicolo in quelle condizioni, hanno deciso di fermarlo per effettuare un controllo.</p>
      <p>Durante l’identificazione degli occupanti e la verifica dei documenti di circolazione, l’attenzione dei Carabineiri è stata attirata dal forte stato di agitazione della 46enne. Portata in caserma, la donna è stata perquisita da personale femminile dei Carabinieri, attività che ha portato al rinvenimento di oltre 1<b>00 g di cocaina</b> nascosti nei suoi indumenti intimi. Per la 46enne è scattato l’arresto con l’accusa di detenzione ai fini di spaccio di sostanze stupefacenti. Ora si trova agli arresti domiciliari in attesa dell’udienza di convalida.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/cronaca/lutto-nel-mondo-della-musica-addio-a-fred-bongusto-il-crooner-che-cantava-lamore-e-faceva-sognare.html"/>
        <a href="https://www.ilcorrieredellacitta.com/news/alluvione-a-campo-ascolano-strade-allagate-da-mezzo-metro-dacqua-traffico-in-tilt.html"/>
        <a href="https://www.ilcorrieredellacitta.com/news-nettuno/spaventoso-incendio-a-nettuno-villetta-distrutta-dalle-fiamme.html"/>
        <a href="https://www.ilcorrieredellacitta.com/ultime-notizie/menu-completo-di-questo-natale-2019-dallantipasto-al-dolce.html"/>
        <a href="https://www.ilcorrieredellacitta.com/news/incubo-roma-lido-centinaia-di-persone-ferme-alle-stazioni-sotto-la-pioggia-ritardi-di-oltre-unora.html"/>
        <a href="https://www.ilcorrieredellacitta.com/news/ostia-comune-maggioranza-del-x-municipio-chiede-la-piena-attuazione-della-riforma-dellarea-metropolitana.html"/>
      </related>
    </article>
  </body>
</html>