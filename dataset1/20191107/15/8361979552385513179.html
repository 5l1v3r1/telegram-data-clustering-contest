<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/noviy-kerivnik-prokuraturi-cherniveckoji-oblasti-dutkovskiy-novini-ukrajini-50052237.html"/>
    <meta property="og:site_name" content="НВ"/>
    <meta property="article:published_time" content="2019-11-07T15:53:00+00:00"/>
    <meta property="og:title" content="Адріан Дутковський став керівником прокуратури Чернівецької області"/>
    <meta property="og:description" content="Головний військовий прокурор Віктор Чумак 7 листопада представив нового керівника прокуратури Чернівецької області Адріана Дутковського."/>
  </head>
  <body>
    <article>
      <h1>Адріан Дутковський став керівником прокуратури Чернівецької області</h1>
      <h2>Головний військовий прокурор Віктор Чумак 7 листопада представив нового керівника прокуратури Чернівецької області Адріана Дутковського.</h2>
      <address>
        <time datetime="2019-11-07T15:53:00+00:00">07 Nov 2019, 15:53</time>
      </address>
      <p>Про це <a href="https://www.gp.gov.ua/ua/news.html?_m=publications&amp;_c=view&amp;_t=rec&amp;id=260835">повідомляє </a>пресслужба ГПУ.</p>
      <p>«Прокуратура області якісно виконуватиме функцію координації діяльності правоохоронних органів регіону. На кону моя репутація та репутація органів прокуратури області», — підкреслив новопризначений прокурор області.</p>
      <p>Адріан Дутковський є старшим радником юстиції. Працює в органах прокуратури з 2003 року.</p>
      <p>1 <a href="https://nv.ua/ukr/ukraine/politics/prokuror-cherniveckoji-oblasti-podav-u-vidstavku-novini-ukrajini-50051724.html">листопада прокурор Чернівецької області Олег Соболь подав у відставку</a> після критики з боку прем'єр-міністра України.</p>
      <p>Нагадаємо, 24 жовтня прем'єр-міністр Олексій Гончарук під час візиту в Чернівці сказав, що рекомендуватиме генпрокурору Руслану Рябошапці <a href="https://nv.ua/ukr/ukraine/politics/goncharuk-poradit-ryaboshapci-zvilniti-prokurora-novini-ukrajini-50049735.html">звільнити прокурора Чернівецької області Олега Соболя.</a></p>
      <p>За його словам, за два роки роботи на цій посаді він не показав «жодних реальних результатів боротьби із контрабандою».</p>
      <p>Олег Соболь <a href="https://nv.ua/ukr/ukraine/events/lutsenko-predstaviv-novogo-prokurora-chernivetskoji-oblasti-1002543.html">був призначений прокурором Чернівецької області</a> у квітні 2017 року. До цього він очолював прокуратуру Рівненської області.</p>
    </article>
  </body>
</html>