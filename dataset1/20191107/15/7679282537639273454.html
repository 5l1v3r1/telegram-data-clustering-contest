<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-pm-narendra-modi-to-visit-brazil-next-week-to-attend-brics-summit-2837220.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-07T15:21:07+00:00"/>
    <meta property="og:title" content="ब्रिक्स शिखर सम्मेलन में शामिल होंगे PM मोदी, दो दिन का होगा दौरा"/>
    <meta property="og:description" content="प्रधानमंत्री नरेंद्र मोदी 11वें ब्रिक्स शिखर सम्मेलन में भाग लेने के लिए ब्राजील के ब्रासीलिया के दो दिवसीय (13-14 नवंबर) दौरे पर जाएंगे। इस 11वें शिखर सम्मेलन का विषय 'इकोनॉमिक ग्रोथ फॉर एन..."/>
  </head>
  <body>
    <article>
      <h1>ब्रिक्स शिखर सम्मेलन में शामिल होंगे PM मोदी, दो दिन का होगा दौरा</h1>
      <address><time datetime="2019-11-07T15:21:07+00:00">07 Nov 2019, 15:21</time> by <a rel="author">एजेंसी,नई दिल्ली</a></address>
      <p>प्रधानमंत्री नरेंद्र मोदी 11वें ब्रिक्स शिखर सम्मेलन में भाग लेने के लिए ब्राजील के ब्रासीलिया के दो दिवसीय (13-14 नवंबर) दौरे पर जाएंगे। इस 11वें शिखर सम्मेलन का विषय 'इकोनॉमिक ग्रोथ फॉर एन इन्नोवेटिव फ्यूचर' है। ब्रिक्स में ब्राजील, रूस, भारत, चीन व दक्षिण अफ्रीका शामिल हैं।</p>
      <p>विदेश मंत्रालय में सचिव (आर्थिक संबंध) टीएस त्रिमूर्ति ने संवाददाताओं से कहा कि प्रधानमंत्री मोदी छठी बार ब्रिक्स में भाग ले रहे हैं। उनके साथ एक आधिकारिक प्रतिनिमंडल भी होगा। भारत से एक बड़ा व्यापार प्रतिनिधिमंडल ब्रिक्स बिजनेस फोरम में वहां भाग लेने जा रहा है।</p>
      <p>प्रधानमंत्री नरेंद्र मोदी 13 नवंबर को द्विपक्षीय बैठकों में भाग लेंगे। वह चार अन्य देशों के नेताओं के साथ ब्रिक्स व्यापार मंच के समापन समारोह में भाग लेंगे। 14 नवंबर को नेता एक रिस्ट्रिक्टेड सेशन में भाग लेंगे।  </p>
      <p>त्रिमूर्ति ने कहा, “हमें उम्मीद है कि चचार् समकालीन दुनिया में राष्ट्रीय संप्रभुता के अवसरों व चुनौती पर केंद्रित होगी।” बता दें कि इससे पहले पीएम मोदी थाईलैंड दौरे पर गए थे। जहां उन्होंने ASEAN और RCEP समिट में हिस्सा लिया। इस दौरे पर पीएम मोदी कई देशों के नेताओं से मुलाकात की और अहम मुद्दे पर चर्चा भी की।</p>
    </article>
  </body>
</html>