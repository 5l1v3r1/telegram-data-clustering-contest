<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/tri-versii-stoyat-zad-misterioznata-smrt-na-matros-penchev-v-barokamerata_news707962.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-07T15:14:00+00:00"/>
    <meta property="og:title" content="Три версии стоят зад мистериозната смърт на матрос Пенчев в барокамерата"/>
    <meta property="og:description" content="Военната прокуратура работи по всички детайли, назначени са множество експертизи и са проведени разпити на лекари във Военноморската болница"/>
  </head>
  <body>
    <article>
      <h1>Три версии стоят зад мистериозната смърт на матрос Пенчев в барокамерата</h1>
      <h2>Военната прокуратура работи по всички детайли, назначени са множество експертизи и са проведени разпити на лекари във Военноморската болница</h2>
      <address>
        <time datetime="2019-11-07T15:14:00+00:00">07 Nov 2019, 15:14</time>
      </address>
      <p>https://blitz.bg/kriminalni/tri-versii-stoyat-zad-misterioznata-smrt-na-matros-penchev-v-barokamerata_news707962.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573131230-clipboard12.jpg"/>
      </figure>
      <p><b>Военноокръжната прокуратура в Сливен разследва причините за <a href="https://blitz.bg/obshtestvo/regioni/skrbna-vest-voenen-pochina-v-barokamera-vv-varna_news707753.html">смъртта на Спас Пенчев</a> - младши водолаз във военно формирование 34 590— Бургас. Това съобщиха от държавното обвинение.</b><br/><br/><a href="https://blitz.bg/intsidenti/prva-versiya-za-tragediyata-s-mladiya-matros-spas-penchev_news707830.html"><b>Първа версия за трагедията с младия матрос Спас Пенчев</b></a><br/><br/>БЛИЦ припомня, че <a href="https://blitz.bg/obshtestvo/regioni/skrbna-vest-voenen-pochina-v-barokamera-vv-varna_news707753.html"><b>36-годишният матрос почина вчера около 11.45 часа по време на имитационни спускания в барокамерата на Военноморската болница във Варна</b></a>.<br/><br/><i><b>B хода на разследването ще се проверяват следните версии: </b></i></p>
      <ul>
        <li>Техническа неизправност на барокамерата;</li>
        <li>Заболявания на починалия, които не позволяват участие в такова изследване;</li>
        <li>Нарушения, допуснати от екипа, провеждащ изследването при експлоатация на барокамерата и при предварителната подготовка на участниците.</li>
      </ul>
      <p><a href="https://blitz.bg/intsidenti/vodolaz-vlizal-vv-fatalnata-barokamera-kdeto-umrya-mladiyat-matros-s-izvnredni-razkritiya_news707928.html"><b>Водолаз, влизал във фаталната барокамера, където умря младият матрос, с извънредни разкрития</b></a><br/><br/>Незабавно след настъпване на инцидента, местопроизшествието е посетено от оперативно-разследваща група при Военната прокуратура във Варна и военен прокурор от Сливен. <br/><br/><b>Извършен е оглед на барокамерата и на починалия</b> в присъствието на съдебен лекар.<br/><br/>Разпитани са в качеството на свидетели трима военнослужещи от военно формирование 34 590 - Бургас, които са участвали по време на имитационното спускане в барокамерата заедно с матрос Пенчев.</p>
      <p>Проведен е разпит на лекаря - началник на отделение по хипербарна и морска медицина и на оператора на хипербарна камера, които са извършвали имитационните спускания.<br/><br/>Барокамерата е запечатана, като към материалите по делото са приобщени всички документи, касаещи техническото състояние и калибровката на барокамерата и медицинските изследвания на матрос Пенчев.</p>
      <p>Назначена е тройна съдебно-медицинска експертиза на лекари от болница „Св. Ана“ – Варна.<br/><br/>Назначено е хистологическо изследване на тъканите – за установяване на непосредствената причина за смъртта.<br/><br/>Предстои назначаването на комплексна техническа експертиза относно състоянието на барокамерата, разпит на други свидетели, имащи отношение към инцидента, прилагане на всички медицински документи относно профилактичните прегледи на починалия военнослужещ, прилагане на всички заповеди, протоколи и др. документи относно основанията, начина на провеждане и организацията по извършване на имитационните спускания.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>