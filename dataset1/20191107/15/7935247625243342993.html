<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/emekli-hakkini-ariyor-214469h.htm"/>
    <meta property="og:site_name" content="OLAY"/>
    <meta property="article:published_time" content="2019-11-07T15:26:06+00:00"/>
    <meta property="og:title" content="Emekli hakkını arıyor"/>
    <meta property="og:description" content="Tüm Emekliler Sendikası, 65 yaş ve üstü vatandaşların kent içi toplu taşıma araçlarından ücretsiz, deniz yollarındaki ulaşımlarında ise yüzde 50 indirim uygulamasının yerine getirilmediği gerekçesiyle imza kampanyası başlattı. "/>
  </head>
  <body>
    <article>
      <h1>Emekli hakkını arıyor</h1>
      <h2>Tüm Emekliler Sendikası, 65 yaş ve üstü vatandaşların kent içi toplu taşıma araçlarından ücretsiz, deniz yollarındaki ulaşımlarında ise yüzde 50 indirim uygulamasının yerine getirilmediği gerekçesiyle imza kampanyası başlattı. </h2>
      <address>
        <time datetime="2019-11-07T15:26:06+00:00">07 Nov 2019, 15:26</time>
      </address>
      <p>
        <b>HATİCE DAL </b>
      </p>
      <p>Tüm Emekliler Sendikası Bursa Şube Başkanı Günay Onayman, dün Kent Meydanı'nda basın açıklaması yaptı. Onayman, buradaki konuşmasında, ‘'Aile, Çalışma ve Sosyal Hizmetler Bakanlığı Yasa ve Yönetmelik hükümlerine göre belediyelere bağlı metro ve otobüslerde 65 yaş üstü vatandaşların kent içi toplu taşıma araçlarından ücretsiz ve deniz yollarındaki ulaşımlarında yüzde 50 indirim uygulanması Bursa Büyükşehir Belediyesi tarafından görmezden gelinmemeli'' ifadelerini kullandı.</p>
      <p>Resmi Gazete'de yayınlanan seyahat kartları yönetmeliğine göre şehir içi toplu taşıma araçlarını gün boyu ücretsiz ve sadece nüfus cüzdanıyla kullanabileceklerinin açıkça belirtildiğini kaydeden Onayman, ‘'Ancak Bursa Büyükşehir Belediyesi, BUKART uygulamasını zorunlu tutmakta ve her yıl bu kartların 15 lira bir bedel karşılığında yenilenmesi gerekmektedir. Ayrıca sınırsız olarak belirtilen madde de yok sayılarak 6 kez kullanılabilir şeklinde bir uygulama getirilmiştir'' dedi. Burulaş AŞ'ye bağlı BUDO'da da yüzde 50 oranında indirim uygulanmadığının altını çizen Onayman, bunun bir an önce sonlandırılarak, yönetmeliğe uygun davranılması gerektiğini söyledi.</p>
    </article>
  </body>
</html>