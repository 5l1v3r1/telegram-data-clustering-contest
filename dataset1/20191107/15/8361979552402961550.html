<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/aresht-aktiviv-gazpromu-naftogaz-ochikuye-rishennya-sudu-v-amsterdami-na-pochatku-2020-roku-novini-ukrajini-50052217.html"/>
    <meta property="og:site_name" content="НВ"/>
    <meta property="article:published_time" content="2019-11-07T15:00:00+00:00"/>
    <meta property="og:title" content="Рішення суду щодо арешту активів Газпрому в Нідерландах очікується на початку 2020 року — Вітренко"/>
    <meta property="og:description" content="У разі позитивного рішення суду процес стягнення активів Газпрому в Нідерландах триватиме до кінця 2020 року."/>
  </head>
  <body>
    <article>
      <h1>Рішення суду щодо арешту активів Газпрому в Нідерландах очікується на початку 2020 року — Вітренко</h1>
      <h2>У разі позитивного рішення суду процес стягнення активів Газпрому в Нідерландах триватиме до кінця 2020 року.</h2>
      <address>
        <time datetime="2019-11-07T15:00:00+00:00">07 Nov 2019, 15:00</time>
      </address>
      <p>Нафтогаз України очікує рішення Окружного суду Амстердама щодо арешту активів <a href="https://nv.ua/ukr/tags/hazprom.html">Газпрому</a> в Нідерландах у першому кварталі 2020 року. Про це у Facebook написав виконавчий директор групи Нафтогаз Юрій Вітренко.</p>
      <p>«4 грудня цього року заплановані слухання в суді м. Амстердам за нашим позовом про визнання рішення Стокгольмського арбітражу і примусового виконання цього рішення в Нідерландах. Газпром всіляко намагався відтермінувати ці слухання», — написав він.</p>
      <p>Вітренко зазначив, що рішення суду очікується в першому кварталі 2020 року, і в разі позитивного рішення суду процес стягнення, за оцінками Нафтогазу, триватиме з другого кварталу і до кінця 2020 року.</p>
      <p>«Процеси проходять і в інших юрисдикціях, але Нідерланди зараз виглядають найшвидшим варіантом», — підсумував Вітренко.</p>
      <p>За наявними даними, вартість заарештованих активів Газпрому в Нідерландах перевищує $3 млрд.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/026/342/big/190a22c61f316947118d2e42a0d89ec6.png?stamp=20191107170259&amp;q=85&amp;output=jpg&amp;bg=white"/>
        <figcaption>Фото: yuriy.vitrenko / Facebook</figcaption>
      </figure>
    </article>
  </body>
</html>