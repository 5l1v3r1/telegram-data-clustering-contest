<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/7/653450/"/>
    <meta property="og:site_name" content="Економічна правда"/>
    <meta property="article:published_time" content="2019-11-07T15:07:00+00:00"/>
    <meta property="og:title" content="На міст в Запоріжжі виділено 1,2 мільярда — Гончарук"/>
    <meta property="og:description" content="Прем’єр-міністр Олексій Гончарук заявив, що на закінчення будівництва моста в Запоріжжі уряд виділив 1,2 мільярда гривень і пообіцяв здати об’єкт за 2-3 роки."/>
  </head>
  <body>
    <article>
      <h1>На міст в Запоріжжі виділено 1,2 мільярда — Гончарук</h1>
      <address>
        <time datetime="2019-11-07T15:07:00+00:00">07 Nov 2019, 15:07</time>
      </address>
      <p>Прем’єр-міністр Олексій Гончарук заявив, що на закінчення будівництва моста в Запоріжжі уряд виділив 1,2 мільярда гривень і пообіцяв здати об’єкт за 2-3 роки.<br/><br/>Про це він повідомив на своїй сторінці у <a href="https://www.facebook.com/PMHoncharuk/photos/a.104707587575828/146661583380428/?type=3&amp;theater">Facebook</a>.</p>
      <p>"Сьогодні я був на запорізькому мосту. Символ корупції та невиконаних обіцянок чиновників.</p>
      <p>Міст почали будувати в 2004 році! 15 років (!!!). І не побудували. За цей час в Україні змінилось 5 президентів, відбулось 2 революції.</p>
      <p>Це якийсь треш! Я вже не кажу, що за цей час вартість проекту зросла від 5 до 16,2 млрд грн. Ми в ці ігри гратись не будемо!", - написав Гончарук.</p>
      <p>Гончарук також спрогнозував терміни будівництва і бюджет.</p>
      <p>"Після цієї поїздки (візит Зеленського влітку - ЕП) ми знайшли 30 млн на проектну документацію, відкоригували проект, пройшли експертизу.</p>
      <p>У нас вже є 1,2 млрд грн для початку робіт. Зараз активно готуємо тендерну документацію.</p>
      <p>Всі говорять, що одну сторону робити 2-3 роки. Ми впевнені — зробимо за 1-1,5 року.</p>
      <p>А весь міст збудуємо за 2-3 роки", - підкреслив очільник уряду.<br/><br/>Прем’єр пообіцяв взяти будівництво моста на особистий контроль</p>
      <p>"Якість робіт та строки будуть контролюватись жорстко. Цей об‘єкт під моїм особистим керівництвом!", - резюмував Гончарук.</p>
      <p>Економічна правда</p>
    </article>
  </body>
</html>