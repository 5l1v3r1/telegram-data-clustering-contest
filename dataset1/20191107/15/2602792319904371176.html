<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/yak-pidgotuvatisya-do-vidkrittya-zemli-shho-potribno-zrobiti-do-veresnya-2020-roku/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-07T15:50:00+00:00"/>
    <meta property="og:title" content="Як підготуватися до відкриття землі — що потрібно зробити до вересня 2020 року"/>
    <meta property="og:description" content="Готуватися до відкриття ринку землі варто уже зараз. Варто виправити усі наявні юридичні проблеми на земельних ділянках, провести інвентаризацію земельних"/>
  </head>
  <body>
    <article>
      <h1>Як підготуватися до відкриття землі — що потрібно зробити до вересня 2020 року</h1>
      <address>
        <time datetime="2019-11-07T15:50:00+00:00">07 Nov 2019, 15:50</time>
      </address>
      <figure>
        <img src="https://infoindustria.com.ua/wp-content/uploads/2019/11/workbook-1205044_1920.jpg"/>
      </figure>
      <p>
        <b>Готуватися до відкриття ринку землі варто уже зараз. Варто виправити усі наявні юридичні проблеми на земельних ділянках, провести інвентаризацію земельних ділянок, для чого звернутися до органів управління чим раніше. Що ще потрібно зробити до вересня 2020 року, розказала Ольга Балицька, керівник практики Нерухомість та інфраструктури адвокатського об єднання PricewaterhouseCoopers Legal, під час дискусії "Земельна реформа: актуальний стан, питання та перспективи для АПК", що відбулася 7 листопада 2019 року.</b>
      </p>
      <p>В селах не вистачає реєстраторів-нотаріусів, земельних упорядників – фізично вони не зможуть задовольнити усіх. «Враховуючи українську звичку робити все в останній момент, інвентаризацію земельних ділянок важливо проводити саме зараз. Коли всі побіжать встановлювати межі, просто не вистачить робочих рук», — радить юрист.</p>
      <p>Найважливіше завдання землекористувача – легалізувати свій бізнес, якщо це не було зроблено раніше. «Держава не зобов’язана захищати тих, хто порушує законодавство. Інколи це нелегко, іноді доведеться заплатити, але це потрібно зробити», — наголосила Балицька.</p>
      <p>Право власності на земельну ділянку, а також право постійного користування та право оренди земельної ділянки виникають з моменту державної реєстрації цих прав, нагадала юрист. Ключові передумови реєстрації договорів/прав землекористування — реєстрація прав власності на земельні ділянки в Державному реєстрі речових прав на нерухоме майно, відсутність обтяжень тощо.</p>
      <p>Згідно п.14 перехідних положень законопроекту 2178-10 від 10.10.2019 до 1 січня 2024 року не допускається набуття юридичними особами, бенефіціарним власником (контролером) яких є іноземці права власності на земельні ділянки сільськогосподарського призначення за виключенням якщо: з часу державної реєстрації юридичної особи – набувача права власності пройшло не менше 3 років, а також право оренди, емфітевзису виникло до набрання чинності цим пунктом (1 жовтня 2020 року).</p>
      <p>ІА «Інфоіндустрія»</p>
    </article>
  </body>
</html>