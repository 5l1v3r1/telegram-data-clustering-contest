<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/07/kostic-u-izboru-za-igraca-meseca-u-bundesligi-glasanje-traje-do-subote/"/>
    <meta property="og:site_name" content="Sportska centrala"/>
    <meta property="article:published_time" content="2019-11-07T15:58:17+00:00"/>
    <meta property="og:title" content="Kostić u izboru za igrača meseca u Bundesligi – Glasanje traje do subote!"/>
    <meta property="og:description" content="Zvezda Ajntrahta iz Frankfurta, Filip Kostić, nalazi se u najužem izboru za igrača meseca u Bundesligi! Protivkandidati su mu klupski kolega Gonsalo Pasiensa, zatim tandem Bajerna Robert Levandovski i Serž Gnabri, Vilijam prvotimac Volfsburga, kao i Bendžamin Hubner iz Hofenhajma. Filip ima velike šanse da odnese ovo priznanje, a u glasanju, koje traje do subote […]"/>
  </head>
  <body>
    <article>
      <h1>Kostić u izboru za igrača meseca u Bundesligi – Glasanje traje do subote!</h1>
      <address><time datetime="2019-11-07T15:58:17+00:00">07 Nov 2019, 15:58</time> by <a rel="author">Milos</a></address>
      <p>Zvezda Ajntrahta iz Frankfurta, Filip Kostić, nalazi se u najužem izboru za igrača meseca u Bundesligi! Protivkandidati su mu klupski kolega Gonsalo Pasiensa, zatim tandem Bajerna Robert Levandovski i Serž Gnabri, Vilijam prvotimac Volfsburga, kao i Bendžamin Hubner iz Hofenhajma.</p>
      <p>Filip ima velike šanse da odnese ovo priznanje, a u glasanju, koje traje do subote popodne, mogu da učestvuju svi ljubitelji fudbala preko linka <a href="https://bundesligapotm.easports.com/">https://bundesligapotm.easports.com/</a>.</p>
      <p>Sjajni Kragujevčanin je jedan od najkorisnijih igrača Ajntrahta ove sezone jer je u 17 utakmica postigao 5 golova i zabeležio 7 asistencija.</p>
      <p>Nedavno je zablistao protiv Bajerna iz Minhena u pobedi njegovog tima 5:1, u kom je učestvovao sa jednim golom i dve asistencije.</p>
      <p>Takve partije već generišu naslove u evropskim medijima koji ga sele u Barselonu ili Inter, pominju se i cifre od 40.000.000 evra za potencijalni transfer, ali ono što je sigurno to je da će Filip sigurno igrati za Ajntraht cele jesenje sezone u utakmicama Bundeslige koje u našoj zemlji prenosi Eurosport.</p>
      <p>Već u subotu od 18:00 časova Kostić će da istrči na teren na gostovanju u Frajburgu, petoplasiranog tima Bundeslige. Ajntraht je trenutno sedmi, sa 17 bodova iz 10 utakmica, i skor 5 pobeda, 2 remija i tri poraza.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/04/transfer-karijere-reprezentativac-srbije-bira-inter-ili-barselona-posao-vredan-preko-40-000-000-evra/"/>
        <a href="https://www.sportskacentrala.com/2019/11/03/pobede-fortune-i-salkea-za-kraj-10-kola-bundeslige/"/>
        <a href="https://www.sportskacentrala.com/2019/11/02/union-gazda-berlina-prvi-gradski-derbi-pripao-novajliji/"/>
        <a href="https://www.sportskacentrala.com/2019/11/02/kostic-udavio-sampiona-u-majni-bikovi-brojali-do-osam/"/>
        <a href="https://www.sportskacentrala.com/2019/11/02/gol-i-asistencija-kostica-protiv-bajerna-video/"/>
        <a href="https://www.sportskacentrala.com/2019/11/01/hofenhajmu-dosta-25-minuta-paderborn-ne-pusta-fenjer/"/>
        <a href="https://www.sportskacentrala.com/2019/10/27/zdrepci-ostali-na-vrhu-volfsburg-jos-bez-poraza-video/"/>
        <a href="https://www.sportskacentrala.com/2019/10/26/leverkuzen-i-verder-bez-pobede-u-oktobru/"/>
        <a href="https://www.sportskacentrala.com/2019/10/25/majnc-pobegao-iz-zone-ispadanja-a-tamo-grunuo-jarceve/"/>
      </related>
    </article>
  </body>
</html>