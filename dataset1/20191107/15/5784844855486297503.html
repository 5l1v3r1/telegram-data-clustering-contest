<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/sporocila-za-javnost/prihodki-druzbe-lenovo-rastejo-ze-deveto-cetrtletje-zapored.html?RSS7191e701c3611dc4c605ad1cf58c6f93"/>
    <meta property="og:site_name" content="Računalniške novice"/>
    <meta property="article:published_time" content="2019-11-07T15:00:00+00:00"/>
    <meta property="og:title" content="Prihodki družbe Lenovo rastejo že deveto četrtletje zapored"/>
    <meta property="og:description" content="Lenovo ostaja največji proizvajalec računalnikov na svetu, ob dvomestni rasti prodaje v premijskih segmentih je v četrtletju trgovcem poslal kar 17,3 milijona računalnikov."/>
  </head>
  <body>
    <article>
      <h1>Prihodki družbe Lenovo rastejo že deveto četrtletje zapored</h1>
      <address>
        <time datetime="2019-11-07T15:00:00+00:00">07 Nov 2019, 15:00</time>
      </address>
      <p>
        <b>Družba Lenovo (HKSE: 992) (ADR: LNVGY) je danes objavila rezultate drugega finančnega četrtletja poslovnega leta 2019-2020. Podjetje je v devetem zaporednem četrtletju ustvarilo rast in doseglo 13,5 milijarde ameriških dolarjev prihodkov. Dobiček pred obdavčitvijo se je glede na lansko obdobje povečal za 45 % in je znašal 310 milijonov USD, prav tako se je za petino povečal čisti dobiček, ki je znašal 202 milijona dolarjev. Prihodki družbe so še naprej uravnoteženi v štirih geografskih območjih podjetja (Amerike, Azija, Kitajska, EMEA), pri čemer ima vsako več kot 20 % delež skupnih prihodkov.</b>
      </p>
      <ul>
        <li>Skupni prihodki rastejo že deveto četrtletje zapored – v drugem četrtletju poslovnega leta 2019 -2020 so dosegli 13,5 milijarde ameriških dolarjev.</li>
        <li>Dobiček pred obdavčitvijo je glede na lansko obdobje zrasel za 45 % in znašal 310 milijonov USD.</li>
        <li>Čisti dobiček je zrasel za 20 % in znašal 202 milijona dolarjev.</li>
        <li>Lenovo ostaja največji proizvajalec računalnikov na svetu, ob dvomestni rasti prodaje v premijskih segmentih je v četrtletju trgovcem poslal kar 17,3 milijona računalnikov.</li>
        <li>Prihodki od prodaje programske opreme in storitev* so zrasli 35 % in znašajo 883 milijonov USD.</li>
      </ul>
      <p>
        <i>
          <b>Osnovni dobiček na delnico v drugem četrtletju je znašal 1,69 ameriškega centa ali 13,23 HK centov. Upravni odbor Lenova je razglasil vmesno dividendo v višini 6,3 HK centa na delnico.</b>
        </i>
      </p>
      <p>“Tudi v tem četrtletju smo nadaljevali z rastjo in dosegli dobre finančne rezultate kljub zapletenemu in dinamičnemu globalnemu trgovinskemu okolju. Ta uspeh priča o naši zavezanosti inovacijam, našim strankam na 180 trgih po vsem svetu in o tem, kako svet še naprej sprejema našo vizijo, da bi vsem ponudili pametnejšo tehnologijo,” je povedal izvršni predsednik in direktor družbe Lenovo <b>Yang Yuanqing</b>.</p>
      <h3>Globalno tržno okolje</h3>
      <p>Čeprav se težave v svetovni trgovini in geopolitične negotovosti nadaljujejo, imajo še naprej zanemarljiv materialni vpliv na finančno uspešnost podjetja. Rezultati tega četrtletja poudarjajo stalno visoko stopnjo rasti podjetja Lenovo. Globalni odtis družbe Lenovo, prilagodljiva proizvodna osnova v večinski lasti družbe in močni finančni rezultati ostajajo ključne razlike, ki so podjetje pripeljale na vodilni položaj na trgu. V nadaljevanju je Lenovo dobro pripravljen za upravljanje zapletenih in dinamičnih tržnih razmer, hkrati pa še naprej dosega trajnostno naravnane dolgoročne rezultate.</p>
      <h3>Pregled poslovanja</h3>
      <p>V obravnavanem četrtletju je oddelek računalnikov in pametnih naprav (PCSD), ki sodi pod okrilje oddelka Intelligent Devices Group (IDG), dosegel 4,1-odstotno rast prihodkov, pri čemer je rast prodaje računalnikov dosegla 7,1 %, skupina pa zabeležila 10,7 milijarde USD prihodkov ter 612 milijonov USD dobička pred obdavčitvijo, kar je 97 milijonov USD več kot v lanskem primerljivem obdobju.</p>
      <p>Na področju prodaje osebnih računalnikov je Lenovo s količinami zopet presegel tržišče, ki še naprej okreva. Lenovo ima 24,4 % svetovnega trga osebnih računalnikov, s čimer je ohranil prvo mesto na svetovnem trgu. Rast gre predvsem na račun premijskih računalnikov, igričarskih računalnikov, tankih in lahkih prenosnikov, računalniških monitorjev ter delovnih postaj. Vse omenjene kategorije so dosegle dvomestno rast. V prihodnosti bo skupina PCSD še zasledovala prodajo premijskih izdelkov in ohranila vodilno donosnost v panogi, saj se bo še naprej osredotočala na inovacije v celotnem portfelju.</p>
      <p><b>Oddelek mobilnih rešitev (MBG)</b> je še četrto zaporedno četrtletje izboljšal dobičkonosnost poslovanja in izboljšal dobiček pred obdavčitvijo za 57 milijonov dolarjev. Oddelek, ki je ustvaril 1,5 milijarde USD prihodkov, je sicer zabeležil manjši padec prodaje (5,7 %). Skupina se še naprej osredotoča na nadzor zalog, učinkovitost portfelja in skrben nadzor stroškov, s katerimi želi doseči večje marže. Tudi poslovanje v Latinski Ameriki se je nadaljevalo z odličnimi rezultati, saj je regija dosegla rast že 12 četrtletje zapored. V severni Ameriki je Lenovo med proizvajalci mobilnih rešitev pridobil dve mesti in je trenutno četrti največji proizvajalec. Prihodki podjetja še naprej rastejo hitreje od trga, dobiček pa se izboljšuje. V prihodnje bo Lenovo nadaljeval naložbe v mobilno poslovanje, da bi spodbudil tekoče in prihodnje možnosti rasti na izbranih novih in donosnih trgih.</p>
      <p><b>Oddelek rešitev za podatkovne centre (DCG) </b>je že deveto zaporedno četrtletje izboljšal dobičkonosnost poslovanja, kljub temu, da so se prihodki iz poslovanja zmanjšali za 13,8 %, kar je posledica nižjih cen ključnih komponent in slabšega povpraševanja najbolj zahtevnih strank. Na letni ravni so za 13 % zrasli prihodki na Kitajskem, zgolj v drugem četrtletju je prodaja strežnikov (z izjemo hiperskalabilnih rešitev) zrasla za 47 %. Prodaja rešitev za hrambo podatkov, programsko opredeljene infrastrukture in rešitev s področja visoko zmogljivega računalništva (HPC) je beležila dvomestno rast, posebej dobro so se prodajali sistemi ThinkAgile, podjetje pa je uspešno zaključilo več projektov na področju HPC.</p>
      <p>V prihodnje bo skupina za podatkovne centre nadaljevala rast na vseh področjih, hkrati pa bo vlagala tudi v nove infrastrukturne priložnosti na področjih robnega računalništva, telekomunikacij in umetne inteligence. V drugi polovici poslovnega leta skupina pričakuje pozitivno poslovanje in rast vseh segmentov.</p>
      <h3>Programska oprema in storitve se bližajo milijardnim prihodkom</h3>
      <p>Prihodki od programske opreme in storitev* so medletno zrasli za 35 % in dosegli skoraj 900 milijonov USD. Naprave kot storitev (DaaS), vrhunske storitve podpore in upravljane storitve so znatno narasle in prispevale k temu uspehu ter dodatni diverzifikaciji prihodkov podjetja. To področje naj bi že v kratkem podjetju prinašalo milijardo ameriških dolarjev na četrtletje.</p>
      <p>
        <i>* fakturirani prihodki</i>
      </p>
    </article>
  </body>
</html>