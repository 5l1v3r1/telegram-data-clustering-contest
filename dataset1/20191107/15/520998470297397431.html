<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/culture/9-listopada-u-chernivcyah---premera-strichki-solovey-spivae-379966"/>
    <meta property="og:site_name" content="Погляд"/>
    <meta property="article:published_time" content="2019-11-07T15:58:00+00:00"/>
    <meta property="og:title" content="9 листопада у Чернівцях - прем'єра стрічки Соловей співає"/>
    <meta property="og:description" content="9 листопада, у День української писемності та мови, у Чернівцях відбудеться прем'єра стрічки «Соловей співає"/>
  </head>
  <body>
    <article>
      <h1>9 листопада у Чернівцях - прем'єра стрічки Соловей співає</h1>
      <h2>Місце показу – кінотеатр «Чернівці». Час показу – 17.00</h2>
      <address>
        <time datetime="2019-11-07T15:58:00+00:00">07 Nov 2019, 15:58</time>
      </address>
      <p>9 листопада, у День української писемності та мови, у Чернівцях відбудеться <a href="https://pogliad.ua/news/culture/chernivchanka-zaprosila-prezidenta-na-premeru-strichki-solovey-spivae-379202">прем'єра стрічки «Соловей співає</a>. Доки голос має». Місце показу – кінотеатр «Чернівці». Час показу – 17.00. Про це йдеться на офіційному сайті Чернівецької ОДА.</p>
      <p>Напередодні, 8 листопада 2019 року, о 12.30 у Будинку з левами автори презентують на Буковині документальний фільм. Він є новаторським та монументальним дослідженням проблеми мовного питання в Україні.</p>
      <p>Автори фільму вперше в історії української документальної журналістики аналізують українське мовне питання через призму досвідів інших країн, зокрема Білорусі та Ізраїлю, Великої Британії. Історія цих держав доводить думку про те, що мова була та особливо гостро сьогодні є одним із головних факторів національної безпеки та цілісності багатьох країн, а також важливим фактором у стані гібридної війни, в яку втягнуто Україну.</p>
      <p>Творча група у складі Лесі Воронюк, Сергія Кримського, покійного Олексія Долі, Сергія Мартинова, Анастасії Федченко, Демида Єлізарова, Валентина Грінберга, Олександра Ткачука, Романа Гоменюка, Дениса Костандова, Дениса Олейніка та інших працювала над фільмом з 2017 року.</p>
      <related>
        <h4>Схожі записи</h4>
        <a href="https://pogliad.ua/news/culture/bukovinci-z-usieyu-krayinoyu-pereglyanuli-dokumentalniy-film-zhinka-u-poloni-375313"/>
        <a href="https://pogliad.ua/news/culture/u-chernivcyah-pokazhut-film-pro-bezhatchenkiv-361920"/>
        <a href="https://pogliad.ua/news/culture/yak-rimma-zyubina-spilkuvalasya-iz-chernivchanami-351524"/>
        <a href="https://pogliad.ua/news/culture/chernivchanka-zaprosila-prezidenta-na-premeru-strichki-solovey-spivae-379202"/>
      </related>
    </article>
  </body>
</html>