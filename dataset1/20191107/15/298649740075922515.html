<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/07/wind-regala-una-giornata-di-internet-illimitato-pn_20191107_00226/"/>
    <meta property="og:site_name" content="Askanews"/>
    <meta property="article:published_time" content="2019-11-07T15:12:12+00:00"/>
    <meta property="og:title" content="Wind regala una giornata di Internet illimitato"/>
    <meta property="og:description" content="Roma, 7 nov. (askanews) – Wind Tre, azienda guidata da Jeffrey Hedberg, anticipa le festività natalizie e regala un’intera giornata di Internet illimitato. Domenica 10 novembre, i clienti privati a marchio Wind mobile, potranno navigare, chattare, condividere foto e video, senza consumare alcun Giga della propria offerta. L’iniziativa sarà disponibile automaticamente, senza dover attivare opzioni […]"/>
  </head>
  <body>
    <article>
      <h1>Wind regala una giornata di Internet illimitato</h1>
      <h2>Domenica 10 si naviga gratis</h2>
      <address>
        <time datetime="2019-11-07T15:12:12+00:00">07 Nov 2019, 15:12</time>
      </address>
      <figure>
        <img src="http://www.askanews.it/wp-content/uploads/2019/11/20191107_161205_01A15C0D.jpg"/>
      </figure>
      <p>Roma, 7 nov. (askanews) – Wind Tre, azienda guidata da Jeffrey Hedberg, anticipa le festività natalizie e regala un’intera giornata di Internet illimitato. Domenica 10 novembre, i clienti privati a marchio Wind mobile, potranno navigare, chattare, condividere foto e video, senza consumare alcun Giga della propria offerta. L’iniziativa sarà disponibile automaticamente, senza dover attivare opzioni e sarà valida in tutta Italia.</p>
      <p>I vantaggi continueranno per l’intera settimana, iscrivendosi al programma ‘WINDAY’ entro l’11 novembre. Come ogni lunedì, infatti, ‘WINDAY’, l’iniziativa che Wind ha ideato per premiare i clienti e che, in pochi mesi, ha superato i 2 milioni di iscritti, regalerà Giga, coupon e sconti di partner commerciali selezionati. Il cinema si conferma, in particolare, tra gli elementi principali del programma, grazie ad un concorso settimanale che mette in palio un viaggio a Hollywood nella settimana dei Premi Oscar. Previsti, inoltre, biglietti scontati del 50% per andare al cinema.</p>
      <p>La nuova promozione ‘Internet illimitato’ è al centro di uno spot, in cui Rosario Fiorello annuncia l’arrivo del Natale Wind, che, anche quest’anno, porterà con sé numerosi regali.</p>
    </article>
  </body>
</html>