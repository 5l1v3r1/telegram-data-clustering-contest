<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191107_04705506"/>
    <meta property="og:site_name" content="De Standaard"/>
    <meta property="article:published_time" content="2019-11-07T15:50:00+00:00"/>
    <meta property="og:title" content="Tien Nigeriaanse soldaten gedood door Boko Haram"/>
    <meta property="og:description" content="Tien Nigeriaanse soldaten zijn woensdag gedood bij een aanval op een legerkonvooi in het noordoosten van Nigeria. De aanval werd opgeëist door Islamitische..."/>
  </head>
  <body>
    <article>
      <h1>Tien Nigeriaanse soldaten gedood door Boko Haram</h1>
      <address>
        <time datetime="2019-11-07T15:50:00+00:00">07 Nov 2019, 15:50</time>
      </address>
      <p>
        <b>Tien Nigeriaanse soldaten zijn woensdag gedood bij een aanval op een legerkonvooi in het noordoosten van Nigeria. De aanval werd opgeëist door Islamitische Staat in West-Afrika (ISWAP). Nog negen slachtoffers raakten zwaargewond, twaalf soldaten worden nog vermist.</b>
      </p>
      <p>Het militaire konvooi werd woensdagochtend vroeg aangevallen terwijl het naar zijn basis in Damboa (in de staat Borno) terugkeerde. Het vuurgevecht duurde bijna een uur. Daarbij werden ook negen strijders van de jihadistische groep gedood. De colonne van het Nigeriaanse leger moest uiteindelijk de aftocht blazen.</p>
      <p>De regio rond de stad Damboa, aan de rand van het Sambisawoud, wordt gebruikt als uitvalsbasis door een factie van Boko Haram, die onder leiding staat van Abubakar Shekau. Toch werd de aanval donderdag opgeëist door ISWAP (Islamic State in West Africa Province). Daarbij werd melding gemaakt van 22 gedode soldaten, maar het Nigeriaanse leger spreekt dat cijfer dus tegen.</p>
      <p>ISWAP bracht al honderden manschappen van het Nigeriaanse leger, van de burgerbeschermingsmilities of van de regionale strijdmacht om het leven. De jongste weken voerden Nigeriaanse en Tsjadische troepen talrijke militaire operaties uit in de regio van het Tsjaadmeer, om druk uit te oefenen op de jihadistische strijders.</p>
    </article>
  </body>
</html>