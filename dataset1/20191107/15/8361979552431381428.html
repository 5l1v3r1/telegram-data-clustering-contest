<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/kolomoyskiy-ta-zelenskiy-teylor-zayaviv-pro-problemu-novini-ukrajini-50052214.html"/>
    <meta property="og:site_name" content="НВ"/>
    <meta property="article:published_time" content="2019-11-07T15:07:00+00:00"/>
    <meta property="og:title" content="Може привести до падіння. Топ-дипломат США назвав проблемою вплив Коломойського на Зеленського"/>
    <meta property="og:description" content="Тимчасовий повірений у справах США в Україні Вільям Тейлор заявив, що особливе занепокоєння викликає вплив олігарха Ігоря Коломойського на президента Володимира Зеленського."/>
  </head>
  <body>
    <article>
      <h1>Може привести до падіння. Топ-дипломат США назвав проблемою вплив Коломойського на Зеленського</h1>
      <h2>Тимчасовий повірений у справах США в Україні Вільям Тейлор заявив, що особливе занепокоєння викликає вплив олігарха Ігоря Коломойського на президента Володимира Зеленського.</h2>
      <address>
        <time datetime="2019-11-07T15:07:00+00:00">07 Nov 2019, 15:07</time>
      </address>
      <p>Про це він сказав під час закритих слухань перед кількома комітетами Палати представників, сказано в оприлюдненій стенограмі розмови, передає <a href="https://interfax.com.ua/">Інтерфакс-Україна</a>.</p>
      <p>"Це велика проблема сьогодні. І це особливо велика проблема сьогодні з новою владою...Вплив одного певного олігарха на пана Зеленського викликає особливе занепокоєння, ця людина - Коломойський, і його вплив зростає", - сказав він.</p>
      <p>За словами посла, він не раз висловлював своє занепокоєння з цього приводу в розмовах із Зеленським та його командою, кажучи при цьому: "знаєте, пане президенте, Коломойського не обрали. Ви були обрані, а він, пан Коломойський, збільшує вплив в вашому уряді, що може привести до вашого падіння".</p>
      <p>Нагадаємо, що Палата представників США <a href="https://nv.ua/ukr/world/countries/impichment-trampa-svidchennya-vilyama-teylora-rozsekretili-50052043.html">розсекретила стенограму свідчень тимчасового Вільяма Тейлора</a>, які він дав на закритих слуханнях в рамках процедури імпічменту Дональда Трампа.</p>
      <p>У вступній промові, яку раніше оприлюднили ЗМІ, Вільям Тейлор заявив, що <a href="https://nv.ua/ukr/world/geopolitics/impichment-trampa-vilyam-teylor-dav-svidchennya-v-kongresi-novini-svitu-50049296.html">президент США Дональд Трамп хотів, щоб Володимир Зеленський відкрито заявив про розслідування справи Burisma і втручання у вибори 2016 року,</a> від чого залежало проведення зустрічі і надання військової допомоги.</p>
      <p>Розслідування щодо імпічменту Трампа ініціювали після скарги інформатора на можливий тиск з боку Трампа під час телефонної розмови з президентом України Володимиром Зеленським.</p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов'язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
    </article>
  </body>
</html>