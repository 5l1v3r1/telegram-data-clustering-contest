<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/7/653452/"/>
    <meta property="og:site_name" content="Економічна правда"/>
    <meta property="article:published_time" content="2019-11-07T15:44:00+00:00"/>
    <meta property="og:title" content="Зарплатні шахтарям та метро на Виноградар — Зеленський підписав зміни до держбюджету"/>
    <meta property="og:description" content="Президент Володимир Зеленський підписав законопроєкт №2283 зі змінами до державного бюджету на 2019 рік, який передбачає додатковий 1 мільярд гривень на фінансування державних шахт і продовження метро до київського масиву “Виноградар”."/>
  </head>
  <body>
    <article>
      <h1>Зарплатні шахтарям та метро на Виноградар — Зеленський підписав зміни до держбюджету</h1>
      <address>
        <time datetime="2019-11-07T15:44:00+00:00">07 Nov 2019, 15:44</time>
      </address>
      <p>Президент Володимир Зеленський підписав законопроєкт <a href="http://w1.c1.rada.gov.ua/pls/zweb2/webproc4_1?pf3511=67114">№2283</a> зі змінами до державного бюджету на 2019 рік, який передбачає додатковий 1 мільярд гривень на фінансування державних шахт і продовження метро до київського масиву "Виноградар".</p>
      <p>Про це повідомляє <a href="https://ua.interfax.com.ua/news/political/623169.html">Інтерфакс-Україна</a>, з посиланням на офіційний сайт Верховної Ради.</p>
      <p>"Законопроєкт складається з кількох блоків: зміни, пов'язані з Кабміном, зміни, які виділяють додаткові кошти шахтарям і нашим військовим на передовій і поповнюють резервний фонд.</p>
      <p>Якщо у міста Києва все-таки є багато коштів на рахунках, і ви сьогодні дозволили їм не повертати до держбюджету ще додаткові кошти, то про шахтарів, військових і резервний фонд більше нікому потурбуватися, окрім нас", - прокоментувала міністерка фінансів Оксана Маркарова.</p>
      <p>Також прокоментувала закон членкиня комітету з питань бюджету Леся Забуранна (фракція "Слуга народу").</p>
      <p>"Законопроєкт пропонує унормувати зарахування конфіскованих коштів до спецфонду, які на 1 жовтня надійшли обсягом 1,561 млрд грн, але не передбачені плановими показниками доходів держбюджету зі спрямування 524 млн грн на облаштування військових комісаріатів... і 1,361 млрд грн - Укравтодору", - пояснила з парламентської трибуни Забуранна.</p>
    </article>
  </body>
</html>