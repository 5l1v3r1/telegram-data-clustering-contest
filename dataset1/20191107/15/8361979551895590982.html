<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/moz-vidstoroniv-direktora-nacionalnogo-institutu-raku-novini-ukrajini-50052231.html"/>
    <meta property="og:site_name" content="НВ"/>
    <meta property="article:published_time" content="2019-11-07T15:40:00+00:00"/>
    <meta property="og:title" content="МОЗ відсторонив директора Національного інституту раку"/>
    <meta property="og:description" content="Міністерство охорони здоров’я України на час перевірки відсторонило директора Національного інституту раку Олену Колесник."/>
  </head>
  <body>
    <article>
      <h1>МОЗ відсторонив директора Національного інституту раку</h1>
      <h2>Міністерство охорони здоров’я України на час перевірки відсторонило директора Національного інституту раку Олену Колесник.</h2>
      <address>
        <time datetime="2019-11-07T15:40:00+00:00">07 Nov 2019, 15:40</time>
      </address>
      <p>Про це на засіданні Комітету з питань охорони здоров’я в четвер, 7 листопада, заявив заступник міністра охорони здоров’я Андрій Семиволос, передає <a href="https://lb.ua/society/2019/11/07/441654_moz_otstranil_direktora.html">LB.ua.</a></p>
      <p>«Колесник відсторонена від виконання обов’язків директора, її обов’язки на час проведення розслідування покладено на заступника з організаційно-методичної роботи (Лукашенко А. В.)», — сказав він.</p>
      <p>Нова комісійна перевірка в інституті раку буде проводитися до грудня 2019 року. За її результатами буде встановлено відповідність директора Колесник займаній посаді.</p>
      <p>Нагадаємо, що в Національному інституті раку <a href="https://nv.ua/ukr/ukraine/events/korupciya-v-nacionalnomu-instituti-raku-novini-ukrajini-50043331.html">викрили схему вимагання грошей</a> за ліки для онкохворих пацієнтів, які були закуплені за державні кошти.</p>
      <p>Суд <a href="https://nv.ua/ukr/ukraine/events/korupciya-v-nacionalnomu-instituti-raku-novini-ukrajini-50043331.html">заарештував двох співробітників інституту раку</a>, які обдурили не менше семи пацієнтів на майже 40 000 гривень.</p>
    </article>
  </body>
</html>