<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/ilva_acerol_mittal_condizioni_rassegna_stampa-6502567/news/2019-11-07/"/>
    <meta property="og:site_name" content="Agi"/>
    <meta property="article:published_time" content="2019-11-07T08:03:00+00:00"/>
    <meta property="og:title" content="Titoli e aperture: i retroscena del caso Ilva sui quotidiani in edicola"/>
    <meta property="og:description" content="Il governo è disponibile a concedere l’immunità penale ai manager, ma ArcelorMittal chiede comunque 5 mila esuberi, «e questo è inaccettabile» replica l’esecutivo. Un Consiglio dei ministri straordinario sul caso Ilva. Il premier Conte: «È scattato l’allarme rosso, il problema non è lo scudo ma il piano industriale»."/>
  </head>
  <body>
    <article>
      <h1>Titoli e aperture: i retroscena del caso Ilva sui quotidiani in edicola</h1>
      <address><time datetime="2019-11-07T08:03:00+00:00">07 Nov 2019, 08:03</time> by <a rel="author">AGI - Agenzia Giornalistica Italia</a></address>
      <p>Il governo è disponibile a concedere<b> l’immunità </b>penale ai manager, ma <a href="https://www.agi.it/politica/conte_arcelormittal_ilva-6502080/news/2019-11-06/">ArcelorMittal chiede comunque 5 mila esuberi</a>, «e questo è inaccettabile» replica l’esecutivo. Un Consiglio dei ministri straordinario sul caso Ilva. Il premier Conte: «È scattato l’allarme rosso, il problema non è lo scudo ma il piano industriale».</p>
      <p>Il presidente del Consiglio aspetta una risposta dell’azienda entro due giorni. Il vertice tra governo italiano e l’azienda indiana per decidere il destino dell’ex Ilva non è andato bene per nessuno. Ma proprio sul salvacondotto la maggioranza è divisa e il governo traballa. Allo studio c’è anche l’ipotesi di un ritorno alla stagione dei Commissari.</p>
      <p>
        <b>CORRIERE DELLA SERA</b>
      </p>
      <p>Ilva, lo stop di Conte a Mittal</p>
      <p>Il premier: richiesta di 5mila esuberi inaccettabile, due giorni per ripensarci</p>
      <p>
        <b>LA REPUBBLICA</b>
      </p>
      <p>Fumata nera per l’Ilva e anche per il governo</p>
      <p>Maggioranza divisa a Palazzo Chigi, Mittal chiede lo scudo penale e cinquemila esuberi: “Non ci fidiamo più”</p>
      <p>Conte: “Disponibili all’immunità, la loro è una pretesa inaccettabile, dobbiamo tutelare operai e famiglie”</p>
      <p>Ma spunta l’ipotesi che l’azienda torni allo Stato</p>
      <p>
        <b>LA STAMPA</b>
      </p>
      <p>Mittal pretende 5 mila esuberi</p>
      <p>Ex Ilva, vertice a Palazzo Chigi. Conte: lo scudo un falso problema, poi ci hanno detto cosa volevano</p>
      <p>
        <b>IL SOLE 24 ORE</b>
      </p>
      <p>UniCredit vende tutta la quota (8,4%) in Mediobanca</p>
      <p>L’istituto: decisione in linea con la strategia di cessione di asset non strategici</p>
      <p>Collocamento accelerato a un prezzo scontato del 2% (10,53 euro per azione)</p>
      <p>Operazione chiusa in poco più di un’ora grazie al grosso ordine di un investitore</p>
      <p>
        <b>IL MESSAGGERO</b>
      </p>
      <p>Ilva, il governo si spacca</p>
      <p>Fumata nera al vertice con ArcelorMittal, scontro su scudo penale e cinquemila esuberi</p>
      <p>Pd e renziani per l’immunità, Conte e M5S contrari. I dem: rischio crisi. Scioperi a Taranto.</p>
      <p>
        <b>IL GIORNALE</b>
      </p>
      <p>Una commessa e un fallito affondano l’Ilva e l’Italia</p>
      <p>Esecutivo nel pallone, incontri a vuoto. E gli indiani se ne vanno Ira del settore auto: no a una manovra solo tasse</p>
      <p>
        <b>LIBERO QUOTIDIANO</b>
      </p>
      <p>DI MAIO STERMINA I LAVORATORI</p>
      <p>Pure Zingaretti non lo tollera più Gigino annunciò: «Ho risolto la crisi Ilva in 3 mesi, quelli di prima in 6 anni non ne erano stati capaci». - Balle. Siamo al disastro. «Col reddito di cittadinanza aboliamo la povertà». Altre balle. - «La sede Whirlpool di Napoli non chiuderà». Invece chiude. Gente del genere ci manda in rovina</p>
      <p>
        <b>IL FATTO QUOTIDIANO</b>
      </p>
      <p>MITTAL PROVOCA: SI SAPEVA DAL 2017 CHE ERA UN BLUFF</p>
      <p>ESCLUSIVO. IL RAPPORTO DEI COMMISSARI ILVA CHE BOCCIÒ IL PIANO DEGLI INDIANI AVALLATO DA CALENDA​</p>
      <p>
        <b>IL FOGLIO</b>
      </p>
      <p>Ecco come Pd e M5s hanno trasformato il futuro di Ilva in un referendum su Conte</p>
      <p>Il Pd deluso dalla non capacità del premier di ammorbidire il M5s, il M5s preoccupato da un passo indietro sullo scudo. Scenari</p>
      <p>La tentazione di nazionalizzare</p>
      <p>
        <b>LA GAZZETTA DEL MEZZOGIORNO</b>
      </p>
      <p>Ilva, la carica degli indiani</p>
      <p>ArcelorMittal «saluta» 10.777 dipendenti e avverte: «Restiamo solo se cinquemila se ne vanno via»</p>
      <p>Conte: posizione inaccettabile, disponibili su scudo penale. Da oggi tavolo con Emiliano e Melucci​</p>
      <p>
        <b>LA NAZIONE</b>
      </p>
      <p>Caos Ilva, ci sono 5.000 esuberi</p>
      <p>Gli indiani dettano condizioni. Conte: «Giocano sporco. Sì allo scudo, ma i posti di lavoro non si toccano»</p>
      <p>
        <b>IL SECOLO XIX</b>
      </p>
      <p>Fumata nera sull’ex Ilva Lo scontro si allarga ai cinquemila esuberi</p>
      <p>Oltre allo scudo legale, Mittal chiede misure sull’occupazione. No del governo</p>
      <p>
        <b>IL TEMPO</b>
      </p>
      <p>L’Ilva è il Titanic di Conte &amp; c</p>
      <p>Il premier torna avvocato e prova a fare l’azzeccagarbugli contro Arcelor-Mittal, che se ne frega</p>
      <p>Su Taranto ha giocato con leggerezza la maggioranza, e ora il gruppo se ne va per la sua strada</p>
    </article>
  </body>
</html>