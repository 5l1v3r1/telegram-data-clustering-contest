<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-franciji-na-forumi-za-demokratiyu-potrolili-rosiysku-propagandistku-638297.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T08:35:11+00:00"/>
    <meta property="og:title" content="У Франції на форумі за демократію потролили російську пропагандистку"/>
    <meta property="og:description" content="Зокрема, на великому екрані показали карикатуру про російську пропаганду, яку створив на форумі художник видання Charlie Hebdo."/>
  </head>
  <body>
    <article>
      <h1>У Франції на форумі за демократію потролили російську пропагандистку</h1>
      <address>
        <time datetime="2019-11-07T08:35:11+00:00">07 Nov 2019, 08:35</time>
      </address>
      <h4>Зокрема, на великому екрані показали карикатуру про російську пропаганду, яку створив на форумі художник видання Charlie Hebdo.</h4>
      <p>Під час Всесвітнього форуму за демократію, що розпочався напередодні у французькому Страсбурзі, учасники зірвали виступ заступника головного редактора Російський федеральний телеканал Russia Today Анни Бєлкіної. Відповідне відео з заходу розмістила у соцмережі Facebook Українська школа політичних студій.</p>
      <p>«Під час Всесвітнього форуму за демократію виступала Анна Бєлкіна, заступниця головного редактора Russia Today. Зала, зокрема наша делегація, зреагувала так. Адже інших дискусій з Russia Today бути не може», - зазначається під відео.</p>
      <p>З відеозапису видно, як під час виступу Бєлкіної представники української та інших делегацій піднялися зі своїх місць та почали вигукувати: «Світовий форум за демократію – не місце для пропаганди». В руках у них були роздруковані саморобні плакати із написом Propaganda is not Journalism (з англ.- пропаганда не є журналістикою).</p>
      <p>Сама Анна Бєлкіна пояснюючи, чому ЗМІ втрачають довіру до громадян згадала негативні приклади висвітлення виборів у США у 2016 році та початок процедури Brexit</p>
      <p>У відповідь продюсер радіо France Culture Крістін запитала, чому Бєлкіна не згадала приклад російської пропагандистської машини. Після цього залу охопили вигуки та аплодисменти, спрямовані проти пропагандистки Russia Today.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FUSPStudies%2Fvideos%2F2500925183308717%2F&amp;show_text=0&amp;width=560" width="560" height="319" data-service="Facebook" scrolling="no"/>
      </figure>
      <p>Школа опублікувала ще одне відео з цієї ж панелі форуму, де випускниця УШПС, звернулася до організаторів Всесвітнього форуму за демократію із питанням: «чому російська пропагандистська машина має вчити європейських журналістів, як правильно подавати інформацію?». Зал підтримав її гучними оваціями.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FUSPStudies%2Fvideos%2F514537249100345%2F&amp;show_text=0&amp;width=560" width="560" height="316" data-service="Facebook" scrolling="no"/>
      </figure>
      <p>Зокрема, на великому екрані показали карикатуру про російську пропаганду, яку створив на форумі художник видання Charlie Hebdo.</p>
      <figure>
        <img src="https://glavcom.ua/img/forall/users/49/4975/1230348_01.jpg"/>
      </figure>
      <p>Зазначимо, <a href="https://glavcom.ua/news/u-strasburzi-startuvav-svitoviy-forum-za-demokratiyu-638012.html">форум триватиме до 8 листопада</a> і буде присвячений тієї ролі, яку для демократії відіграє інформація. Головна тема – «Чи знаходиться демократія під загрозою в століття інформації?».</p>
      <related>
        <a href="https://glavcom.ua/news/propagandist-vishinskiy-znovu-ne-pribuv-do-kijeva-na-sud--638143.html"/>
        <a href="https://glavcom.ua/columns/denyskazanskiy/rosiyskiy-propagandist-zaproponuvav-zavaliti-odesu-trupami-638037.html"/>
        <a href="https://glavcom.ua/news/pristayko-vidreaguvav-na-vizit-rosiyskogo-deputata-v-zolote-637539.html"/>
      </related>
    </article>
  </body>
</html>