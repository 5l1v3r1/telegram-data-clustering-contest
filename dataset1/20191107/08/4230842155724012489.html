<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191107-dbr-proanalizuye-dohody-poroshenka-za-5-rokiv/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-07T08:44:31+00:00"/>
    <meta property="og:title" content="ДБР проаналізує доходи Порошенка за 5 років"/>
    <meta property="og:description" content="Печерський районний суд Києва дозволив слідчим Державного бюро розслідувань проаналізувати доходи п’ятого президента України Петра Порошенка."/>
  </head>
  <body>
    <article>
      <h1>ДБР проаналізує доходи Порошенка за 5 років</h1>
      <address>
        <time datetime="2019-11-07T08:44:31+00:00">07 Nov 2019, 08:44</time>
      </address>
      <p>Печерський районний суд Києва дозволив слідчим Державного бюро розслідувань проаналізувати доходи п’ятого президента України Петра Порошенка.</p>
      <p>30 жовтня слідчий суддя Олег Білоцерківець постановив дозволити слідчим ДБР проаналізувати доходи Петра Порошенка за п’ять років.</p>
      <p>Суд задовольнив клопотання слідчого ДБР Олени Осетрової про тимчасовий доступ до речей і документів, що знаходяться у Пенсійному фонді. Вони містять відомості про суми нарахування зарплати, доходів, сплачених страхових внесків Порошенка за період з 7 червня 2014 року по 19 травня 2019 року.</p>
      <p><b>Читайте:</b> <a href="https://fakty.com.ua/ua/ukraine/20190911-nabu-vidkrylo-spravu-proty-poroshenka-ta-klimkina/">НАБУ відкрило справу проти Порошенка та Клімкіна</a></p>
      <p>До ДБР надійшла заява від адвоката Олени Ісаєвської про вчинення кримінального правопорушення. У ньому йдеться, що, ймовірно, Порошенко та службові особи митної та прикордонної служб організували незаконне переправлення осіб через держкордон України з використанням підроблених документів.</p>
      <p>Провадження кваліфікується за ч. 1 ст. 332, ч. 4 ст. 358, ч. 1 ст. 366 Кримінального кодексу України (службове підроблення).</p>
      <p>Також суд визначив термін дії постанови протягом одного місяця, починаючи з 30 жовтня.</p>
      <p>Раніше повідомлялося, що <a href="https://fakty.com.ua/ua/ukraine/20191002-genprokuratura-gotuye-pidozru-poroshenku-zmi/">ГПУ готує проект підозри Петру Порошенку</a>, що стосується зловживання владою.</p>
    </article>
  </body>
</html>