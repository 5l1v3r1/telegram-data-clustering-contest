<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/07/tizenot-eve-tilos-szemettel-futeni-de-akkor-mivel-es-mennyibol-lehet"/>
    <meta property="og:site_name" content="infostart"/>
    <meta property="article:published_time" content="2019-11-07T08:01:00+00:00"/>
    <meta property="og:title" content="Tizenöt éve tilos szeméttel fűteni - de akkor mivel és mennyiből lehet?"/>
    <meta property="og:description" content="Az akác igen keresett, de nem olcsó és tempósan drágul is, ezért sokan a feketepiacon keresgélnek, vagy bármit bedobnak a kályhába. De nem tehetik büntetlenül."/>
  </head>
  <body>
    <article>
      <h1>Tizenöt éve tilos szeméttel fűteni - de akkor mivel és mennyiből lehet?</h1>
      <address><time datetime="2019-11-07T08:01:00+00:00">07 Nov 2019, 08:01</time> by <a rel="author">Infostart</a></address>
      <h3>Az akác igen keresett, de nem olcsó és tempósan drágul is, ezért sokan a feketepiacon keresgélnek, vagy bármit bedobnak a kályhába. De nem tehetik büntetlenül.</h3>
      <p>Miközben a fél ország már túl van azon a gondon, hogy mivel fűtsön, az ár mellett fellépnek környezetvédelmi szempontok is, a széles körben elterjedt hiedelemmel ellentétben ugyanis a közlekedéséhez és az ipari termeléshez mérhető szennyezést produkálnak azok a háztartások, amelyek szemetet, autógumit dobnak a fűtőberendezésbe.</p>
      <p>Mint a <a href="https://www.duol.hu/helyi-kiemelt/nem-mindegy-mivel-es-miben-futunk-3087453/">Duol.hu</a> dunaújvárosi portál összeállítása felhívja a figyelmet, a kis méretű szálló por 80 százalékáért felelősek a háztartások, így a szennyezési térképen nem csak a nagyobb városok "feketék", hanem bizony kistelepülések is, például a völgyekben elhelyezkedők.</p>
      <p>Sokan nem veszik figyelembe, hogy fűteni - kályhában - csak száraz tűzifával vagy pellettel, brikettel szabad, 15 éve tilos szeméttel (a belélegzett szennyezőanyagok hatása igen súlyos is lehet). Ezek között nagy lehet az árkülönbség és a hatásfok is, a</p>
      <p>
        <mark>leginkább bükkel tölggyel, akáccal és gyertyánnal érdemes próbálkozni.</mark>
      </p>
      <p>A Teol.hu részletesebben is körülnézett, hol, milyen fűtőanyagot és mennyiért lehet beszerezni.</p>
      <p>Tolna megyében az akác a legnépszerűbb, 28-37 ezer forint a köbméterár, aki vesz, 2-10 köbmétert vásárol. A régió legnagyobb tüzéptelepén Baján az akácot erdei köbméterben kínálják (ez egy tonna, 1,7 köbméter), összevágva 32 ezer forintért (egy év alatt 4 ezerrel drágult), a borsodi barna diószenet 25 kilós csomagokban 1400 forintért lehet kapni. Olyanok is árusítanak fát, akik a nyár folyamán önkéntes erdőtisztításban részt véve jutottak fához.</p>
      <blockquote>Egy családi ház egész téli kifűtésére körülbelül tíz köbméternyi fa megy el.</blockquote>
      <p>Sokan feketén próbálkoznak, az erdőben tüzelési céllal is tilos fát gyűjteni ellenőrizetlen módon, az ilyen forrásokra egyébkén az interneten lehet rábukkanni és az alacsony ár kell, hogy feltűnést keltsen: szabálytalansággal van dolgunk.</p>
      <p>Aki pedig lakókörnyezetében gyanús szagot észlel égetéskor, először a cikkek összefoglalása szerint jól teszi, ha személyesen próbál a bűz forrása gazdájával egyeztetni, ezt követően pedig a hatóságokkal is fel lehet venni a kapcsolatot.</p>
      <p>
        <i>Nyitókép: MTI/Komka Péter</i>
      </p>
    </article>
  </body>
</html>