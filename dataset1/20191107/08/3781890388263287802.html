<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740460"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T08:00:00+00:00"/>
    <meta property="og:title" content="OTOP ขึ้นเครื่อง ยอดขาย-สั่งซื้อต่อเนื่อง"/>
    <meta property="og:description" content="กรมการพัฒนาชุมชน เผย OTOP ขึ้นเครื่องบิน กวาดยอดขายในงาน STYLE BANGKOK 2019 กว่า 12 ล้านบาท ผ้าลายโบราณ ผ้าไหม เครื่องประดับเงิน เครื่องประดับไข่มุกและกระจูด ขึ้นแท่น 5 อันดับยอดขายสูงสุด"/>
  </head>
  <body>
    <article>
      <h1>OTOP ขึ้นเครื่อง ยอดขาย-สั่งซื้อต่อเนื่อง</h1>
      <address>
        <time datetime="2019-11-07T08:00:00+00:00">07 Nov 2019, 08:00</time>
      </address>
      <p>
        <b>กรมการพัฒนาชุมชน เผย OTOP ขึ้นเครื่องบิน กวาดยอดขายในงาน STYLE BANGKOK 2019 กว่า 12 ล้านบาท ผ้าลายโบราณ ผ้าไหม เครื่องประดับเงิน เครื่องประดับไข่มุกและกระจูด ขึ้นแท่น 5 อันดับยอดขายสูงสุด</b>
      </p>
      <p>นายสุทธิพงษ์ จุลเจริญ อธิบดีกรมการพัฒนาชุมชน   เปิดเผยว่า อยากเห็นสินค้าจากมือชาวบ้านในชุมชน ภูมิภาคต่างๆ  มีช่องทางการตลาดที่ดีขึ้น ควบคู่ไปกับการสร้างแรงจูงใจให้ผู้ประกอบการโอทอป  ได้ยกระดับสินค้าที่มาจากภูมิปัญญา การดำเนินงานที่ผ่านมาได้เห็นภาคีเครือข่ายที่เข้มแข็งอยู่แล้ว ทั้งการบินไทย  คิงส์พาวเวอร์  ที่มี <b>”น้ำใจ” </b>เข้ามาช่วยให้ผู้ประกอบการโอทอป มีโอกาสกระจายสินค้าไปยังผู้บริโภคทั้งคนไทยและชาวต่างชาติ<br/> </p>
      <figure>
        <img src="https://www.dailynews.co.th/admin/upload/20191107/news_iaFlocYCOs145942_533.jpg?v=20191108033?v=7363"/>
      </figure>
      <p>“ โครงการ OTOP ขึ้นเครื่อง  ( OTOP ON BOARD)  เกิดจากความคิดริเริ่มของท่านนายกรัฐมนตรี  โครงการนี้เริ่มมาตั้งแต่ปี 2559   มีสินค้าได้รับเลือกตีพิมพ์และขายบนเครื่องบินของการบินไทยแล้ว  จำนวน  182  รายการ  แต่มียอดขาย มากถึง  272 ล้านบาท สอดคล้องกับแนวคิดของท่านรัฐมนตรีว่าการกระทรวงมหาดไทยที่อยากให้สินค้าโอทอปขายได้ทุกวัน ไม่จำเป็นต้องมารอขายในงานโอทอปมิดเยียร์ , โอทอปซิตี้   เป้าหมายของกรมการพัฒนาชุมชนก็คือ  อยากให้ผู้ประกอบการโอทอป มียอดขายสูง จะได้มีความมั่นคงทางเศรษฐกิจ ก็จะมีกำลังไปดูแลครอบครัว ดูแลชุมชน ท้องถิ่นและประเทศชาติให้เข้มแข็งต่อไป “  อธิบดีกรมการพัฒนาชุมชน กล่าว<br/> </p>
      <figure>
        <img src="https://www.dailynews.co.th/admin/upload/20191107/news_xpinoyXdmG145943_533.jpg?v=20191108033?v=5017"/>
      </figure>
      <p>ล่าสุด ผู้ประกอบโอทอปขึ้นเครื่องบินจำนวน  25  ราย ได้นำสินค้าไปออกบูธภายในงาน STYLE BANGKOK 2019  เมื่อวันที่ 17-21 ตุลาคม 2562 ที่ผ่านมา ณ ศูนย์นิทรรศการและการประชุมไบเทค บางนา เป็นสินค้าประเภทของใช้ ของตกแต่ง ของที่ระลึก  ประเภทผ้าและเครื่องแต่งกาย  ประเภทเครื่องประดับ และประเภทสมุนไพรที่ไม่ใช่อาหาร  ปรากฏว่า มียอดขายและยอดพรีออเดอร์จากทั้งในและต่างประเทศจำนวน  12,367,858 ล้านบาท</p>
      <figure>
        <img src="https://www.dailynews.co.th/admin/upload/20191107/news_nzuxYiUejs145943_533.jpg?v=20191108033?v=8320"/>
      </figure>
      <p> <br/>สำหรับสินค้าโอทอปขึ้นเครื่องบิน  5 อันดับแรกที่มียอดจำหน่ายสูงสุดภายในงานดังกล่าวข้างต้น  มีดังนี้  1. ผ้าไทยโบราณของบริษัทอยุธยาโอทอปอินเตอร์เทรดเดอร์(ประเทศไทย) จำกัด  2. เครื่องประดับเงิน จากร้านบุตรระย้า  3.เครื่องประดับไข่มุก  จากร้าน PRIMAPEARL  4.ผ้าไหม ของบริษัท East To West จำกัด  และ 5.หัตถกรรมกระจูดวรรณี</p>
      <figure>
        <img src="https://www.dailynews.co.th/admin/upload/20191107/news_BaqVDIwXZw145944_533.jpg?v=20191108033?v=4960"/>
      </figure>
      <p> <br/>ขอเชิญประชาชนทั่วไป หน่วยงานต่าง ๆ ทั้งภาครัฐและเอกชนเยี่ยมชมงาน OTOP CITY 2019 ระหว่างวันที่ 15-23 ธันวาคม 2562 ณ อาคารชาเลนเจอร์  1-3 อิมแพ็ค  เมืองธานี ซึ่งภายในงาน ท่านสามารถเลือกซื้อสินค้า  OTOP ขึ้นเครื่อง สินค้าระดับพรีเมี่ยม และสินค้า OTOP จากทุกจังหวัดทั่วประเทศมากกว่า 2,000 บูท เพื่อเป็นของขวัญในช่วงเทศกาลปีใหม่ด้วย<br/> </p>
      <figure>
        <img src="https://www.dailynews.co.th/admin/upload/20191107/news_pGUexgvCgZ145944_533.jpg?v=20191108033?v=4580"/>
      </figure>
      <p> </p>
    </article>
  </body>
</html>