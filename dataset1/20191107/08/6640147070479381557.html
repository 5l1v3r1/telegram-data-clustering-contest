<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/doctor-sleep-e-la-riconciliazione-tra-il-re-e-lo-shining-di-kurbick/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T08:50:00+00:00"/>
    <meta property="og:title" content="Doctor Sleep e la riconciliazione tra il Re e lo Shining di Kurbick"/>
    <meta property="og:description" content="Pace fatta tra Stephen King e lo Shining di Stanley Kubrick? Sembrerebbe proprio di si e il merito di questa impresa sarebbe da attribuire a Doctor Sleep."/>
  </head>
  <body>
    <article>
      <h1>Doctor Sleep e la riconciliazione tra il Re e lo Shining di Kurbick</h1>
      <address><time datetime="2019-11-07T08:50:00+00:00">07 Nov 2019, 08:50</time> by <a rel="author">Mabelle Sasso</a></address>
      <p>Pace fatta tra <b>Stephen King</b> e lo Shining di <b>Stanley Kubrick</b>? Sembrerebbe proprio di si e il merito di questa impresa sarebbe da attribuire a <a href="https://www.tomshw.it/culturapop/doctor-sleep-recensione-stephen-king/"><b>Doctor Sleep</b></a>.</p>
      <figure>
        <img src="https://www.tomshw.it/images/images/2019/10/doctor-sleep-59563.jpg"/>
      </figure>
      <p>Il film di <b>Mike Flanagan</b> (Hill House, Il Gioco di Geralt), attualmente in programmazione nelle sale italiane e di cui potete leggere la nostra <a href="https://www.tomshw.it/culturapop/doctor-sleep-recensione-stephen-king/">recensione</a>, adattamento dell’omonimo romanzo di King e sequel di Shining è riuscito nell’arduo compito di <b>riconciliare</b> una delle <b>fratture</b> più celebri che la storia del cinema di genere possa ricordare.<br/>Stephen King infatti non è mai stato timido nei confronti del lavoro di adattamento del suo romanzo svolto da Kubrick, nonostante il film di Shining sia universalmente riconosciuto da pubblico e critica come un capolavoro indiscusso.<br/>Tra i motivi che portarono il Re a criticare aspramente la pellicola c’erano <b>due dettagli</b> che lo scrittore considerava fondamentali ai fini della storia: l’assenza di un vero arco narrativo di Jack Torrance e il finale che differiva profondamente dal romanzo originale.</p>
      <figure>
        <img src="https://www.tomshw.it/images/images/2019/10/doctor-sleep-59562.jpg"/>
      </figure>
      <p>In questi giorni però le dichiarazioni di King e Flanagan, impegnati nelle interviste a corredo del lancio di Doctor Sleep, hanno fatto il giro della rete. Nonostante la posizione adamantina su Shining di King, Flanagan sarebbe riuscito a convincerlo bontà delle sue idee, raccontandogli come avrebbe voluto rappresentare la sua versione del sequel.<br/>L’idea del regista era infatti quella di utilizzare la <b>forza della narrazione</b> di King unita all’immaginario collettivo di Shining, legato indissolubilmente alla <b>potenza visiva</b> evocata dal lungometraggio di Kubrick.<br/>Flanagan ha raccontato di come King, inizialmente, fosse riluttante a questa soluzione, tuttavia lo scrittore si è dimostrato aperto al confronto anche grazie ai precedenti lavori di adattamento curati da Flanagan, accettando infine questo compromesso.</p>
      <p>Dopo aver attentamente letto la sceneggiatura del film e successivamente dopo una proiezione privata a casa dell’autore, King ha apprezzato moltissimo il lavoro del regista, dichiarando che, dopo aver visto Doctor Sleep, tutto ciò che odiava del film di Kubrick è stato <b>riabilitato ai suoi occhi</b>, complimentandosi con il regista e elogiandone il lavoro.</p>
      <blockquote>Volete un pezzo dell’Overlook Hotel a casa vostra? Che ne dite di questo zerbino in vendita a <a href="https://toms.it/LcD7U">questo link</a> di Amazon.</blockquote>
    </article>
  </body>
</html>