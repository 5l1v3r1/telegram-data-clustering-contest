<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/proti-portnova-porushili-kriminalnu-spravu-novini-ukrajini-50052100.html"/>
    <meta property="og:site_name" content="НВ"/>
    <meta property="article:published_time" content="2019-11-07T08:26:00+00:00"/>
    <meta property="og:title" content="Поліція відкрила кримінальну справу проти Портнова через погрози журналістам"/>
    <meta property="og:description" content="Національна поліція розпочала кримінальне розслідування через погрози колишнього заступника голови Адміністрації Віктора Януковича Андрія Портнова на адресу журналістів."/>
  </head>
  <body>
    <article>
      <h1>Поліція відкрила кримінальну справу проти Портнова через погрози журналістам</h1>
      <h2>Національна поліція розпочала кримінальне розслідування через погрози колишнього заступника голови Адміністрації Віктора Януковича Андрія Портнова на адресу журналістів.</h2>
      <address>
        <time datetime="2019-11-07T08:26:00+00:00">07 Nov 2019, 08:26</time>
      </address>
      <p>Як <a href="https://www.npu.gov.ua/news/Informacziya/policziya-rozpochala-kriminalne-provadzhennya-za-faktom-pogroz-zhurnalistam-radio-svoboda/">повідомляється</a>, приводом для цього стали його висловлювання на адресу журналістів Радіо Свобода.</p>
      <p>У поліції зазначили, що справу проти Портнова відкрито відразу за двома статтями Кримінального кодексу України: перешкоджання законній професійній діяльності журналістів (ч. 2 ст. 171) і погроза або насильство по відношенню до журналіста (ч. 1 ст. 345−1).</p>
      <p>Читайте також:<br/><a href="https://nv.ua/ukr/ukraine/events/portnov-pogrozhuvav-prokuroru-novini-ukrajini-50043661.html">&amp;nbspПортнов погрожував прокурору, який вів його справу. ДБР почало розслідування</a></p>
      <p>Раніше повідомлялося, що <a href="https://nv.ua/ukr/tags/andrej-portnov.html">Портнов</a> <a href="https://nv.ua/ukr/ukraine/politics/portnov-opublikuvav-u-telegram-dani-vodiya-shem-novini-ukrajini-50051210.html">оприлюднив персональні дані члена знімальної групи програми Схеми: корупція в деталях</a>, яка займається розслідуванням його діяльності.</p>
      <p>Були опубліковані його повні паспортні дані та домашня адреса, номери авто, а також інформація, яка свідчить про стеження за його місцем проживання.</p>
      <p>Крім того, <a href="https://nv.ua/ukr/ukraine/events/portnov-oprilyudniv-dani-avto-shem-novini-ukrajini-50051278.html">Портнов оприлюднив дані ще трьох автомобілів програми Схеми: корупція в деталях</a>.</p>
      <p>Медіарух розцінив це як тиск колишнього соратника Януковича на журналістів і <a href="https://nv.ua/ukr/ukraine/politics/portnov-pogrozhuye-shemam-mediaruh-vidreaguvav-novini-ukrajini-50051550.html">звернувся до правоохоронних органів.</a></p>
    </article>
  </body>
</html>