<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/acht-mensen-waaronder-vier-toeristen-neergestoken-in-jordanie/"/>
    <meta property="og:site_name" content="SCEPTR"/>
    <meta property="article:published_time" content="2019-11-07T08:05:19+00:00"/>
    <meta property="og:title" content="8 mensen – waaronder 4 toeristen – neergestoken in Jordanië"/>
    <meta property="og:description" content="In Jordanië zijn acht mensen, waaronder vier buitenlandse toeristen, gewond geraakt bij een steekpartij."/>
  </head>
  <body>
    <article>
      <h1>8 mensen – waaronder 4 toeristen – neergestoken in Jordanië</h1>
      <address><time datetime="2019-11-07T08:05:19+00:00">07 Nov 2019, 08:05</time> by <a rel="author" href="https://sceptr.net/author/pietervanberkel/" target="_blank">Pieter Van Berkel</a></address>
      <p>
        <b>In Jordanië zijn acht mensen, waaronder vier buitenlandse toeristen, gewond geraakt <a href="https://www.reuters.com/article/us-jordan-attack-tourists/three-mexicans-one-swiss-wounded-in-stabbing-at-jordan-tourist-spot-idUSKBN1XG1FA">bij een steekpartij</a>. De aanslag vond plaats in de oude Romeinse stad Jerash, een populaire toeristische bestemming.</b>
      </p>
      <p>Onder de slachtoffers zouden zich drie Mexicanen en een Zwitser bevinden. De andere slachtoffers waren twee Jordaanse politieagenten, een reisgids en een chauffeur. Op sociale media waren beelden te zien van een bloedende vrouw die op de grond lag.</p>
      <figure>
        <iframe data-src="https://twitter.com/ShehabAgency/status/1192025611042197504?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Dader afkomstig uit Palestijns vluchtelingenkamp</h3>
      <p>Een Mexicaanse toerist en de Jordaanse reisgids werden met ernstige verwondingen naar de hoofdstad Amman gevlogen. Intussen zou hun toestand terug stabiel zijn. De anderen hadden <i>“matige tot lichte”</i> wonden, aldus de Jordaanse minister van Volksgezondheid<a href="https://sceptr.net/tag/saad-fayez-jaber/"> Saad Fayez Jaber</a>.</p>
      <p><a href="https://sceptr.net/tag/mohammed-abu-touaima/">Mohammed Abu Touaima</a>, de 22-jarige dader, werd ter plaatste gearresteerd. Hij zou alleen hebben gehandeld. Hij zou afkomstig zijn uit een nabijgelegen Palestijns vluchtelingenkamp. </p>
      <p>Jerash huisvest Romeinse ruïnes en is een populaire trekpleister voor toeristen. Jordanië lokt de laatste jaren veel toeristen en wordt als een van de veiligste bestemmingen in het Midden-Oosten beschouwd. In vergelijking met andere landen vinden er weinig aanslagen tegen toeristen plaats.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2018/09/belgie-verdubbelt-steun-voor-vn-agentschap-voor-palestijnse-vluchtelingen/"/>
        <a href="https://sceptr.net/2018/09/de-croo-zet-steun-stop-nadat-palestijnse-school-naar-terroriste-wordt-vernoemd/"/>
        <a href="https://sceptr.net/2018/07/rebellen-in-zuid-syrie-geven-zich-over-na-russisch-staakt-het-vuren/"/>
      </related>
    </article>
  </body>
</html>