<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/attualita/contraffazione-scuola-convegno-serino.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-07T08:48:00+00:00"/>
    <meta property="og:title" content="A Serino la prima edizione della &quot;Giornata per la lotta alla contraffazione&quot;"/>
    <meta property="og:description" content="La finalità dell’iniziativa con la Prefettura di Avellino, la Direzione Generale Lotta alla Contraffazione del M.I.S.E. e l’Ufficio Scolastico Provinciale"/>
  </head>
  <body>
    <article>
      <h1>A Serino la prima edizione della "Giornata per la lotta alla contraffazione"</h1>
      <h2>La finalità dell’iniziativa con la Prefettura di Avellino, la Direzione Generale Lotta alla Contraffazione del M.I.S.E. e l’Ufficio Scolastico Provinciale</h2>
      <address><time datetime="2019-11-07T08:48:00+00:00">07 Nov 2019, 08:48</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/252377902878/movie_20191106_131844-2.mp4"/>
      </figure>
      <p>Questa mattina l’I.C. Serino presso la sala consiliare del Comune di Serino, ha organizzato la I edizione della "Giornata per la lotta alla contraffazione", un convegno fortemente voluto dalla Dirigente scolastica prof.ssa <b>Antonella De Donno</b>, la quale, sempre attenta alle tematiche inerenti alla legalità, ha voluto promuovere per la scuola Secondaria di I grado, momenti di riflessioni e di approfondimenti, verso un argomento nuovo per le scuole e spesso inesplorato, quale quello della contraffazione, come imitazione di un prodotto, mediante la replica non autorizzata di un originale.</p>
      <p>La finalità dell’iniziativa, partita nell’ambito del protocollo d’intesa sottoscritto il 3 settembre 2019 con la Prefettura di Avellino, la Direzione Generale Lotta alla Contraffazione del M.I.S.E. e l’Ufficio Scolastico Provinciale, è stata quella di avviare osservazioni, volte alla diffusione della cultura della salute e alla prevenzione dei rischi derivanti dall’utilizzo dei prodotti contraffatti.</p>
      <p>Ospite d’eccezione, il Dottore Antonio Felice Caputo, Generale di Brigata, in ausiliaria, della Guardia di Finanza che ha magistralmente illustrato agli alunni delle classi terze, accompagnati dai rispettivi docenti, due aspetti relativi alla lotta alla contraffazione, quello alimentare, nonché dei capi contraffatti di abbigliamento, borse e scarpe etc.</p>
      <p>Le tematiche illustrate dal dottor Caputo hanno abbracciato esempi di falso cibo, made in Italy, il reato di contraffazione più grave, perché può produrre pericolosi effetti sulla salute, con l’uso di ingredienti di minore qualità, o metodi di produzione alternativi, dietro cui si celano vere e proprie illegalità, spesso con ricette modificate, come è confermato dall’escalation dei sequestri della Guardia di Finanza e dai video presentati ai ragazzi.</p>
      <p>In seguito è stato spiegato agli studenti, come la contraffazione è un ostacolo economico, giacché essa è prodotta per ottenere vantaggi economici: “il consumatore alimenta un circolo vizioso del quale diviene a sua volta vittima, a beneficio della criminalità organizzata che trae profitto dai traffici illeciti di beni contraffatti”.</p>
      <p>Diversi i consigli offerti ai ragazzi che, hanno posto al Generale, delle domande interessanti, dall’evitare di comprare prodotti troppo economici, perché un prezzo troppo basso è invitante ma è indice di scarsa qualità, al rivolgersi sempre a venditori autorizzati, in quanto offrono garanzie sull’origine della merce, a porre particolare attenzione all’acquisto di prodotti proposti su internet o da programmi televisivi.</p>
      <p>In ultimo, un cenno importante che riguarda molto da vicino i ragazzi, quello della pirateria nel settore musicale, ovvero il fenomeno della contraffazione digitale e della diffusione abusiva di musica online, tramite web e mobile, in poche parole la riproduzione non autorizzata, la duplicazione di un’opera musicale originale senza il consenso del titolare dei diritti e a scopo di lucro. A tutto questo fa seguito fa seguito la reclusione da sei mesi a tre anni con gravi multe.</p>
      <p>A concludere i lavori la D.S. De Donno, soddisfatta dell’ineccepibile coordinamento della mattinata a cura dalla prof.ssa Tiziana Pianese, referente della Legalità dell’Istituto, dell’operato dei ragazzi e del loro impegno e dell’attenzione dell’Amministrazione comunale di Serino, nelle persone del Sindaco Dottor Vito Pelosi e dell’Assessore Sabino Matta, i quali hanno accolto ed ospitato i ragazzi per dare ancora una volta esempi di senso civico e di confronto tra istituzione ed istruzione.<br/>Tra le varie domande una simpatica: “Quali studi intraprendere per diventare generale della Guardia di Finanza”….vuol dire che il motto araldico del Corpo della Guardia di Finanza "Nec Recisa Recedit" che in italiano potrebbe essere tradotta in "Neanche Spezzata Retrocede", riscoperta nel 1920, per le Fiamme Gialle da Gabriele D’Annunzio, il Poeta Soldato, ha solleticato l’idea di qualcuno, che è pronto a non retrocedere ma a guardare avanti con lealtà ed impegno il futuro della nostra società.</p>
    </article>
  </body>
</html>