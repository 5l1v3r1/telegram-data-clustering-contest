<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/07/preso-mentre-scappava-dalla-finestra-un-latitante-nellelenco-dei-pericolosi-top10_20191107_090144/"/>
    <meta property="og:site_name" content="Askanews"/>
    <meta property="article:published_time" content="2019-11-07T08:01:44+00:00"/>
    <meta property="og:title" content="Preso mentre scappava dalla finestra un latitante nell’elenco dei “pericolosi”"/>
    <meta property="og:description" content="Napoli, 7 nov. (askanews) – Ha cercato di sfuggire all’arresto uscendo dalla finestra, arrampicandosi sul vano del motore del climatizzatore e fuggendo sul tetto nascondendosi in un appartamento in quel momento disabitato, ma i carabinieri l’hanno arrestato. In manette, a Melito di Napoli, il 42enne Federico Rapprese, inserito nell’elenco dei latitanti pericolosi. L’uomo, che è […]"/>
  </head>
  <body>
    <article>
      <h1>Preso mentre scappava dalla finestra un latitante nell’elenco dei “pericolosi”</h1>
      <h2>Blitz dei carabinieri nell'abitazione della compagna</h2>
      <address>
        <time datetime="2019-11-07T08:01:44+00:00">07 Nov 2019, 08:01</time>
      </address>
      <figure>
        <img src="http://www.askanews.it/wp-content/uploads/2019/11/20191107_090135_D272BB16.jpg"/>
      </figure>
      <p>Napoli, 7 nov. (askanews) – Ha cercato di sfuggire all’arresto uscendo dalla finestra, arrampicandosi sul vano del motore del climatizzatore e fuggendo sul tetto nascondendosi in un appartamento in quel momento disabitato, ma i carabinieri l’hanno arrestato. In manette, a Melito di Napoli, il 42enne Federico Rapprese, inserito nell’elenco dei latitanti pericolosi.</p>
      <p>L’uomo, che è stato rintracciato dai militari del Nucleo investigativo di Castello di Cisterna, si sottraeva, dal 22 febbraio 2018, a un’ordinanza di custodia cautelare in carcere per tentato omicidio aggravato da finalità mafiose, emessa dal gip del tribunale di Napoli su richiesta della locale Direzione distrettuale antimafia.Dalle indagini è emerso che Rapprese il 30 dicembre 2006, a Casandrino, si rese responsabile per conto del clan Ranucci del tentato omicidio di Antonio Marrazzo, 52enne fratello del capo del clan Marazzo.</p>
      <p>Rapprese si nascondeva nell’abitazione della compagna. Alle 20 di ieri sera è scattato il blitz e i carabinieri, che hanno circondato l’intero edificio, hanno reso vano il suo tentativo di fuga, conducendolo in carcere.</p>
      <p>Prs/int5</p>
    </article>
  </body>
</html>