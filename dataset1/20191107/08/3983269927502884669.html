<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/premsa/nou-record-de-temporada-per-a-lapm-un-dimecres-que-tv3-torna-a-liderar-amb-contundencia-amb-un-20-8-de-quota/nota-de-premsa/2961613/"/>
    <meta property="og:site_name" content="CCMA"/>
    <meta property="article:published_time" content="2019-11-07T08:27:06+00:00"/>
    <meta property="og:title" content="Nou rècord de temporada per a l'&quot;APM?&quot;, un dimecres que TV3 torna a liderar amb contundència, amb un 20,8% de quota"/>
    <meta property="og:description" content="TV3 va liderar l'audiència d'ahir, amb una quota del 20,8%, dobla a la segona classificada. Els sis programes més vistos van ser de la cadena i líders de la seva franja, amb un excel·lent resultat dels telenotícies, de l'&quot;Està passant&quot; i del l'&quot;APM?&quot; que torna a ser el més vist de la temporada"/>
  </head>
  <body>
    <article>
      <h1>Nou rècord de temporada per a l'"APM?", un dimecres que TV3 torna a liderar amb contundència, amb un 20,8% de quota</h1>
      <h2>TV3 va liderar l'audiència d'ahir, amb una quota del 20,8%, dobla a la segona classificada. Els sis programes més vistos van ser de la cadena i líders de la seva franja, amb un excel·lent resultat dels telenotícies, de l'"Està passant" i del l'"APM?" que torna a ser el més vist de la temporada</h2>
      <address><time datetime="2019-11-07T08:27:06+00:00">07 Nov 2019, 08:27</time> by <a rel="author">CCMA</a></address>
      <p>Ahir, TV3 va tornar a ser la cadena més vista a Catalunya, amb una quota del 20,8%, a 10,6 punts de la segona classificada. Els sis espais més vistos del rànquing van ser de la cadena, amb el "<a href="http://www.ccma.cat/tv3/telenoticies/tn-vespre/">TN vespre</a>", que condueix Toni Cruanyes, en primer lloc, amb 773.000 espectadors i un 29,9% de quota.</p>
      <p>El va seguir l'<a href="https://www.ccma.cat/tv3/apm/">"APM?"</a>, que va marcar un nou rècord de temporada, amb una quota del 19,5% i 520.000 espectadors. L'<a href="https://www.ccma.cat/tv3/esta-passant/">"Està passant"</a>, el programa d'humor del vespre que condueix Toni Soler, amb 478.000 espectadors i un 23,4% de quota, va ser el tercer.</p>
      <p>El quart lloc va ser el <a href="http://www.ccma.cat/tv3/telenoticies/tn-migdia/">"TN migdia"</a>, amb Raquel Sans i Carles Prats, amb una quota del 26,9% i 428.000 espectadors.</p>
      <p>El <a href="https://www.ccma.cat/tv3/joc-de-cartes/">"Joc de cartes"</a>, en què Marc Ribas buscava el millor restaurant a peu de carretera de les Terres de l'Ebre, va ocupar el cinquè lloc, amb 425.000 espectadors i una quota del 21,5%, i va liderar amb contundència la franja. I el <a href="https://www.ccma.cat/tv3/cuines/">"Cuines"</a>, en què el xef va fer mac and cheese, va ser el sisè, amb una quota del 22,7% i 372.000 espectadors.</p>
      <p>També, en el rànquing dels més vistos, el <a href="https://www.ccma.cat/tv3/telenoticies/tn-comarques/">"TN comarques"</a>, que condueix Núria Solé, va ocupar el vuitè lloc, amb 290.000 espectadors i un 22,4% de quota. I el novè lloc va ser per a <a href="https://www.ccma.cat/tv3/com-si-fos-ahir/">"Com si fos ahir"</a>, amb una quota del 19,2% i 288.000 espectadors.</p>
      <p>
        <i>(Font: Kantar, ind. 4 i +)</i>
      </p>
      <p>
        <a href="http://www.tv3.cat/">tv3.cat</a>
      </p>
      <p>#audiènciesTV3</p>
    </article>
  </body>
</html>