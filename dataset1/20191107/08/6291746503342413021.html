<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/07/regina-non-compra-piu-pellicce-animale/"/>
    <meta property="og:site_name" content="Il Post"/>
    <meta property="article:published_time" content="2019-11-07T08:38:31+00:00"/>
    <meta property="og:title" content="La regina Elisabetta II non comprerà più pellicce di pelo di animale"/>
    <meta property="og:description" content="La regina Elisabetta II del Regno Unito non comprerà più nuove pellicce fatte con pelo di animale, ma soltanto con pelo sintetico. La notizia è stata data mercoledì da Buckingham Palace, che ha precisato che la regina continuerà a indossare le pellicce che possiede già. La decisione è stata apprezzata dagli"/>
  </head>
  <body>
    <article>
      <h1>La regina Elisabetta II non comprerà più pellicce di pelo di animale</h1>
      <address>
        <time datetime="2019-11-07T08:38:31+00:00">07 Nov 2019, 08:38</time>
      </address>
      <p>La regina Elisabetta II del Regno Unito <a href="https://apnews.com/f53b1768dc3647ee9a516cd18a394f83">non comprerà più nuove pellicce</a> fatte con pelo di animale, ma soltanto con pelo sintetico. La notizia è stata data mercoledì da Buckingham Palace, che ha precisato che la regina continuerà a indossare le pellicce che possiede già. La decisione è stata apprezzata dagli animalisti, che in passato avevano criticato la regina sulla questione e che ora si augurano che potrebbe essere un esempio per le persone comuni e per le aziende di moda.</p>
      <p>La decisione della regina segue una tendenza sempre più diffusa nella moda: negli ultimi anni molte aziende – tra cui Gucci, Versace e Burberry – hanno smesso di produrre e vendere pellicce e oggetti in pelo di animale; dal 2016 la rivista <i>InStyle</i> non pubblica più foto e servizi pubblicitari dove sono rappresentate; dal 2018 la Settimana della moda di Londra vieta abiti e oggetti in pelo di animale in tutte le sue sfilate e in quello stesso anno il Consiglio comunale di Los Angeles ne <a href="https://www.ilpost.it/2018/09/19/los-angeles-ha-vietato-la-vendita-di-pellicce/">ha vietato</a> la vendita in tutta la città.</p>
      <blockquote>
        <a href="https://www.ilpost.it/2018/05/06/pellicce-sintetiche-ambiente/">Sono meglio le pellicce sintetiche o di pelo di animale?</a>
      </blockquote>
    </article>
  </body>
</html>