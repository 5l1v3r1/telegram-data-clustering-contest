<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/07/sabarimala-shop-issue.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-07T08:48:00+00:00"/>
    <meta property="og:title" content="ശബരിമലയിലെ കട ലേലം സമ്പൂര്‍ണപരാജയം; 15% കുറച്ചിട്ടും ആളില്ല"/>
    <meta property="og:description" content="തിരുവിതാംകൂർ ദേവസ്വം ബോർഡ് കടകളുടെയും വിൽപനസ്ഥാപനങ്ങളുടെയും അടിസ്ഥാനതുക പതിനഞ്ചുശതമാനം കുറച്ചിട്ടും ശബരിമലയിലെ കടകള്‍ ലേലംപിടിക്കാന്‍ ആളില്ല..Sabarimala. Sabarimala Woman Entry. Manorama News. manorama Online. Pinarayi Vijayan.Cpm. Congress. Kerala.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>ശബരിമലയിലെ കട ലേലം സമ്പൂര്‍ണപരാജയം; 15% കുറച്ചിട്ടും ആളില്ല</h1>
      <address><time datetime="2019-11-07T08:48:00+00:00">07 Nov 2019, 08:48</time> by <a rel="author">മനോരമ ലേഖകൻ</a></address>
      <p>പത്തനംതിട്ട∙ തിരുവിതാംകൂർ ദേവസ്വം ബോർഡ് കടകളുടെയും വിൽപനസ്ഥാപനങ്ങളുടെയും അടിസ്ഥാനതുക പതിനഞ്ചുശതമാനം കുറച്ചിട്ടും ശബരിമലയിലെ കടകള്‍ ലേലംപിടിക്കാന്‍ ആളില്ല. പമ്പയിലും സന്നിധാനത്തുമായി ഇരുനൂറ്റി ഇരുപത് കടകള്‍ ലേലത്തില്‍വച്ചപ്പോള്‍ പന്ത്രണ്ടുകടകള്‍ മാത്രമാണ് വിറ്റുപോയത്. ഹോട്ടലുകള്‍ ഏറ്റെടുത്തുനടത്താന്‍ ഇത്തവണയും ആരും മുന്നോട്ടുവന്നില്ല.</p>
      <p>പന്ത്രണ്ടു കടകള്‍മാത്രമാണ് ലേലത്തില്‍ പോയത്. ഒറ്റ ഹോട്ടല്‍പോലും  ഏറ്റെടുത്തിട്ടില്ല. കഴിഞ്ഞവര്‍ഷത്തെ അതേ അവസ്ഥതന്നെ ഉണ്ടാകുമോയെന്ന ആശങ്കയിലാണ് വ്യാപാരികള്‍. പുനഃപരിശോധനാ ഹര്‍ജിയില്‍ സുപ്രിംകോടതി എന്ത് നിലപാടെടുക്കുമെന്നതു വ്യക്തമാകാനിരിക്കുന്നതേയുള്ളൂ.</p>
      <p>ബാങ്ക് ഗാരന്റി നല്‍കണമെന്ന വ്യവസ്ഥയും വ്യാപാരികളെ ബുദ്ധിമുട്ടിക്കുന്നുണ്ട്. പലരും കഴിഞ്ഞവര്‍ഷത്തെ കെടുതിയില്‍ നിന്ന് കരകയറിയിട്ടില്ല. വായ്പ തിരിച്ചടവുമുടങ്ങിയതു കാരണം ജപ്തിഭീഷണിയും നേരിടുന്നു.</p>
      <p>ഈ മാസം പതിനേഴിനാണ് മണ്ഡലക്കാലം തുടങ്ങുന്നത്. അതിന് മുമ്പ് ഹോട്ടലുകള്‍ ഉള്‍പ്പെടെയുള്ള സൗകര്യങ്ങള്‍ ഒരുക്കുകയെന്ന ഭാരിച്ച വെല്ലുവിളിയാണ് ദേവസ്വം ബോര്‍ഡിന് മുന്നിലുള്ളത്. </p>
    </article>
  </body>
</html>