<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/disney-avengers-endgame-sara-disponibile-al-lancio/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T08:00:00+00:00"/>
    <meta property="og:title" content="Disney+: Avengers: Endgame sarà disponibile al lancio"/>
    <meta property="og:description" content="Disney+, la nuova piattaforma di streaming del colosso di Burbank, farà il suo debutto negli USA a brevissimo ed il suo catalogo è già molto fornito, con contenuti sia originali che non provenienti dagli universi Disney, Marvel e anche Fox. Come se non bastasse, Disney ha deciso di rendere disponibile già al lancio Avengers: Endgame, il film dei Marvel Studios che più ha incassato nella storia del cinema."/>
  </head>
  <body>
    <article>
      <h1>Disney+: Avengers: Endgame sarà disponibile al lancio</h1>
      <address><time datetime="2019-11-07T08:00:00+00:00">07 Nov 2019, 08:00</time> by <a rel="author">Lorenzo Ferrero</a></address>
      <p><a href="https://www.tomshw.it/culturapop/disney-plus-come-funziona/"><b>Disney+</b></a>, la nuova piattaforma di streaming del colosso di Burbank, farà il suo debutto negli USA a brevissimo ed il suo catalogo è già molto fornito, con contenuti sia originali che non provenienti dagli universi <b>Disney, Marvel</b> e <b>Fox</b>. Come se non bastasse, Disney ha deciso di rendere disponibile già al lancio <b>Avengers: Endgame</b>, il film dei Marvel Studios che più ha incassato nella storia del cinema.</p>
      <p>Leggi anche: <a href="https://www.tomshw.it/culturapop/disney-aggiunto-avatar-al-lancio-della-piattaforma/">Disney+: aggiunto Avatar al lancio della piattaforma</a></p>
      <p>Avengers: Endgame sarebbe arrivato su Disney+ in ogni caso, visto che l’obiettivo della compagnia è quello di avere tutte le proprietà intellettuali della Disney stessa sulla piattaforma, disponibili per tutti gli utenti. La pellicola era stata annunciata in arrivo sul servizio di streaming solo a metà Dicembre, un mese circa dopo il suo debutto. Non si sa cosa possa aver fatto cambiare idea ai vertici Disney, fatto sta che Avengers: Endgame sarà disponibile sin dal lancio di Disney+, che avverrà il <b>12 Novembre</b>.</p>
      <figure>
        <iframe data-src="https://twitter.com/Avengers/status/1192081648440897536?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>L’account Twitter ufficiale di <b>Avengers</b> ha condiviso un video pieno di screenshot di richieste dei fan, che domandavano se Disney + avrebbe avuto nel suo catalogo Endgame al lancio. Dopo aver attraversato diversi tweet, il video rivela le parole “We got you”, a conferma della nuova data di debutto in streaming.</p>
      <p>Quindi, oltre a quasi tutti i film della <b><a href="https://www.tomshw.it/culturapop/film-disney-pixar/">Pixar</a>, The Mandalorian, Captain Marvel</b> e l’intero franchise di <b>Star Wars</b> compreso <b>Rogue One</b>, i fan potranno divertirsi con Avengers: Endgame, quando avvieranno Disney + per la prima volta martedì.</p>
      <p>Purtroppo, per quanto riguarda l’Italia, dovremo aspettare ancora un po’. Disney parla di un’ “Espansione Globale” del servizio, che raggiungerà tutti i maggiori stati mondiali nel giro di un paio d’anni. Inoltre, esiste già la pagina del servizio tradotta in italiano (la potete trovare <a href="https://toms.it/9XuWv">qui</a>) in cui vi è un bottone con su scritto “Tenetemi Informato”, segno che quasi al 100% il servizio arriverà anche qua da noi.</p>
      <blockquote>Non volete aspettare l’arrivo di Disney+ per rivedervi Avengers: Endgame? Potete trovare il blu-ray a <a href="https://toms.it/jQcys">questo</a> link di Amazon!</blockquote>
      <p> </p>
    </article>
  </body>
</html>