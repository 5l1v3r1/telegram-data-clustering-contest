<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/ekipazht-na-ruski-korab-bedstva-vv-varna_news707864.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-07T08:23:00+00:00"/>
    <meta property="og:title" content="Екипажът на руски кораб бедства във Варна"/>
    <meta property="og:description" content="Плавателният съд е малък и е съставен от девет души екипаж"/>
  </head>
  <body>
    <article>
      <h1>Екипажът на руски кораб бедства във Варна</h1>
      <h2>Плавателният съд е малък и е съставен от девет души екипаж</h2>
      <address>
        <time datetime="2019-11-07T08:23:00+00:00">07 Nov 2019, 08:23</time>
      </address>
      <p>https://blitz.bg/obshtestvo/ekipazht-na-ruski-korab-bedstva-vv-varna_news707864.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573105219-b48e04aec6e1394277918971897ec293-big.jpg"/>
      </figure>
      <p><b>Екипажът на кораб "Ника Фортуна" бедства в пристанище "Варна-Запад" от началото на годината, предаде БНТ. Собственик е руска фирма, която е изоставила плавателния съд заради дългове. </b><br/><br/>Корабът е задържан във варненския порт, а моряците не са получавали заплати с месеци.</p>
      <p>Плавателният съд е малък. Съставен е от девет души екипаж, които са руснаци и украинци. Шестима от тях вече са си тръгнали, а останалите трима моряци бедстват на пристанището без пари и храна.<br/><br/>Помощ в оцеляването им предлагат неправителствени организации и ръководството на пристанището.</p>
      <p>"Това е поредният случай с руски кораби в български пристанища", заяви адвокатът на бедстващите моряци Христо Раев.<br/><br/>"Случаят е особено тежък, тъй като моряците бедстват вече повече от година в българското пристанище и е налице пълна липса на храна и гориво на борда на кораба. Очаквам, че в зимния период тези тежести ще бъдат още по-сложни и бедственото положение ще бъде наистина сериозно", допълни Раев.</p>
    </article>
  </body>
</html>