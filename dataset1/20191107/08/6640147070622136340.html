<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/ex-sviluppatori-skyrim-nuovo-studio/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T08:18:00+00:00"/>
    <meta property="og:title" content="Ex sviluppatori di Skyrim, Fallout 3 e Mass Effect aprono un nuovo studio"/>
    <meta property="og:description" content="Alcuni ex sviluppatori di Skyrim, Mass Effect 3, Fallout 3 e Sleeping Dogs si sono riuniti per creare un nuovo studio di sviluppo."/>
  </head>
  <body>
    <article>
      <h1>Ex sviluppatori di Skyrim, Fallout 3 e Mass Effect aprono un nuovo studio</h1>
      <address><time datetime="2019-11-07T08:18:00+00:00">07 Nov 2019, 08:18</time> by <a rel="author">Gianluca Saitto</a></address>
      <p>Alcuni ex sviluppatori e creatori di <b>Mass Effect 3</b>, <b>The Elder Scrolls V: Skyrim</b> e <b>Fallout 3</b> si sono uniti per creare un nuovo studio chiamato Brass Lion Entertainment. Lo studio è stato annunciato in un articolo del sito Medium scritto proprio dall’<b>ex dipendente di Bioware Manveer Heir</b>, che lo definisce uno <i>“studio di intrattenimento vario e inclusivo”</i>. Heir ha continuato affermando che i lavori per la creazione e il reclutamento per questo studio sono iniziati nel 2017.</p>
      <p><b>Brass Lion Entertainment</b> si concentrerà sulla <i>“creazione di universi originali, incentrati su personaggi e storie che richiamano la cultura Afro-Latina”</i> che il team ritiene riempirà un vuoto necessario nel panorama dell’intrattenimento di oggi.</p>
      <figure>
        <img src="https://www.tomshw.it/images/images/2019/11/corner-wolves-61106.768x432.jpg"/>
      </figure>
      <p>Leggi anche: <a href="https://www.tomshw.it/videogioco/epic-games-store-giochi-gratis-falla/">Epic Games Store: una falla consentirebbe di scaricare gratis i giochi?</a></p>
      <p>Gli altri membri fondatori di Brass Lion sono Bryna Dabby Smith, che ha lavorato a Sleeping Dogs di Square Enix, e Rashad Redic, ex  Bethesda, che in passato ha lavorato su Fallout 3 e The Elder Scrolls V: Skyrim. Il team sta cercando di <b>riunire la propria esperienza collettiva</b> per creare <i>“franchise che possano prendere forma in videogiochi, film, TV, fumetti, romanzi, podcast e altre media d’intrattenimento”.</i></p>
      <p>L’annuncio della creazione di Brass Lion Entertainment è arrivato anche con l’annuncio del loro primo gioco, <b>Corner Wolves</b>.<i> “Corner Wolves è un universo immaginario ambientato ad Harlem a metà degli anni ’90, dove Jacinte, una giovane afro-latina, intraprende una missione per trovare l’assassino di suo padre”</i>. Il gioco sarà scritto da Evan Narcisse (autore del fumetto Rise of the Black Panther) e avrà la direzione musicale di Just Blaze, che ha lavorato con artisti del calibro di Drake, Jay-Z e Kendrick Lamar. <b>Siete curiosi di vedere all’opera questo nuovo studio?</b> Diteci la vostra.</p>
      <blockquote>Volete conoscere da dove arrivano le origini di alcuni membri di Brass Lion Entertainment? Acquistate The Elder Scrolls V: Skyrim su Amazon a <a href="https://toms.it/WHqAf">questo indirizzo</a>.</blockquote>
    </article>
  </body>
</html>