<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/diablo-4-endgame-variegato/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T08:57:00+00:00"/>
    <meta property="og:title" content="Diablo 4 avrà un Endgame variegato grazie alle chiavi dei Dungeon"/>
    <meta property="og:description" content="Diablo 4 avrà un sistema di endgame gestito tramite delle chiavi speciali che renderanno i Dungeon della campagna variabili."/>
  </head>
  <body>
    <article>
      <h1>Diablo 4 avrà un Endgame variegato grazie alle chiavi dei Dungeon</h1>
      <address><time datetime="2019-11-07T08:57:00+00:00">07 Nov 2019, 08:57</time> by <a rel="author">Gianluca Saitto</a></address>
      <p>Durante quest’ultima settimana abbiamo sentito parlare molto di<b> Diablo 4</b>. Il gioco, che è stato annunciato ufficialmente durante la BlizzCon 2019 di questo fine settimana, ha lasciato gli appassionati con una domanda; <b>come funzioneranno i contenuti endgame in Diablo 4?</b> A quanto pare, una parte di esso si baserà su un sistema che riproporrà i Dungeon della campagna per mezzo di oggetti speciali che verranno trovati nel mondo gioco.</p>
      <p>Come riferito da alcuni sviluppatori di Blizzard, mentre i giocatori si avventureranno a Sanctuary inizieranno a trovare delle <b>chiavi speciali che permetteranno di accedere a delle versioni endgame dei dungeon e delle regioni di gioco</b>. Usando una chiave nel suo dungeon associato, quest’ultimo si trasformerà in un dungeon da endgame e oltre a ciò ne aumenterà la difficoltà.</p>
      <figure>
        <img src="https://www.tomshw.it/images/images/2019/11/diablo-immortal-60192.768x432.jpg"/>
      </figure>
      <p>Leggi anche: <a href="https://www.tomshw.it/videogioco/ex-sviluppatori-skyrim-nuovo-studio/">Ex sviluppatori di Skyrim, Fallout 3 e Mass Effect aprono un nuovo studio</a></p>
      <p>Le chiavi avranno anche dei <b>mutatori speciali</b> associati a loro, quindi quando il giocatore entrerà all’interno di un dungeon endgame, tali mutatori saranno attivi sia per il dungeon stesso che per i giocatori all’interno. Si tratta essenzialmente di <b>alterazioni dell’esperienza di gioco per quel particolare Dungeon</b>, per esempio il giocatore potrà avere una pietra che lo segue che sparerà dei fulmini.</p>
      <p>Non abbiamo ancora una data di lancio ufficiale di Diablo 4, ma per ora conosciamo le prime tre classi che saranno presenti in gioco, il Barbaro, L’Incantatrice e il Druido, che non era presente nella serie dall’espansione Lord of Destruction per Diablo II.<b> Cosa pensate del tipo di endgame che sarà presente in Diablo 4?</b> Diteci la vostra nella sezione dedicata ai commenti.</p>
      <blockquote>C’è ancora molto da aspettare prima di giocare a Diablo 4. Nel frattempo potete recuperare Diablo 3 Eternal Collection su Amazon a <a href="https://toms.it/ajIFP">questo indirizzo</a>.</blockquote>
    </article>
  </body>
</html>