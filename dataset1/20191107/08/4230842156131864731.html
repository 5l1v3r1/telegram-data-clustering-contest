<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191107-zgodu-na-obrobku-osobystyh-danyh-skasuyut-dubilet/"/>
    <meta property="og:site_name" content="ФАКТИ"/>
    <meta property="article:published_time" content="2019-11-07T08:45:29+00:00"/>
    <meta property="og:title" content="Згоду на обробку особистих даних скасують – Дубілет"/>
    <meta property="og:description" content="Кабмін погодив законопроект, який дозволить українцям не заповнювати щоразу документ про згоду на обробку персональних даних."/>
  </head>
  <body>
    <article>
      <h1>Згоду на обробку особистих даних скасують – Дубілет</h1>
      <address>
        <time datetime="2019-11-07T08:45:29+00:00">07 Nov 2019, 08:45</time>
      </address>
      <p>Кабмін погодив законопроект, який дозволить українцям не заповнювати щоразу документ про згоду на обробку персональних даних.</p>
      <p>Міністр Кабінету міністрів Дмитро Дубілет повідомив, що цей законопроект допоможе краще захистити українців в тому, як організації поводяться з їхніми персональними даними.</p>
      <p>Він наголосив, що цей документ насправді нікого ні від кого не захищає.</p>
      <p><b>Читайте:</b> <a href="https://fakty.com.ua/ua/ukraine/20191106-u-derzhstati-skorotyly-ponad-1-7-tys-pratsivnykiv/">У Держстаті скоротили понад 1,7 тис. працівників</a></p>
      <p>Дмитро Дубілет також зазначив, що законопроект готували на основі європейських стандартів.</p>
      <p>Він нагадав, що європейці поважають особисті дані, але не заповнюють щоразу низку непотрібних документів.</p>
      <p>Натомість в Україні заповнити згоду на обробку персональних даних вимагають у будь-яких держустановах.</p>
      <p>На думку Дмитра Дубілета, скасування такого документу допоможе зменшити рівень бюрократії.</p>
      <p>Раніше Дмитро Дубілет повідомив, що <a href="https://fakty.com.ua/ua/ukraine/20191104-zarplaty-vsih-chynovnykiv-ukrayiny-vyplachuvatymutsya-na-karty-dubilet/">зарплати всіх чиновників України</a> виплачуватимуться на карти.</p>
      <p><b>Джерело:</b> <a href="https://web.telegram.org/#/im?p=@dmytro_dubilet">Дмитро Дубілет</a></p>
    </article>
  </body>
</html>