<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191107-zagadkovyj-vbyvtsya-na-cherkashhyni-rodynu-znajshly-bez-svidomosti-dytyna-mertva/"/>
    <meta property="og:site_name" content="ФАКТИ"/>
    <meta property="article:published_time" content="2019-11-07T08:33:23+00:00"/>
    <meta property="og:title" content="Загадковий вбивця: на Черкащині родину знайшли без свідомості, дитина – мертва"/>
    <meta property="og:description" content="На Черкащині у квартирі знайшли непритомну цілу родину. На щастя, дорослі ще дихали, а от малого витягти із лап смерті медики не встигли."/>
  </head>
  <body>
    <article>
      <h1>Загадковий вбивця: на Черкащині родину знайшли без свідомості, дитина – мертва</h1>
      <address>
        <time datetime="2019-11-07T08:33:23+00:00">07 Nov 2019, 08:33</time>
      </address>
      <p>На Черкащині у квартирі знайшли непритомну цілу родину. На щастя, дорослі ще дихали, а от малого витягти із лап смерті медики не встигли.</p>
      <p>На Черкащині звечора молода родина приймала гостей. А вже на ранок господар зателефонував своєму другові і попросив якомога швидше привезти ліки. Усій родині стало зле.</p>
      <blockquote>– Каже щось погано, напевно, отруїлися. Все, я забрав рюкзак, і пішов. Малий лежав дивився телевізора біля нього в спальні. Це було о 10.00. Через півтори години я приїхав привіз, після того я їх не бачив, – друг родини Олег.</blockquote>
      <p>Надвечір до дітей примчав схвильований дідусь. Чоловік ніяк не міг додзвонитися, тож вирішив перевірити, чи все гаразд. Та на нього чекала жахлива картина.  Непритомні батько з сином лежали на ліжку, а мати – в ванній. Чоловіка й дружину у вкрай тяжкому стані медики забрали до лікарні. А от шестирічному хлопчикові допомагати було запізно.</p>
      <blockquote>– На жаль дитині допомога вже не понадобилась. Батько без свідомості і мати в свідомості, але в край важкому стані, – каже лікар швидкої допомоги Олег Мельник.</blockquote>
      <p><b>Читайте: </b><a href="https://fakty.com.ua/ua/proisshestvija/20191106-pobyly-ta-zalyshyly-pomyraty-na-zhytomyrshhyni-za-vbyvstvo-divchyny-zasudzheno-5-osib/">Побили та залишили помирати. На Житомирщині за вбивство дівчини засуджено 5 осіб</a><br/>Що саме сталося в тій злощасній квартирі тепер розбираються слідчі. А от у сусідів – власна версія. Мовляв, напередодні родина пригощалася грибами.</p>
      <p>Інші ж переконані – родину згубив газовий котел. Начебто через його несправність нещасні надихалися чадним газом. Проте газовики, які прибули на місце трагедії одними з перших, відхилень від норми не виявили.</p>
      <p>Що ж насправді стало причиною смерті маленького хлопчика і страшного отруєння його батьків – тепер вже з’ясує експертиза.</p>
      <blockquote>– Дитина направлена на судово-медичну експертизу для встановлення причини смерті. Христинівським ВП порушено кримінальне провадження. На даний час триває досудове розслідування, – каже в.о. керівника Христинівського відділення поліції Сергій Єлісєєв.</blockquote>
      <figure>
        <iframe src="https://www.youtube.com/embed/aRsg28kRSoQ" width="560" height="315" data-service="Youtube" scrolling="no"/>
      </figure>
      <p>До речі, у місті Олександрія Кіровоградської області <a href="https://fakty.com.ua/ua/proisshestvija/20191102-na-kirovogradshhyni-hlopets-otruyivsya-grybamy-yaki-kupyv-u-babusi-na-rynku/">хлопець опинився в реанімації після отруєння грибами.</a></p>
    </article>
  </body>
</html>