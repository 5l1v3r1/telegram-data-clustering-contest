<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/ludgorec-tarsi-revansh-v-ispanija.html"/>
    <meta property="og:site_name" content="bTV Новините"/>
    <meta property="article:published_time" content="2019-11-07T08:51:00+00:00"/>
    <meta property="og:title" content="&quot;Лудогорец&quot; търси реванш в Испания"/>
    <meta property="og:description" content="Българският шампион се изправя срещу &quot;Еспаньол&quot; в среща от Лига Европа"/>
  </head>
  <body>
    <article>
      <h1>"Лудогорец" търси реванш в Испания</h1>
      <h2>Българският шампион се изправя срещу "Еспаньол" в среща от Лига Европа</h2>
      <address>
        <time datetime="2019-11-07T08:51:00+00:00">07 Nov 2019, 08:51</time>
      </address>
      <p>Няма място за отстъпление, нужна е победа! "Лудогорец" ще излезе срещу "Еспаньол" в четвъртия кръг на груповата фаза на Лига Европа с тази мисъл.</p>
      <p>Срещата е на стадиона в Барселона тази вечер (7 ноември) от 22:00 ч. и е пряк сблъсък за първото място в групата.</p>
      <p>"Лудогорец" се представяше отлично в турнира след две изразителни победи над ЦСКА Москва с 5:1 у дома и като гост на унгарския "Ференцварош" с 3:0. И тогава дойде разочароващата разградска нощ, в която "орлите" записа поражение с 0:1.</p>
      <p>За това победата е приоритет днес. Особено когато залогът е приближаване до следващата елиминационна фаза на втория по сила европейски клубен турнир.</p>
      <p>"Еспаньол" продължава да има проблеми в Ла Лига и да е на предпоследното място в класирането със само 2 победи в 12 мача. Докато "Лудогорец" има стабилно предимство на върха у нас. </p>
      <figure>
        <img src="https://img.bg.sof.cmestatic.com/media/images/640x/Nov2019/2112016624.jpg"/>
        <figcaption>Снимка: Lap.bg</figcaption>
      </figure>
      <p>В щаба на българския тим не трябва да мислят за контузии и всички звезди са налице. Изненадващо обаче е отсъствието от официалния списък на... треньора Станислав Генчев. Младият специалист продължава да няма про лиценз, за това в стартовия състав на "Лудогорец" като треньор е записан Алекси Желязков.</p>
      <p>Дали "Лудогорец" ще се доближи до елиминациите или Каталуния няма да е толкова гостоприемна? Ще разберем по-късно днес!</p>
    </article>
  </body>
</html>