<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/bnt-navrshva-60-godini-406078.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-07T08:23:11+00:00"/>
    <meta property="og:title" content="БНТ навършва 60 години"/>
    <meta property="og:description" content="С думите на говорителя в 9 часа и 45 минути - &quot;Внимание, излъчваме в ефир&quot; се поставя началото на професионалната телевизия в България"/>
  </head>
  <body>
    <article>
      <h1>БНТ навършва 60 години</h1>
      <address>
        <time datetime="2019-11-07T08:23:11+00:00">07 Nov 2019, 08:23</time>
      </address>
      <p>Днес Българската национална телевизия навършва 60 години. За година на създаването на Националната Телевизия е приета 1959-та, когато е осъществено първото пряко излъчване на манифестацията за празника на Октомврийската революция.</p>
      <p>С думите на говорителя в 9 часа и 45 минути - "Внимание, излъчваме в ефир" се поставя началото на професионалната телевизия в България. Прякото излъчване се осъществява от режисьорите Ангел Вълчанов и Лидия Ишимбаева. Предаването е на 7-ми телевизионен канал, на който и до днес се излъчва програмата Канал 1 на Българската национална телевизия. Въпреки немалкото си години вече - ентусиазмът в екипа на телевизията е все така младежки. 60 години от осъществяването /1959/ на първото професионално предаване на Българската телевизия - излъчване на манифестацията по случай 42-ата годишнина от Работата по създаване и излъчване на български телевизионни предавания започва през 1951 г. по инициатива на катедрата по физика при Машинно-електротехническия институт в София под ръководството на проф. Саздо Иванов. Към института се създава експериментален телевизионен център, който през 1952 г. осъществява лабораторно телевизионно предаване по кабел, а от навечерието на 1 май 1954 г. започват редовни телевизионни предавания.</p>
      <p>На 7 ноември 1959 г. е и дебютът на информационната рубрика "Новини", която от 20 юли 1960 г. прераства в централната информационна емисия "По света и у нас". Датата се счита за рожден ден на Българската телевизия. Парадът е заснет от 3 камери, разположени на балкона на Националната художествена галерия, на Мавзолея на Георги Димитров и на ъгъла на улиците „Васил Левски" и „Цар Освободител".</p>
    </article>
  </body>
</html>