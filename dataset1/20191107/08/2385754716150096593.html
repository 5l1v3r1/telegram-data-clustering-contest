<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/market-news/596120/scannget-i-nea-efarmogi-pou-epistrefei-lefta"/>
    <meta property="og:site_name" content="SIGMALIVE"/>
    <meta property="article:published_time" content="2019-11-07T08:36:00+00:00"/>
    <meta property="og:title" content="ScanNGet, η νέα εφαρμογή που επιστρέφει λεφτά"/>
    <meta property="og:description" content="Μια νέα εποχή ξεκίνησε για τους Κύπριους καταναλωτές. Η εφαρμογή ScanNGet ανακοίνωσε την έναρξη λειτουργίας της στην κυπριακή αγορά και ήδη ο αριθμός των..."/>
  </head>
  <body>
    <article>
      <h1>ScanNGet, η νέα εφαρμογή που επιστρέφει λεφτά</h1>
      <address><time datetime="2019-11-07T08:36:00+00:00">07 Nov 2019, 08:36</time> by <a rel="author">Sigmalive</a></address>
      <p>Μια νέα εποχή ξεκίνησε για τους Κύπριους καταναλωτές. Η εφαρμογή ScanNGet ανακοίνωσε την έναρξη λειτουργίας της στην κυπριακή αγορά και ήδη ο αριθμός των ατόμων που κατέβασαν την εφαρμογή στο smartphone τους ξεπερνά τις προσδοκίες.</p>
      <p>Η εφαρμογή ScanNGet είναι μια αρκετά πρωτοποριακή ιδεά, παράλληλα όμως στηρίζεται στην παραδοσιακή και επιτυχημένη μέθοδο των προσφορών σε διάφορα προϊόντα. Οι καταναλωτές βλέπουν ποια προϊόντα βρίσκονται σε προσφορά <b>μέσω της εφαρμογής </b>και ποια ακριβώς είναι η προσφορά αυτή. Οι προσφορές δεν δίνονται υπό μορφή ποσοστού (π.χ. 10%) αλλά σε απόλυτους αριθμούς σε Ευρώ (π.χ. ένα προϊόν μπορεί να έχει προσφορά €0.50).</p>
      <p>Το βολικό σε αυτή την περίπτωση είναι πως τα λεφτά αυτά δεν αποκόπτονται από την αρχική τιμή πώλησης στο ταμείο της υπεραγοράς αλλά επιστρέφονται αργότερα μέσω της εφαρμογής στον τραπεζικό λογαριασμό του χρήστη. Αυτό επιτρέπει στους χρήστες να συνεχίζουν να ψωνίζουν από την αγαπημένη τους υπεραγορά ή ακόμη και από τον κοντινό τους φούρνο ή άλλο σημείο πώλησης.</p>
      <p>Ο τρόπος λειτουργίας της εφαρμογής είναι αρκετά απλός. Κάθε εβδομάδα η εφαρμογή ανεβάζει τα προϊόντα που βρίσκονται σε προσφορά. Ο χρήστης βλέπει τα προϊόντα και το ποσό που θα του επιστραφεί από την αγορά του κάθε προϊόντος. Η εφαρμογή του δίνει τη δυνατότητα να ετοιμάσει μια λίστα ψωνίσματος, προσθέτοντας τα προϊόντα που τον ενδιαφέρουν να αγοράσει.</p>
      <p>Μετά τα ψώνια το μόνο που έχει να κάνει ο κάθε χρήστης είναι να φωτογραφίσει και να ανεβάσει την απόδειξη που θα πάρει από την υπεραγορά. Δεν χρειάζεται να χωρέσει η απόδειξη σε μια μόνο φωτογραφία, μπορούν να τραβηχτούν όσες φωτογραφίες χρειάζεται (δηλαδή κομμάτι – κομμάτι) για να ανεβεί όλη η απόδειξη στην εφαρμογή. Πρέπει φυσικά οι φωτογραφίες να είναι καθαρές για να είναι ευδιάκριτα τα προϊόντα που αναγράφονται καθώς και το κατάστημα στο οποίο έγιναν οι αγορές . Γι’ αυτό χρειάζεται κάποια προσοχή, ιδιαίτερα στο να μην τσαλακωθεί η απόδειξη κατά τη διάρκεια της διαδρομής από την υπεραγορά στο σπίτι.</p>
      <p>Στη συνέχεια το σύστημα επεξεργάζεται την απόδειξη και ενημερώνει τον χρήστη αν έγινε δεκτή ή αν πρέπει να την ξανανεβάσει, καθώς και το συνολικό ποσό το οποίο θα του επιστραφεί. Η επιστροφή χρημάτων είναι μηνιαία και γίνεται μέσα στις πρώτες 7 εργάσιμες μέρες του μήνα για τις αγορές του προηγούμενου μήνα. Οι πληρωμές γίνονται στον τραπεζικό λογαριασμό του χρήστη, μέσω IBAN. Αυτή η μέθοδος είναι η ασφαλέστερη αφού το IBAN επιτρέπει μόνο καταθέσεις άρα δεν υπάρχει ο οποιοσδήποτε κίνδυνος κατάχρησης του λογαριασμού.</p>
      <p>Η εφαρμογή ScanNGet πέραν από αυτή τη βασική λειτουργία προσφέρει και άλλες ευκολίες στους χρήστες όπως η κοινή δημιουργία της λίστας ψωνίσματος μέσω οικογενειακού λογαριασμού, η επιλογή αγαπημένων προϊόντων και η ενημέρωση για τα συνολικά έξοδα στις αγορές. Το ScanNGet δεν μοιάζει με οτιδήποτε άλλο παρουσιάστηκε μέχρι σήμερα στην κυπριακή αγορά.  Αξίζει να δοκιμάσει κάποιος την εφαρμογή για να πειστεί πως πραγματικά συμφέρει να την αξιοποιεί όσον αφορά τα ψώνια του. Η εφαρμογή μπορεί να κατεβεί στο smartphone εντελώς δωρεάν από AppStore και Playstore.</p>
      <p>AppStore: <a href="https://apps.apple.com/cy/app/scannget/id1459962647">https://apps.apple.com/cy/app/scannget/id1459962647</a><br/>PlayStore: <a href="https://play.google.com/store/apps/details?id=com.scannget">https://play.google.com/store/apps/details?id=com.scannget</a><br/>Youtube video: <a href="https://youtu.be/lOtHrF5bsg8">https://youtu.be/lOtHrF5bsg8</a></p>
      <figure>
        <img src="https://www.sigmalive.com/uploads/default/files/15dc3bcac1104b.PNG"/>
      </figure>
    </article>
  </body>
</html>