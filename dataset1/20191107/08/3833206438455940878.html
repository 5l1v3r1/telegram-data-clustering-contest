<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Edin-ot-nai-golemite-vodopadi-v-sveta-presuhva-911825"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-07T08:12:00+00:00"/>
    <meta property="og:title" content="Един от най-големите водопади в света пресъхва"/>
    <meta property="og:description" content="Виктория, най-големият водопад в Африка, е на път да пресъхне, алармират властите в Зимбабве. В моме..."/>
  </head>
  <body>
    <article>
      <h1>Един от най-големите водопади в света пресъхва</h1>
      <address>
        <time datetime="2019-11-07T08:12:00+00:00">07 Nov 2019, 08:12</time>
      </address>
      <p>Виктория, най-големият водопад в Африка, е на път да пресъхне, алармират властите в Зимбабве. В момента притокът на вода е спаднал до критично ниски нива - едва около 100 кубични метра в секунда. Причина за липсата на вода е продължителната суша и високите температури, достигащи до над 50 градуса по Целзий.</p>
      <p>Заради намалелия приток на вода, електроцентралите по течението на река Замбези скоро ще се наложи да прекратят напълно производството на електричество. Две държави - Зимбабве и Замбия, ще трябва да въведат режим на тока. Заради историческите жеги властите постоянно регистрират случаи на загинали слонове и други представители на дивата фауна.</p>
      <p>Пресъхването на Виктория заплашва и туристическата индустрия, която традиционно храни икономиката в района.</p>
      <p>Слонове, зебри, хипопотами, импали, биволи и много други диви животни са притиснати от липса на храна и вода в националния парк Мана в Зимбабве, чието име идва от четирите басейни с вода, които обикновено се пълнят от преливащата река Замбези всеки дъждовен сезон.</p>
      <p>Най-малко 105 слона са загинали в резерватите за диви животни в района през последните два месеца. Много от големите бозайници нападат съседните човешки селища в търсене на храна и вода.</p>
      <p>Сушата обаче заплашва и хората. 11 милиона души са застрашени от глад. Само през една от последните 5 години над южната част на Африка са паднали нормални количества дъжд.</p>
    </article>
  </body>
</html>