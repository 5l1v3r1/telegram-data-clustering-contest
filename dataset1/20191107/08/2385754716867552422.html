<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/champions-league/596116/i-efkairia-tis-kyprou-kai-i-apeili-tis-kroatias"/>
    <meta property="og:site_name" content="SIGMALIVE"/>
    <meta property="article:published_time" content="2019-11-07T08:19:00+00:00"/>
    <meta property="og:title" content="Η ευκαιρία της Κύπρου και η απειλή της Κροατίας"/>
    <meta property="og:description" content="Οι ήττες του Ολυμπιακού Πειραιώς και του Ερυθρού Αστέρα διατήρησαν την Κύπρο σε απόσταση αναπνοής από την Ελλάδα σχετικά με τη 15η θέση της βαθμολογίας της..."/>
  </head>
  <body>
    <article>
      <h1>Η ευκαιρία της Κύπρου και η απειλή της Κροατίας</h1>
      <address><time datetime="2019-11-07T08:19:00+00:00">07 Nov 2019, 08:19</time> by <a rel="author">SigmaliveSports</a></address>
      <p>Οι ήττες του Ολυμπιακού Πειραιώς και του Ερυθρού Αστέρα διατήρησαν την Κύπρο σε απόσταση αναπνοής από την Ελλάδα σχετικά με τη 15η θέση της βαθμολογίας της UEFA. Ωστόσο η Κροατία ανέβηκε απειλητικά και η ανάγκη για βαθμούς από τον ΑΠΟΕΛ είναι μεγάλη.  </p>
      <p>Μετά τα ματς της 4ης αγωνιστικής του Champions League, η Ελλάδα παρέμεινε στους 25.300 βαθμούς και την 15η θέση της βαθμολογίας της UEFA, καθώς η ήττα με 2-0 του Ολυμπιακού στο Μόναχο δεν της επέτρεψε να προσθέσει κάτι στο «σακούλι» της ευρωπαϊκής συγκομιδής. Η Κύπρος βρίσκεται στους 50 βαθμούς πίσω, όμως, πλέον σε απόσταση αναπνοής είναι και οι Κροάτες, που έχασαν στο... παρά πέντε το «500άρικο», καθώς η Σαχτάρ ισοφάρισε την Ντιναμό Ζάγκρεμπ στο τέλος!<br/><br/>Στάσιμη στους 24.750 βαθμούς παρέμεινε και η Σερβία, μετά την ήττα του Ερυθρού Αστέρα από την Τότεναμ, όμως έχασε μια θέση στην κατάταξη! Κι αυτό γιατί η ισοπαλία της Ντιναμό έφερε +250 βαθμούς στην Κροατία, με αποτέλεσμα να προσπεράσει την Σκωτία, με την οποία ισοβαθμούσε, αλλά και τους γείτονές της.<br/><br/>Έτσι, οι Κροάτες από την 19η θέση βρέθηκαν στην 17η, απέχοντας 375 από την Κύπρο και 425 βαθμούς από την Ελλάδα!</p>
      <p>Από την άλλη, οι Σκωτσέζοι θα επιχειρήσουν το come back τους την Πέμπτη, καθώς η Σέλτικ παίζει στην έδρα της Λάτσιο και οι Ρέιντζερς υποδέχονται την Πόρτο. Για τη Σερβία, από την άλλη, η Παρτιζάν έχει δύσκολο έργο στην έδρα της Μάντσεστερ Γιουνάιτεντ.<br/><br/>Η βαθμολογία<br/><br/>13η Τσεχία 27.100 (1/5)<br/>14η Δανία 26.500 (1/4)<br/>15η Ελλάδα 25.300 (1/5)<br/>16η Κύπρος 25.250 (1/4)<br/>17η Κροατία 24.875 (1/4)<br/>18η Σερβία 24.750 (2/4)<br/>19η Σκωτία 23.875 (2/4)<br/><br/>Τι σημαίνει η κάθε θέση για την σεζόν 2021/2022<br/><br/>Η 11η και η 12η θέση<br/>Ο πρωταθλητής στα play off του Champions League<br/>Ο δεύτερος στον 2ο προκριματικό γύρο του Champions League<br/>Ο τρίτος στα play off του Europa League<br/>Ο τέταρτος στον 3ο προκριματικό γύρο του Europa League 2<br/>Ο πέμπτος στον 2ο προκριματικό γύρο του Europa League 2<br/><br/>Η 13η και η 14η θέση<br/>Ο πρωταθλητής στον 3ο προκριματικό γύρο του Champions League<br/>Ο δεύτερος στον 2ο προκριματικό γύρο του Champions League<br/>Ο τρίτος στον τρίτο προκριματικό γύρο του Europa League<br/>O τέταρτος και ο πέμπτος στον 2ο προκριματικό γύρο του Europa League 2<br/><br/>Η 15η θέση<br/>Ο πρωταθλητής στον 2ο προκριματικό γύρο του Champions League<br/>Ο δεύτερος στον 2ο προκριματικό γύρο του Champions League<br/>Ο τρίτος στον 3ο προκριματικό γύρο του Europa League<br/>Ο τέταρτος και ο πέμπτος στον 2ο προκριματικό γύρο του Europa League 2<br/><br/>Η 16η και η 17η θέση<br/>Ο πρωταθλητής στον 2ο προκριματικό γύρο του Champions League<br/>Ο δεύτερος, ο τρίτος και ο τέταρτος στον 2ο προκριματικό γύρο του Europa League 2<br/>* Δεν θα έχουμε πέμπτη ομάδα στην Ευρώπη και δεν θα έχουμε ομάδα και στο Europa League<br/><br/>Η 18η θέση και κάτω (μέχρι την 28η δεν αλλάζει κάτι)<br/>Ο πρωταθλητής στον 1ο προκριματικό γύρο του Champions League<br/>Ο δεύτερος, ο τρίτος και ο τέταρτος στον 2ο προκριματικό γύρο του Europa League 2<br/>* Δεν θα έχουμε πέμπτη ομάδα στην Ευρώπη και δεν θα έχουμε ομάδα και στο Europa League</p>
    </article>
  </body>
</html>