<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/u-19-osiyo-chempionatiga-saralash-iroqdagi-oyinlar-ummonga-kochirildi-tailand-bir-oyinda-21ta-gol-urdi"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-07T08:02:49+00:00"/>
    <meta property="og:title" content="U-19 Осиё чемпионатига саралаш. Ироқдаги ўйинлар Уммонга кўчирилди, Таиланд бир ўйинда 21та гол урди"/>
    <meta property="og:description" content="Келаси йил тарихда биринчи марта Ўзбекистонда U-19 Осиё чемпионати бўлиб ўтади."/>
  </head>
  <body>
    <article>
      <h1>U-19 Осиё чемпионатига саралаш. Ироқдаги ўйинлар Уммонга кўчирилди, Таиланд бир ўйинда 21та гол урди</h1>
      <h2>Келаси йил тарихда биринчи марта Ўзбекистонда U-19 Осиё чемпионати бўлиб ўтади.</h2>
      <address>
        <time datetime="2019-11-07T08:02:49+00:00">07 Nov 2019, 08:02</time>
      </address>
      <p>6 ноябрь куни қитъамизнинг бир қатор давлатларида саралаш ўйинларига старт берилди. Хабарингиз бор, кеча Ўзбекистон ёшлар терма жамоаси саралашдаги илк учрашувни Ҳиндистонга қарши ўтказиб, 2:0 ҳисобида зафар қучди. Қуйида бошқа гуруҳлардаги вазиятга тўхталиб ўтамиз. </p>
      <p>
        <b>"A" гуруҳи - Уммон (мезбон), Ироқ, Фаластин, Қувайт, Покистон. </b>
      </p>
      <p>Бу гуруҳдаги баҳслар аслида Ироқда бўлиб ўтиши керак эди, бироқ мамлакатда юзага келган сиёсий нотинч вазият туфайли ўйинлар Уммонга кўчирилди. "A" гуруҳида саралаш баҳслари 22-30 ноябрь оралиғида ўтказилади. </p>
      <p>  </p>
      <p>
        <b>"B" гуруҳи - Қатар (мезбон), Яман, Туркманистон, Шри Ланка. </b>
      </p>
      <p>Қатар саралашни йирик ғалаба билан бошлади. Туркманистон эса кутилмаганда Яманга имкониятни бой берди. </p>
      <p>Яман - Туркманистон <b>2:1</b> </p>
      <p>Қатар - Шри Ланка <b>5:1</b></p>
      <p>
        <b>"C" гуруҳи - Тожикистон (мезбон), Ливан, Сурия, Мальдив. </b>
      </p>
      <p>Гуруҳдаги баҳслар аллақачон ўз якунига етган ва Тожикистон ёшлар терма жамоаси биринчи ўринни эгаллаб U-19 Осиё чемпионатининг илк иштирокчисига айланган. </p>
      <p>  </p>
      <p>
        <b>"D" гуруҳи - Эрон (мезбон), БАА, Қирғизистон, Непал. </b>
      </p>
      <p>Дастлабки ўйинларда Эрон ва БАА ёшлар терма жамоалари ишончли ғалабага эришишди. </p>
      <p>БАА - Непал <b>4:0</b> </p>
      <p>Эрон - Қирғизистон <b>3:0</b> </p>
      <p>
        <b>"E" гуруҳи - Баҳрайн (мезбон), Иордания, Бангладеш, Бутан. </b>
      </p>
      <p>Баҳрайн ва Иордания терма жамоалари илк турда бир хил 3:0 ҳисоби билан ғалаба қозонишди.</p>
      <p>Иордания - Бутан <b>3:0</b> </p>
      <p>Баҳрайн - Бангладеш <b>3:0</b> </p>
      <p>
        <b>"F" гуруҳи - Саудия Арабистони (мезбон), Ўзбекистон, Ҳиндистон, Афғонистон. </b>
      </p>
      <p>Отабек Ғуломхўжаев шогирдлари Ҳиндистонни ишончли тарзда мағлуб этишди. Асосий рақибимиз Саудия Арабистони ҳам илк турни ғалаба билан бошлади. </p>
      <p>Ўзбекистон - Ҳиндистон <b>2:0</b> </p>
      <p>Саудия Арабистони - Афғонистон <b>1:0</b> </p>
      <p>
        <b>"G" гуруҳи - Камбоджа (мезбон), Таиланд, Малайзия, Бруней, Шимолий Мариана ороллари. </b>
      </p>
      <p>Бу гуруҳдаги ўйинлар 2 ноябрь куни старт олган. Таиланд ва Малайзия 6 очко тўплаган ҳолда юқори ўринда боришяпти. Таиланд охирги ўйинида 21та гол урди. </p>
      <p>Таиланд - Шимолий Мариана ороллари <b>21:0</b> </p>
      <p>Малайзия - Бруней <b>11:0</b></p>
      <p>  </p>
      <p>
        <b>"H" гуруҳи - Хитой Тайпейи (мезбон), Австралия, Макау, Лаос. </b>
      </p>
      <p>Австралия кутилмаганда Лаос билан дуранг ўйнади. Хитой Тайпейи эса Макауга ҳеч қандай имконият қолдирмади. </p>
      <p>Австралия - Лаос <b>2:2</b> </p>
      <p>Хитой Тайпейи - Макау <b>8:0</b></p>
      <p>
        <b>"I" гуруҳи - Мьянма (мезбон), Жанубий Корея, Хитой, Сингапур. </b>
      </p>
      <p>Жанубий Корея Сингапур дарвозасига жавобсиз 11та тўп киритди. Хитой эса Мьянмани мағлуб этди.</p>
      <p>Хитой - Мьянма <b>2:0</b> </p>
      <p>Жанубий Корея - Сингапур <b>11:0</b>  </p>
      <p>
        <b>"J" гуруҳи - Вьетнам (мезбон), Япония, Мўғулистон, Гуам. </b>
      </p>
      <p>Вьетнамда бўлиб ўтаётган саралаш босқчини мезбонлар ва Япония ёшлар терма жамоаси ишончли ғалаба билан бошлади. </p>
      <p>Япония - Гуам <b>10:0</b> </p>
      <p>Вьетнам - Мўғулистон <b>3:0</b> </p>
      <p>
        <b>"K" гуруҳи - Индонезия (мезбон), КХДР, Гонконг, Шарқий Тимор. </b>
      </p>
      <p>КХДР ёшлар термаси Гонконг билан дуранг ўйнади. Индонезия эса илк турда ғалаба қозонди. </p>
      <p>КХДР - Гонконг <b>1:1</b> </p>
      <p>Индонезия - Шарқий Тимор <b>3:1 </b></p>
      <p><b>P.S. </b>Саралаш босқичи регламентига кўра, 11та гуруҳ ғолиблари ҳамда 4та энг яхши иккинчи ўрин эгалари (жами 15та жамоа) 2020 йил Ўзбекистонда бўлиб ўтадиган U-19 Осиё чемпионати йўлланмасини қўлга киритади. Саралашда конкурсдан ташқари иштирок этадиган Ўзбекистон ёшлар терма жамоаси ўз гуруҳида биринчи ё иккинчи ўринни эгалласа, унда иккинчи ўриндагилар орасида энг яхши кўрсаткичга эга бешинчи жамоага қўшимча имтиёз берилади.</p>
      <p>Манба : <a href="http://championat.asia/">championat.asia</a></p>
    </article>
  </body>
</html>