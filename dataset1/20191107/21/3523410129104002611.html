<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638743/%D9%86%D8%B3%D9%84-%D8%AF%D9%88%D9%85-%D9%87%D8%AF%D8%B3%D8%AA-%D9%87%D9%88%D9%84%D9%88%D9%84%D9%86%D8%B2-%D9%85%D8%A7%DB%8C%DA%A9%D8%B1%D9%88%D8%B3%D8%A7%D9%81%D8%AA-%D8%B1%D9%88%D8%A7%D9%86%D9%87%E2%80%8C%DB%8C-%D8%A8%D8%A7%D8%B2%D8%A7%D8%B1-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T21:53:00+00:00"/>
    <meta property="og:title" content="نسل دوم هدست هولولنز مایکروسافت روانه‌ی بازار شد"/>
    <meta property="og:description" content="عرضه هدست واقعیت ترکیبی هولولنز ۲ آغاز شده است. این هدست ۳۵۰۰ دلاری در چندین کشور مختلف به دست افرادی می‌رسد که آن را پیش‌خرید کرده‌اند."/>
  </head>
  <body>
    <article>
      <h1>
        <a href="https://www.bultannews.com/fa/news/638743/%D9%86%D8%B3%D9%84-%D8%AF%D9%88%D9%85-%D9%87%D8%AF%D8%B3%D8%AA-%D9%87%D9%88%D9%84%D9%88%D9%84%D9%86%D8%B2-%D9%85%D8%A7%DB%8C%DA%A9%D8%B1%D9%88%D8%B3%D8%A7%D9%81%D8%AA-%D8%B1%D9%88%D8%A7%D9%86%D9%87%E2%80%8C%DB%8C-%D8%A8%D8%A7%D8%B2%D8%A7%D8%B1-%D8%B4%D8%AF">نسل دوم هدست هولولنز مایکروسافت روانه‌ی بازار شد</a>
      </h1>
      <h2>عرضه هدست واقعیت ترکیبی هولولنز ۲ آغاز شده است. این هدست ۳۵۰۰ دلاری در چندین کشور مختلف به دست افرادی می‌رسد که آن را پیش‌خرید کرده‌اند.</h2>
      <address><time datetime="2019-11-07T21:53:00+00:00">07 Nov 2019, 21:53</time> by <a rel="author">بولتن نیوز | bultannews.com</a></address>
      <p><b>گروه IT:</b> عرضه<b> هدست واقعیت ترکیبی  هولولنز ۲</b> آغاز شده است. این <b>هدست ۳۵۰۰ دلاری</b> در چندین کشور مختلف به دست افرادی می‌رسد که آن را پیش‌خرید کرده‌اند. این مدل نسبت به نسل قبلی که در سال ۲۰۱۶ عرضه شده از میدان دید وسیع‌تر و فرمان‌های حرکتی پیچیده‌تری پشتیبانی می‌کند.   <br/>به گزارش بولتن نیوز به نقل از دیجی کالا مگ، <b>هولولنز ۲</b> در ابتدا کشورهای آمریکا، آلمان، ایرلند، نیوزیلند، استرالیا و بریتانیا روانه‌ی بازار می‌شود. <b>مایکروسافت</b> در طراحی این مدل جدید موفق شده وزن آن را بهتر از گذشته مدیریت کند و پیدا کردن زاویه دید مناسب به کار ساده‌تری بدل شده است. در این بین باید خاطرنشان کنیم میدان دید از ۳۴ درجه به ۵۲ درجه رسیده است.  </p>
      <figure>
        <img src="https://www.bultannews.com/files/fa/news/1398/8/16/1193419_717.jpg"/>
      </figure>
      <p>در ضمن نباید پیشرفته شدن <b>فرمان‌های حرکتی</b> را از قلم بیندازیم. به‌عنوان مثال حالا کارهایی مانند حرکت دادن اشیاء یا نمایش دادن منوها به کار بسیار ساده‌تری بدل شده است. از چنین مشخصه‌ای می‌توان برای کارهای مختلفی استفاده کرد و این محصول را به گجت کاربردی‌تر تبدیل کرده است.<br/><br/>مایکروسافت برای نسل نخست هولولنز نمونه‌های اولیه بازی‌ها و اپلیکیشن‌های هنری را عرضه کرد ولی نسل دوم آن برای <b>صنایع</b>-به‌خصوص افراد شاغل در کارخانه‌ها- توسعه یافته است. در هر صورت این گجت برای کاربران معمولی عرضه نشده و قرار نیست چنین افرادی از آن استفاده کنند. مایکروسافت همچنین مشغول توسعه مدل خاصی از این هدست برای ارتش آمریکا است.<br/><br/>طبق اعلام مایکروسافت، پشتیبانی از نسل اول هولولنز همچنان ادامه پیدا می‌کند ولی برخی توسعه‌دهندگان به احتمال زیاد به زودی <b>توسعه اپلیکیشن‌های مبتنی بر فرمان‌های حرکتی</b> هولولنز ۲ را آغاز خواهند کرد.</p>
    </article>
  </body>
</html>