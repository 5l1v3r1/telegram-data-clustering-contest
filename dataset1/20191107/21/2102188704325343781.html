<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/7/653471/"/>
    <meta property="og:site_name" content="Економічна правда"/>
    <meta property="article:published_time" content="2019-11-07T21:00:00+00:00"/>
    <meta property="og:title" content="Новини 7 листопада: Roshen, Херсонська нафтоперевалка, вето Зеленського"/>
    <meta property="og:description" content="Про що говорили сьогодні?"/>
  </head>
  <body>
    <article>
      <h1>Новини 7 листопада: Roshen, Херсонська нафтоперевалка, вето Зеленського</h1>
      <address>
        <time datetime="2019-11-07T21:00:00+00:00">07 Nov 2019, 21:00</time>
      </address>
      <p><b>Про Roshen.</b> Корпорація Roshen підтвердила інформацію про те, що колишній президент України і нардеп Петро Порошенко <a href="https://www.epravda.com.ua/news/2019/11/7/653430/">перереєстрував</a> частину свого кондитерського бізнесу Roshen на старшого сина Олексія. </p>
      <p><b>Про Херсонську нафтоперевалку. </b>Група компаній ТАС Сергія Тігіпка подала заявку на участь у аукціону з продажу Херсонського нафтоперевалочного комплексу.</p>
      <p><b>Про вето Зеленського.</b> Президент Володимир Зеленський <a href="https://www.epravda.com.ua/news/2019/11/7/653453/">ветував</a> та направив назад до Верховної Ради закон про верифікацію та моніторинг держвиплат, метою якого є підвищення адресності державних виплат та сприяння розбудові системи соціального забезпечення.</p>
      <p>У Мінфіні заявили, що ветований президентом Зеленським закон про верифікацію та моніторинг держвиплат запрацює після того, як до нього <a href="https://www.epravda.com.ua/news/2019/11/7/653460/">внесуть технічні правки.</a></p>
      <p><b>Про інфляцію.</b> Мінекономіки підготувало <a href="https://www.epravda.com.ua/news/2019/11/7/653443/">два сценарії щодо інфляції</a> на наступні 3 роки, згідно з базовим прогнозом, інфляція у 2022 році становитиме 5,1%, з оптимістичним - 5,0%.</p>
      <p><b>Про зміни до держбюджету-2019.</b> Президент Володимир Зеленський підписав законопроєкт <a href="http://w1.c1.rada.gov.ua/pls/zweb2/webproc4_1?pf3511=67114">№2283</a> <a href="https://www.epravda.com.ua/news/2019/11/7/653452/">зі змінами до державного бюджету на 2019 рік,</a> який передбачає додатковий 1 мільярд гривень на фінансування державних шахт і продовження метро до київського масиву "Виноградар".</p>
      <p>
        <b>Ви хочете дізнатися більше?</b>
      </p>
      <p>
        <b>
          <a href="https://www.epravda.com.ua/publications/2019/11/7/653440/">Чому українці не платять податки</a>
        </b>
      </p>
      <p>Як поведінкова економіка допомагає урядам наповнювати бюджет і чи може це спрацювати в Україні.</p>
      <p>
        <b>
          <a href="https://www.epravda.com.ua/publications/2019/11/7/653426/">"Uber Україна": про ціни, заробіток водіїв, "нелегалів" Uber Shuttle і доходи, які потрапляють в Голландію</a>
        </b>
      </p>
    </article>
  </body>
</html>