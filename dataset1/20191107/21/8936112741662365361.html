<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/f1,116/robert-kubica-podsumowuje-sezon-walka-o-19-miejsce-mnie-nie-interesuje-formula-1,983801.html"/>
    <meta property="og:site_name" content="TVN24"/>
    <meta property="article:published_time" content="2019-11-07T21:33:00+00:00"/>
    <meta property="og:title" content="Kubica podsumowuje sezon. &quot;Walka o 19. miejsce mnie nie interesuje&quot;"/>
    <meta property="og:description" content="- Jestem sportowcem i wojownikiem. Muszę szerze przyznać, że walka o 19. miejsce mnie nie interesuje - powiedział Robert Kubica. Kierowcę Williamsa czekają jeszcze dwa wyścigi w tym sezonie Formuły 1."/>
  </head>
  <body>
    <article>
      <h1>Kubica podsumowuje sezon. "Walka o 19. miejsce mnie nie interesuje"</h1>
      <address>
        <time datetime="2019-11-07T21:33:00+00:00">07 Nov 2019, 21:33</time>
      </address>
      <slideshow>
        <figure>
          <img src="https://r-scale-40.dcs.redcdn.pl/scale/o2/tvn/web-content/m/p1/i/7af6266cc52234b5aa339b16695f7fc4/6e472e7a-e328-4cfa-b0ea-18f242d452f7.jpg?type=1&amp;srcmode=0&amp;srcx=1/1&amp;srcy=0/1&amp;srcw=1/1&amp;srch=17/20&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/ed486867-91ed-4ddf-ba79-329a7596bac8-480p.mp4"/>
          <figcaption>Kubica: Miałem nadzieję na łatwiejszy powrót</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/9a241b88-36b5-4e28-b757-cd5466b267de-480p.mp4"/>
          <figcaption>Robert Kubica odchodzi z ROKiT Willams Racing</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/b62fb7c8-9aed-419e-9578-86ca2b0bf297-480p.mp4"/>
          <figcaption>Robert Kubica zwrócił się do kibiców</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/35ecbd55-d0c3-4ef9-a011-8dae28142cb8-480p.mp4"/>
          <figcaption>Kubica: W tym sezonie wydarzyły się pewne rzeczy, o których...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/ad2bb9f0-3de4-48c7-8d9b-dfb371f8a8a4-480p.mp4"/>
          <figcaption>Kubica: nie ma sensu o tym rozmawiać</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/eb1e78328c46506b46a4ac4a1e378b91/02d424da-5585-4d2a-832b-350015a16d1c-480p.mp4"/>
          <figcaption>Kubica bojowo nastawiony przed nowym sezonem F1</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/eb1e78328c46506b46a4ac4a1e378b91/2fd06dbf-056b-476d-a57a-efaafa2e683e-480p.mp4"/>
          <figcaption>Kubica o oczekiwaniach zespołu Williamsa</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/eb1e78328c46506b46a4ac4a1e378b91/07ccd6f6-353a-4835-ac55-dc3180a7b4b4-480p.mp4"/>
          <figcaption>Kubica o zmianach w Formule 1</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/eb1e78328c46506b46a4ac4a1e378b91/f45dadba-ef74-416d-9434-83a8820fe21c-480p.mp4"/>
          <figcaption>Kubica o nowych torach w Formule 1</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/eb1e78328c46506b46a4ac4a1e378b91/00149bd4-9695-4e4c-b7e5-ee4374d7f19b-480p.mp4"/>
          <figcaption>Kubica o swoim powrocie do Formuły 1</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/73e0f7487b8e5297182c5a711d20bf26/9bfef343-3714-4f46-97d3-8ee61c84797e-480p.mp4"/>
          <figcaption>Kubica mówi o swoim powrocie do Formuły 1</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/73e0f7487b8e5297182c5a711d20bf26/9bb4b9e3-579e-4d7b-8447-f3e7429a0bfe-480p.mp4"/>
          <figcaption>Kubica mówi o polskich kibicach i ew. filmie o jego karierze</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/73e0f7487b8e5297182c5a711d20bf26/0258c179-a987-4870-a050-11066112dcdb-480p.mp4"/>
          <figcaption>Kubica: mam nadzieję, że nowy bolid będzie dużo lepszy</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/82cadb0649a3af4968404c9f6031b233/de865733-3793-4938-b8e5-cf42a6dc733f-480p.mp4"/>
          <figcaption>Tomasz Kuchar o powrocie Roberta Kubicy do Formuły 1</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/82cadb0649a3af4968404c9f6031b233/7b42b52a-f812-4e79-84bd-19cb82b2deeb-480p.mp4"/>
          <figcaption>Kubica kierowcą wyścigowym Williamsa</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/82cadb0649a3af4968404c9f6031b233/6cbee845-fb44-4845-bd22-a10c47c5db41-480p.mp4"/>
          <figcaption>Tak świat zareagował na powrót Kubicy</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/82cadb0649a3af4968404c9f6031b233/4b46aa2b-43f5-4a4c-93ff-7fc28cf16f25-480p.mp4"/>
          <figcaption>Artur Kubica wcześniej wiedział o planach syna</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/82cadb0649a3af4968404c9f6031b233/8c374630-d1c4-4c95-a2e0-75d2b9552a49-480p.mp4"/>
          <figcaption>Wielki powrót! Kubica kierowcą wyścigowym Williamsa</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/b139e104214a08ae3f2ebcce149cdf6e/64a82029-bc38-4be3-9ed8-497e01ff74bf-480p.mp4"/>
          <figcaption>Robert Kubica o problemach w zespole</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/b139e104214a08ae3f2ebcce149cdf6e/6fd267a7-3c52-407f-a3dd-0500576018b3-480p.mp4"/>
          <figcaption>Robert Kubica o poprawie w czasie sezonu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/b139e104214a08ae3f2ebcce149cdf6e/47353665-c24d-4d4c-9852-43890b44be0f-480p.mp4"/>
          <figcaption>Robert Kubica o plusach sezonu</figcaption>
        </figure>
        <figcaption>Robert Kubica: miałem nadzieję na łatwiejszy powrót Foto: Getty Images | Video: tvn24</figcaption>
      </slideshow>
      <h3>- Jestem sportowcem i wojownikiem. Muszę szerze przyznać, że walka o 19. miejsce mnie nie interesuje - powiedział Robert Kubica. Kierowcę Williamsa czekają jeszcze dwa wyścigi w tym sezonie Formuły 1.</h3>
      <p>34-letni Kubica na łamach włoskiego dziennika "La Gazzetta dello Sport" oświadczył, że powrót do ścigania w F1 po koszmarnym wypadku rajdowym w 2011 roku nie spełnił jego oczekiwań. Auta ekipy Williamsa, której barwy reprezentuje, są najwolniejsze w całej stawce. Polak w dotychczasowych 19 Grand Prix wywalczył tylko jeden punkt. Drugi z kierowców brytyjskiego teamu, George Russell - żadnego.</p>
      <h3>Kubica: ciało zareagowało dobrze</h3>
      <related>
        <a href="https://eurosport.tvn24.pl/f1,116/mechanicy-williamsa-walcza-o-nagrode-sporo-zawdzieczaja-robertowi-kubicy,983114.html"/>
      </related>
      <p>- Moim celem było to, żeby ludzie nie postrzegali mnie jako człowieka, który prawie stracił rękę. Chciałem być oceniany podobnie jak inni kierowcy przez pryzmat zdobytych punktów, ale ich prawie nie ma. Nie był to rok, na który wspólnie z zespołem liczyliśmy - przyznał Polak.<br/><br/>I dodał: - Gdy nie masz szans na osiągnięcie oczekiwanych rezultatów, ważne jest, żeby zdać sobie sprawę z wykonanej pracy. Ciało zareagowało dobrze i pokazało, że moje ograniczenia są bardziej widoczne poza bolidem niż w kokpicie. Wiedziałem, że tak jest, ale gdybym nie spróbował wrócić, nie byłbym w stanie tego udowodnić. Mimo tego, co mnie spotkało w ostatnich latach, a był to bardzo trudny okres, wciąż jestem kierowcą F1.</p>
      <h3>Miejsc w F1 prawie nie ma</h3>
      <p>Kubica odniósł się też do rywalizacji z Russellem. Co prawda wyprzedza Brytyjczyka w klasyfikacji generalnej, ale Polak regularnie był od niego wolniejszy na treningach i przede wszystkim w kwalifikacjach. Nierzadko również kończył wyścigi na niższej pozycji od partnera z zespołu.</p>
      <related>
        <a href="https://eurosport.tvn24.pl/f1,116/formula-1-odjezdza-kubicy-wolne-miejsce-tylko-w-williamsie,983084.html"/>
      </related>
      <p>- Jestem sportowcem i wojownikiem. Muszę szczerze przyznać, że walka o 19. miejsce mnie nie interesuje. Nie dbam o to, aby ukończyć wyścig przed kolegą z ekipy, jeśli mogę zająć tylko 19. pozycję. Ale to nie znaczy, że nie daję z siebie maksa - zaznaczył Kubica.<br/><br/>Co dalej z polskim kierowcą? Na sezon 2020, o ile potwierdzą się dotychczasowe doniesienia, praktycznie wszystkie fotele w F1 są zajęte. Wolne jest tylko jedno - w Williamsie, ale Kubica zapowiedział, że po ostatnim tegorocznym Grand Prix odejdzie z brytyjskiego teamu.<br/><br/>Póki co mówi się o zainteresowaniu ze strony Haasa. <br/><br/>- Tak, mam ofertę, ale występowałbym w innej roli (kierowcy testowego i rozwojowego - red.). Nadal jednak chciałbym jeździć w najlepszym zespole. Nie będzie to łatwe i nie będzie zależeć tylko ode mnie - skwitował Kubica.</p>
      <p>W tegorocznym kalendarzu F1 do rozegrania zostały dwie rundy: 17 listopada GP Brazylii i 1 grudnia GP Abu Zabi. Tytuł - po raz szósty w karierze - <a href="https://eurosport.tvn24.pl/f1,116/f1-gp-usa-2019-lewis-hamilton-zostal-mistrzem-swiata,982675.html"><b>zapewnił już sobie Lewis Hamilton z Mercedesa.</b></a></p>
      <p><b>Prognozowany skład teamów Formuły 1 w sezonie 2020 (* - brak oficjalnego potwierdzenia):</b><br/><b>Mercedes:</b> Lewis Hamilton (W. Brytania) Valtteri Bottas (Finlandia)<br/><b>Ferrari:</b> Sebastian Vettel (Niemcy) Charles Leclerc (Monako)<br/><b>Red Bull:</b> Max Verstappen (Holandia) Alexander Albon (Tajlandia)*<br/><b>McLaren:</b> Carlos Sainz jr (Hiszpania) Lando Norris (Kanada)<br/><b>Renault:</b> Daniel Ricciardo (Australia) Esteban Ocon (Francja)<br/><b>Toro Rosso:</b> Pierre Gasly (Francja)* Daniił Kwiat (Rosja)*<br/><b>Racing:</b> Point Sergio Perez (Meksyk) Lance Stroll (Kanada)<br/><b>Alfa Romeo:</b> Kimi Raikkonen (Finlandia) Antonio Giovinazzi (Włochy)<br/><b>Haas:</b> Kevin Magnussen (Dania) Romain Grosjean (Francja)<br/><b>Williams:</b> George Russell (W. Brytania) ?</p>
      <p>Autor: kz / Źródło: eurosport.pl, gazzetta.it</p>
    </article>
  </body>
</html>