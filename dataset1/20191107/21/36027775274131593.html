<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/07/rasman-svetlana-ortiqova-ozbekiston-bosh-prokurori-orinbosari-etib-tayinlandi/?utm_source=Telegram_Bot"/>
    <meta property="og:site_name" content="Daryo"/>
    <meta property="article:published_time" content="2019-11-07T21:26:00+00:00"/>
    <meta property="og:title" content="Rasman: Svetlana Ortiqova O‘zbekiston bosh prokurori o‘rinbosari etib tayinlandi"/>
    <meta property="og:description" content="Prezidentning 2019-yil 7-noyabrdagi farmoniga asosan Svetlana Ortiqova O‘zbekiston bosh prokurorining o‘rinbosari lavozimiga tayinlandi"/>
  </head>
  <body>
    <article>
      <h1>Rasman: Svetlana Ortiqova O‘zbekiston bosh prokurori o‘rinbosari etib tayinlandi</h1>
      <address>
        <time datetime="2019-11-07T21:26:00+00:00">07 Nov 2019, 21:26</time>
      </address>
      <p>O‘zbekiston Senati raisi o‘rinbosari Svetlana Ortiqova O‘zbekiston bosh prokurori o‘rinbosari etib tayinlangani haqida “Daryo” o‘z manbalariga tayangan <a href="https://daryo.uz/2019/11/07/svetlana-ortiqova-ozbekiston-bosh-prokurori-orinbosari-etib-tayinlandi/">xabar bergan edi</a>.</p>
      <figure>
        <img src="https://s.daryo.uz/wp-content/uploads/2019/11/Svetlana-Ortiqova-680x483.jpg"/>
        <figcaption>Foto: “Daryo”</figcaption>
      </figure>
      <p>Senat tomonidan <a href="http://senat.uz/uz/lists/view/673">ma’lum qilinishicha</a>, O‘zbekiston Prezidentining 2019-yil 7-noyabrdagi farmoniga binoan Oliy Majlisi Senati a’zosi Svetlana Boymirzayevna Ortiqovaning vakolati muddatidan avval tugatildi.</p>
      <p>Shuningdek, Prezidentning 2019-yil 7-noyabrdagi farmoniga asosan Svetlana Ortiqova O‘zbekiston Respublikasi bosh prokurorining o‘rinbosari lavozimiga tayinlandi.</p>
      <p>Bosh prokuratura matbuot xizmati ham Svetlana Ortiqovaning bosh prokuror o‘rinbosari lavozimiga tayinlangani haqida rasman <a href="https://t.me/HShamsutdinov/83">ma’lum qildi</a>.</p>
      <p>Svetlana Ortiqova 1962-yil 1-yanvarda Namangan viloyatining Uchqo‘rg‘on tumanida tug‘ilgan. 1987-yilda Toshkent davlat universiteti yuridik fakultetini tamomlagan. Mutaxassisligiga ko‘ra, huquqshunos, ko‘p yillar davomida prokuratura organlarida faoliyat olib borgan.</p>
      <p>2015-yildan 2019-yilga qadar Senatga raislik qilgan Nig‘matilla Yo‘ldoshevga o‘rinbosarlik qilgan edi. Nig‘matilla Yo‘ldoshev 2019-yil iyunidan beri O‘zbekiston bosh prokurori <a href="https://daryo.uz/2019/06/20/ozbekiston-bosh-prokurori-otabek-murodov-lavozimidan-ozod-etildi/">hisoblanadi</a>.</p>
    </article>
  </body>
</html>