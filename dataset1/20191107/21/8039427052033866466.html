<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=948930"/>
    <meta property="og:site_name" content="Andhrajyothy"/>
    <meta property="article:published_time" content="2019-11-07T21:14:59+00:00"/>
    <meta property="og:title" content="రూ.3 కోట్ల విలువైన లంబోర్గిని ఉరూస్ కారును కొన్న డైరెక్టర్.. ఫొటో వైరల్!"/>
    <meta property="og:description" content="ADVT"/>
  </head>
  <body>
    <article>
      <h1>రూ.3 కోట్ల విలువైన లంబోర్గిని ఉరూస్ కారును కొన్న డైరెక్టర్.. ఫొటో వైరల్!</h1>
      <address>
        <time datetime="2019-11-07T21:14:59+00:00">07 Nov 2019, 21:14</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై</b>: బాలీవుడ్ ప్రముఖ దర్శకుడు రోహిత్ శెట్టి తాజాగా మూడు కోట్ల రూపాయల విలువైన లంబోర్గిని ఉరూస్ కారును కొన్నాడు. పసుపు రంగులో ఉన్న ఈ కారు ముందు నిల్చుని దిగిన రోహిత్ ఫొటోను అతడు కారు కొన్న ‘లంబోర్గిని ముంబై’ స్టోర్ తన ఇన్‌స్టాలో షేర్ చేయడంతో వైరల్ అయింది. ‘అసాధరణమైన వ్యక్తికి అసాధారణమైన కారు’ అని ఆ ఫొటోకు క్యాప్షన్ తగిలించింది. దేశంలోని విజయవంతమైన ఫిల్మ్ మేకర్‌లలో ఒకరైన రోహిత్ శెట్టికి కారును డెలివరీ ఇచ్చినట్టు పేర్కొంది. ఉరూస్ అద్భుత డిజైన్, బహుముఖ పనితీరు నిజంగా అతడి వ్యక్తిత్వాన్ని ఇనుమడింపజేస్తుందని తెలిపింది. ఉరూస్ లాంటి కళాఖండం అవసరమేనని ‘లంబోర్గిని ముంబై’ పేర్కొంది.</p>
      <p> ప్రస్తుతం రోహిత్ శెట్టి ‘సూర్యవంశ్’ అనే చిత్రాన్ని తెరకెక్కిస్తున్నాడు. ఇందులో అక్షయ్ కుమార్, కత్రినా కైఫ్ హీరోహీరోయిన్లుగా నటిస్తున్నారు. అజయ్ దేవ్‌గణ్, బాజీరావ్ సింగం, రణ్‌వీర్‌సింగ్ తదితరులు నటిస్తున్నారు. వచ్చే ఏడాది మార్చి 20న సినిమా విడుదల కానుంది.</p>
    </article>
  </body>
</html>