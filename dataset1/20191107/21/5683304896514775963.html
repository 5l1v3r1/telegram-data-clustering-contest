<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/07/vellappally-natesan-slams-nss.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-07T21:44:00+00:00"/>
    <meta property="og:title" content="‘സമുദായ നേതാവിന് ജാതിവാല്‍ മുളച്ചു’: എൻഎസ്എസിനെതിരെ വെള്ളാപ്പള്ളി"/>
    <meta property="og:description" content="കൊല്ലം ∙ എൻഎസ്എസിനെതിരെ എസ്എൻഡിപി ജനറൽ സെക്രട്ടറി വെള്ളാപ്പള്ളി നടേശന്‍. ഒരു സമുദായ നേതാവിന് ജാതിവാല്‍ മുളച്ചെന്നും ജാതി പറഞ്ഞ് ഈഴവ സമുദായത്തെ.Vellappally Natesan. Sukumaran Nair. NSS. SNDP. Manorama News. Manorama Online. latest News. Malayalam news.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>‘സമുദായ നേതാവിന് ജാതിവാല്‍ മുളച്ചു’: എൻഎസ്എസിനെതിരെ വെള്ളാപ്പള്ളി</h1>
      <address><time datetime="2019-11-07T21:44:00+00:00">07 Nov 2019, 21:44</time> by <a rel="author">മനോരമ ലേഖകൻ</a></address>
      <p>കൊല്ലം ∙ എൻഎസ്എസിനെതിരെ എസ്എൻഡിപി ജനറൽ സെക്രട്ടറി വെള്ളാപ്പള്ളി നടേശന്‍. ഒരു സമുദായ നേതാവിന് ജാതിവാല്‍ മുളച്ചെന്നും ജാതി പറഞ്ഞ് ഈഴവ സമുദായത്തെ ദ്രോഹിക്കുകയാണെന്നും വെള്ളാപ്പള്ളി പറഞ്ഞു. ഈഴവ വിരോധം ആളിക്കത്തിക്കുന്നതാണ് സംവരണം സംബന്ധിച്ച് സുപ്രീംകോടതിയില്‍ നല്‍കിയിരിക്കുന്ന കേസ്. അവര്‍ക്ക് വേണ്ടത് വാങ്ങിച്ചോട്ടേ, മറ്റുള്ളവരെ കുത്തിനോവിക്കുന്നത് എന്തിനെന്നും അദ്ദേഹം ചോദിച്ചു.</p>
      <figure>
        <img src="https://img-mm.manoramaonline.com/content/dam/mm/mo/news/just-in/images/2019/11/7/vellappally-kadakampally.jpg"/>
        <figcaption>ആർ. ശങ്കർ അനുസ്മരണത്തോട് അനുബന്ധിച്ച് കൊല്ലത്ത് ശങ്കർ സമൃതിമണ്ഡപത്തിൽ വെള്ളാപ്പള്ളി നടേശനും മന്ത്രി കടകടംപ്പള്ളിയും ചേർന്നു പുഷ്പചക്രം സമർപ്പിച്ച ശേഷം. ചിത്രം: അരവിന്ദ് ബാല</figcaption>
      </figure>
      <p>നവോത്ഥാന സമിതിയില്‍ പങ്കെടുക്കാത്തവര്‍ മാനസിക വൈകല്യമുള്ളവരും മാനസിക വികാസമില്ലാത്തവരുമാണെന്നും വെള്ളാപ്പള്ളി പറഞ്ഞു. കൊല്ലത്തു നടന്ന ആര്‍.ശങ്കര്‍ അനുസ്മരണത്തിലാണു വെള്ളാപ്പള്ളിയുടെ പരാമാർശം. മന്ത്രി കടകംപള്ളി സുരേന്ദ്രന്റെ സാന്നിധ്യത്തിലായിരുന്നു വിമർശനം.</p>
      <p>എൻഎസ്എസ് നേതൃത്വത്തിന്റെ ചിന്തകൾ കാടത്തമാണെന്ന് ഉപതിരഞ്ഞെടുപ്പിനു മുന്നോടിയായി വെള്ളാപ്പള്ളി വിമർശിച്ചിരുന്നു. സവർണനെ മുഖ്യമന്ത്രിയാക്കാനുള്ള നീക്കം ഇപ്പോൾ തന്നെ തുടങ്ങി. ജാതി നോക്കിയാണ് പിണറായിയെയും വിഎസിനെയും അധിക്ഷേപിക്കുന്നതെന്നും വെള്ളാപ്പള്ളി പറഞ്ഞു.</p>
      <p><b>English Summary:</b> Vellappally Natesan Slams Nss</p>
    </article>
  </body>
</html>