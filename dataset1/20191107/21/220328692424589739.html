<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/44-zemetresenie-v-akuila-406143.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-07T21:28:55+00:00"/>
    <meta property="og:title" content="4,4 земетресение в Акуила"/>
    <meta property="og:description" content="Сеизмичната активност в Италия не спира"/>
  </head>
  <body>
    <article>
      <h1>4,4 земетресение в Акуила</h1>
      <address><time datetime="2019-11-07T21:28:55+00:00">07 Nov 2019, 21:28</time> by <a rel="author">Стандарт</a></address>
      <p>Земетресение с магнитуд 4,4 беше регистрирано в провинция Акуила, Централна Италия, съобщи Националният институт по геофизика и вулканология в страната. Сеизмолозите са регистрирали труса в 18.35 ч. местно време. Епицентърът на земетресението е бил на 5 километра от град Балсорано, на дълбочина 14 км под земната повърхност. Трусът е усетен и в близките селища на регионите Абруцо и Лацио, съобщава БГНЕС.</p>
      <p>Много от местните жители панически са напуснали домовете си и все още са на улицата. Земетресението е било усетено и от жителите на няколко части на Рим, предимно в източната част на италианската столица. До момента няма данни за пострадали и нанесени материални щети. Служителите на Националната служба за гражданска защита извършват проверки в районите, засегнати от труса.</p>
      <p>Сеизмичната активност в Италия не спира. На 25 октомври беше регистрирано земетресение с магнитуд 4,4 в Тиренско море край южното крайбрежие на страната.</p>
    </article>
  </body>
</html>