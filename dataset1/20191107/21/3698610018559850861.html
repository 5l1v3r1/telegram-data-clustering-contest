<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/zelenskiy-anonsuvav-kadrovi-chistki-do-kincya-roku-328861_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T21:30:00+00:00"/>
    <meta property="og:title" content="Зеленський анонсував кадрові чистки до кінця року"/>
    <meta property="og:description" content="Президент запевнив в тому, що стежить за ситуацією зі скандалами в Раді."/>
  </head>
  <body>
    <article>
      <h1>Зеленський анонсував кадрові чистки до кінця року</h1>
      <h2>Президент запевнив в тому, що стежить за ситуацією зі скандалами в Раді.</h2>
      <address>
        <time datetime="2019-11-07T21:30:00+00:00">07 Nov 2019, 21:30</time>
      </address>
      <p>Президент Володимир Зеленський обіцяє до кінця поточного року <b><a href="https://dt.ua/POLITICS/okruzhniy-adminsud-kiyeva-ne-znayshov-dokaziv-isnuvannya-koaliciyi-u-verhovniy-radi-314969_.html">"зробити кадрові висновки"</a></b> щодо поведінки міністрів і депутатів зі "Слуги народу". Про це він повідомив у відеозверненні, опублікованому в четвер, 7 листопада, на Youtube-каналі президента.</p>
      <p>Зеленський зазначив, що нинішній склад уряду є наймолодшим за всю історію.</p>
      <p>"Тут теж є плюси і мінуси. Немає корумпованого досвіду – і це великий плюс. Якщо ми сказали, що буде повне перезавантаження – так, це ризик, але це великий плюс. Якщо вони не впораються, то теж чекаємо до кінця року. Хто не впорається - з тими будемо прощатися", - сказав Зеленський.</p>
      <p>Президент також прокоментував смс-листування в Раді й інші скандали.</p>
      <p>"Я уважно стежу за статистикою, не тільки там якісь ганебні sms, вони теж є, є ганебні чутки, але зараз дуже радий, що поки це тільки чутки. Є мінуси за статистикою, за голосуваннями того чи іншого депутата ... Серйозні висновки будуть зроблені до кінця цього року. Кожен депутат повинен розуміти, що він повинен голосувати за закони, які потрібні суспільству. Не всі законопроекти популярні", - розповів Зеленський.</p>
      <figure>
        <iframe src="https://www.youtube.com/embed/r7MUy2gowZ8" width="640" height="360" data-service="Youtube" scrolling="no"/>
      </figure>
      <p>Нагадаємо, раніше президент пригрозив розпустити Верховну Раду через рік, якщо вона не покаже ефективну і злагоджену роботу. Також президент <b><a href="https://dt.ua/POLITICS/zelenskiy-postaviv-ultimatum-novomu-kabminu-322325_.html">пообіцяв розпустити Кабмін</a></b>, якщо він не знизить тарифи.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>