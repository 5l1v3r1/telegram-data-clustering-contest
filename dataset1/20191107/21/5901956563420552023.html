<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/na-trzaski-cesti-avto-na-boku-policija-prosi-za-pomoc-246937"/>
    <meta property="og:site_name" content="Slovenske novice"/>
    <meta property="article:published_time" content="2019-11-07T21:50:00+00:00"/>
    <meta property="og:title" content="Na Tržaški cesti avto na boku, policija prosi za pomoč"/>
    <meta property="og:description" content="MARIBOR – Policisti prometne postaje Maribor obravnavajo prometno nesrečo z lahkimi telesnimi poškodbami in prosijo morebitne priče, da se jim zaradi razjasnitve okoliščin javijo. Nesreča se ..."/>
  </head>
  <body>
    <article>
      <h1>Na Tržaški cesti avto na boku, policija prosi za pomoč</h1>
      <h2>Dve osebi so odpeljali v UKC Maribor.</h2>
      <address><time datetime="2019-11-07T21:50:00+00:00">07 Nov 2019, 21:50</time> by <a rel="author">T. V.</a></address>
      <p>MARIBOR – Policisti prometne postaje Maribor obravnavajo prometno nesrečo z lahkimi telesnimi poškodbami in prosijo morebitne priče, da se jim zaradi razjasnitve okoliščin javijo.<br/><br/>Nesreča se je zgodila okoli 18.20 na Tržaški cesti pri trgovini Mercator. V njej sta bila udeležena srebrna osebna avtomobila VW golf in škoda octavia, ki jo je po trčenju prevrnilo na bok.<br/><br/>Gasilci JZ GB Maribor so zavarovali kraj nesreče, prevrnjeno vozilo postavili na kolesa in odklopili akumulator.<br/><br/>Dve osebi so reševalci prepeljali v UKC Maribor.<br/><br/>Morebitne priče prometne nesreče policija prosi, da se zaradi razjasnitve okoliščin zglasijo na Postaji prometne policije Maribor, Ptujska cesta 117, oziroma pokličejo 450 20 30 ali 113.</p>
    </article>
  </body>
</html>