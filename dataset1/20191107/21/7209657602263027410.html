<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/reggio-emilia/cronaca/incidente-reggiolo-oggi-1.4874838"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-07T21:40:27+00:00"/>
    <meta property="og:title" content="Incidente Reggiolo oggi, scontro tra auto. Madre e due bambini tra i feriti"/>
    <meta property="og:description" content="Lo schianto sulla Provinciale 2. E' intervenuto anche l'elisoccorso di Brescia"/>
  </head>
  <body>
    <article>
      <h1>Incidente Reggiolo oggi, scontro tra auto. Madre e due bambini tra i feriti</h1>
      <h2>Lo schianto sulla Provinciale 2. E' intervenuto anche l'elisoccorso di Brescia</h2>
      <address><time datetime="2019-11-07T21:40:27+00:00">07 Nov 2019, 21:40</time> by <a rel="author">il Resto del Carlino</a></address>
      <p>Reggiolo (Reggio Emilia), 7 novembre 2019 – <b>Diversi feriti verso le 21</b> in via Guastalla a<b> Brugneto di Reggiolo,</b> dove si sono scontrate frontalmente due vetture (<a href="https://www.ilrestodelcarlino.it/reggio-emilia/cronaca/foto/incidente-reggiolo-oggi-1.4874857"><b>foto</b></a>): <b>una Lancia Musa e un'Audi</b>. Una di queste è poi finita nel cortile di un’abitazione accanto alla carreggiata. Sul posto un notevole spiegamento di forze in soccorsi con tre ambulanze della <b>Croce rossa di Reggiolo e Guastalla</b>, automedica e autoinfermieristica dell’ospedale della Bassa, raggiunti pure dall’<b>elisoccorso di Brescia,</b> oltre che dai vigili del fuoco, in quanto almeno uno dei feriti <b>risultata essere rimasto incastrato</b> nell’abitacolo dell’auto.</p>
      <p>Tra i feriti <b>anche due minorenni di 7 e 12 anni</b>. Sono stati portati <b>al Santa Maria Nuova di Reggio,</b> mentre la madre è stata trasferita <b>in ospedale in elicottero</b>. Ferito pure il conducente della seconda vettura, ma non risulta essere grave.</p>
      <p>Sono intervenuti anche i carabinieri per i rilievi di legge. Nel tratto interessato dall’incidente, la Strada Provinciale 2 è stata <b>chiusa al traffico,</b> tra Villarotta e Reggiolo, con i veicoli deviati su percorsi alternativi. La Provinciale 2 è stata più volte <b>teatro di incidenti,</b> talvolta anche gravi.</p>
      <figure>
        <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4874855.1573163379%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
        <figcaption>L'Audi fuori strada</figcaption>
      </figure>
      <figure>
        <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4874856.1573163379%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=474&amp;fmt=jpg"/>
        <figcaption>La Musa dopo lo schianto</figcaption>
      </figure>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/reggio-emilia/cronaca/foto/incidente-reggiolo-oggi-1.4874857"/>
      </related>
    </article>
  </body>
</html>