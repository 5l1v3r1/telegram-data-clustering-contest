<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/hangok-sugtak-szabolcsnak-intezd-el-a-szomszedot/186045"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-07T02:10:00+00:00"/>
    <meta property="og:title" content="Hangok súgták Szabolcsnak: intézd el a szomszédot"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Hangok súgták Szabolcsnak: intézd el a szomszédot</mark>
      </h1>
      <address><time datetime="2019-11-07T02:10:00+00:00">07 Nov 2019, 02:10</time> by <a rel="author">Bors</a></address>
      <p>
        <b>Intézd el, gyilkos! – a hangok nem csitultak a hallucináló B. Szabolcs fejében, a jól szituált grafikus az éjszaka közepén ollót ragadott, és a hajánál fogva rángatta ki szomszédját az ágyából, hogy végezzen vele. </b>
        <b>Intézd el, gyilkos! – a hangok nem csitultak a hallucináló B. Szabolcs fejében, a jól szituált grafikus az éjszaka közepén ollót ragadott, és a hajánál fogva rángatta ki szomszédját az ágyából, hogy végezzen vele.</b>
      </p>
      <p>A börtön legmagasabb biztonsági fokozatában őrzött, számítógépes grafikák készítésével foglalkozó fiatalembert vezettek tegnap délelőtt a Veszprémi Törvényszékre, B. Szabolcsot ember­ölés kísérletével vádolják.</p>
      <figure>
        <img src="http://media.borsonline.hu/cikk/20/191603/gallery-picture/645w/2015972_ollos-szurkalo-targyalas-04-cz.jpg"/>
        <figcaption>B. Szabolcsról a bíróságon sem vették le a bilincset, a legmagasabb biztonsági fokozatban őrzik © Czerkl Gábor</figcaption>
      </figure>
      <p>A vád szerint a naponta 14-15 üveg sört fogyasztó, esetenként nyugtatóra is ivó Szabolcs a munkája közben hallucinált, hangokat hallott, képeket, számokat látott, amelyek kódoltan cselekvésre utasították.</p>
      <p>Ennek hatására márciusban egy ollóval kis híján megölte a szomszédját az éjszaka közepén.</p>
      <figure>
        <img src="http://media.borsonline.hu/cikk/20/191603/gallery-picture/645w/2015974_ollos-szurkalo-targyalas-04-cz.jpg"/>
        <figcaption>© Czerkl Gábor</figcaption>
      </figure>
      <h3>A kutya miatt fenyegette</h3>
      <p>A 34 éves férfi egy Veszprém megyei kistelepülésen lakott a szüleivel. Külön lakrészében zárkózottan élt. Egyéni vállalkozóként jól keresett, de az ideje nagy részét a gépe előtt töltötte. A vád szerint március 26-án az éjjeli órákban hangokat hallott. „Intézd el!” és „Gyilkos” – ezekre a szavakra emlékszik a vádlott, melyek hatására magához vett egy körülbelül 21 centis ollót, majd – megpróbálva megfejteni a hangok értelmét – házról házra járt, és azt figyelte, hogy azok honnan jönnek. Végül a mellette lakó Tárkányi Lászlónál állt meg, akit a vonyító kutyája miatt a fürdőszobaablakon keresztül előző nap már öléssel fenyegetett.</p>
      <figure>
        <img src="http://media.borsonline.hu/cikk/20/191603/gallery-picture/645w/2015980_ollos-szurkalo-targyalas-04-cz.jpg"/>
        <figcaption>László az ágyában feküdt, amikor rátámadtak © Czerkl Gábor</figcaption>
      </figure>
      <h3>Az életéért küzdött</h3>
      <p>– Hármat kopogott a szobám ajtaján, aztán némán rám támadt. Felülről szúrt, mintha disznót ölt volna. Miután az ágyra estem, a hajamnál fogva kirángatott az útra. A szurkálások közben még a hatalmas árokba is beestem. Végül nagynehezen sikerült kiszednem a kezéből a fegyvert. Úsztam a vérben, mintha egy disznóvágáson lettem volna – emlékezett vissza a Borsnak a helyszínen az 56 éves férfi.</p>
      <p>Mint mondja: korábban nézeteltérés sem volt köztük, de azóta borzasztóan fél, nem szeretné, ha a támadóját kiengednék. A feldühödött szomszéd a fejét, a mellkasát, a hasát és a hátát is nagy erőkkel támadta, de a bajba jutott férfi az életéért küzdve bátran védekezett, így súlyos sérülések nélkül megúszta.</p>
      <figure>
        <img src="http://media.borsonline.hu/cikk/20/191603/gallery-picture/645w/2015978_ollos-szurkalo-targyalas-04-cz.jpg"/>
        <figcaption>Oldalába is szúrást kapott © Czerkl Gábor</figcaption>
      </figure>
      <h3>Beszámítható a vádlott?</h3>
      <p>A kulturált külsejű, jól szituált fiatalember a támadás napján kilátásba helyezte, hogy öngyilkosságot követ el, ezért az édesanyjával napközben pszichiáterhez mentek. A szakembernek azonban a hangokról nem beszélt.</p>
      <p>– Az elmeorvosszakértő szerint nem állapítható meg olyan elmebetegség, ami a beszámító képességét korlátozta volna. Álláspontjuk szerint a kábítószer-, gyógyszer- és alkoholfogyasztás vezethetett a bűncselekményhez, de csupán az utóbbit használta aznap. Velük ellentétben álláspontom szerint nem volt beszámítható állapotban – magyarázta a Borsnak dr. Bálint Roland, a fiatalember védője.</p>
      <figure>
        <img src="http://media.borsonline.hu/cikk/20/191603/gallery-picture/645w/2015976_ollos-szurkalo-targyalas-04-cz.jpg"/>
        <figcaption>Végül kicsavarta Szabolcs kezébôl az ollót © Czerkl Gábor</figcaption>
      </figure>
      <p>B. Szabolcs a támadást nem tagadja, de az emberölési szándékot nem ismeri el. A családja kitart mellette.</p>
    </article>
  </body>
</html>