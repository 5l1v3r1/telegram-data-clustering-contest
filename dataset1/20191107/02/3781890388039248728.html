<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740388"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T02:27:00+00:00"/>
    <meta property="og:title" content="บุกจับแม่ของ&quot;แม่มณี&quot; เครียดจัดความดันขึ้นวูบคาปั๊ม"/>
    <meta property="og:description" content="ผู้การอุดรฯ พาทีมตำรวจนำหมายศาลเข้าจับกุม 'นางธวัลรัตน์ ทิพย์ประเวช' มารดาของ 'น.ส.วันทนีย์ ทิพย์ประเวช' หรือ 'แม่มณี' ที่ปั๊มน้ำมันกลางเมืองอุดรธานี ภายหลังผู้ต้องหาเกิดเป็นลมวูบหมดสติ ต้องหามส่งรพ.วุ่น คาดเครียดจัดจนความดันขึ้น"/>
  </head>
  <body>
    <article>
      <h1>บุกจับแม่ของ"แม่มณี" เครียดจัดความดันขึ้นวูบคาปั๊ม</h1>
      <address>
        <time datetime="2019-11-07T02:27:00+00:00">07 Nov 2019, 02:27</time>
      </address>
      <p>
        <b>ผู้การอุดรฯ พาทีมตำรวจนำหมายศาลเข้าจับกุม "นางธวัลรัตน์ ทิพย์ประเวช" มารดาของ "น.ส.วันทนีย์ ทิพย์ประเวช" หรือ "แม่มณี" ที่ปั๊มน้ำมันกลางเมืองอุดรธานี ภายหลังผู้ต้องหาเกิดเป็นลมวูบหมดสติ ต้องหามส่งรพ.วุ่น คาดเครียดจัดจนความดันขึ้น</b>
      </p>
      <p>เมื่อวันที่ 7 พ.ย. มีรายงานข่าวแจ้งว่า ช่วงเช้าที่ผ่านมา พล.ต.ต.นันทชาติ ศุภมงคล ผบก.ภ.จว.อุดรธานี ได้นำกำลังเข้าจับกุม นางธวัลรัตน์ ทิพย์ประเวช อายุ 47 ปี มารดาของ น.ส.วันทนีย์ ทิพย์ประเวช หรือ "แม่มณี" อายุ 30 ปี ผู้ต้องหาคดีแชร์ออมเงินพันล้าน ได้ที่บริเวณปั๊มน้ำมันแห่งหนึ่งในพื้นที่ อ.เมือง จ.อุดรธานี โดยระหว่างจับกุมเจ้าหน้าที่อ่านหมายจับให้ฟังเพื่อระบุข้อกล่าวหา แต่กลับกลายเป็นว่าฝ่าย นางธวัลรัตน์ ซึ่งเกิดอาการเครียดจัด ให้การปฏิเสธทั้งน้ำตาว่าไม่เกี่ยวข้องกับเรื่องนี้ พอถูกคุมตัวไปสอบสวนก็เกิดเป็นลมล้มหมดสติทันที ทำให้เจ้าหน้าที่ต้องรีบพาตัวส่งรพ.รักษาอาการโดยด่วน ทั้งนี้เจ้าหน้าที่คาดว่า นางธวัลรัตน์ เกิดอาการความดันสูงทำให้เป็นลมวูบหมดสติ หลังจากนี้จะได้ตามไปอายัดตัวที่รพ.ตามกฎหมายต่อไป. </p>
      <figure>
        <img src="https://www.dailynews.co.th/admin/upload/20191107/news_iozZUkOqqK095422_533.jpg?v=201911071110?v=5987"/>
      </figure>
      <p> </p>
    </article>
  </body>
</html>