<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/07/spunta-un-dettaglio-cui-dovreste-preferire-galaxy-s11-rispetto-ad-s10-foto-679138/"/>
    <meta property="og:site_name" content="AndroidWorld"/>
    <meta property="article:published_time" content="2019-11-07T06:48:19+00:00"/>
    <meta property="og:title" content="Spunta un nuovo dettaglio per cui dovreste preferire Galaxy S11 rispetto ad S10 (foto)"/>
    <meta property="og:description" content="I prossimi top di gamma attesi da parte di Samsung arriveranno ad inizio 2020 con il nome di Galaxy S11...."/>
  </head>
  <body>
    <article>
      <h1>Spunta un nuovo dettaglio per cui dovreste preferire Galaxy S11 rispetto ad S10 (foto)</h1>
      <h2>Dalla Corea del Sud sarebbe trapelata la capacità della batteria.</h2>
      <address><time datetime="2019-11-07T06:48:19+00:00">07 Nov 2019, 06:48</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>I prossimi top di gamma attesi da parte di <a href="https://www.androidworld.it/tag/samsung/">Samsung</a> arriveranno ad inizio 2020 con il nome di <a href="https://www.androidworld.it/tag/samsung-galaxy-s11/">Galaxy S11</a>. Oggi apprendiamo un nuovo dettaglio su questi dispositivi, in particolare per la sua variante standard, la <b>più piccola</b>.</p>
      <p>Secondo quanto fatto emergere da <a href="http://www.safetykorea.kr/release/certificationsearch"><i>SafetyKorea</i></a>, Galaxy S11 integrerà una <b>batteria</b> con <b>capacità maggiore</b> rispetto a quella integrata da <a href="https://www.androidworld.it/tag/samsung-galaxy-s10/">Galaxy S10</a>: in particolare parliamo di una capacità nominale da <b>4.000 mAh</b>, contro i 3.100 mAh disponibili per Galaxy S10. Come potete vedere <b>dall’immagine</b> riportata in basso che ritrae il componente, la batteria per Galaxy S11 sarebbe identificata dal codice EB-BG980ABY.</p>
      <p>La foto è troppo sgranata per distinguere la capacità ma <b>si scorgono i dati</b> relativi all’energia associata alla batteria, pari a 14,36 Wh, e quello relativo alla tensione standard, pari a 3,85 V: applicando un paio di <b>calcoli</b> e principi fisici si arriva alla conclusione che la capacità dovrebbe ammontare a circa<b> 3.730 mAh</b>, e dunque la nominale dovrebbe essere sui 4.000 mAh.</p>
      <p>Chiaramente <b>non possiamo avere la certezza</b> assoluta di tutte le deduzioni effettuate perché si basano sull’immagine a bassa risoluzione. Vi terremo aggiornati su tutti gli ulteriori sviluppi.</p>
      <p>Via: <a href="https://www.galaxyclub.nl/nieuws/dit-is-de-batterij-van-de-kleinste-samsung-galaxy-s11/">Galaxy Club</a></p>
    </article>
  </body>
</html>