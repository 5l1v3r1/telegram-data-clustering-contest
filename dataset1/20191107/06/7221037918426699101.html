<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/galatasarayin-6-kasim-kabusu-real-madride-6-0-yenildi/926395"/>
    <meta property="og:site_name" content="medya faresi"/>
    <meta property="article:published_time" content="2019-11-07T06:51:00+00:00"/>
    <meta property="og:title" content="Galatasaray'ın 6 Kasım kâbusu! Real Madrid'e 6-0 yenildi"/>
    <meta property="og:description" content="Galatasaray'ın mağlubiyetinin 2002 yılında ezeli rakibi Fenerbahçe'ye 6-0 yenildiği maçın da tarihi olan 6 Kasım'a denk gelmiş olması dikkat çekti."/>
  </head>
  <body>
    <article>
      <h1>Galatasaray'ın 6 Kasım kâbusu! Real Madrid'e 6-0 yenildi</h1>
      <h2>Galatasaray'ın mağlubiyetinin 2002 yılında ezeli rakibi Fenerbahçe'ye 6-0 yenildiği maçın da tarihi olan 6 Kasım'a denk gelmiş olması dikkat çekti.</h2>
      <address>
        <time datetime="2019-11-07T06:51:00+00:00">07 Nov 2019, 06:51</time>
      </address>
      <p>UEFA Şampiyonlar Ligi A Grubu 4. maçında Galatasaray deplasmanda İspanya devi Real Madrid'e 6-0 mağlup oldu. Sarı kırmızılılar bu sonuçla Şampiyonlar Ligi'nde son 16'ya kalma şansını yitirdi.</p>
      <p>Grupta 1 puanda kalan ve üst tura yükselme şansı kalmayan sarı kırmızılı ekip henüz golle tanışamazken, Real Madrid 7 puana ulaştı. Ev sahibi ekibin 18 yaşındaki futbolcusu Rodrygo ise maçta hat-trick yaparken takımının galibiyetinde başrol oynadı. </p>
      <p>Galatasaray'ın mağlubiyetinin 2002 yılında ezeli rakibi Fenerbahçe'ye 6-0 yenildiği maçın da tarihi olan 6 Kasım'a denk gelmiş olması dikkat çekti. </p>
      <p>Santiago Bernabeu Stadı'nda oynana karşılaşmada ev sahibi Real Madrid Galatasaray karşısında ilk yarıyı 4-0 önde kapattı.</p>
      <p>Eflatun beyazlılar henüz 4. dakikada Marcelo'nun pasında yaptığı şık vuruşla topu ağlara gönderen Rodrygo'nun golüne engel olamadı. Genç oyuncu, 7. dakikada Marcelo'nun sağ ayağıyla yaptığı ortaya vurduğu kafa vuruşuyla farkı 2'ye çıkaran isim olmayı başardı.</p>
      <p>Real Madrid 13. dakikada VAR incelemesi sonrası penaltı kazandı ve topun başına takım kaptanı Sergio Ramos geçti. Tecrübeli stoper panenka vuruşuyla topu ağlara göndererek farkı 3'e çıkardı.</p>
      <p>45. dakikada topu ağlara gönderen Fransız oyuncu Karim Benzema farkı 4'e çıkardı ve ilk yarının skorunu tayin eden isim oldu.</p>
      <p>81. dakikada bir kez daha sahneye çıkan Fransız Benzema skoru 5-0 getirdi. Rodrygo 90+3'te maçın sonucunu ilan etti: 6-0</p>
    </article>
  </body>
</html>