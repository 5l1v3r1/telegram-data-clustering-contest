<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/kultur/2019/11/07/Sohlbergs-suksess-%C3%A5pner-i-Trondheim-20338775.ece"/>
    <meta property="og:site_name" content="adressa.no"/>
    <meta property="article:published_time" content="2019-11-07T06:02:25+00:00"/>
    <meta property="og:title" content="Sohlbergs suksess åpner i Trondheim"/>
    <meta property="og:description" content="Utstillingen «Harald Sohlberg. Uendelige landskap» er tilbake i Norge og åpner i Trondheim før retur til Oslo."/>
  </head>
  <body>
    <article>
      <h1>Sohlbergs suksess åpner i Trondheim</h1>
      <address><time datetime="2019-11-07T06:02:25+00:00">07 Nov 2019, 06:02</time> by <a rel="author">Vegard Eggen</a></address>
      <p>Utstillingen «Harald Sohlberg. Uendelige landskap» er tilbake i Norge og åpner i Trondheim før retur til Oslo.</p>
      <aside><a href="https://www.adressa.no/kultur/2019/11/07/javascript:void(0);">Del denne artikkelen på Facebook</a> <a href="https://www.adressa.no/kultur/2019/11/07/javascript:void(0);">Del denne artikkelen på Twitter</a> <a href="https://www.adressa.no/kultur/2019/11/07/javascript:void(0);">Del denne artikkelen på e-post</a></aside>
      <p>Utstillingen frontes av nyromantikkens kanskje viktigste verk «Vinternatt i Rondane» (1914), stemt fram av nordmenn i 1995 til Norges nasjonalmaleri.</p>
      <p>«Harald Sohlberg. Uendelige landskap» var siste utstilling da Nasjonalgalleriet stengte dørene for godt søndag 13. januar i år. Den enestående kunstsamlingen skal flyttes til det nye Nasjonalmuseet som åpner i 2020. I mellomtiden har den nå vært på tur til Dulwich Gallery i London og Museum Wiesbaden.</p>
      <p>Den 23. november åpner den i Trondheim. Utstillingen er blitt en av museets største publikumssuksesser, med over femti verk av den store norske maleren. Den inkluderer også et innblikk i forarbeidet til noen av verkene.</p>
      <p>Direktør for Nasjonalmuseet Karin Hindsbo åpner utstillingen på TKM Gråmølna 23. november klokka 13, og dagen etter er det kuratoromvisning med Mai Britt Guleng fra Nasjonalmuseet. Samme kveld blir det konsert med SAW i utstillingen.</p>
      <figure>
        <img src="https://www.adressa.no/incoming/article20338772.ece/oh26nt/BINARY/w980/boXJFNhoZGk.jpg"/>
        <figcaption>Utstillingen «Harald Sohlberg. Uendelige landskap» da den hang på Nasjonalgalleriet i januar 2019.   Foto: Heiko Junge / NTB scanpix</figcaption>
      </figure>
    </article>
  </body>
</html>