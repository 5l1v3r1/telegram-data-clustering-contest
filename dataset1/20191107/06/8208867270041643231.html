<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/esteri/2019/11/07/news/colombia_morte_bambini_in_bombardamenti_dissidenti_farc_si_dimette_ministro_difesa-240454468/"/>
    <meta property="og:site_name" content="Repubblica.it"/>
    <meta property="article:published_time" content="2019-11-07T06:40:00+00:00"/>
    <meta property="og:title" content="Colombia, morte bambini in bombardamenti dissidenti Farc: si dimette ministro Difesa"/>
    <meta property="og:description" content="Guillermo Botero aveva nascosto che nell'operazione in cui si diceva fossero morti 14 guerriglieri in realtà fra le vittime c'erano otto ragazzi"/>
  </head>
  <body>
    <article>
      <h1>Colombia, morte bambini in bombardamenti dissidenti Farc: si dimette ministro Difesa</h1>
      <h2>Guillermo Botero aveva nascosto che nell'operazione in cui si diceva fossero morti 14 guerriglieri in realtà fra le vittime c'erano otto ragazzi fra i 13 e i 17 anni</h2>
      <address>
        <time datetime="2019-11-07T06:40:00+00:00">07 Nov 2019, 06:40</time>
      </address>
      <p>Il ministro della Difesa colombiano, <b>Guillermo Botero</b>, si è dimesso ieri dopo rivelazioni riguardanti il bombardamento di una base della guerriglia dissidente delle Forze armate rivoluzionarie della Colombia (Farc) in cui sono morti otto minorenni.<br/><br/>Lo stesso Botero ha diffuso un comunicato in cui ha sostenuto che "oggi (ieri, <i>ndr</i>) in riunione con il presidente della Repubblica per analizzare la attuale congiuntura politica, ci siamo accordati che la cosa più conveniente fosse che io presentassi la mia rinuncia all'incarico".<br/><br/>Dopo aver accettato le dimissioni, il presidente <b>Ivßn Duque</b> ha reso noto di aver nominato quale nuovo titolare della Difesa il generale <b>Luis Fernando Navarro</b>.<br/>La rivelazione sulla morte dei minori è stata fatta in Parlamento dal deputato <b>Roy Barreras</b> che ha portato prove sul fatto che Botero avesse nascosto che nell'operazione in cui si diceva fossero morti 14 guerriglieri, in realtà fra le vittime c'erano otto ragazzi fra i 13 e i 17 anni.</p>
    </article>
  </body>
</html>