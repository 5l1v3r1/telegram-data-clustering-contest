<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/ordog-nora-halas-vagyok-a-sorsomert/186048"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-07T06:30:00+00:00"/>
    <meta property="og:title" content="Ördög Nóra: Hálás vagyok a sorsomért"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Ördög Nóra: Hálás vagyok a sorsomért</mark>
      </h1>
      <address><time datetime="2019-11-07T06:30:00+00:00">07 Nov 2019, 06:30</time> by <a rel="author">G. Sz.</a></address>
      <p>
        <b>A műsorvezető a TV2 új műsorának forgatása során még inkább átértékelte azt, amije van, és nagyon szerencsésnek tartja magát. </b>
        <b>A műsorvezető a TV2 új műsorának forgatása során még inkább átértékelte azt, amije van, és nagyon szerencsésnek tartja magát.</b>
      </p>
      <p>Ördög Nóra bevallotta, hálás a szüleinek azért, hogy mindent megtettek érte és öccséért, és hálás a sorsnak mindazért, amije van, a családjáért, a gyerekeiért és a munkájáért, és azért, hogy ilyen szerencsés helyzetben van.</p>
      <p>Nóra és Stohl András egy új doku-realitynek lesznek a műsorvezetői, melyben nehéz sorsú családoknak segítenek majd élhetővé alakítani a házukat, lakásukat. Az átalakítás közben a szereplők bakancslistás kívánságait is valóra váltják: ha kell, rallyautóba szállnak, vagy 4000 méterről vetik magukat a mélybe.</p>
      <figure>
        <img src="http://media.borsonline.hu/cikk/20/191607/gallery-picture/645w/2016145_ordog-nora-stohl-andras-2.jpg"/>
        <figcaption>November 11-től hétköznap 21:35-től érkezik a TV2-re az Újratervezés című új doku- reality, melyben Ördög Nóra és Stohl András egy kis csapattal együtt rászoruló családok otthonainak felújítását vezényli le © TV2</figcaption>
      </figure>
      <p>A Bors Ördög Nórát arról kérdezte, kétgyerekes családanyaként hogyan élte meg a műsorban előkerülő emberi sorsokat.</p>
      <p>– Ezen családok történetei folyamatosan benne vannak András és az én lelkemben is, érzelmileg nem nagyon tudunk kívülállók maradni. Bár volt sok könny is, a közösen töltött idő nem a sajnálkozásról és a szomorkodásról szól, hanem egy bensőséges közösséget alkotunk, ami alatt egy nagyon értékes közösség és szoros kapcsolat jön létre a stáb és a családok között – meséli a Borsnak Nóri, aki a műsor forgatásai során még inkább úgy érzi, nagyon szerencsés helyzetben van.</p>
      <figure>
        <img src="http://media.borsonline.hu/cikk/20/191607/big-lead/650x360/2016147_ordog-nora-6157-mo11.jpg"/>
        <figcaption>Nóra és férje, Nánási Pál mindent megtesznek a családjukért, ezért a műsorvezetőt nagyon megviselte, mikor egy forgatás miatt néhány napig nem látta a gyerekeket és párját © Móricz István</figcaption>
      </figure>
      <p>– Bár nem szoktam kicsinyes dolgok miatt nyavalyogni, de ezeket a sorsokat testközelből figyelve még inkább hálás tudok lenni mindenért. Ezek a családok méltósággal viselik a nehéz körülményeiket, és ez a műsor kincse, hogy kivétel nélkül mindannyian mennek előre, próbálják a megoldásokat keresni a lakhatási gondjaikra és nem arra várnak, hogy valaki megoldja helyettük az életüket.</p>
      <p>Ha kell, munka után éjjel a YouTube-ról tanulják meg, hogyan kell lerakni egy járólapot vagy felhúzni egy falat – mondja a műsorvezető, aki gyerekként pontosan látta, szülei mennyi mindent tettek azért, hogy neki mindene meglegyen, és természetesen ő is mindent megtesz Mici és Venci boldogulásáért.</p>
      <p>– Klasszikus gyerekkorom volt, vidéki ház, kutya a kertben, sokat dolgozó szülők. Szinte teljesen gondtalanul tudtunk felcseperedni az öcsémmel, amiért nem lehetünk elég hálásak a szüleinknek. Mikor én is szülővé váltam, onnantól kezdve minden arról szól, hogy a gyerekeimnek mindene meglegyen, és hogy a lehető legolajozottabban tudjuk előresegíteni a kis fejlődésük útján, és a műsorban szereplő családok is pontosan ugyanilyenek – magyarázza a műsorvezető.</p>
      <p>
        <a href="http://www.borsonline.hu/velemeny/gazdag/186051">Kapcsolódó jegyzetünk ide kattintva olvasható.</a>
      </p>
      <blockquote><b>Kávéfőzéstől a YouTube-ig</b> <br/>Ördög Nóra hosszú utat tett meg, amíg a jelenlegi magyar televíziózás egyik legnépszerűbb alakjává vált. A gimná­zium után a szegedi kábeltévétől indulva lett az egyik kereskedelmi tévé gyakornoka, ahol ká́vé́t fô̋zö̈tt, adá́smenetet fé́nymá́solt, majd szereplőket castingolt. Ezután tehetségét egy gyerekműsorban megvillantva egyre nagyobb és nagyobb feladatokat kapott, míg ő lett a csatorna arca. <br/>2014 óta a TV2-nél dolgozik és ahogy korábban fogalmazott, azóta érzi úgy, hogy önálló személyiség, és a nézők első számú kedvence lett. <br/>A tévézés mellett 2017 júliusa óta a YouTube-on is aktív, ahol férjével, Nánási Pál fotóssal és két gyermekükkel, Micivel és Vencivel készített videóikat már több mint 38 milliószor töltötték le a videómegosztóról. Nórit az Instagramon 275 ezren, a Facebokon 183 ezren követik, nem véletlen, hogy a Forbes magazin legértékesebb celeblistáján 2016-ban ő nyert és a kezdetek, azaz 2014 óta nem csúszott lejjebb a 6. helynél.</blockquote>
    </article>
  </body>
</html>