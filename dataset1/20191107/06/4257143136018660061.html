<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/07/ez-lesz-a-gyori-menetrend-borkai-zsolt-tavozasa-utan-erkeznek-a-nevek"/>
    <meta property="og:site_name" content="infostart"/>
    <meta property="article:published_time" content="2019-11-07T06:06:00+00:00"/>
    <meta property="og:title" content="Ez lesz a győri menetrend Borkai Zsolt távozása után - érkeznek a nevek"/>
    <meta property="og:description" content="Akár a korábbi válogatott kézilabdakapus Pálinger Katalin is befutó lehet Győr vezetésére, de az ellenzék is kitalált valamit, ami korábban máshol bevált."/>
  </head>
  <body>
    <article>
      <h1>Ez lesz a győri menetrend Borkai Zsolt távozása után - érkeznek a nevek</h1>
      <address><time datetime="2019-11-07T06:06:00+00:00">07 Nov 2019, 06:06</time> by <a rel="author">Infostart</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/belfold/2019/11/06/lemond-polgarmesteri-posztjarol-borkai-zsolt"/>
        <a href="https://infostart.hu/belfold/2019/11/05/megoszlik-a-szakertok-velemenye-a-borkai-botrany-hatasarol"/>
      </related>
      <h3>Akár a korábbi válogatott kézilabdakapus Pálinger Katalin is befutó lehet Győr vezetésére, de az ellenzék is kitalált valamit, ami korábban máshol bevált.</h3>
      <p>A Magyar Nemzet csütörtöki cikkében arról ír, mi lesz a menetrend Győrben Borkai Zsolt polgármester pénteken hatályba lépő lemondása után.</p>
      <p>Mint írják, kora tavasszal lehetnek új választások a kisalföldi megyeszékhelyen, de egyelőre nem lehet tudni, kit indít majd a Fidesz polgármesterjelöltként; a Fidesz elnöksége dönthet erről.</p>
      <p>A Magyar Nemzet helyi forrásból úgy értesült, a csütörtöki győri alakuló ülésen várhatóan két fideszes alpolgármestert választanak (Radnóti Ákos, Fekete Dávid), akik a választásig ez a tandem vezetheti a megyeszékhelyt.</p>
      <p>Az <a href="https://index.hu/belfold/2019/11/06/harom_nevben_gondolkodik_a_fidesz_borkai_utan/">Index</a> és mások szerint a két alpolgármester bármelyikét alkalmasnak tarthatja a kormánypárt Győr további vezetésére, de a pakliban van még Németh Zoltán megyei közgyűlési elnök, illetve Pálinger Katalin volt kézilabdakapus-sportlegenda neve is közszájon forog.</p>
      <p>A Momentum a Facebookon már fel is vetette ellenzéki oldalon az előválasztás ötletét, amely módszer - mint írták - a fővárosban is "bevált korábban".</p>
      <p>
        <i>Nyitókép: MTI/Koszticsák Szilárd</i>
      </p>
    </article>
  </body>
</html>