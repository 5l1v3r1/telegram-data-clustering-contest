<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/196530/kaminia-ti-leei-i-mitera-poy-maxairothike-apo-tin-14xroni-kori-tis"/>
    <meta property="og:site_name" content="CNN.gr"/>
    <meta property="article:published_time" content="2019-11-07T06:42:16+00:00"/>
    <meta property="og:title" content="Καμίνια: Τι λέει η μητέρα που μαχαιρώθηκε από την 14χρονη κόρη της"/>
    <meta property="og:description" content="Εκτός κινδύνου σ το Θριάσιο Νοσοκομείο νοσηλεύεται η 48χρονη που δέχθηκε επίθεση με μαχαίρ ι α πό την ανήλικη κόρη της, την ώρα που κοιμόταν στα Καμίνια στον..."/>
  </head>
  <body>
    <article>
      <h1>Καμίνια: Τι λέει η μητέρα που μαχαιρώθηκε από την 14χρονη κόρη της</h1>
      <h2>Εκτός κινδύνου στο Θριάσιο Νοσοκομείο νοσηλεύεται η 48χρονη που δέχθηκε επίθεση με μαχαίρι από την ανήλικη κόρη της, την ώρα που κοιμόταν στα Καμίνια στον Πειραιά.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 08:42 , 07 November 2019 - 09:05</p>
      <p>Οι διασώστες παρέλαβαν την 48χρονη μητέρα δύο κοριτσιών τα ξημερώματα της Πέμπτης με <b>τραύματα στην κοιλιακή χώρα και τον θώρακα</b>. Σύμφωνα με τα όσα έχουν δει μέχρι στιγμής το φως της δημοσιότητας, το 14χρονο κορίτσι κατάφερε στην μητέρα του<b> 8 μαχαιριές ενώ εκείνη κοιμόταν</b>. Σύμφωνα με τον ΑΝΤ1, οι φωνές ξύπνησαν την άλλη κόρη της 48χρονης, η οποία ειδοποίησε συγγενείς τους και τις Αρχές.</p>
      <p>«Δεν θυμάμαι πολλά. Για οτιδήποτε θυμηθώ θα ενημερώσω τις δικαστικές αρχές» φέρεται να είπε η 14χρονη όταν οι αστυνομικοί προσπάθησαν να της πάρουν κατάθεση.</p>
      <p>Σύμφωνα με τον ΑΝΤ1, οι αστυνομικοί εντόπισαν το <b>κουζινομάχαιρο</b> που χρησιμοποίησε η 14χρονη <b>σε έναν κάδο κοντά στο σπίτι της</b>. Αν και σε πρώτο χρόνο οι ειδικοί που εξέτασαν το κορίτσι δεν διαπίστωσαν ότι πάσχει από κάποια ψυχική νόσο, ο εισαγγελέας ζήτησε την επανεξέταση και παρακολούθησή της.</p>
      <p>Μέχρι στιγμής δεν έχει διευκρινιστεί τι ήταν αυτό που οδήγησε την 14χρονη σε αυτή την πράξη, με τους αστυνομικούς να μην εντοπίζουν κάποιο πρόβλημα στο οικογενειακό περιβάλλον.</p>
      <p>Η 14χρονη επέστρεψε στο σχολείο της κατόπιν σχετικής απόφασης ανακριτή και εισαγγελέα. Παράλληλα όμως παρακολουθείται από ειδικό ψυχολόγο.</p>
      <p>Το 14χρονο κορίτσι, σύμφωνα με ρεπορτάζ του ANT1, <b>δεν αντιμετώπιζε ψυχολογικά προβλήματα στο παρελθόν</b>, αλλά τώρα παρακολουθείται από ειδικούς.</p>
      <p>Η 48χρονη μητέρα νοσηλεύεται, εκτός κινδύνου, στο Θριάσιο Νοσοκομείο μετά από εγχείρηση σπληνεκτομής που υπεβλήθη.</p>
      <h3>Τι λέει η 48χρονη</h3>
      <p>Η μητέρα των δύο κοριτσιών, σύμφωνα με το ρεπορτάζ, έχει επικοινωνήσει μαζί τους και περισσότερο με την 14χρονη δράστρια. Η ίδια το μόνο που <b>θέλει είναι να γυρίσει κοντά στα παιδιά της και να ξεχαστεί το τραγικό περιστατικό</b>. Σύμφωνα μάλιστα με τους συγγενείς της η 48χρονη συνεχώς λέει «Και εγώ θα γίνω καλά, και όλοι θα γίνουμε καλά».</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/196509/ratsistiki-epithesi-se-prosfygopoylo-se-exelixi-oi-ereynes-tis-el-as-katadikazei-i-kerameos">Ρατσιστική επίθεση σε προσφυγόπουλο: Σε εξέλιξη οι έρευνες της ΕΛ.ΑΣ - Καταδικάζει η Κεραμέως</a>
        </li>
        <li>
          <a href="https://www.cnn.gr/news/kosmos/story/196499/synagermos-sto-kent-tis-vretanias-fovoi-gia-diarroi-ximikis-oysias">Συναγερμός στο Κεντ της Βρετανίας: Φόβοι για διαρροή χημικής ουσίας</a>
        </li>
        <li>
          <a href="https://www.cnn.gr/oikonomia/story/196486/kykloma-poy-emfialone-kai-diethete-pota-mpompes-entopise-i-aade">Κύκλωμα που εμφιάλωνε και διέθετε ποτά «μπόμπες» εντόπισε η ΑΑΔΕ</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/272/kaminia">ΚΑΜΙΝΙΑ</a>
        </li>
        <li>
          <a href="https://www.cnn.gr/eidhseis/tag/14721/maxairi">ΜΑΧΑΙΡΙ</a>
        </li>
        <li>
          <a href="https://www.cnn.gr/eidhseis/tag/23022/thriasio">ΘΡΙΑΣΙΟ</a>
        </li>
        <li>
          <a href="https://www.cnn.gr/eidhseis/tag/528/peiraias">ΠΕΙΡΑΙΑΣ</a>
        </li>
        <li>
          <a href="https://www.cnn.gr/eidhseis/tag/2/astynomia">ΑΣΤΥΝΟΜΙΑ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/07/196612/snapshot/07112019potaparousiash018.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/07/196590/snapshot/2729604.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/07/196577/snapshot/2747211.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/07/196569/snapshot/1-1.jpg"/>
      </figure>
    </article>
  </body>
</html>