<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sw.rfi.fr/eac/20191107-bunge-la-uganda-lahoji-tabia-ya-serikali-kunyanyasa-upinzani"/>
    <meta property="og:site_name" content="RFI"/>
    <meta property="article:published_time" content="2019-11-07T06:35:24+00:00"/>
    <meta property="og:title" content="Bunge la Uganda lahoji tabia ya serikali kunyanyasa upinzani"/>
    <meta property="og:description" content="Spika wa bunge la Uganda, Rebecca Kadaga amehoji ikiwa bado nchi hiyo ina mfumo wa vyama vingi, akitolea mfano tukio la kupigwa, kunyanyaswa na kukamatwa kwa wanasiasa wa upinzani."/>
  </head>
  <body>
    <article>
      <h1>Bunge la Uganda lahoji tabia ya serikali kunyanyasa upinzani</h1>
      <address><time datetime="2019-11-07T06:35:24+00:00">07 Nov 2019, 06:35</time> by <a rel="author">RFI</a></address>
      <p>
        <b>Spika wa bunge la Uganda, Rebecca Kadaga amehoji ikiwa bado nchi hiyo ina mfumo wa vyama vingi, akitolea mfano tukio la kupigwa, kunyanyaswa na kukamatwa kwa wanasiasa wa upinzani.</b>
      </p>
      <p>Spika Kadaga, alitolea mfano tukio la Jumanne ya wiki hii ambapo polisi walitumia nguvu kubwa kumkamata mwanasiasa wa chama cha upinzani FDC, Kizza Besigye na wafuasi wake.</p>
      <p>Wabunge kutoka pande zote walihoji namna Serikali imekuwa ikiwanyanyasa wanasiasa wa upinzani.</p>
      <p>Wanasiasa wa upinzani au vyama vya upinzani kwa jumla katika nchi nyingi za Afrika vinaonekana kuwa maadui wa vyama madarakani.</p>
      <p>Baadhi ya wanasiasa wa upinzani na wafausi wao wamekuwa wakizuiliwa jela kwa tuhuma mbalimbali, hasa wengi wanakabiliwa na mashitaka ya kuhujumu usalama wa taifa.</p>
    </article>
  </body>
</html>