<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/07/politics/exxonmobil-epivevaiotiki-geotrisi-sto-koitasma-glaykos-tis-kypriakis-aoz/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-07T06:10:30+00:00"/>
    <meta property="og:title" content="ExxonMobil : Επιβεβαιωτική γεώτρηση στο κοίτασμα Γλαύκος της κυπριακής ΑΟΖ"/>
    <meta property="og:description" content="Την επικείμενη επιβεβαιωτική γεώτρηση της ExxonMobil στο κοίτασμα «Γλαύκος», του τεμαχίου 10 της Κυπριακής Αποκλειστικής Ζώνης (ΑΟΖ), συζήτησε ο αντιπρόεδρος της ExxonMobil για Ευρώπη, Ρωσία, Κασπία, Μέση Ανατολή και Βόρεια Αφρική Ντον Μπάγκλεϊ με τον υπουργό Ενέργειας και τον υπουργό Εξωτερικών της Κύπρου."/>
  </head>
  <body>
    <article>
      <h1>ExxonMobil : Επιβεβαιωτική γεώτρηση στο κοίτασμα Γλαύκος της κυπριακής ΑΟΖ</h1>
      <h2>Την επικείμενη επιβεβαιωτική γεώτρηση της ExxonMobil στο κοίτασμα «Γλαύκος», του τεμαχίου 10 της Κυπριακής Αποκλειστικής Ζώνης (ΑΟΖ), συζήτησε ο αντιπρόεδρος της ExxonMobil για Ευρώπη, Ρωσία, Κασπία, Μέση Ανατολή και Βόρεια Αφρική Ντον Μπάγκλεϊ με τον υπουργό Ενέργειας και τον υπουργό Εξωτερικών της Κύπρου.</h2>
      <address><time datetime="2019-11-07T06:10:30+00:00">07 Nov 2019, 06:10</time> by <a rel="author">ΤοΒΗΜΑ Team</a></address>
      <p>Την επικείμενη επιβεβαιωτική γεώτρηση της ExxonMobil στο κοίτασμα «Γλαύκος», του τεμαχίου 10 της Κυπριακής Αποκλειστικής Ζώνης (ΑΟΖ), συζήτησε ο αντιπρόεδρος της ExxonMobil για Ευρώπη, Ρωσία, Κασπία, Μέση Ανατολή και Βόρεια Αφρική Ντον Μπάγκλεϊ με τον υπουργό Ενέργειας και τον υπουργό Εξωτερικών της Κύπρου.</p>
      <h3>Μέσα στο 2020</h3>
      <p>Σύμφωνα με την εταιρεία, ο κ. Μπάγκλεϊ ο οποίος βρέθηκε στην Κύπρο για το 15ο Συνέδριο του Economist, είχε συναντήσεις τόσο με τον υπουργό Ενέργειας Γιώργο Λακκοτρύπη, όσο και με τον υπουργό Εξωτερικών Νίκο Χριστοδουλίδη, τους οποίους ενημέρωσε ότι η επιβεβαιωτική γεώτρηση στο κοίτασμα «Γλαύκος» θα γίνει μέσα στον επόμενο χρόνο.</p>
      <p>
        <a href="https://www.in.gr/2019/11/06/economy/oikonomikes-eidiseis/ilektronikes-apodeikseis-o-kryfos-foros-kai-oi-pagides-tou-neou-forologikou/">Διαβάστε ακόμη: Ηλεκτρονικές αποδείξεις : Ο κρυφός φόρος και οι παγίδες του νέου φορολογικού</a>
      </p>
      <p>Η επιβεβαιωτική γεώτρηση αναμένεται να καταδείξει με μεγαλύτερη ακρίβεια τις ποσότητες φυσικού αερίου στον «Γλαύκο», που υπολογίζονται στα 5-8 τρισ. κυβικά, από τις οποίες θα καθοριστεί η στάση της εταιρείας σχετικά με την εμπορική εκμετάλλευσή του.</p>
      <h4>Η μεγαλύτερη ανακάλυψη</h4>
      <p>Το κοίτασμα αποτελεί τη μεγαλύτερη μέχρι στιγμής ανακάλυψη στην κυπριακή ΑΟΖ.</p>
      <p>Στο τεμάχιο 10 δραστηριοποιείται η κοινοπραξία των εταιρειών ExxonMobil – Qatar Petroleum.</p>
      <p>Πηγή: philenews/ΚΥΠΕ</p>
      <p>
        <a href="https://www.tovima.gr/2019/11/06/science/sos-gia-tin-klimatiki-allagi-11-200-epistimones-proeidopoioun-gia-aneipota-anthropina-vasana/">SOS για την κλιματική αλλαγή: 11.200 επιστήμονες προειδοποιούν για «ανείπωτα ανθρώπινα βάσανα»</a>
      </p>
    </article>
  </body>
</html>