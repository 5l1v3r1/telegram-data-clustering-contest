<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/7/7231226/"/>
    <meta property="og:site_name" content="Українська правда"/>
    <meta property="article:published_time" content="2019-11-07T06:00:28+00:00"/>
    <meta property="og:title" content="Головні новини середи і ночі: &quot;шок&quot; Зеленського, доходи Порошенка"/>
    <meta property="og:description" content="Зеленський “в шоці” від заводу Малишева і просить Гончарука зібрати уряд, ДБР проаналізує доходи Порошенка за 5 років — новини, які були актуальні 6 листопада."/>
  </head>
  <body>
    <article>
      <h1>Головні новини середи і ночі: "шок" Зеленського, доходи Порошенка</h1>
      <address>
        <time datetime="2019-11-07T06:00:28+00:00">07 Nov 2019, 06:00</time>
      </address>
      <p>Зеленський "в шоці" від заводу Малишева і просить Гончарука зібрати уряд, ДБР проаналізує доходи Порошенка за 5 років — новини, які були актуальні 6 листопада.</p>
      <p>
        <b>Про "шок" Зеленського</b>
      </p>
      <p>Президент Володимир Зеленський <a href="https://www.pravda.com.ua/news/2019/11/6/7231167/">вимагає</a> від Кабінету міністрів зібрати нараду для покращення ефективності та умов праці на підприємствах оборонного комплексу.</p>
      <p>
        <b>Про доходи Порошенка</b>
      </p>
      <p>В рамках розслідування щодо відпочинку Порошенка на Мальдівах суд <a href="https://www.pravda.com.ua/news/2019/11/6/7231185/">надав</a> слідчим Державного бюро розслідувань доступ до інформації щодо сум заробітної плати, доходів та сплачених екс-президентом страхових внесків за 5 років.</p>
      <p>
        <b>Про телеграм-канал "Української правди"</b>
      </p>
      <p>Щойно стало відомо, що у "Української правди" є новинний телеграм-канал "<a href="https://cutt.ly/4eyAMVj">УП. Стрічка</a>". На нього вже підписалося майже чотири тисячі людей і кількість підписників стрімко зростає.</p>
      <p>Як повідомляють наші джерела, на каналі оперативно публікують найважливіші та найцікавіші новини з України та світу. Один зі співрозмовників УП дуже радив підписатись на цей <a href="https://cutt.ly/4eyAMVj">канал</a>.</p>
      <p>
        <b>Про інші важливі новини</b>
      </p>
      <p>У Кабміні <a href="https://www.epravda.com.ua/news/2019/11/6/653386/">очікують</a>, що середня зарплата в Україні щороку зростатиме на 2 тисячі гривень.</p>
      <p>Німецька правляча коаліція <a href="https://www.pravda.com.ua/news/2019/11/6/7231135/">розробила</a> новий закон, який має захистити споруджуваний газопровід "Північний потік-2" від посилених правил оновленої газової директиви ЄС.</p>
      <p>Захисник петербурзького "Зеніту" Ярослав Ракицький <a href="https://www.pravda.com.ua/news/2019/11/6/7231155/">заявив</a> про рішення припинити виступати за збірну України з футболу.</p>
      <p>Народний депутат від "Слуги народу" Олексій Кучер <a href="https://www.pravda.com.ua/news/2019/11/6/7231169/">очолив</a> Харківську обласну державну адміністрацію.</p>
      <p>Ексзаступник керівника Служби зовнішньої розвідки Сергій <a href="https://www.pravda.com.ua/news/2019/11/6/7231212/">Семочко оскаржує</a> указ президента Петра Порошенка в суді, бо на момент звільнення офіційно перебував на лікарняному.</p>
      <p>Одна <a href="https://www.pravda.com.ua/news/2019/11/7/7231214/">людина загинула</a>, двоє отримали тілесні ушкодження у результаті вибуху авто у Святошинському районі Києва. Поліція оголосила про введення спецоперації.</p>
      <footer>Українська правда</footer>
    </article>
  </body>
</html>