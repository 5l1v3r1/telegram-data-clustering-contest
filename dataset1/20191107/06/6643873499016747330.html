<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/pLxmdR/skrekkskaden-hans-vakte-oppsikt-over-hele-fotball-verden-naa-snakker-h"/>
    <meta property="og:site_name" content="Bergens Tidende"/>
    <meta property="article:published_time" content="2019-11-07T06:47:07+00:00"/>
    <meta property="og:title" content="Skrekkskaden hans vakte oppsikt over hele Fotball-Verden. Nå snakker han om den for første gang."/>
    <meta property="og:description" content="Everton-spiller André Gomes har uttalt seg for første gang etter ankelbruddet han pådro seg mot Tottenham sist helg. Han er nå hjemme med sin familie."/>
  </head>
  <body>
    <article>
      <h1>Skrekkskaden hans vakte oppsikt over hele Fotball-Verden. Nå snakker han om den for første gang.</h1>
      <h2>Everton-spiller André Gomes har uttalt seg for første gang etter ankelbruddet han pådro seg mot Tottenham sist helg. Han er nå hjemme med sin familie.</h2>
      <address><time datetime="2019-11-07T06:47:07+00:00">07 Nov 2019, 06:47</time> by <a rel="author">NTB</a></address>
      <p>Det er i en video på Twitter at portugiseren takker for all støtte han har fått etter ankelbruddet mot Tottenham i søndagens Premier League-kamp.</p>
      <p>– Som alle vet gikk alt bra. Jeg er hjemme med min familie. Jeg vil gjerne takke alle for de hyggelige tilbakemeldingene, sier Gomes i videoen.</p>
      <p>Mandag uttalte Everton at operasjonen var vellykket.</p>
      <p>– Han var med oss på tirsdag, og det var godt for alle å se André igjen. Det har vært en vanskelig tid for oss alle. Men han kommer til å komme tilbake sterkere, sier Everton-trener Marco Silva.</p>
      <p>– André vil nå tilbringe tid på sykehuset før han returnerer til USM Finch Farm (Evertons treningsanlegg) for å starte rehabiliteringen under veiledning fra klubbens medisinske apparat. Det er forventet at han vil komme tilbake for fullt, skrev klubben på Twitter mandag.</p>
      <p>Det er uvisst hvor lenge Gomes holdes ute av spill som følge av operasjonen.</p>
      <related>
        <h4>Les også</h4>
        <a href="https://www.bt.no/sport/i/0nqX1g/tottenham-stjerne-slipper-straff-etter-skrekkskaden"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/P9Xwyz/godstog-sporet-av-i-natt-full-togstans-mellom-bergen-og-arna"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/nyheter/i/lAaXOL/slik-ser-helge-ingstad-ut-i-dag"/>
        <a href="https://www.bt.no/nyheter/lokalt/i/b56WgB/denne-steinblokken-loesnet-fra-tunneltaket-og-stengte-e16-i-flere-timer"/>
        <a href="https://www.bt.no/btmeninger/debatt/i/70oqX9/er-du-nav-har-du-lov"/>
        <a href="https://www.bt.no/nyheter/lokalt/i/rAObke/i-fjor-ble-han-kidnappet-naa-er-seks-personer-doemt"/>
      </related>
      <ol>
        <li>
          <a href="https://www.bt.no/tag/Everton_FC">Everton FC</a>
        </li>
        <li>
          <a href="https://www.bt.no/tag/Premier_League">Premier League</a>
        </li>
      </ol>
    </article>
  </body>
</html>