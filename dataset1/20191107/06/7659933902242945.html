<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1980231/hindistan-s-400ler-i%C3%A7in-850-milyon-dolarl%C4%B1k-%C3%B6deme-yapt%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-07T06:45:00+00:00"/>
    <meta property="og:title" content="Hindistan S-400'ler için 850 milyon dolarlık ödeme yaptı"/>
    <meta property="og:description" content="Hindistan’ın Rusya ile yapılan S-400 hava savunma sistemi anlaşması kapsamında 850 milyon dolarlık ödeme yaptığı belirtildi. Rusya Savunma Bakanı Sergey Şoygu, Rusya’nın St. Petersburg şehrinde Hindistan Savunma Bakanı Rajnath Singh ile bir araya gel"/>
  </head>
  <body>
    <article>
      <h1>Hindistan S-400'ler için 850 milyon dolarlık ödeme yaptı</h1>
      <address>
        <time datetime="2019-11-07T06:45:00+00:00">07 Nov 2019, 06:45</time>
      </address>
      <p>Hindistan’ın Rusya ile yapılan S-400 hava savunma sistemi anlaşması kapsamında 850 milyon dolarlık ödeme yaptığı belirtildi.<br/><br/>Rusya Savunma Bakanı Sergey Şoygu, Rusya’nın St. Petersburg şehrinde Hindistan Savunma Bakanı Rajnath Singh ile bir araya geldi. Rus basını, iki ülkenin savunma bakanlarının gerçekleştirdiği görüşmede, Hindistan’ın S-400 hava savunma sistemleri için 850 milyon dolarlık bir ödeme yaptığını ve Rusya’dan S-400’lerin teslimatının hızlandırmasını talep ettiğini yazdı.<br/><br/>Rusya Savunma Bakanlığı basın servisi tarafından yapılan açıklamada, heyetler arası görüşmelerde Şoygu ve Singh’in Hindistan ile Rusya arasındaki ortak tatbikatların yani sıra askeri ilişkileri ele aldığı ifade edildi. Açıklamada, S-400’ler ile ilgili görüşme yapılıp yapılmadığı, Hindistan’ın ödeme yapıp yapmadığı gibi konularla ilgili bilgi verilmedi. Rus basını ise iddialarını askeri kaynaklara dayandırdı.<br/><br/>Hindistan ile Rusya arasında Ekim 2018’de 5 adet S-400 hava savunma sisteminin satışıyla ilgili 5.43 milyar dolarlık protokol imzalanmıştı.</p>
    </article>
  </body>
</html>