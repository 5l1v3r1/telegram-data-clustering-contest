<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/07/u-sluzi-narodu-zayavyly-shho-novyj-zakon-pro-status-donbasu-bude-do-kintsya-roku/"/>
    <meta property="og:site_name" content="Рубрика"/>
    <meta property="article:published_time" content="2019-11-07T06:12:34+00:00"/>
    <meta property="og:title" content="У &quot;Слузі народу&quot; заявили, що новий закон про статус Донбасу буде до кінця року"/>
    <meta property="og:description" content="Народний депутат Руслан Горбенко заявив, що над законом вже працюють у робочих групах. Про це він сказав у програмі “Вердикт з Сергієм Руденком” на Еспресо. “Закон був прийнятий 16 вересня 2014 року. Як сказав наш президент Володимир Олександрович, буде написаний новий закон, абсолютно. Робочі групи уже створюються разом з комітетами та профільними міністерствами”, – сказав […]"/>
  </head>
  <body>
    <article>
      <h1>У "Слузі народу" заявили, що новий закон про статус Донбасу буде до кінця року</h1>
      <address><time datetime="2019-11-07T06:12:34+00:00">07 Nov 2019, 06:12</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/12-22-620x420.jpg"/>
      </figure>
      <p>
        <b>
          <b>Народний депутат Руслан Горбенко заявив, що над законом вже працюють у робочих групах.</b>
        </b>
      </p>
      <p>Про це він сказав у програмі “Вердикт з Сергієм Руденком” на <a href="https://espreso.tv/news/2019/11/06/novyy_zakon_pro_status_donbasu_bude_do_kincya_roku_nardep_vid_quotslugy_naroduquot">Еспресо.</a></p>
      <p>“Закон був прийнятий 16 вересня 2014 року. Як сказав наш президент Володимир Олександрович, буде написаний новий закон, абсолютно. Робочі групи уже створюються разом з комітетами та профільними<br/>міністерствами”, – сказав нардеп.</p>
      <p>Він сказав, що до кінця року буде новий закон.</p>
      <p>“Зеленський пообіцяв новий закон в цьому році. Без прив’язки – Нормандія, Мінськ. Я думаю, що ті робочі групи, які створені, підготують матеріал для обговорення з громадськістю всіх питань”, – зазначив Горбенко.</p>
      <p>Раніше <a href="https://rubryka.com/2019/11/06/sluga-narodu-sprostuvala-tlumachennya-sliv-tkachenka-shhodo-donbasu/">“Слуга народу” спростувала тлумачення слів Ткаченка щодо Донбасу.</a></p>
    </article>
  </body>
</html>