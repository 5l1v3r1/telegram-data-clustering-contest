<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980816028.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-07T11:52:00+00:00"/>
    <meta property="og:title" content="نخست وزیر سابق پاکستان و دخترش از زندان آزاد شدند"/>
    <meta property="og:description" content="به گزارش تسنیم به نقل از ای.آر.وای نیوز، پس از صدور حکم توسط دادگاه عالی پاکستان «نواز شریف» نخست وزیر سابق پاکستان و «مریم نواز» معاون حزب نواز که به جرم فساد مالی روانه زندان شده بودند به قید وثیقه و برای طی مراحل درمانی آزاد شدند."/>
  </head>
  <body>
    <article>
      <h1>نخست وزیر سابق پاکستان و دخترش از زندان آزاد شدند</h1>
      <address>
        <time datetime="2019-11-07T11:52:00+00:00">07 Nov 2019, 11:52</time>
      </address>
      <p>نخست وزیر سابق پاکستان به همراه دخترش جهت طی پروسه درمان از زندان آزاد شده و به اقامت گاه خود در لاهور رسیدند.</p>
      <p>به گزارش تسنیم به نقل از ای.آر.وای نیوز، پس از صدور حکم توسط دادگاه عالی پاکستان «نواز شریف» نخست وزیر سابق پاکستان و «مریم نواز» معاون حزب نواز که به جرم فساد مالی روانه زندان شده بودند به قید وثیقه و برای طی مراحل درمانی آزاد شدند.</p>
      <p>گزارش‌ها حاکی است کمبود شدید پلاکت در نمونه خون نواز شریف باعث نگرانی پزشکان نواز شریف شد و دادگاه نیز پس از تائید آزمایش های پزشکی دستور آزادی موقت او را صادر کرد.</p>
      <p>«مریم اورنگزیب» سخنگوی حزب نواز در این خصوص گفت: به دستور پزشکان نواز شریف ممنوع الملاقات است و یک مرکز ویژه پزشکی در ساختمان محل اقامت او مستقر شده است.</p>
      <p>وی تصریح کرد: نخست وزیر سابق پاکستان به صورت 24 ساعته تحت درمان است و امیدواریم که بتواند با به دست آوردن سلامتی خود از خطر موجود رها شود.</p>
      <p>مریم اورنگزیب افزود: پزشکان نگرانی بیماری مریم نواز نیز هستند زیرا او نیز در زندان به مریضی مبتلا شده است.</p>
      <p>طبق اعلام پزشکان اینک شراط عمومی نواز شریف بهتر از قبل است و نخست وزیر سابق پاکستان دیگر مانند گذشته با خطر مرگ مواجه نیست.</p>
      <p>گفتنی است کمبود شدید پلاکت های خون نواز شریف باعث شد تا دولت اسلام آباد نیز در اقدامی انسان دوستانه دستور آزادی او را صادر کند.</p>
    </article>
  </body>
</html>