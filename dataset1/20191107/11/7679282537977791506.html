<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-rajasthan-group-d-recruitment-2019-apply-online-for-rajasthan-high-court-jodhpur-3678-vacancies-for-class-4-posts-know-salary-eligibility-10-important-points-2836590.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-07T11:01:40+00:00"/>
    <meta property="og:title" content="राजस्थान ग्रुप डी भर्ती 2019: हाईकोर्ट में 10वीं पास के लिए ग्रेड 4 की 3678 भर्तियां, जानें योग्यता, सैलरी, चयन समेत 10 खास बातें"/>
    <meta property="og:description" content="राजस्थान में 10वीं पास युवाओं के लिए सरकारी नौकरी पाने का अच्छा मौका है। राजस्थान हाईकोर्ट, जोधपुर ने ड्राइवर और ग्रेड 4 पदों पर 3678 भर्तियां निकाली है। इच्छुक उम्मीदवार www.hcraj.nic.in पर जाकर..."/>
  </head>
  <body>
    <article>
      <h1>राजस्थान ग्रुप डी भर्ती 2019: हाईकोर्ट में 10वीं पास के लिए ग्रेड 4 की 3678 भर्तियां, जानें योग्यता, सैलरी, चयन समेत 10 खास बातें</h1>
      <address><time datetime="2019-11-07T11:01:40+00:00">07 Nov 2019, 11:01</time> by <a rel="author">लाइव हिन्दुस्तान टीम,नई दिल्ली</a></address>
      <p>राजस्थान में 10वीं पास युवाओं के लिए सरकारी नौकरी पाने का अच्छा मौका है। राजस्थान हाईकोर्ट, जोधपुर ने ड्राइवर और ग्रेड 4 पदों पर 3678 भर्तियां निकाली है। इच्छुक उम्मीदवार www.hcraj.nic.in पर जाकर ऑनलाइन आवेदन कर सकते हैं। ये भर्तियां जिला अदालतों और डीएलएसए में रिक्त पदों को भरने के लिए की जा रही हैं। इस भर्ती के लिए ऑनलाइन रजिस्ट्रेशन 18 नवंबर, 2019 से शुरू होंगे। आधिकारिक वेबसाइट पर लिंक एक्टिव होने के बाद उम्मीदवार आवेदन कर सकेंगे। ऑनलाइन आवेदन की अंतिम तिथि 17 दिसंबर, 2019 है। </p>
      <p>1. कुल 3678 वैकेंसी में से 3159 पद नॉन टीएसपी क्षेत्र और शेष 151 पद टीएसपी क्षेत्र के लिए है। जिन उम्मीदवारों का चयन होगा उन्हें पहले प्रोबेशनरी ट्रेनी के तौर पर रखा जाएगा। इस दौरान उन्हें 12,400 रुपये प्रतिमाह सैलरी मिलेगी। ट्रेनिंग के बाद उन्हें L1 पद के साथ 17,700 रुपये दिए जाएंगे। </p>
      <p><b>2. पदों का ब्योरा</b><br/>जिला कोर्ट नॉन टीएसपी क्षेत्र<br/>जनरल– 1281<br/>ईडब्ल्यूएस – 326<br/>एससी – 472<br/>एसटी - 388<br/>ओबीसी - 534<br/>एमबीसी - 158</p>
      <p>जिला कोर्ट टीएसपी क्षेत्र<br/>जनरल- 69<br/>ईडब्ल्यूएस – 14<br/>एससी – 6<br/>एसटी - 62</p>
      <p>जिला लीगल सर्विसेज अथॉरिटी नॉन टीएसपी क्षेत्र<br/>जनरल –149<br/>ईडब्ल्यूएस –28<br/>एससी – 53<br/>एसटी- 30<br/>ओबीसी - 68<br/>ओबीसी -17</p>
      <p>जिला लीगल सर्विसेज अथॉरिटी टीएसपी क्षेत्र<br/>जनरल– 12<br/>एसटी -11</p>
      <p><b>3. योग्यता </b><br/>10वीं पास एवं हिन्दी का ज्ञान। </p>
      <p><b>4. आयु सीमा</b> <br/>18 से 40 वर्ष। एससी, एसटी, ओबीसी और अति पिछड़ा वर्ग की महिला उम्मीदवारों का आयु में 10 वर्ष की छूट मिलेगी। वहीं एससी, एसटी, ओबीसी और अति पिछड़ा वर्ग के पुरुष उम्मीदवारों और अन्य महिला उम्मीदवारों को आयु में 5 वर्ष की छूट मिलेगी।</p>
      <p><b>5. चयन </b><br/>लिखित परीक्षा और इंटरव्यू के आधार पर।</p>
      <p><b>6. आवदेन फीस</b><br/>जनरल, ईबीसी, ओबीसी व अन्य राज्यों के उम्मीदवारों को 150 रुपये का भुगतान करना होगा। अन्य वर्ग को 100 रुपये का भुगतान करना होगा। </p>
      <p>7. परीक्षा में सामान्य हिन्दी, सामान्य इंग्लिश और राजस्थानी संस्कृति से जुड़े सवाल पूछे जाएंगे। एग्जाम 2 घंटे का होगा। </p>
      <p>8. अगर उम्मीदवारों के लिखित व इंटरव्यू के कुल अंक समान हैं तो उस उम्मीदवार को वरीयता दी जाएगी जिसके इंटरव्यू में अधिक मार्क्स होंगे। अगर इंटरव्यू में भी समान मार्क्स आए हैं तो उस उम्मीदवार का चयन होगा जिसकी आयु अधिक होगी।</p>
      <p>9. कुल वैकेंसी के पांच गुना उम्मीदवारों को इंटरव्यू के लिए बुलाया जाएगा। </p>
      <p>10. उम्मीदवारों को hcraj.nic.in पर जाकर नोटिफिकेशन देखना होगा और वहीं ऑनलाइन आवेदन करना होगा। उम्मीदवार 18 नवंबर, 2019 से आवेदन कर सकेंगे।</p>
    </article>
  </body>
</html>