<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/07/society/peirateia-sto-togko-kraygi-agonia-apo-ton-patera-tou-20xronou-ellina-omirou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-07T11:37:53+00:00"/>
    <meta property="og:title" content="Πειρατεία στο Τόγκο : Κραυγή αγωνίας από τον πατέρα του 20χρονου έλληνα ομήρου"/>
    <meta property="og:description" content="Στο κατακόρυφο έχει φτάσει η αγωνία για την οικογένεια του 20χρονου ναυτικού που απήχθη τα ξημερώματα της περασμένης Κυριακής μετά από το ρεσάλτο πειρατών στο ελληνόκτητο δεξαμενόπλοιο στο οποίο βρισκόταν ο δόκιμος μηχανικός."/>
  </head>
  <body>
    <article>
      <h1>Πειρατεία στο Τόγκο : Κραυγή αγωνίας από τον πατέρα του 20χρονου έλληνα ομήρου</h1>
      <h2>Στο κατακόρυφο έχει φτάσει η αγωνία για την οικογένεια του 20χρονου ναυτικού που απήχθη τα ξημερώματα της περασμένης Κυριακής μετά από το ρεσάλτο πειρατών στο ελληνόκτητο δεξαμενόπλοιο στο οποίο βρισκόταν ο δόκιμος μηχανικός.</h2>
      <address><time datetime="2019-11-07T11:37:53+00:00">07 Nov 2019, 11:37</time> by <a rel="author">ΤοΒΗΜΑ Team</a></address>
      <p>Στο κατακόρυφο έχει φτάσει η αγωνία για την οικογένεια του 20χρονου ναυτικού που απήχθη τα ξημερώματα της περασμένης Κυριακής μετά από το ρεσάλτο πειρατών στο ελληνόκτητο δεξαμενόπλοιο στο οποίο βρισκόταν ο δόκιμος μηχανικός.</p>
      <p>Από την ημέρα της πειρατείας στο Τόγκο έχουν περάσει τέσσερα 24ωρα αλλά μέχρι στιγμής – όπως τονίζει ο πατέρας του 20χρονου ναυτικού – δεν υπάρχει κανένα νέο για την κατάσταση στην οποία βρίσκεται καθώς δεν υπάρχει επικοινωνία με τους πειρατές.</p>
      <p>
        <a href="https://www.in.gr/2019/11/07/economy/bloomberg-mati-stous-ependytes-kleinei-kyvernisi/">Bloomberg : Το μάτι στους επενδυτές κλείνει η κυβέρνηση</a>
      </p>
      <p>Ο πατέρας του 20χρονου είναι σε απόγνωση καθώς περιμένει – μάταια μέχρι στιγμής – νέα για τον γιο του.</p>
      <h3>«Πού είναι το παιδί μου;»</h3>
      <p>«Το παιδί μου είναι στα χέρια των πειρατών και ζούμε μια αγωνία τρέλας. Δυστυχώς είναι τέταρτη μέρα σήμερα που δεν γνωρίζουμε τίποτα για την τύχη του παιδιού μου. Οι πειρατές δεν έχουν ειδοποιήσει ούτε την εταιρεία και δεν ξέρουμε αν είναι καλά στην υγεία του και πού βρίσκεται αυτή τη στιγμή» σημειώνει στο Πρώτο Θέμα ο πατέρας του 20χρονου και προσθέτει.</p>
      <p>«Πήραν το παιδί από το καράβι και τελείωσαν όλα. Μακάρι να είχαμε κάποιο νέο για να ξέρουμε πώς θα κινηθούμε κι εμείς. Από τη Δευτέρα που εξαφανίστηκε, δεν γνωρίζω τίποτα. Πού είναι το παιδί μου, μπορεί να μου πει κάποιος;».</p>
      <h4>Υπό άκρα μυστικότητα οι έρευνες</h4>
      <p>Την ίδια στιγμή συνεχίζονται υπό άκρα μυστικότητα οι προσπάθειες της εταιρείας μέσω ειδικής ομάδας διαπραγματευτών προκειμένου να επικοινωνήσουν με τους πειρατές.</p>
      <p>Μέχρι στιγμής δεν έχει γίνει γνωστό αν υπάρξει κάποια εξέλιξη και ως εκ τούτου η οικογένεια του 20χρονου δόκιμου ναυτικού βρίσκεται στο «σκοτάδι».</p>
      <p>Ο 20χρονος με καταγωγή από το Μεσολόγγι είχε σπουδάσει στην Σχολή Μηχανικών Εμπορικού Ναυτικού και ενώ θήτευσε στο 1ο ΕΠΑΛ Μεσολογγίου.</p>
      <p>
        <a href="https://www.tovima.gr/2019/11/07/finance/ti-allazei-sti-dei-pos-tha-idiotikopoiithei-i-depa/">Τι αλλάζει στη ΔΕΗ – Πώς θα ιδιωτικοποιηθεί η ΔΕΠΑ – Ολο το νομοσχέδιο</a>
      </p>
    </article>
  </body>
</html>