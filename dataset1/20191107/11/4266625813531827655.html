<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/07/biyka_lyashka_z_gerusom_politsiya_vidkryla_kryminalne_provadzhennya_1685739"/>
    <meta property="og:site_name" content="ZIK.UA"/>
    <meta property="article:published_time" content="2019-11-07T11:34:00+00:00"/>
    <meta property="og:title" content="Бійка Ляшка з Герусом: Поліція відкрила кримінальне провадження"/>
    <meta property="og:description" content="Головне управління поліції в Київській області відкрило кримінальне провадження за фактом бійки колишнього голови фракції &quot;Радикальної партії&quot;, ексдепутата Верховної Ради Олега Ляшка з головою комітету Ради з питань енергетики та житлово-комунальних послуг Андрієм Герусом в міжнародному аеропорту &quot;Бориспіль&quot;."/>
  </head>
  <body>
    <article>
      <h1>Бійка Ляшка з Герусом: Поліція відкрила кримінальне провадження</h1>
      <address>
        <time datetime="2019-11-07T11:34:00+00:00">07 Nov 2019, 11:34</time>
      </address>
      <p>
        <b>Головне управління поліції в Київській області відкрило кримінальне провадження за фактом бійки колишнього голови фракції "Радикальної партії", ексдепутата Верховної Ради Олега Ляшка з головою комітету Ради з питань енергетики та житлово-комунальних послуг Андрієм Герусом в міжнародному аеропорту "Бориспіль".</b>
      </p>
      <p>Про це повідомляють "<a href="https://ukranews.com/ua/news/664438-bijka-lyashka-i-gerusa-politsiya-vidkryla-spravu">Українські Новини</a>" з посиланням на власні джерела в правоохоронних органах.</p>
      <p>"Поліція відкриває справу і буде розслідувати", - зазначив співрозмовник видання.</p>
      <p>За його словами, оскільки до поліції ніхто зі сторін бійки не звертався - ні Ляшко, ні Герус, то справа за ст. 125 (легкі тілесні ушкодження) Кримінального кодексу не відкривалася.</p>
      <p>За якою тоді статтею розпочато розслідування, співрозмовник видання не уточнив. Однак додав, що у рамках цього провадження поліція має намір допитати самого Ляшка, а також очевидців - співробітників аеропорту.</p>
      <p>Як повідомлялося, <a href="https://zik.ua/news/2019/11/06/lyashko_pobyvsya_z_gerusom__u_merezhi_oprylyudnyly_video_1685421">Олег Ляшко та Андрій Герус почубилися</a> напередодні у аеропорту "Бориспіль". Причиною стало <a href="https://zik.ua/news/2019/11/06/gerus_i_lyashko_prokomentuvaly_svoyu_biyku_1685461">відкриття імпорту електроенергії з Росії</a>. Ляшко вважає, що Герус діє у цьому питанні в інтересах країни-агресора. Герус звинувачення відкридає і заявляє, що лідер Радикальної партії навмисно провокував його на бійку.</p>
      <related>
        <h4>читайте також</h4>
        <a href="https://zik.ua/news/2019/11/07/intelektualnyy_daunshyftyng_psyholog_prokomentuvav_biyku_lyashka_i_gerusa_1685653"/>
        <a href="https://zik.ua/news/2019/11/06/eksnardep_melnychuk_prygadav_yak_lyashko_vid_nogo_zarobyv_1685507"/>
        <a href="https://zik.ua/news/2019/11/06/gerus_i_lyashko_prokomentuvaly_svoyu_biyku_1685461"/>
        <a href="https://zik.ua/news/2019/11/06/lyashko_pobyvsya_z_gerusom__u_merezhi_oprylyudnyly_video_1685421"/>
      </related>
    </article>
  </body>
</html>