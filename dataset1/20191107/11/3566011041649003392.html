<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545377.html/%D8%AD%D8%B6%D9%88%D8%B1-%D8%AA%DB%8C%D9%85%D9%87%D8%A7%DB%8C-%D9%88%D8%B1%D8%B2%D8%B4%DB%8C-%D8%A7%D8%B3%D8%AF%D8%A2%D8%A8%D8%A7%D8%AF-%D8%AF%D8%B1-%D9%85%D8%B3%D8%A7%D8%A8%D9%82%D8%A7%D8%AA-%D9%82%D9%87%D8%B1%D9%85%D8%A7%D9%86%DB%8C-%DA%A9%D8%B4%D9%88%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T11:20:00+00:00"/>
    <meta property="og:title" content="حضور تیمهای ورزشی اسدآباد در مسابقات قهرمانی کشور"/>
    <meta property="og:description" content="رئیس هیئت ورزش روستایی و بازیهای بومی محلی اسدآباد از حضور تیمهای والیبال، هفت سنگ و طناب کشی اسدآباد در مسابقات قهرمانی کشور در ۱۵ آبان امسال خبر داد."/>
  </head>
  <body>
    <article>
      <h1>حضور تیمهای ورزشی اسدآباد در مسابقات قهرمانی کشور</h1>
      <h2>رئیس هیئت ورزش روستایی اسدآباد:</h2>
      <address>
        <time datetime="2019-11-07T11:20:00+00:00">07 Nov 2019, 11:20</time>
      </address>
      <p>رئیس هیئت ورزش روستایی و بازیهای بومی محلی اسدآباد از حضور تیمهای والیبال، هفت سنگ و طناب کشی اسدآباد در مسابقات قهرمانی کشور در ۱۵ آبان امسال خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ یوسف ولی زاده، رئیس هیئت ورزش روستایی و بازیهای بومی محلی اسدآباد در گفت‌وگو با خبرنگار <a href="http://asrehamedan.ir/30376">عصر همدان</a>، با اشاره به برگزاری دوره مسابقات قهرمانی کشور در اراک، از اعزام تیم های اسدآباد به این مسابقات خبر داد و گفت: تیم والیبال و هفت سنگ روستایی بانوان شهرستان اسدآباد به عنوان نماینده استان همدان به مسابقات قهرمانی کشور اعزام می‌شود.</p>
      <p>وی گفت: تیم های والیبال و هفت سنگ روستایی این شهرستان در تابستان امسال توانست علاوه بر قهرمانی استان، مجوز حضور در مسابقات کشوری را کسب کند.</p>
      <p>رئیس هیئت ورزش روستایی و بازیهای بومی محلی اسدآباد یادآور شد: در این مسابقات خانم ها اسکندری و طیبه سلیمانی به عنوان مربی و سرپرست تیم والیبال را همراهی خواهند کرد .</p>
      <p>وی از اعزام تیم طناب کشی روستایی آقایان شهرستان اسداباد نیز به مسابقات قهرمانی کشوری در شهر اراک خبر داد و گفت: این تیم نماینده استان همدان در رشته طناب کشی است.</p>
      <p>ولی زاده افزود: این تیم نیز توانست تابستان امسال قهرمانی استان راکسب و در مسابقات کشوری راه یابد.</p>
      <p>رئیس هیئت ورزش روستایی و بازیهای بومی محلی اسدآباد یادآور شد: از تیم طناب کشی آقایان نیز صادق احمدی و حمزه میرزایی بعنوان مربی و سرپرست تیم در این مسابقات حضور دارند.</p>
      <p>انتهای پیام/</p>
    </article>
  </body>
</html>