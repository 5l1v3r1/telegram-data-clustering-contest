<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://journal.com.ph/news/metro/tsino-sinapak-ang-gf-dahil-sa-maling-akala"/>
    <meta property="og:site_name" content="Journal Online"/>
    <meta property="article:published_time" content="2019-11-07T11:14:02+00:00"/>
    <meta property="og:title" content="Tsino sinapak ang gf dahil sa maling akala"/>
    <meta property="og:description" content="PINAGSASAPAK at saka sinakal ng isang Chinese national ang Pinay na ka-live in matapos akusahan ang biktima na muling nakikipagmabutihan sa dating kasintahan kamakalawa ng madaling araw sa Las Piñas city."/>
  </head>
  <body>
    <article>
      <h1>Tsino sinapak ang gf dahil sa maling akala</h1>
      <address><time datetime="2019-11-07T11:14:02+00:00">07 Nov 2019, 11:14</time> by <a rel="author" href="https://journal.com.ph/authors/edd-reyes" target="_blank">Edd Reyes</a></address>
      <h3>PINAGSASAPAK at saka sinakal ng isang Chinese national ang Pinay na ka-live in matapos akusahan ang biktima na muling nakikipagmabutihan sa dating kasintahan kamakalawa ng madaling araw sa Las Piñas city.</h3>
      <p>Inubos lahat ng biktimang itinago sa pangalang Lannie, tubong Orani, Bataan, ang nalalabing lakas upang kumawala sa pagkakasakal ng dayuhang si Bainian Cao, 35, at mabilis na nagtatakbong palabas sa Unit 311 Maui Building, Ohana Residences, Brgy. Almanza Uno upang humingi ng tulong sa security personnel ng condominium.</p>
      <p>Kaagad namang nagpasaklolo ang mga security personnel sa opisyal ng barangay na nagresulta sa pagkakadakip sa suspek na kaagad dinala sa Las Piñas police Women and Children’s Protection Desk (WCPD).</p>
      <p>Sa pagsisiyasat ni WCPD P/CMSgt. Lucia Conmigo, nagkaroon ng pagtatalo sa loob ng tinutuluyang condominium ang dalawa dakong alas-2:30 ng madaling araw makaraang maghinala ang suspek na nakikipag-usap sa dating kasintahan ang kinakasama.</p>
    </article>
  </body>
</html>