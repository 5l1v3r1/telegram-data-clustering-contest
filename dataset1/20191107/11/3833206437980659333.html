<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Azis-v-traur-911919"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-07T11:20:00+00:00"/>
    <meta property="og:title" content="Азис в траур"/>
    <meta property="og:description" content="Азис не сваля черните дрехи, след като за кратко време починаха баба му и леля му. На последните си ..."/>
  </head>
  <body>
    <article>
      <h1>Азис в траур</h1>
      <address>
        <time datetime="2019-11-07T11:20:00+00:00">07 Nov 2019, 11:20</time>
      </address>
      <p>Азис не сваля черните дрехи, след като за кратко време починаха баба му и леля му. На последните си участия задължително е с черни дрехи и е значително по-обран в поведението си, като не заляга над типичните си провокации, отбелязаха наблюдателни фенове.</p>
      <p>Дори и на пътуването си до Турция през последните дни изпълнителят залага на тъмните нюанси в облеклото си и е по-сдържан в коментарите и снимките си. Баба Станка издъхна на 84 години преди десетина дни. Известната гледачка от Костинброд сама предсказа смъртта си в интервю миналата година, когато сподели, че дните й на тази земя са преброени и тя знае кога ще се случи "новото й прераждане". Възрастната жена беше съсипана, че по-рано беше изгубила една от дъщерите си - Стефка, която е леля на фолкаджията."Не мога да я прежаля! Ще си одя при нея. Писано е", каза с тъга Станка и няколко дни по-късно си отиде от този свят.</p>
      <p>Приживе Азис беше много близък с двете жени и често пускаше видеа с тях в социалните мрежи, където се забавляваха и шегуваха. Въпреки двата смъртни случая певецът взема смелото решение да продължи да пее и да не загърбва кариерата си. Едно от последните му участия е в чалготека в Студентски град в столицата, където се появява изцяло в черно. Няма ги пиперливите песни, няма ги вулгарните текстове. Само стойностни парчета, на които гостите на заведението също стабилно се забавляват, пише <a href="https://www.bgdnes.bg/Article/7850139">"България Днес"</a>.</p>
      <p>В социалните мрежи го няма и типичното му разголване. Цяло лято певецът заливаше феновете си със снимки само по парфюм от екзотични местенца по света. В момента това го няма. Азис е задължително облечен и далеч по-смирен. "Ще стане той като Мадона прочут, но няма да е скоро",пророкува съдбата на Азис покойната му вече баба Станка - гадателката от Костинброд. И засега изпълнителят настойчиво следва думите й, за да продължи пътя си нагоре в музикалната сфера.</p>
    </article>
  </body>
</html>