<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/cpim-leader-prakash-karat-against-uapa-case"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-07T11:48:00+00:00"/>
    <meta property="og:title" content="യു.എ.പി.എ ചുമത്തിയ നടപടി തെറ്റാണ്; സർക്കാരും പോലീസും തെറ്റ് തിരുത്തും: പ്രകാശ് കാരാട്ട്"/>
    <meta property="og:description" content="ന്യൂഡൽഹി: വിദ്യാർഥികളുടെ പേരിൽ യു.എ.പി.എ ചുമത്തിയ നടപടി തെറ്റാണെന്ന് സി.പി.എം പൊളിറ്റ് ബ്യൂറോ അംഗം പ്രകാശ് കാരാട്ട്. സർക്കാരും പോലീസും തെറ്റ് തിരുത്തണമെന്നും പ്രകാശ് കാരാട്ട് അഭിപ്രായപ്പെട്ടു. ലഘുലേഖ പിടിച്ചെടുത്താൽ മാവോയിസ്റ്റാകില്ല. പോലീസ് പ്രവർത്തിച്ചത്..."/>
  </head>
  <body>
    <article>
      <h1>യു.എ.പി.എ ചുമത്തിയ നടപടി തെറ്റാണ്; സർക്കാരും പോലീസും തെറ്റ് തിരുത്തും: പ്രകാശ് കാരാട്ട്</h1>
      <address><time datetime="2019-11-07T11:48:00+00:00">07 Nov 2019, 11:48</time> by <a rel="author" href="http://anweshanam.com/author/veena" target="_blank">veena</a></address>
      <p>ന്യൂഡൽഹി: വിദ്യാർഥികളുടെ പേരിൽ യു.എ.പി.എ ചുമത്തിയ നടപടി തെറ്റാണെന്ന് സി.പി.എം പൊളിറ്റ് ബ്യൂറോ അംഗം പ്രകാശ് കാരാട്ട്. സർക്കാരും പോലീസും തെറ്റ് തിരുത്തണമെന്നും പ്രകാശ് കാരാട്ട് അഭിപ്രായപ്പെട്ടു. ലഘുലേഖ പിടിച്ചെടുത്താൽ മാവോയിസ്റ്റാകില്ല. പോലീസ് പ്രവർത്തിച്ചത് തെറ്റായ രീതിയിലാണ്. യു.എ.പി.എ എന്ന കരിനിയമത്തെ എല്ലാകാലത്തും സി.പി.എം എതിർത്തിട്ടുണ്ടെന്നും പ്രകാശ് കാരാട്ട് വ്യക്തമാക്കി.  നേരത്തെ പാർട്ടി ജനറൽ സെക്രട്ടറി സീതാറാം യെച്ചൂരിയും സമാനമായ നിലപാട് സ്വീകരിച്ചിരുന്നു. കേസിൽ അറസ്റ്റിലായ അലൻ, താഹ എന്നിവരുടെ മാവോവാദി ബന്ധത്തെ കുറിച്ച് അന്വേഷിക്കാനായി സി.പി.എം അന്വേഷണ കമ്മീഷനെ നിയോഗിച്ചിരുന്നു. </p>
    </article>
  </body>
</html>