<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545399.html/%D9%87%D9%85%D9%87-%D9%85%D8%B2%D8%A7%D8%B1%D9%87%D8%A7%DB%8C-%D8%B4%D9%87%D8%AF%D8%A7%DB%8C-%D8%A7%D8%B3%D8%AA%D8%A7%D9%86-%D8%B2%D9%86%D8%AC%D8%A7%D9%86-%D8%AA%D8%A7-%D8%AF%D9%88-%D8%B3%D8%A7%D9%84-%D8%A2%DB%8C%D9%86%D8%AF%D9%87-%D8%B3%D8%A7%D9%85%D8%A7%D9%86%D8%AF%D9%87%DB%8C-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T11:29:00+00:00"/>
    <meta property="og:title" content="همه مزارهای شهدای استان زنجان تا دو سال آینده ساماندهی می شود"/>
    <meta property="og:description" content="مدیرکل بنیاد شهید و امور ایثارگران استان زنجان گفت: تا دو سال آینده ساماندهی همه مزارهای شهدا به پایان می رسد."/>
  </head>
  <body>
    <article>
      <h1>همه مزارهای شهدای استان زنجان تا دو سال آینده ساماندهی می شود</h1>
      <h2>مدیرکل بنیاد شهید و امور ایثارگران استان زنجان:</h2>
      <address>
        <time datetime="2019-11-07T11:29:00+00:00">07 Nov 2019, 11:29</time>
      </address>
      <p>مدیرکل بنیاد شهید و امور ایثارگران استان زنجان گفت: تا دو سال آینده ساماندهی همه مزارهای شهدا به پایان می رسد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛علی کاظمی امروز در گفت و گو با خبرنگار <a href="http://www.mojerasa.ir/">موج رسا;</a> اظهار داشت: در حال حاضر ساماندهی 100 درصدی مزار شهدا در شهرها به اتمام رسیده است.</p>
      <p>وی با بیان اینکه در حوزه های روستایی 12 درصد از کل ساماندهی مزار شهدا باقی مانده است،افزود:ساماندهی این مزارها از اولویت های بنیاد شهید است.</p>
      <p>این مسئول خاطرنشان کرد: در حال حاضر بیشترین مزارهای باقی مانده برای ساماندهی در روستاهایی است که دارای یک شهید هستند.</p>
      <p>وی با بیان اینکه در شهرستان خدابنده اقدام مطلوبی در زمینه ساماندهی مزار شهدا انجام شده است، افزود: ساماندهی در این شهرستان با اهتمام دستگاه های اجرایی و مردم انجام شده است.</p>
      <p>این مسئول با اشاره به اینکه بنیاد شهید و امور ایثارگران استان فعالیت های مطلوبی در حوزه ساماندهی مزار شهدا داشته است، بیان داشت: تا پایان سال آینده مزارهای باقی مانده در شهرستان خدابنده ساماندهی می شود.</p>
      <p>‏ مدیرکل بنیاد شهید و امور ایثارگران استان زنجان با بیان اینکه تا دو سال آینده ساماندهی همه مزارهای شهدا به پایان می رسد،خاطرنشان کرد: از شوراهای اسلامی شهر و روستا و دهیاران برای اهتمام در زمینه اتمام ساماندهی مزار شهدا تقدیر می کنیم.</p>
      <p> کاظمی ادامه داد: کار ساماندهی یادمان شهدای گمنام نیز از طریق بنیاد حفظ آثار و نشر ارزش ‌های دفاع مقدس استان زنجان انجام می شود.</p>
      <p>وی با بیان اینکه 450 گلزار شهید در استان زنجان وجود دارد،افزود: در صورت تامین اعتبار لازم این ساماندهی زودتر به پایان می رسد.</p>
      <p>این مسئول تعداد شهدای استان زنجان را 3 هزار نفر عنوان کرد و گفت:استان زنجان دارای 40 زن شهید است که به عنوان شهدای بمباران نامیده می شوند.</p>
      <p>انتهای پیام/</p>
    </article>
  </body>
</html>