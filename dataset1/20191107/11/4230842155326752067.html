<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191107-rozvedennya-syl-u-petrivskomu-maye-rozpochatysya-8-lystopada-shtab-oos/"/>
    <meta property="og:site_name" content="ФАКТИ"/>
    <meta property="article:published_time" content="2019-11-07T11:28:13+00:00"/>
    <meta property="og:title" content="Розведення сил у Петрівському має розпочатися 8 листопада – штаб ООС"/>
    <meta property="og:description" content="Початок розведення сил та засобів у районі Петрівського Донецької області заплановано на п’ятницю, 8 листопада."/>
  </head>
  <body>
    <article>
      <h1>Розведення сил у Петрівському має розпочатися 8 листопада – штаб ООС</h1>
      <address>
        <time datetime="2019-11-07T11:28:13+00:00">07 Nov 2019, 11:28</time>
      </address>
      <p>Початок розведення сил та засобів у районі Петрівського Донецької області заплановано на п’ятницю, 8 листопада.</p>
      <p>У штабі Операції об’єднаних сил заявили, що готові 8 листопада о 12.00 розпочати розведення військ у Петрівському та Богданівці.</p>
      <p>Начальник прес-центру ООС Андрій Агєєв також назвав необхідну умову – відсутність провокацій з боку російсько-окупаційних сил.</p>
      <blockquote>– Українська сторона готується за планом за обов’язкової умови дотримання тиші протягом семи днів, – додав він.</blockquote>
      <p>Агєєв повідомив, що за останні шість діб у цьому районі було тихо.</p>
      <p><b>Читайте:</b> <a href="https://fakty.com.ua/ua/svit/20191106-avstriya-vydilyla-e1-mln-na-dopomogu-meshkantsyam-donbasu/">Австрія виділила €1 млн на допомогу мешканцям Донбасу</a></p>
      <blockquote>– Ми готові завтра почати. Час до завтрашніх 12.00. Якщо обстрілів не буде – все відбудеться за планом. Сподіваємося, що так само все пройде за планом з того боку, – сказав начальник прес-центру ООС.</blockquote>
      <p>Нагадаємо, раніше <a href="https://fakty.com.ua/ua/ukraine/20191101-datu-rozvedennya-syl-u-petrovskomu-pereglyanut-zagorodnyuk/">розведення сил та засобів у Петрівському </a>планувалося на 4 листопада, але через обстріли на цій ділянці 30 жовтня дату перенесли.</p>
    </article>
  </body>
</html>