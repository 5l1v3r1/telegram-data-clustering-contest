<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620329/%D9%BE%DB%8C%D8%AF%D8%A7-%D8%B4%D8%AF%D9%86-%D8%A8%D9%85%D8%A8-%D8%A2%D9%86%D8%AC%D9%84%DB%8C%D9%86%D8%A7-%D8%AC%D9%88%D9%84%DB%8C-%D8%B1%D8%A7-%D8%A7%D8%B2-%D8%B5%D8%AD%D9%86%D9%87-%D9%81%DB%8C%D9%84%D9%85%D8%A8%D8%B1%D8%AF%D8%A7%D8%B1%DB%8C-%D9%81%D8%B1%D8%A7%D8%B1%DB%8C-%D8%AF%D8%A7%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-07T11:35:00+00:00"/>
    <meta property="og:title" content="پیدا شدن بمب «آنجلینا جولی» را از صحنه فیلمبرداری فراری داد"/>
    <meta property="og:description" content="این فیلم جدید که کیت هرینگتون را هم به خدمت دارد درباره نژادی از موجودات ابدی و نامیرا است که در زمین زندگی کرده و حوادث و تاریخ آن را رقم زده‌اند."/>
  </head>
  <body>
    <article>
      <h1>پیدا شدن بمب «آنجلینا جولی» را از صحنه فیلمبرداری فراری داد</h1>
      <address>
        <time datetime="2019-11-07T11:35:00+00:00">07 Nov 2019, 11:35</time>
      </address>
      <p>
        <i>این فیلم جدید که کیت هرینگتون را هم به خدمت دارد درباره نژادی از موجودات ابدی و نامیرا است که در زمین زندگی کرده و حوادث و تاریخ آن را رقم زده‌اند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>بنا به گزارش‌های رسیده، آنجلینا جولی و ریچارد مدن از جمله بازیگرانی بودند که هنگام فیلمبرداری «ابدی‌ها» (The Eternals) به خاطر پیدا شدن بمبی از صحنه خارج شدند.</p>
      <p>بعد از پیدا شدن بمب منفجر نشده بازیگران و دست‌اندرکاران فیلم به مکان امنی در شهر «فوئرتونتورا» در «جزایر قناری» منتقل و متخصصان خنثی‌سازی بمب به صحنه فراخوانده شدند.</p>
      <figure>
        <img src="https://aftabnews.ir/files/fa/news/1398/8/16/356355_668.jpg"/>
      </figure>
      <p>یکی از افراد حاضر در صحنه به سان (The Sun) گفت: «البته که موقعیت وحشت‌انگیزی بود، ممکن است این بمب برای دهه‌ها آنجا دست نخورده باقی مانده باشد ولی که می‌داند وقتی تکان بخورد چه اتفاقی خواهد افتاد».</p>
      <p>هنوز مشخص نیست این بمب در کجا ساخته شده و چگونه از فوئرتونتورا سر در آورده است. البته این جزیره در زمان جنگ جهانی دوم به عنوان پایگاه نظامی آلمان‌ها مورد استفاده قرار گرفته بود.</p>
      <p>این فیلم جدید که کیت هرینگتون را هم به خدمت دارد درباره نژادی از موجودات ابدی و نامیرا است که در زمین زندگی کرده و حوادث و تاریخ آن را رقم زده‌اند.</p>
      <p>فیلم ابدی‌ها در تاریخ ۶ نوامبر ۲۰۲۰ در بریتانیا راهی پرده سینماها خواهد شد.</p>
    </article>
  </body>
</html>