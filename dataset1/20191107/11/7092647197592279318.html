<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39626/%D8%B1%DA%A9%D9%88%D8%AF-%D8%B5%D9%86%D8%B9%D8%AA-%D8%A8%D8%B1%D9%82-%D9%87%D8%B1-%D8%B1%D9%88%D8%B2-%D8%AF%D8%B1-%D8%AD%D8%A7%D9%84-%D8%A7%D9%81%D8%B2%D8%A7%DB%8C%D8%B4-%D8%A7%D8%B3%D8%AA"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-07T11:57:00+00:00"/>
    <meta property="og:title" content="رکود صنعت برق هر روز در حال افزایش است"/>
    <meta property="og:description" content="یک مقام مسئول در توانیر ، با اشاره به بدهی صنعت برق وزارت نیرو گفت: با توجه به وضعیت اقتصادی کشور صنعت برق در شرایط مطلوبی به سر نمی‌برد و بدهی‌های وزارت نیرو به بخش خصوصی و بانک‌ها حدود ۳۰ هزار میلیارد تومان است و این مشکلات اثرات خود را بر صنعت برق و بنگاه‌های اقتصادی می‌گذارد که نخستین تأثیر آن را می‌توان در رکود این بخش مشاهده کرد."/>
  </head>
  <body>
    <article>
      <h1>رکود صنعت برق هر روز در حال افزایش است</h1>
      <address><time datetime="2019-11-07T11:57:00+00:00">07 Nov 2019, 11:57</time> by <a rel="author">پایگاه خبری صنعت برق - برق نیوز BarghNews</a></address>
      <p><i>یک مقام مسئول در توانیر ، با اشاره به بدهی صنعت برق وزارت نیرو گفت: با توجه به وضعیت اقتصادی کشور صنعت برق در شرایط مطلوبی به سر نمی‌برد و بدهی‌های وزارت نیرو به بخش خصوصی و بانک‌ها حدود ۳۰ هزار میلیارد تومان است و این مشکلات اثرات خود را بر صنعت برق و بنگاه‌های اقتصادی می‌گذارد که نخستین تأثیر آن را می‌توان در رکود این بخش مشاهده کرد. </i>به گزارش <a href="http://www.barghnews.com/">برق نیوز</a>، یک مقام مسئول در توانیر ، با اشاره به بدهی صنعت برق وزارت نیرو گفت: با توجه به وضعیت اقتصادی کشور صنعت برق در شرایط مطلوبی به سر نمی‌برد و بدهی‌های وزارت نیرو به بخش خصوصی و بانک‌ها حدود ۳۰ هزار میلیارد تومان است و این مشکلات اثرات خود را بر صنعت برق و بنگاه‌های اقتصادی می‌گذارد که نخستین تأثیر آن را می‌توان در رکود این بخش مشاهده کرد.<br/>او ادامه داد: سال گذشته چیزی بالغ برسه هزار و ۶۰۰ میلیارد تومان توانستیم با شرکت‌های تولید کننده برق و بانک‌ها تسویه کنیم.<br/><br/>این مقام مسئول در توانیر افزود: سال گذشته پس از نوسانات شدید نرخ ارز، یک هزار قرار داد بخش خصوصی، در قسمت توزیع و انتقال برق متوقف شد و به دلیل افزایش قیمت تمام شده و عدم تعدیل قرارداد‌ها، امکان ادامه قرارداد از سوی بنگاه‌های اقتصادی وجود ندارد و کشور با حجم زیادی از قرارداد‌های متوقف شده مواجه بود که به رکود بیشتر در این صنعت دامن زد.<br/><br/>وی با اشاره به راهکار‌های اصلاح ساختار اقتصادی صنعت برق، بیان کرد: اصلاح نظام قیمت گذاری برق به منظور ایجاد تعادل و توازن در جریان درآمد و هزینه‌های آن از طریق افزایش قیمت برق با شیب تدریجی از جمله کار‌های اساسی متناسب با شرایط اقتصادی کشور است. منبع: <a href="http://www.barghnews.com/">باشگاه خبرنگاران</a></p>
    </article>
  </body>
</html>