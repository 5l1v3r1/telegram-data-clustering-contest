<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740523"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T11:43:00+00:00"/>
    <meta property="og:title" content="&quot;ใบปอ&quot;รัตติยา อาการปลอดภัยขอบคุณแฟนคลับ"/>
    <meta property="og:description" content="‘ใบปอ’รัตติยา ราชินีรถแห่ ขอบคุณแฟนคลับ อาการปลอดภัย ให้พ่อ-แม่ ร่วมงานศพคู่กรณี เจ้าภาพงานเข้าใจดี"/>
  </head>
  <body>
    <article>
      <h1>"ใบปอ"รัตติยา อาการปลอดภัยขอบคุณแฟนคลับ</h1>
      <address>
        <time datetime="2019-11-07T11:43:00+00:00">07 Nov 2019, 11:43</time>
      </address>
      <p>
        <b>‘ใบปอ’รัตติยา ราชินีรถแห่ ขอบคุณแฟนคลับ อาการปลอดภัย ให้พ่อ-แม่ ร่วมงานศพคู่กรณี เจ้าภาพงานเข้าใจดี</b>
      </p>
      <p>จากกรณี น.ส.รัตติยา พลเสน หรือ "ใบปอ รัตติยา" นักร้องลูกทุ่งสาวชื่อดัง ค่ายไหทองคำ ฉายา"ราชินีรถแห่" พร้อมทีมงานประสพอุบัติเหตุรถยนต์พุ่งตกลงคลองน้ำข้างทางบาดเจ็บยกคัน ขณะที่จยย.คู่กรณีเสียชีวิตคาถนน เหตุเกิดบนถนนสายบ้านบ่อ-หนองแปน ต.ธัญญา อ.กมลาไสย จ.กาฬสินธุ์ เมื่อวันที่ 6พ.ย.ที่ผ่านมา<br/><br/>ความคืบหน้าเมื่อวันที่ 7 พ.ย. ที่ โรงพยาบาลธนบุรี  อ.เมือง จ.ร้อยเอ็ด  น.ส.รัตติยา พลเสน หรือ”ใบปอ”นักร้องลู​กทุ่งสาว เปิดเผยถึงเหตุการณ์ว่า  เหตุเกิดช่วงที่เดินทางที่​จะไปทำงานแล้วขับมาทางตรงเส้​นขอนแก่น- ร้อยเอ็ด อยู่ระหว่างกมลาไสยจังวัดกาฬสิ​นธุ์  ก่อนเกิดเหตุตนพร้อมทีมงาน  4 คน กำลังจะเดินทางแสดงคอนเสิร์ตที่ อ.วานรนิวาส จ.สกลนคร กระทั่งมาเกิดเหตุ คนที่หนักสุดก็จะเป็นน้องชายน้​องที่หลุดออกมาจากตัวรถ แล้วก็​คนขับ แต่อาการ ไม่ถึงสาหัส ตอนนี้ทุกคนรู้สึ​กตัวดีแล้ว ส่วน”ใบปอ”ไม่มีแผลก็จะมาเก็บช่​วงหลังช่วงไหล่และก็ซีกซ้ายต้​นคอมีเจ็บหน้าอกฝั่งซ้าย คู่กรณีก็เสียชีวิต  จึงให้พ่อแม่ไปดูพูดคุยกับครอบครัวของผู้เสียชีวิต ซึ่​งได้สอบถามมาถึงทีมของเราว่ามี​อาการเป็นอย่างไรในมีความห่​วงใยก็ต้องขอบพระคุณมากๆที่ห่วงใยที​มของเรา ถ้า”ใบปอ”ออกจากโรงพยาบาล ได้จะรีบไปร่วมงานศพแน่นอน แต่ไม่รู้ว่าจะออกโรงบาลทันหรื​อไม่ ถ้าเอาไม่ทันก็คงต้องให้​คุณพ่อคุณแม่เป็นตัวแทนไปร่วมพิธี<br/> <br/>”ใบปอ” กล่าวต่อว่า ต้องขอขอบพระคุณเจ้าภาพที่เข้าใจ เพราะปกติใบปอ จะมี​งานทุกวัน ทั้งกลางวันและกลางคื​น กลางวันก็จะเป็นในส่วนของคิ​วรถแห่ กลางคืนก็จะเป็นคอนเสิร์ต  มันเป็นเหตุสุดวิ​สัยจริงๆ ตอนนี้ก็ยกเลิกไปก่อนบางงานก็​ขอเลื่อนไปก็ต้องขอบคุณมากสำหรั​บทุกคนที่เป็นห่วงถามไถ่เข้​ามา แต่ว่าโอปอไม่มีโทรศัพท์ใช้งานในขณะนี้ เพราะว่าโทรศัพท์จมน้ำตั้งแต่​เกิดเหตุก็เลยยังไม่สามารถที่​จะติดต่อแฟนคลับได้  ทั้งนี้คุณหมอบอกว่าถ้​าตรวจแล้วไม่มีอะไร พรุ่งนี้ก็​คงจะได้ออกจากโรงพยาบาลไปพักฟื้​นที่บ้านต่อ.<br/> <br/><i><b>ข่าวที่เกี่ยวข้อง</b></i><br/><a href="https://www.dailynews.co.th/regional/740363">'ใบปอ รัตติยา'ราชินีรถแห่ รถชนจยย.พลิกคว่ำตกคลอง</a></p>
    </article>
  </body>
</html>