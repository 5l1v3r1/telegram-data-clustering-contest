<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/tramp-i-zelenskiy-rol-dzhuliani-v-zovnishniy-politici-ssha-novini-svitu-50052149.html"/>
    <meta property="og:site_name" content="НВ"/>
    <meta property="article:published_time" content="2019-11-07T11:09:00+00:00"/>
    <meta property="og:title" content="«Абсолютно божевільна манера». Стівен Пайфер — про роль Джуліані у спробах тиску Білого дому на Україну"/>
    <meta property="og:description" content="Стівен Пайфер, посол США в Україні в 1998—2000 роках, в інтерв'ю НВ прокоментував тіньову систему дипломатії, яку вибудував Білий дім, щоб чинити тиск на Україну."/>
  </head>
  <body>
    <article>
      <h1>«Абсолютно божевільна манера». Стівен Пайфер — про роль Джуліані у спробах тиску Білого дому на Україну</h1>
      <h2>Стівен Пайфер, посол США в Україні в 1998—2000 роках, в інтерв'ю НВ прокоментував тіньову систему дипломатії, яку вибудував Білий дім, щоб чинити тиск на Україну.</h2>
      <address>
        <time datetime="2019-11-07T11:09:00+00:00">07 Nov 2019, 11:09</time>
      </address>
      <p>Він відповів на запитання про те, як оцінює свідчення свого колеги Вільяма Тейлора, тимчасового повіреного в справах США в Україні. Нагадаємо, <a href="https://nv.ua/ukr/world/geopolitics/dzhuliani-hotiv-shchob-ukrajina-vtrutilasya-u-vibori-2020-50052054.html">Тейлор розкрив роль Рудольфа Джуліані</a>, особистого адвоката Дональда Трампа, у скандалі навколо спроб Білого дому схилити Україну до розслідування проти сина Джо Байдена.</p>
      <p>«Якщо Тейлор каже, що все сталося так, як воно сталося, - то все саме так і було насправді. У своїх свідченнях він пояснив, наскільки складно розвивалася американо-українська ситуація», - зазначив Пайфер.</p>
      <p>По офіційному каналу комунікації від Трампа йшов сигнал, що Україна отримає військову допомогу, щоб отримати можливість підсилитися і протистояти російській агресії, нагадав Пайфер суть свідчень Тейлора.</p>
      <p>«А неофіційним каналом, у якому був задіяний Руді Джуліані, йшов сигнал про те, що військову допомогу ви отримаєте лише в обмін на розслідування відносно Байденів. Це абсолютно божевільна манера вирішувати зовнішньополітичні питання», - заявив екс-посол США.</p>
      <p>Фактично, заявив Пайфер, Трамп використовував національні інтереси США, щоб задовольнити свої власні політичні інтереси.</p>
      <p>«Це неправильно. Це поставило Україну в дивну і складну ситуацію», - заначив він.</p>
      <p>
        <b>
          <i>Читайте повну версію цього інтерв'ю у свіжому номері журналу НВ - №41 від 7 листопада 2019 року.</i>
        </b>
      </p>
    </article>
  </body>
</html>