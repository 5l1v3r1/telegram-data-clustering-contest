<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/priyatelkata-na-kianu-riyvs-go-spasila-ot-tmninata-406093.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-07T11:28:00+00:00"/>
    <meta property="og:title" content="Приятелката на Киану Рийвс го спасила от тъмнината"/>
    <meta property="og:description" content="Александра помогнала на актьора да превъзмогне смъртта на бившата си"/>
  </head>
  <body>
    <article>
      <h1>Приятелката на Киану Рийвс го спасила от тъмнината</h1>
      <address><time datetime="2019-11-07T11:28:00+00:00">07 Nov 2019, 11:28</time> by <a rel="author">Агенция Стандарт</a></address>
      <p>Киану Рийвс се влюбил в Александра Грант, защото имала качества, които другите жени в Холивуд не притежават. 46-годишната Грант е „одухотворена, чувствителна и мила“, което спечелило доверието на 55-годишния актьор. Но тя е успяла да направи нещо, което никоя друга дама не е могла – помогнала му да превъзмогне смъртта на бившата си приятелка Дженифър Сайм. През 2001-а, след като двамата вече се бяха разделили, Дженифър загина в автомобилна катастрофа. Анонимен източник заяви за „Life &amp; Style Weekly“: „Александра е един от малкото хора, които успя да накара Киану да сподели емоциите и миналото си. Той се беше затворил в едно много тъмно място толкова дълго, но нейната подкрепа и позитивна енергия го спасиха и му помогнаха да продължи напред“.</p>
    </article>
  </body>
</html>