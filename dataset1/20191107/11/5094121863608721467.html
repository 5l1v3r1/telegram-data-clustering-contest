<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/mastnota-i-zvirata-u-jidla-cukrarnu-v-jirkove-zavrela-hygiena-20191107.html"/>
    <meta property="og:site_name" content="Deník.cz"/>
    <meta property="article:published_time" content="2019-11-07T11:53:00+00:00"/>
    <meta property="og:title" content="Mastnota i zvířata u jídla. Cukrárnu v Jirkově zavřela hygiena"/>
    <meta property="og:description" content="Chlebíčky a dortíky z jirkovské Vinařické ulice musí zákazníci oželet. Kontrola hygieniků uzavřela Cukrárnu a lahůdkářství U Daniela."/>
  </head>
  <body>
    <article>
      <h1>Mastnota i zvířata u jídla. Cukrárnu v Jirkově zavřela hygiena</h1>
      <address><time datetime="2019-11-07T11:53:00+00:00">07 Nov 2019, 11:53</time> by <a rel="author">Kamila Minaříková</a></address>
      <p>Odborníkům na zdraví a čistotu vadil nepořádek, spokojení nebyli ani s režimem provozu. "V celém prostoru výrobny, přípravny, prodejny, skladu a zázemí byly znečištěné podlahy, pod a za technologickým vybavením byly nánosy černé zašlé mastnoty," píše se ve zprávě.</p>
      <p>"Veškeré zařízení a náčiní bylo znečištěno mastnotou a zaschlými zbytky potravin. Pracovní plochy nebyly rozděleny, dochází zde ke křížení pracovních činností," pokračují.</p>
      <p>Hygienici také poukázali na to, že se po celém provozu pohybují psi a kočky a odpadky končí v pytlích na různých místech, nikoli v odpadových nádobách. "Zjištěný stav nevylučuje možnost kontaminace potravin, může dojít k pomnožení mikroorganismů a k tvorbě toxinů a tedy k ohrožení bezpečnosti vyráběných lahůdkářských výrobků, čímž vzniká riziko ohrožení zdraví strávníků alimentárním onemocněním," zakončuje raport kontroly.</p>
      <p>Provoz může majitel otevřít po odstranění závad a sanitaci. Dostal také pokutu.</p>
      <figure>
        <img src="https://g.denik.cz/9/a1/hygiena-restaurace-vejprty-20191103_denik-150-3x2.jpg"/>
      </figure>
      <aside>
        <a href="https://chomutovsky.denik.cz/zpravy_region/dalsi-hrisnik-ve-vejprtech-zavrela-hygiena-restauraci-20191103.html">Další hříšník. Ve Vejprtech zavřela hygiena restauraci Přečíst článek ›</a>
      </aside>
    </article>
  </body>
</html>