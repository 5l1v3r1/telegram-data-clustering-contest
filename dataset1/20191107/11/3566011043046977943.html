<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545394.html/%D8%B3%D8%B1%D8%AE-%D8%A2%D8%A8%DB%8C-%D9%87%D8%A7-%D8%AF%D8%B1-%D8%AA%D8%B9%D9%82%DB%8C%D8%A8-%D8%B7%D9%84%D8%A7%DB%8C%DB%8C-%D9%BE%D9%88%D8%B4%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T11:30:00+00:00"/>
    <meta property="og:title" content="سرخ آبی ها در تعقیب طلایی پوشان"/>
    <meta property="og:description" content="از نکات قابل توجه در هفته دهم پیروزی پر گل استقلال در مقابل نفت بود که آن ها را هم به رده سوم رساند و بعد از مدت ها سرخ آبی های پایتخت هر دو در جمع مدعیان قرار گرفتند."/>
  </head>
  <body>
    <article>
      <h1>سرخ آبی ها در تعقیب طلایی پوشان</h1>
      <address>
        <time datetime="2019-11-07T11:30:00+00:00">07 Nov 2019, 11:30</time>
      </address>
      <p>از نکات قابل توجه در هفته دهم پیروزی پر گل استقلال در مقابل نفت بود که آن ها را هم به رده سوم رساند و بعد از مدت ها سرخ آبی های پایتخت هر دو در جمع مدعیان قرار گرفتند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> و به نقل از  <a href="http://sahebnews.ir/">صاحب نیوز</a>؛ لیگ برتر در ایستگاه دهم در نقش جهان یکی از حساس ترین بازی ها را در نیم فصل سپری کرد؛ جدالی که تراکتور سازی در مقابل سپاهان قرار گرفت و استقبال تماشاگران در این بازی هم قابل توجه بود.</p>
      <p>توپ در این بازی دو بار بر تور دروازه تراکتور سازی بوسه زد و شاگردان دنیزلی سومین باخت پی در پی خود را کسب کردند و سه امتیاز حساس را از دست دادند؛ در مقابل هم طلایی پوشان بعد از دو تساوی سه امتیاز شیرینی دشت کردند.</p>
      <p>طلایی پوشان با این سه امتیاز 22 امتیازی شدند و در صدر جدول قرار گرفته اند، البته جایگاه آن ها توسط تیم شهر خودرو که دو بازی کمتر دارد تهدید می شود و یحیی گل محمدی این فرصت را خواهد داشت که با برد در این دو بازی تیم خود را در صدر جدول قرار دهد.</p>
      <p>در این بازی شهباز زاده و استنلی کی روش گل زنی کردند؛ خبرنگاران اصفهانی که حاضر نشدن دنیزلی در نشست های خبری قبل از بازی ها در اصفهان را بی احترامی به خود تلقی کرده بودند، نشست خبری بعد از این بازی را ترک کردند و اعتراض خود را به این شکل نشان دادند؛ در هنگام ترک جلسه صحبت ها و حاشیه های با مدیر رسانه ای تیم تراکتور ایجاد شد.</p>
      <p>از نکات قابل توجه در هفته دهم پیروزی پر گل استقلال در مقابل نفت بود که آن ها را هم به رده سوم رساند و بعد از مدت ها سرخ آبی های پایتخت هر دو در جمع مدعیان قرار گرفتند.</p>
      <p>انتهای پیام/</p>
    </article>
  </body>
</html>