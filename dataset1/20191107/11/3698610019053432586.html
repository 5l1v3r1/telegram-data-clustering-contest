<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/nastupnogo-roku-na-kordoni-planuyut-vidremontuvati-16-punktiv-propusku-328796_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T11:01:00+00:00"/>
    <meta property="og:title" content="Наступного року на кордоні планують відремонтувати 16 пунктів пропуску"/>
    <meta property="og:description" content="Для деяких візьмуть кредит у партнерів.  "/>
  </head>
  <body>
    <article>
      <h1>Наступного року на кордоні планують відремонтувати 16 пунктів пропуску</h1>
      <h2>Для деяких візьмуть кредит у партнерів.  </h2>
      <address>
        <time datetime="2019-11-07T11:01:00+00:00">07 Nov 2019, 11:01</time>
      </address>
      <p>У 2020 році буде капітально відремонтовано 16 пунктів пропуску на українському кордоні, повідомив голова Державної митної служби Максим Нефьодов. У свою чергу на сайті уряду зазначається, що в проекті розвитку інфраструктури пріоритетних пунктів пропуску на 2020 рік передбачено проведення капітального ремонту на пунктах "Ягодин", "Устилуг", "Краковець", "Рава-Руська", "Шегині", "Ужгород", "Чоп", "Лужанська", "Порубне", "Красноїльськ", "Дяківці", "Могилів-Подільський", "Кучурган", "Рені", "Бачівськ" та "Нові Яриловичі".</p>
      <p>"Обговорюючи стан інфраструктури митниці, найголовніше визначитися, що з цим робити далі. І головне - це не наявність коштів, а вміння їх використовувати з урахуванням економії. Для нас дуже важливо працювати якісно. Треба, щоб усі зрозуміли, що за результатами? І для нас дуже важливо побудувати якесь "меню". І як би це банально не звучало, але в інфраструктуру треба інвестувати", - підкреслив Експерт.</p>
      <p>Також наголошується, що роботи на пунктах пропуску "Рава-Руська", "Краковець" та "Шегині" будуть вестися на кошти польського кредиту. Виділена із спеціального фонду сума на 2020 рік становить 98 млн грн.</p>
      <p>Планується, що роботи на 12 пунктах будуть завершені вже до кінця 2020 року. Два пункти будуть відремонтовані до кінця 2021 року, і ще два – до кінця 2022 року.</p>
      <p>Про проблеми українських пунктів пропуску читайте в матеріалі Ірини Сушки і Руслана Мініч для "Дзеркало тижня. Україна" "<a href="https://dt.ua/international/vidkriti-zakriti-kordoni-327397_.html"><b>Відкрити закриті кордон</b></a>и".</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>