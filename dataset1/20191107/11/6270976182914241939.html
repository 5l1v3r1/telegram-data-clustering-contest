<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/07/goncharuk-poobitsyav-pobuduvaty-mist-u-zaporizhzhi/"/>
    <meta property="og:site_name" content="Рубрика"/>
    <meta property="article:published_time" content="2019-11-07T11:50:39+00:00"/>
    <meta property="og:title" content="Гончарук пообіцяв побудувати міст у Запоріжжі"/>
    <meta property="og:description" content="Прем’єр-міністр Олексій Гончарук 7 листопада відвідав Запоріжжя та побував на недобудованому мосту. Про це він написав пост у своєму Facebook. “Місто з великим потенціалом, але занедбане неефективним менеджментом. Сьогодні я був на запорізькому мосту. Символ корупції та невиконаних обіцянок чиновників. Міст почали будувати в 2004 році! 15 років (!!!). І не побудували. За цей час […]"/>
  </head>
  <body>
    <article>
      <h1>Гончарук пообіцяв побудувати міст у Запоріжжі</h1>
      <address><time datetime="2019-11-07T11:50:39+00:00">07 Nov 2019, 11:50</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/goncharuk-620x420.jpg"/>
      </figure>
      <p>
        <b>
          <b>Прем’єр-міністр Олексій Гончарук 7 листопада відвідав Запоріжжя та побував на недобудованому мосту.</b>
        </b>
      </p>
      <p>Про це він написав пост у своєму <a href="https://www.facebook.com/103967017649885/posts/146661616713758?sfns=mo">Facebook.</a></p>
      <p>“Місто з великим потенціалом, але занедбане неефективним менеджментом. Сьогодні я був на запорізькому мосту. Символ корупції та невиконаних обіцянок чиновників.</p>
      <p>Міст почали будувати в 2004 році! 15 років (!!!). І не побудували.</p>
      <p>За цей час в Україні змінилось 5 президентів, відбулось 2 революції. Це якийсь треш! Я вже не кажу, що за цей час вартість проекту зросла від 5 до 16,2 млрд грн.</p>
      <p>Ми в ці ігри гратись не будемо! На прикладі <a href="https://rubryka.com/2019/10/29/plyus-130-km-zelenskyj-pereviryv-novu-dorogu-zaporizhzhya-mariupol/">траси Запоріжжя – Маріуполь</a> наша команда показала, що якісно та швидко будувати реально! З цим мостом буде так само. Влітку тут вже був Президент Володимир Зеленський.<br/>Після цієї поїздки ми знайшли 30 млн на проектну документацію, відкоригували проект, пройшли експертизу. У нас вже є 1,2 млрд грн для початку робіт. Зараз активно готуємо тендерну документацію.</p>
      <p>Всі говорять, що одну сторону робити 2-3 роки. Ми впевнені — зробимо за 1-1,5 року.<br/>А весь міст збудуємо за 2-3 роки.</p>
      <p>Якість робіт та строки будуть контролюватись жорстко. Цей об‘єкт під моїм особистим керівництвом!” – пообіцяв Гончарук.</p>
      <p> </p>
    </article>
  </body>
</html>