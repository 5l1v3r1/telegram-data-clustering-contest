<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://echodnia.eu/swietokrzyskie/wypadek-w-suchedniowie-mezczyzna-przygnieciony-w-wykopie-zdjecia/ga/c1-14562873/zd/39855263"/>
    <meta property="og:site_name" content="Echo Dnia"/>
    <meta property="article:published_time" content="2019-11-07T11:16:00+00:00"/>
    <meta property="og:title" content="Wypadek w Suchedniowie. Mężczyzna przygnieciony w wykopie [ZDJĘCIA]"/>
    <meta property="og:description" content="b]Do zdarzenia doszło w czwartek 7 listopada przed południem na ulicy Berezów w Suchedniowie. W trakcie przebudowy mostu na rzece Kamionce i dojazdów do niego"/>
  </head>
  <body>
    <article>
      <h1>Wypadek w Suchedniowie. Mężczyzna przygnieciony w wykopie [ZDJĘCIA]</h1>
      <address>
        <time datetime="2019-11-07T11:16:00+00:00">07 Nov 2019, 11:16</time>
      </address>
      <figure>
        <img src="https://d-pt.ppstatic.pl/k/r/1/69/aa/5dc3f28f7533f_p.jpg?1573126726"/>
        <figcaption>[<b>1</b>/13] Wypadek w Suchedniowie. Mężczyzna przygnieciony w wykopie<cite>Mateusz Bolechowski</cite></figcaption>
      </figure>
      <p><b>Do zdarzenia doszło w czwartek 7 listopada przed południem na ulicy Berezów w Suchedniowie. W trakcie przebudowy mostu na rzece Kamionce i dojazdów do niego należało wykonać prace przy gazociągu, biegnącym obok chodnika. Drogowcy zrobili wykop, by umożliwić dostęp do rury pracownikom pogotowia gazowego. </b><br/><br/>Jeden z robotników zszedł na dół, by wybrać osuwający się piach. W pewnym momencie runął na niego fragment ogrodzenia komisariatu policji i ziemia.<br/><br/>- Usłyszeliśmy huk, pobiegliśmy na miejsce. Młody chłopak był do połowy zasypany. Ludzie rzucili się na pomoc i wyciągnęli go z wykopu - relacjonuje świadek zdarzenia.<br/><br/>Mężczyźnie prawdopodobnie nic poważnego się nie stało, na wszelki wypadek odwieziono go do skarżyskiego szpitala w celu przebadania.<br/><br/>To już drugi groźny wypadek w tym miejscu w ostatnich dniach. We wtorek do wykopu przy moście wpadł samochód osobowy. Kierowca miał ponad trzy promile alkoholu w wydychanym powietrzu. <br/><br/><b>ZOBACZ NA KOLEJNYCH SLAJDACH&gt;&gt;&gt;</b></p>
      <p>
        <a href="https://echodnia.eu/swietokrzyskie/wypadek-w-suchedniowie-mezczyzna-przygnieciony-w-wykopie-zdjecia/ga/c1-14562873/zd/39857285">
          <b>Następne</b>
        </a>
      </p>
    </article>
  </body>
</html>