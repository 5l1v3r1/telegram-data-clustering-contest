<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638634/%D9%86%D9%85%DB%8C%E2%80%8C%D8%AA%D9%88%D8%A7%D9%86-%DA%AF%D9%81%D8%AA-%D8%A7%D9%82%D8%AA%D8%B5%D8%A7%D8%AF-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%DA%86%D9%87-%D9%88%D8%B6%D8%B9%DB%8C-%D9%82%D8%B1%D8%A7%D8%B1-%D8%AF%D8%A7%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T11:48:00+00:00"/>
    <meta property="og:title" content="نمی‌توان گفت اقتصاد آمریکا در چه وضعی قرار دارد!"/>
    <meta property="og:description" content="یکی از مدیران ارشد بانک مرکزی آمریکا گفت که اکنون زمانی مناسب برای توقف چرخه کاهش نرخ بهره است."/>
  </head>
  <body>
    <article>
      <h1>
        <a href="https://www.bultannews.com/fa/news/638634/%D9%86%D9%85%DB%8C%E2%80%8C%D8%AA%D9%88%D8%A7%D9%86-%DA%AF%D9%81%D8%AA-%D8%A7%D9%82%D8%AA%D8%B5%D8%A7%D8%AF-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%DA%86%D9%87-%D9%88%D8%B6%D8%B9%DB%8C-%D9%82%D8%B1%D8%A7%D8%B1-%D8%AF%D8%A7%D8%B1%D8%AF">نمی‌توان گفت اقتصاد آمریکا در چه وضعی قرار دارد!</a>
      </h1>
      <h2>یکی از مدیران ارشد بانک مرکزی آمریکا گفت که اکنون زمانی مناسب برای توقف چرخه کاهش نرخ بهره است.</h2>
      <address><time datetime="2019-11-07T11:48:00+00:00">07 Nov 2019, 11:48</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، توماس بارکین، مدیر دفتر منطقه‌ای فدرال رزرو در ریچموند گفت که سیگنال‌های متضاد باعث شده است درک درست از شرایط فعلی<b> اقتصاد آمریکا</b> کار دشواری باشد؛ به گونه ای کاهش اطمینان در بین فعالان تجاری باعث کوتاه شدن بازوی رشد اقتصادی این کشور شده است.</p>
      <p>وی افزود: وضعیت نیرومند مصرف و بازار کار به ما می گوید که باید نرخ بهره را در شرایط فعلی حفظ کرد یا حتی افزایش داد اما کاهش سرمایه گذاری‌ها و نرخ تورم ما را به فکر کاهش نرخ بهره می اندازد.</p>
      <p>بانک مرکزی آمریکا نرخ بهره را امسال سه مرتبه کاهش داده است اما برخی از چهره های اصلی این نهاد شدیدا با کاهش نرخ بهره بیشتر مخالفت کرده اند و این در حالی است که دونالد ترامپ، رئیس‌جمهور این کشور از کاهش نرخ بهره و حتی رسیدن به نرخ بهره حمایت می کند. نرخ بهره آمریکا اکنون بین ۱.۵ تا ۱.۷۵ درصد تعیین شده است.</p>
      <p>بارکین با اشاره به ابهامات موجود در خصوص وضعیت دقیق بزرگ ترین اقتصاد جهان گفت که نباید با دست خودمان وارد رکود شویم چرا که تصمیم نادرست می تواند روی اطمینان مصرف کننده و مخارج اثر بگذارد.</p>
      <p>این مدیر فدرال رزرو ضمن حمایت از کاهش تنش های تجاری با چین گفت که این مساله به تقویت رشد اقتصادی آمریکا کمک خواهد کرد: کاهش تنش ها یا رسیدن به یک توافق باعث تقویت اطمینان فعالان تجاری خواهد شد و سرمایه گذاری را افزایش خواهد داد. فعالان امریکایی نوآور هستند باید به آن‌ها امکان بروز خلاقیت ها را بدهیم و خواهیم دید که این اتفاق خواهد افتاد.</p>
      <p>وی در بخش دیگری از سخنان خود گفت که در شرایط فعلی بهتر است نرخ بهره را تغییر نداد تا شرایط مشخص تر شود. بارکین شش ماه آینده را در تعیین مسیر آینده بسیار حیاتی دانست و افزود که تلاش می‌کند دیگر مدیران منطقه ای فدرال رزرو را نیز متقاعد به توقف روند کاهش نرخ بهره کند.</p>
    </article>
  </body>
</html>