<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/index/2019/11/07/bsp-sys-signal-do-evroinstitucii-za-provejdaneto-na-izborite.428845"/>
    <meta property="og:site_name" content="Dnes.bg"/>
    <meta property="article:published_time" content="2019-11-07T11:20:00+00:00"/>
    <meta property="og:title" content="БСП със сигнал до евроинституции за провеждането на изборите"/>
    <meta property="og:description" content="Нинова призова за подаване на сигнали към партията | Dnes.bg"/>
  </head>
  <body>
    <article>
      <h1>БСП със сигнал до евроинституции за провеждането на изборите</h1>
      <h2>Нинова призова за подаване на сигнали към партията</h2>
      <address><time datetime="2019-11-07T11:20:00+00:00">07 Nov 2019, 11:20</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <p>БСП сигнализира европейските посланици и институции за начина на провеждане на избори у нас и репресиите след тях, заяви лидерът на партията Корнелия Нинова на пресконференция.</p>
      <p>Нинова посочи, че БСП ще защити всеки репресиран след местния вот. "Изпращаме писма до Съвета на Европа и ОССЕ, изпращаме въпроси към министри за всеки конкретен случай, но това не може да продължава повече. Нека всички, които искаме свободно изразяване на волята, които искаме демократичен изборен процес, да се противопоставим на този модел", подчерта тя, цитирана от "Фокус".</p>
      <p>Нинова даде пример, че застъпници в Благоевград получиили предупреждение за уволнение от работа. "В Община Дупница наш служител на ВиК също е заплашен", заяви Нинова. Тя посочи, че в Община Септември е уволнена учителка от детска градина, която е член на БСП и член на ОИК.</p>
      <p>Нинова призова всички, които се чувстват заплашени, да подават сигнал.</p>
      <p>"Обръщам се към държавните служители, някои от които споделиха, че ги изпращат на измислени проверки, които нямат никакво основание. Не изпълнявайте такива заповеди, накрая ще си измият ръцете с вас", подчерта тя.</p>
      <p> </p>
    </article>
  </body>
</html>