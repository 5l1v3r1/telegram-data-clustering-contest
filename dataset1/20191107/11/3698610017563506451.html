<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/futbolni-fanati-vlashtuvali-masovu-biyku-v-centri-lvova-328798_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T11:14:00+00:00"/>
    <meta property="og:title" content="Футбольні фанати влаштували масову бійку в центрі Львова"/>
    <meta property="og:description" content="Участь у бійці взяли фани з України, Франції та Німеччини."/>
  </head>
  <body>
    <article>
      <h1>Футбольні фанати влаштували масову бійку в центрі Львова</h1>
      <h2>Участь у бійці взяли фани з України, Франції та Німеччини.</h2>
      <address>
        <time datetime="2019-11-07T11:14:00+00:00">07 Nov 2019, 11:14</time>
      </address>
      <p>Вчора, 6 листопада, у центрі Львова близько сотні <b><a href="https://dt.ua/SPORT/fanati-namagalisya-napasti-na-futbolista-pid-chas-matchu-chempionatu-bolgariyi-308634_.html">футбольних фанатів</a></b> з Німеччини, Франції та України влаштували масову бійку.</p>
      <p>"Близько 23:15 на оперативну лінію 102 в поліцію надійшло повідомлення про масову бійку, яка відбувається на площі Галицькій у Львові. На місце події прибули екіпажі патрульної поліції і бійці спецпідрозділу ТОР.</p>
      <p>Поліцейські припинили бійку, участь в якій приймали близько ста осіб – футбольні фанати з України, Франції та Німеччини. У відділ поліції доставили дванадцять учасників бійки - з них четверо львів'ян у віці 20-22 роки, інші - іноземці. Під час припинення правопорушення травмовано двоє поліцейських, а також пошкоджено два службових автомобіля", - повідомляє прес-служба Національної поліції Львівської області.</p>
      <p>Нагадаємо, сьогодні, 7 листопада, у Львові відбудеться матч четвертого туру групового етапу Ліги Європи, в якому зустрінуться українська "Олександрія" та французький "Сент-Етьєн".</p>
      <p>Раніше повідомлялося про те, що <b><a href="https://dt.ua/SPORT/ultras-dinamo-i-ayntrahta-vlashtuvali-masovu-biyku-v-centri-kiyeva-302744_.html">ультрас "Динамо" і "Айнтрахта" влаштували масову бійку в центрі Києва</a></b>.</p>
      <footer>За матеріалами: <a href="https://dt.ua/go/aHR0cHM6Ly9sdi5ucHUuZ292LnVhL3J1Lw==">Національна поліція Львівської області</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>