<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902776/t-chel-is-vol-lof-over-club-brugge-tegen-zo-n-ploeg-moet-je-afzien-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-07T11:00:00+00:00"/>
    <meta property="og:title" content="Tüchel is vol lof over Club Brugge: &quot;Tegen zo'n ploeg moet je afzien&quot;"/>
    <meta property="og:description" content="PSG won woensdag met 1-0 van Club Brugge, maar kroop wel door het oog van de naald. Coach Thomas Tuchel beseft dat ook: hij vond Club Brugge een heel sterke tegenstander."/>
  </head>
  <body>
    <article>
      <h1>Tüchel is vol lof over Club Brugge: "Tegen zo'n ploeg moet je afzien"</h1>
      <address>
        <time datetime="2019-11-07T11:00:00+00:00">07 Nov 2019, 11:00</time>
      </address>
      <p>
        <b>PSG won woensdag met 1-0 van Club Brugge, maar kroop wel door het oog van de naald. Coach Thomas Tuchel beseft dat ook: hij vond Club Brugge een heel sterke tegenstander.</b>
      </p>
      <p>"In het begin was het moeilijk", geeft Tuchel aan <a href="https://sportmagazine.knack.be/sport/voetbal-nationaal/tuchel-lovend-over-club-brugge-tegen-zo-n-team-kan-je-niet-winnen-zonder-af-te-zien/article-news-1529473.html">op de persconferentie na de match</a>. "We hebben te veel balverlies geleden. Daarna konden we domineren maar ook op het einde waren er enkele foutjes bij onze ploeg. Club Brugge speelt al het hele seizoen sterk. Je kan niet winnen tegen zo'n ploeg zonder af te zien. Maar we hebben gewonnen en dat zonder een doelpunt te moeten incasseren."</p>
      <p>PSG gaf in de tweede helft een nerveuze indruk. "We waren misschien wat bang om onze voorsprong te verliezen en daar hebben we naar gespeeld, dat moet ik toegeven. Ik denk dat we verwend zijn geweest door onze hoge scores. Het is niet omdat we nu gewonnen hebben met 1-0, dat we zwakker hebben gespeeld."</p>
      <aside>Lees meer<br/><a href="https://www.voetbalprimeur.be/nieuws/902738/vp-rapport-diagne-is-de-enige-die-zwaar-door-de-mand-valt-bij-club-brugge.html?itm_source=www.voetbalprimeur.be&amp;itm_medium=highlighted-content">VP Rapport PSG - Club Brugge: invaller Diagne is de enige die door de mand valt</a></aside>
    </article>
  </body>
</html>