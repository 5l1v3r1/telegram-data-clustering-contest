<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cronache/2019/11/07/news/frecciarossa-accoltellata-treno-bologna-torino-roma-fidanzato-1236679/"/>
    <meta property="og:site_name" content="Il Tempo"/>
    <meta property="article:published_time" content="2019-11-07T11:48:00+00:00"/>
    <meta property="og:title" content="Presi a coltellate sul Frecciarossa, grave una donna: fermato l'ex fidanzato"/>
    <meta property="og:description" content="L'aggressione a Bologna sul treno partito da Torino e diretto a Roma"/>
  </head>
  <body>
    <article>
      <h6 class="kicker">PANICO A BORDO</h6>
      <h1>Presi a coltellate sul Frecciarossa, grave una donna: fermato l'ex fidanzato</h1>
      <h2>L'aggressione a Bologna sul treno partito da Torino e diretto a Roma</h2>
      <address>
        <time datetime="2019-11-07T11:48:00+00:00">07 Nov 2019, 11:48</time>
      </address>
      <p>Vede l'ex fidanzata sul treno insieme ad un altro uomo, estrae un coltello a serramanico e la aggredisce ferendola gravemente. È accaduto questa mattina sul Frecciarossa 9389 partito da Torino e diretto a Roma. Secondo una prima ricostruzione l'uomo, un inserviente in servizio sul treno si sarebbe scagliato contro la donna colpendola ripetutamente ad una gamba. Nella carrozza terrore, sangue e confusione. All'arrivo a Bologna l'intervento della polizia che ha fermato l'uomo e dei sanitari del 118 che hanno soccorso la donna che versa in gravissime condizioni. I passeggeri del treno sono stati fatti tutti scendere e trasbordare su altri convogli. All'origine del gesto potrebbe esserci un movente passionale: l'ipotesi è che l'aggressore avesse una relazione con la donna. Non è ancora chiaro il ruolo del secondo passeggero rimasto ferito.</p>
    </article>
  </body>
</html>