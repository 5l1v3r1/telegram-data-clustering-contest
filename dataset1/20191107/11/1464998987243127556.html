<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/cpm-likely-to-take-action-against-alan-and-thaha"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-07T11:27:00+00:00"/>
    <meta property="og:title" content="അലനും താഹക്കുമെതിരെ സിപിഎം നടപടിക്ക് സാധ്യത; പാര്‍ട്ടി അന്വേഷണസംഘം ഇന്ന് തെളിവെടുപ്പ് പൂര്‍ത്തിയാക്കും"/>
    <meta property="og:description" content="കോഴിക്കോട് : യുഎപിഎ ചുമത്തപെട്ട് അറസ്റ്റിലായ സിപിഎം പ്രവർത്തകരായ അലനും താഹക്കുമെതിരെ സിപിഎം നടപടിക്ക് സാധ്യത.  നിയോഗിച്ച അന്വേഷണസംഘം ഇന്ന് തെളിവെടുപ്പ് പൂര്‍ത്തിയാക്കും. ജില്ലാസെക്രട്ടറിയുടെ സാന്നിധ്യത്തില്‍ കോഴിക്കോട് സൗത്ത് ഏരിയ കമ്മിറ്റി ചേരും. അതിനിടെ..."/>
  </head>
  <body>
    <article>
      <h1>അലനും താഹക്കുമെതിരെ സിപിഎം നടപടിക്ക് സാധ്യത; പാര്‍ട്ടി അന്വേഷണസംഘം ഇന്ന് തെളിവെടുപ്പ് പൂര്‍ത്തിയാക്കും</h1>
      <address><time datetime="2019-11-07T11:27:00+00:00">07 Nov 2019, 11:27</time> by <a rel="author" href="http://anweshanam.com/author/veena" target="_blank">veena</a></address>
      <p>കോഴിക്കോട് : യുഎപിഎ ചുമത്തപെട്ട് അറസ്റ്റിലായ സിപിഎം പ്രവർത്തകരായ അലനും താഹക്കുമെതിരെ സിപിഎം നടപടിക്ക് സാധ്യത.  നിയോഗിച്ച അന്വേഷണസംഘം ഇന്ന് തെളിവെടുപ്പ് പൂര്‍ത്തിയാക്കും. ജില്ലാസെക്രട്ടറിയുടെ സാന്നിധ്യത്തില്‍ കോഴിക്കോട് സൗത്ത് ഏരിയ കമ്മിറ്റി ചേരും. അതിനിടെ ഇവരെ ഇന്ന് പൊലീസ് കസ്റ്റഡിയിൽ ആവശ്യപെട്ടേക്കും.  </p>
      <p>ഇവരുടെ ജാമ്യ ഹർജി ഇന്നലെ കോടതി തള്ളിയിരുന്നു. ഡിജിറ്റൽ തെളിവുകളുടെ ഫോറൻസിക് പരിശോധന ഫലം വന്നാൽ കൂടുതൽ ചോദ്യം ചെയ്യാൻ കസ്റ്റഡി അപേക്ഷ നൽകുമെന്ന് അന്വേഷണസംഘം അറിയിച്ചിരുന്നു. അതേസമയം കേസിൽ എഫ്. ഐ. ആർ റദ്ദാക്കണമെന്നാവശ്യപെട്ട് പ്രതിഭാഗം ഹൈക്കോടതിയെ സമീപിക്കും. </p>
    </article>
  </body>
</html>