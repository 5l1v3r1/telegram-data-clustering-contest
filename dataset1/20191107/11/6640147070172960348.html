<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/oppo-reno-3-ecco-la-possibile-scheda-tecnica-e-il-prezzo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T11:29:00+00:00"/>
    <meta property="og:title" content="Oppo Reno 3: ecco la possibile scheda tecnica e il prezzo"/>
    <meta property="og:description" content="Un esperto ha appena diffuso alcune indiscrezioni dedicate a Oppo Reno 3, possibile futuro smartphone della società cinese."/>
  </head>
  <body>
    <article>
      <h1>Oppo Reno 3: ecco la possibile scheda tecnica e il prezzo</h1>
      <address><time datetime="2019-11-07T11:29:00+00:00">07 Nov 2019, 11:29</time> by <a rel="author">Biagio Petronaci</a></address>
      <p>Su <i><b>Weibo</b></i>, celebre social network cinese, un utente molto attendibile ha provato ad anticipare le caratteristiche tecniche e i prezzi di <i><b>Oppo Reno 3</b></i>. Sono passati solo pochi mesi dall’arrivo di <a href="http://www.tomshw.it/smartphone/oppo-reno2-recensione/"><i>Reno 2</i></a>, ma già si inizia a parlare del modello successivo.</p>
      <p>Secondo le indiscrezioni, Oppo Reno 3 potrebbe offrire un <b>display</b> AMOLED da 6.5 pollici con risoluzione FullHD+ (con frequenza pari a 90Hz). Non dovrebbe mancare il lettore di impronte digitali integrato nello schermo. Probabilmente, il prodotto sarà mosso dal chipset<b> Snapdragon 735</b>, 8 GB di RAM (LPDDR4X) e 128/256 GB di ROM (UFS 2.1). La batteria inclusa, compatibile con la ricarica rapida fino a 30W, secondo la fonte, avrà una capacità massima di <b>4.500 mAh</b>.</p>
      <figure>
        <img src="https://www.tomshw.it/images/images/2019/11/oppo-61213.768x432.jpg"/>
      </figure>
      <p>Il <b>comparto fotografico</b> sembrerebbe poter essere molto interessante: sul retro potremmo trovare quattro sensori da 60 MP, 8 MP, 12 MP e 2 MP. La parte interiore potrebbe invece accogliere una singola camera da 32 megapixel, perfetta per autoscatti di alta qualità. L’azienda, per accontentare anche gli utenti più esigenti, potrebbe inoltre includere anche la connettività <b>5G.</b></p>
      <p>Le indiscrezioni, oltre alla possibile scheda tecnica, interessano anche i possibili <b>prezzi</b>. Oppo Reno 3 dovrebbe essere disponibile in due differenti varianti:</p>
      <ul>
        <li><b>8/128 GB</b> dovrebbe avere un costo di circa <b>425 euro</b> (3299 yuan);</li>
        <li><b>8/256 GB</b> costerebbe circa <b>464 euro</b> (3599 yuan).</li>
      </ul>
      <p>Bisogna comunque sottolineare che queste sono solo indiscrezioni. Non ci resta che attendere l’eventuale<b> annuncio</b> da parte della società produttrice.</p>
      <blockquote>Oppo Reno è disponibile all’acquisto su Amazon, a <a href="https://toms.it/TpajD">questo indirizzo</a>.</blockquote>
    </article>
  </body>
</html>