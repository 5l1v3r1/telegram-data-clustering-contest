<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/07/kyivske_dynamo_i_fk_oleksandriya_sogodni_zigrayut_matchi_chetvertogo_turu_1685727"/>
    <meta property="og:site_name" content="ZIK.UA"/>
    <meta property="article:published_time" content="2019-11-07T11:15:00+00:00"/>
    <meta property="og:title" content="Київське «Динамо» і ФК «Олександрія» сьогодні зіграють матчі четвертого туру Ліги Європи УЄФА"/>
    <meta property="og:description" content="Сьогодні, 7 листопада, футболісти київського «Динамо» та ФК «Олександрія» проведуть свої поєдинки четвертого туру групового етапу Ліги Європи УЄФА сезону-2019/2020. Суперник киян – данський «Копенгаген», олександрійців – французький «Сент-Етьєн»."/>
  </head>
  <body>
    <article>
      <h1>Київське «Динамо» і ФК «Олександрія» сьогодні зіграють матчі четвертого туру Ліги Європи УЄФА</h1>
      <address>
        <time datetime="2019-11-07T11:15:00+00:00">07 Nov 2019, 11:15</time>
      </address>
      <p>
        <b>Сьогодні, 7 листопада, футболісти київського «Динамо» та ФК «Олександрія» проведуть свої поєдинки четвертого туру групового етапу Ліги Європи УЄФА сезону-2019/2020. Суперник киян – данський «Копенгаген», олександрійців – французький «Сент-Етьєн».</b>
      </p>
      <p>Матч «Динамо» з «Копенгагеном» у столиці Данії стартує о 19:55 за київським часом, а поєдинок «Олександрії» проти французького «Сент-Етьєна» на «Арені Львів» у місті Лева розпочнеться о 22:00.</p>
      <p>Наразі «Динамо» і «Копенгаген» набрали по 5 очок і ділять перше місце в групі «B». Нагадаємо, у третьому турі два тижні тому суперники обмінялися голами в Києві – 1:1.</p>
      <p>У паралельному протистоянні цього квартету швейцарський «Лугано» в Санкт-Галлені прийматиме шведський «Мальме».</p>
      <p><i><u>Поточне турнірне становище після трьох турів:</u></i> «Копенгаген» – 5 очок, «Динамо» – 5, «Мальме» – 4, «Лугано» – 1.</p>
      <p>В активі «Олександрії» та «Сент-Етьєна» після трьох зіграних матчів по 2 очки. У попередньому турі суперники в очному протистоянні поділили очки у Франції – 1:1.</p>
      <p>В іншому матчі групи «I» німецький «Вольфсбург» на «Фольксваген Арені» зійдеться з бельгійським «Гентом».</p>
      <p><i><u>Поточне турнірне становище після трьох турів:</u></i> «Гент» – 5 очок, «Вольфсбург» – 5, «Сент-Етьєн» – 2, «Олександрія» – 2.</p>
      <p>Додамо, що в Україні обидва матчі в прямому ефірі покаже телеканал «Футбол 1».</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/05/pryznacheno_suddiv_na_matchi_ligy_yevropy_kopengagen__dynamo_i_1683907"/>
        <a href="https://zik.ua/news/2019/10/25/gravets_oleksandrii_kaspars_dubra_u_kontratakah_i_kontrgri_nam_treba_dodaty_1676273"/>
        <a href="https://zik.ua/news/2019/10/25/trener_sentetiena_klod_pyuel_oleksandriya_zigrala_duzhe_shchilno_1676021"/>
        <a href="https://zik.ua/news/2019/10/22/dynamo_i_kopengagen_sudytymut_turky_a_sentetien_i_oleksandriyu__norvezhtsi_1673449"/>
      </related>
    </article>
  </body>
</html>