<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/legenda-na-ludogorets-se-vrshcha-na-terena-406094.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-07T11:50:48+00:00"/>
    <meta property="og:title" content="Легенда на Лудогорец се връща на терена"/>
    <meta property="og:description" content="Владо Стоянов може да излезе срещу Еспаньол довечера"/>
  </head>
  <body>
    <article>
      <h1>Легенда на Лудогорец се връща на терена</h1>
      <address><time datetime="2019-11-07T11:50:48+00:00">07 Nov 2019, 11:50</time> by <a rel="author">Пламен Вълков</a></address>
      <p>Легендарният вратар на Лудогорец Владо Стоянов е съвсем близо до завръщане на терена. Стражът получи тежка контузия преди две години и половина по време на тренировка на националния отбор на България. Вследствие на това претърпя няколко операции, тъй като след първата интервенция получи усложнение. Той преживя изключително тежки дни, но изглежда, че нищо не бе в състояние да го откаже от футбола.</p>
      <p>Владо показа воля и характер и нищо чудно скоро отново да го видим в игра. Вратарят дори попадна сред избраниците на Станислав Генчев за двубоя от груповата фаза на Лига Европа в Барселона срещу Еспаньол. Той проведе и официална тренировка преди битката с испанците. Не е ясно дали Стоянов ще попадне в групата за мача, тъй като в разширения списък са Ренан и Пламен Илиев, но е факт, че е все по-близо до завръщане в игра. Направи впечатление, че стражът тренира със специална наколенка, която предпазва коляното му.  </p>
    </article>
  </body>
</html>