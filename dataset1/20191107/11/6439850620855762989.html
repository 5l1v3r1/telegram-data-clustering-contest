<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/459283/%E0%A6%AC%E0%A7%81%E0%A6%B0%E0%A6%95%E0%A6%BF%E0%A6%A8%E0%A6%BE-%E0%A6%AB%E0%A6%BE%E0%A6%B8%E0%A7%8B%E0%A6%A4%E0%A7%87-%E0%A6%96%E0%A6%A8%E0%A6%BF-%E0%A6%95%E0%A6%B0%E0%A7%8D%E0%A6%AE%E0%A7%80%E0%A6%A6%E0%A7%87%E0%A6%B0-%E0%A6%93%E0%A6%AA%E0%A6%B0-%E0%A6%B9%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%A8%E0%A6%BF%E0%A6%B9%E0%A6%A4"/>
    <meta property="og:site_name" content="Daily Janakantha"/>
    <meta property="article:published_time" content="2019-11-07T11:03:00+00:00"/>
    <meta property="og:title" content="বুরকিনা ফাসোতে খনি কর্মীদের ওপর হামলায় নিহত ৩৭"/>
    <meta property="og:description" content="অনলাইন ডেস্ক ॥ বুরকিনা ফাসোতে একটি কনভয়ে হামলার ঘটনায় কমপক্ষে ৩৭ জন নিহত হয়েছে। আহত হয়েছে আরও ৬০ জন। হতাহতরা সবাই কানাডিয়ান খনি কোম্পানি সেমাফোর স্থানীয় কর্মী। ওই কর্মীদের একটি কনভয়ে বুধবার এই হামলা চালানো হয়েছে বলে আঞ্চলিক গভর্নর নিশ্চিত করেছেন। গত ১৫ মাসে পশ্চিম আফ্রিকার ..."/>
  </head>
  <body>
    <article>
      <h1>বুরকিনা ফাসোতে খনি কর্মীদের ওপর হামলায় নিহত ৩৭</h1>
      <address>
        <time datetime="2019-11-07T11:03:00+00:00">07 Nov 2019, 11:03</time>
      </address>
      <figure>
        <img src="http://www.dailyjanakantha.com/files/201911/1573128032_09.jpg"/>
      </figure>
      <p>অনলাইন ডেস্ক ॥ বুরকিনা ফাসোতে একটি কনভয়ে হামলার ঘটনায় কমপক্ষে ৩৭ জন নিহত হয়েছে। আহত হয়েছে আরও ৬০ জন। হতাহতরা সবাই কানাডিয়ান খনি কোম্পানি সেমাফোর স্থানীয় কর্মী। ওই কর্মীদের একটি কনভয়ে বুধবার এই হামলা চালানো হয়েছে বলে আঞ্চলিক গভর্নর নিশ্চিত করেছেন।</p>
      <p>গত ১৫ মাসে পশ্চিম আফ্রিকার দেশ বুরকিনা ফাসোতে সেমাফোর কর্মীদের ওপর এ নিয়ে তিনবার ভয়াবহ হামলার ঘটনা ঘটল। স্থানীয় কর্তৃপক্ষ দীর্ঘদিন ধরেই ওই অঞ্চলে জিহাদি গোষ্ঠীগুলোর সঙ্গে লড়াই করে চলছে। সেখানে এসব বিদ্রোহীদের হামলায় শত শত মানুষ প্রাণ হারিয়েছে।</p>
      <p>পূর্বাঞ্চলের গভর্নর সাইদোউ সানোউ এক বিবৃতিতে বলেন, বুধবার সকালে অজ্ঞাত সশস্ত্র বাহিনীর লোকজন এই হামলা চালিয়েছে।</p>
      <p>এক বিবৃতিতে সেমাফোর মালিক জানিয়েছেন, পাঁচটি বাসে করে খনি কর্মীদের পাহারা দিয়ে নিয়ে যাচ্ছিল সেনাবাহিনী। বোনগৌ স্বর্ণের খনি থেকে ৪০ কিলোমিটার দূরে ওই বাসগুলোর ওপর হামলা চালানো হয়ে। এতে বহু হতাহতের ঘটনা ঘটেছে।</p>
      <p>হতাহতদের পরিবারের প্রতি সমবেদনা প্রকাশ করে তিনি বলেন, আমাদের কর্মী, ঠিকাদার এবং পণ্য সরবরাহের কাজে জড়িত লোকজনের নিরাপত্তা ও সুরক্ষা নিশ্চিত করতে আমরা প্রশাসনের প্রতিটি ক্ষেত্রের লোকজনের সঙ্গে সক্রিয়ভাবে কাজ করে যাচ্ছি।</p>
      <p>তিনি জানিয়েছেন, ওই হামলায় খনির কার্যক্রমে কোনো ধরনের সমস্যা হয়নি। সেখানকার লোকজন নিরাপদ রয়েছে। বুরকিনা ফাসোতে দুটি খনি রয়েছে সেমাফোর। গত বছর এগুলোতে দু'বার ভয়াবহ হামলা চালানো হয়েছে।</p>
    </article>
  </body>
</html>