<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740526"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T11:59:00+00:00"/>
    <meta property="og:title" content="'ชุมแพ'กวดขันผู้ประกอบการร้านของเก่า-ขายทอดตลาด"/>
    <meta property="og:description" content="ชุมแพสนธิกำลังลงพื้นที่กวดขันผู้ประกอบการร้านค้าของเก่า ขายทอดตลาด ให้ปฏิบัติตามกฎหมาย"/>
  </head>
  <body>
    <article>
      <h1>'ชุมแพ'กวดขันผู้ประกอบการร้านของเก่า-ขายทอดตลาด</h1>
      <address>
        <time datetime="2019-11-07T11:59:00+00:00">07 Nov 2019, 11:59</time>
      </address>
      <p>
        <b>ชุมแพสนธิกำลังลงพื้นที่กวดขันผู้ประกอบการร้านค้าของเก่า ขายทอดตลาด ให้ปฏิบัติตามกฎหมาย</b>
      </p>
      <p>นางสุภาวดี  ศรีสุขวัฒน์ นายอำเภอชุมแพ จ.ขอนแก่น  มอบหมายให้ นายสมคิด ชำนิกุล ปลัดอำเภองานปกครอง เจ้าหน้าที่สมาชิก อส.อ.ชุมแพ สนธิกำลังกับเจ้าหน้าที่ตำรวจ สภ.ชุมแพ ร่วมตรวจตราให้คำแนะนำแก่ผู้ประกอบการอาชีพขายทอดตลาดและค้าของเก่าในพื้นที่อำเภอชุมแพ พร้อมกวดขันให้ปฏิบัติตามกฎหมาย และให้ยื่นขอต่อใบอนุญาตก่อนหมดอายุ ในวันที่ 31 ธันวาคม 2562 นี้<br/><br/>นายสมคิด ชำนิกุล ปลัดอำเภองานปกครอง   เปิดเผยว่า  สำหรับการลงพื้นที่กวดขันในครั้งนี้จะเน้นในเรื่องการประชาสัมพันธ์ ผู้ประกอบอาชีพขายทอดตลาดและค้าของเก่า ซึ่งมีจำนวนมากในพื้นที่อำเภอชุมแพ ให้มาขอใบอนุญาต (รายใหม่) และต่อใบอนุญาต ร้านทอง ร้านขายรถยนต์มือสอง ร้านขายโทรศัพท์มือสอง ร้านรับซื้อของเก่า   ซึ่งหากเกินเวลาที่กำหนดจะมีโทษปรับ และ หากเจ้าหน้าที่ตรวจพบว่าสถานประกอบกิจการขายทอดตลาดและค้าของเก่าใด ไม่ได้รับอนุญาตจะมีโทษทั้งทางอาญาและทางแพ่ง</p>
      <figure>
        <img src="https://www.dailynews.co.th/admin/upload/20191107/news_okJXZONvvp191019_533.jpg?v=20191107195?v=2031"/>
      </figure>
      <p>----------------------<br/><br/>นายสุชาติ  ปรีชาอนุวงศ์  ผู้สื่อข่าวเว็บไซต์เดลินิวส์ออนไลน์  ประจำจังหวัดขอนแก่น</p>
    </article>
  </body>
</html>