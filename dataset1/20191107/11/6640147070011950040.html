<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/altro/amazon-echo-studio-nuovo-speaker-wireless-con-qualita-audio-superiore/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T11:37:00+00:00"/>
    <meta property="og:title" content="Amazon Echo Studio, nuovo speaker wireless con qualità audio superiore"/>
    <meta property="og:description" content="Amazon Echo Studio è un nuovo speaker wireless con supporto Alexa che vanta 5 altoparlanti integrati. Woofer da 13,3 cm e 330 W di potenza massima."/>
  </head>
  <body>
    <article>
      <h1>Amazon Echo Studio, nuovo speaker wireless con qualità audio superiore</h1>
      <address><time datetime="2019-11-07T11:37:00+00:00">07 Nov 2019, 11:37</time> by <a rel="author">Dario D'Elia</a></address>
      <p><b>Amazon</b> ha reso disponibile in Italia <a href="https://toms.it/oYnLk">Echo Studio</a>, una nuova linea di <b>altoparlanti smart wireless</b> con supporto Dolby Atmos e Sony 360 Reality Audio. Si tratta di un prodotto con <b>interfaccia vocale Alexa</b> che punta sulla qualità audio, grazie alla presenza di cinque altoparlanti direzionali per un audio immersivo. Nello specifico monta un woofer da 13,3 cm e 330 W di potenza massima capace di produrre “bassi profondi e ricchi”, utilizzando una apertura nella parte inferiore, in modo da massimizzare il flusso d’aria e quindi la diffusione delle frequenze più basse.</p>
      <figure>
        <img src="https://www.tomshw.it/images/images/2019/11/amazon-echo-studio-61221.768x432.jpg"/>
      </figure>
      <p>È dotato inoltre di un tweeter da 2,5 cm e tre altoparlanti midrange da 5 cm, che offrono “frequenze medie nitide e frequenze alte dinamiche”. Inoltre, vanta un DAC a 24 bit e un amplificatore di potenza con 100 kHz di larghezza di banda per la riproduzione musicale ad alta risoluzione e senza dispersioni. “<b>Echo Studio in aggiunta rileva automaticamente l’acustica dell’ambiente</b> e ottimizza la riproduzione audio per offrire un suono ottimale, indipendentemente da dove venga posizionato il ​​dispositivo”, sottolinea Amazon.</p>
      <p>Echo Studio può essere abbinato (in singolo o un coppia) anche a Fire TV Stick 4K e TV Stick (2° gen)  per la riproduzione audio con suono multicanale e supporto per i formati Dolby Atmos, Dolby Audio 5.1 e audio stereo. Non manca poi il supporto alla tecnologia Zigbee che gli consente di trasformarsi in un hub per la gestione di dispositivi domestici intelligenti compatibili – si pensi ad esempio a lampadine, ventilatori, telecamere, etc.</p>
      <figure>
        <img src="https://www.tomshw.it/images/images/2019/11/amazon-echo-studio-61220.768x432.jpg"/>
      </figure>
      <p>Da ricordare anche che grazie a migliaia di <a href="https://www.tomshw.it/altro/toms-hardware-arriva-su-alexa-prova-la-nostra-skill/">Skill</a> disponibili, Alexa consente di aumentare il numero di funzioni del dispositivo abilitando ad esempio suoni rilassanti o mettendo alla prova le proprie conoscenze. Basta dire: “Alexa, quali sono le Skill più usate?”.</p>
      <p>Echo Studio è disponibile su Amazon.it al costo di <b>199,99 euro</b>: le consegne ai clienti iniziano a partire da oggi, 7 novembre.</p>
      <blockquote>Per chi vuole spendere c’è sempre l’<a href="https://toms.it/P7wPn">Amazon Echo Dot</a> (3° gen) da 29 euro.</blockquote>
      <p> </p>
    </article>
  </body>
</html>