<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/pigneto-i-carabinieri-arrestano-due-pusher.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-07T11:26:45+00:00"/>
    <meta property="og:title" content="Pigneto: i Carabinieri arrestano due pusher"/>
    <meta property="og:description" content="Nel corso di mirati servizi antidroga in zona Pigneto, i Carabinieri della Compagnia Roma Piazza Dante hanno arrestato due cittadini del Senegal, di 38 e 39 anni, entrambi senza fissa dimora e con precedenti, con l’accusa di spaccio e detenzione di sostanze stupefacenti. Notati in atteggiamento sospetto in via del Pigneto, precisamente all’angolo con via […]"/>
  </head>
  <body>
    <article>
      <h1>Pigneto: i Carabinieri arrestano due pusher</h1>
      <h2>PIGNETO – VENDONO UNA DOSE AD UNA “CLIENTE” E DOPO UBA BREVE FUGA VENGONO ARRESTATI DAI CARABINIERI. IN MANETTE DUE PUSHER</h2>
      <address><time datetime="2019-11-07T11:26:45+00:00">07 Nov 2019, 11:26</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Nel corso di mirati servizi antidroga in <b>zona Pigneto</b>, i Carabinieri della Compagnia Roma Piazza Dante hanno arrestato due cittadini del Senegal, di 38 e 39 anni, entrambi senza fissa dimora e con precedenti, con l’accusa di spaccio e detenzione di sostanze stupefacenti.</p>
      <p>Notati in atteggiamento sospetto in <b>via del Pigneto</b>, precisamente all’angolo con <b>via Pesaro</b>, i Carabinieri hanno iniziato a seguire i loro movimenti. Poco dopo i militari hanno assistito ad uno scambio tra i <b>due pusher</b> ed una donna che si era avvicinata, ed hanno deciso di intervenire.</p>
      <p>Dopo aver strattonato i Carabinieri, i due spacciatori sono riusciti a darsi alla fuga, ma una volta arrivati a <b>via l’Aquila</b> sono stati raggiunti e sono stati ammanettati. Nelle tasche dei due sono state rinvenute, in totale, 5 dosi di marijuana e denaro contante, ritenuto provento dello spaccio. L’acquirente è stata identificata e segnalata, quale assuntore, all’Ufficio Territoriale del Governo di Roma, mentre gli arrestati sono stati portati e trattenuti in caserma, in attesa del rito direttissimo.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/presunto-accoltellamento-a-roma-antonio-sorgentone-mi-scuso-ma-notizia-gonfiata.html"/>
        <a href="https://www.ilcorrieredellacitta.com/news/negro-di-m-medico-originario-del-camerun-vittima-di-razzismo.html"/>
        <a href="https://www.ilcorrieredellacitta.com/news/roma-offrono-droga-a-due-carabinieri-in-borghese-arrestati.html"/>
        <a href="https://www.ilcorrieredellacitta.com/ambiente/pigneto-luci-ombre-un-quartiere-costante-sviluppo.html"/>
        <a href="https://www.ilcorrieredellacitta.com/news/roma-sigilli-ad-un-noto-locale-intrattenimento-al-pigneto-perche.html"/>
      </related>
    </article>
  </body>
</html>