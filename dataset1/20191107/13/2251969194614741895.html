<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/07/per-antonio-marco-e-matteo-cerimonia-dei-vigili-del-fuoco-in-onore-dei-colleghi-morti/1322194/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-07T13:12:36+00:00"/>
    <meta property="og:title" content="Per Antonio, Marco e Matteo: cerimonia dei vigili del fuoco in onore dei colleghi morti"/>
    <meta property="og:description" content="MACERATA -Domani alle 10,30 nella caserma di viale Indipendenza commemorazione dedicata ai tre pompieri deceduti nell'Alessandrino in seguito ad un'esplosione. La cittadinanza è invitata a partecipare"/>
  </head>
  <body>
    <article>
      <h1>Per Antonio, Marco e Matteo: cerimonia dei vigili del fuoco in onore dei colleghi morti</h1>
      <h2>MACERATA -Domani alle 10,30 nella caserma di viale Indipendenza commemorazione dedicata ai tre pompieri deceduti nell'Alessandrino in seguito ad un'esplosione. La cittadinanza è invitata a partecipare</h2>
      <address><time datetime="2019-11-07T13:12:36+00:00">07 Nov 2019, 13:12</time> by <a rel="author">Giovanni De Franceschi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F07%2Fper-antonio-marco-e-matteo-cerimonia-dei-vigili-del-fuoco-in-onore-dei-colleghi-morti%2F1322194%2F">Condividi871</a><a href="https://twitter.com/intent/tweet?text=Per+Antonio%2C+Marco+e+Matteo%3A++cerimonia+dei+vigili+del+fuoco++in+onore+dei+colleghi+morti&amp;url=https%3A%2F%2Fwww.cronachemaceratesi.it%2F2019%2F11%2F07%2Fper-antonio-marco-e-matteo-cerimonia-dei-vigili-del-fuoco-in-onore-dei-colleghi-morti%2F1322194%2F">Tweet</a>Email871 Condivisioni</p>
      <figure>
        <img src="https://cdn.cronachemaceratesi.it/wp-content/uploads/2017/12/vigili-del-fuoco-archivio-arkiv2-650x583.jpg"/>
      </figure>
      <p> </p>
      <p><b>In memoria di Antonio, Marco e Matteo. Il comando provinciale dei vigili del fuoco di Macerata domani organizzerà una cerimonia per commemorare i tre colleghi morti nell’Alessandrino nella notte tra lunedì e martedì a seguito di un’esplosione in un cascina: Antonio Candido, 32 anni, Marco Triches, 38 e  Matteo Gastaldo, 46. </b> La cerimonia inizierà alle 10,30 con lo schieramento, in prossimità del cippo commemorativo all’interno della caserma in viale Indipendenza, del personale dei vigili del fuoco e delle rappresentanze dei vari corpi di polizia che vorranno intervenire e la deposizione di una corona benedetta dal parroco della chiesa di Santa Croce don Pier Andrea Giochi. La cerimonia terminerà alle 11 con il suono delle sirene degli automezzi dei vigili del fuoco sia nella sede centrale che nelle sedi distaccate del comando. Alla cerimonia è invitata tutta la cittadinanza.</p>
    </article>
  </body>
</html>