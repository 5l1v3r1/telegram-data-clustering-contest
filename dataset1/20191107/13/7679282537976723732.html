<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-rapper-ti-slammed-for-daughter-virginity-test-every-year-2836885.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-07T13:02:43+00:00"/>
    <meta property="og:title" content="ग्रैमी अवार्ड जीत चुके इस रैपर ने कहा- हर साल कराता हूं बेटी का वर्जिनिटी टेस्ट"/>
    <meta property="og:description" content="अमेरिका के जाने माने रैपर टीआई के नाम से मशहूर क्लिफोर्ज हैरिस ने हाल में एक शो के भीतर अपनी बेटी को लेकर अजीब बयान दे डाला है। टीआई ने अपने शो में कहा कि- 'देखिए, मैं आपको बता रहा हूं। मेरी बेटी..."/>
  </head>
  <body>
    <article>
      <h1>ग्रैमी अवार्ड जीत चुके इस रैपर ने कहा- हर साल कराता हूं बेटी का वर्जिनिटी टेस्ट</h1>
      <address><time datetime="2019-11-07T13:02:43+00:00">07 Nov 2019, 13:02</time> by <a rel="author">लाइव हिन्दुस्तान टीम,नई दिल्ली</a></address>
      <p>अमेरिका के जाने माने रैपर टीआई के नाम से मशहूर क्लिफोर्ज हैरिस ने हाल में एक शो के भीतर अपनी बेटी को लेकर अजीब बयान दे डाला है। टीआई ने अपने शो में कहा कि- 'देखिए, मैं आपको बता रहा हूं। मेरी बेटी 18 साल की है और उसका हायमन बिल्कुल सही-सलामत है।' बता दें कि रैपर टीआई ग्रैमी अवार्ड विजेता हैं।</p>
      <p>दरअसल टीआई एक पोडकास्ट शो में पहुंचे थे। शो का टाइटिल था- लेडीज लाइक अस। यहां उनसे पूछा गया कि क्या वे अपनी बेटी से सेक्स के बारे में खुलकर बात करते हैं। इसपर उन्होंने जवाब दिया कि उनकी बड़ी बेटी उनके साथ गायनोकोलॉजिस्ट के पास जाती है।</p>
      <p>बेटी की जांच के बाद डॉक्टर मेरी बेटी के दस्तखत के बाद मुझे बताते हैं कि उसका हायमन सलामत है कि नहीं। टीआई ने बताया कि 'डॉक्टर ने कहा कि सेक्स के अलावा भी कई और वजहें हैं, जिनसे हायमन टूट सकता है। जैसे साइकिल चलाना, खेलकूद, घुड़सवारी। किसी भी तरह की एथलेटिक्स टाइप फिजिकल एक्टिविटी से हायमन टूट सकता है। इस पर मैंने (टीआई) डॉक्टर को जवाब दिया कि मेरी बेटी न तो घुड़सवारी करती है, न साइकिल चलाती है और न ही किसी तरह के खेलकूद में ही रहती है। आप प्लीज उसका हायमन देखिए और मुझे जल्द से जल्द टेस्ट का नतीजा बताइए। मैं आपको बताना चाहता हूं कि अपने 18वें साल में मेरी बेटी का हायमन बिल्कुल सही-सलामत है।' 2009 में गैर कानूनी तरीके से गन खरीदने के चलते टीआए 7 महीने जेल में रह चुके हैं। टीआई के अपनी बेटी को लेकर ऐसे बयान के बाद से </p>
    </article>
  </body>
</html>