<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/3-ctvrtleti-roku-2019-bylo-pro-t-mobile-sezonou-neomezenych-dat-39381"/>
    <meta property="og:site_name" content="mobilenet.cz"/>
    <meta property="article:published_time" content="2019-11-07T13:00:00+00:00"/>
    <meta property="og:title" content="3. čtvrtletí roku 2019 bylo pro T-Mobile sezónou neomezených dat"/>
    <meta property="og:description" content="T-Mobile zažil růst v oblasti počtu zákazníků, ale také ve finančních a provozních ukazatelech Během letní kampaně, kdy operátor nabízel neomezená data, proteklo jeho sítí 9 543 000 GB Celkové výnosy z mobilních a pevných služeb včetně prodeje hardwaru za 9 měsíců roku 2019 přesáhly 20,7 miliardy Kč"/>
  </head>
  <body>
    <article>
      <h1>3. čtvrtletí roku 2019 bylo pro T-Mobile sezónou neomezených dat</h1>
      <address><time datetime="2019-11-07T13:00:00+00:00">07 Nov 2019, 13:00</time> by <a rel="author" href="https://mobilenet.cz/uzivatele/marekvacovsky" target="_blank">Marek Vacovský</a></address>
      <p>
        <b>   •  T-Mobile zažil růst v oblasti počtu zákazníků, ale také ve finančních a provozních ukazatelech <br/>   •  Během letní kampaně, kdy operátor nabízel neomezená data, proteklo jeho sítí 9 543 000 GB <br/>   •  Celkové výnosy z mobilních a pevných služeb včetně prodeje hardwaru za 9 měsíců roku 2019 přesáhly 20,7 miliardy Kč</b>
      </p>
      <p>Operátor <a href="https://www.t-press.cz/cs/tiskove-materialy/tiskove-zpravy-t-mobile/q3-2019-sezona-neomezenych-mobilnich-dat.html">T-Mobile se podělil</a> o to, jak se mu dařilo ve třetím čtvrtletí letošního roku a hlásí růstový trend: zvyšoval počet zákazníků a dařilo se mu také v oblasti finančních a provozních údajů.</p>
      <h3>Zákazníci</h3>
      <p>K 30. září 2019 využívalo mobilní služby T-Mobile téměř 6,3 milionu zákazníků, z nichž více než čtyři miliony byly zákazníci se smlouvou. Fixní služby, včetně xDSL, Pevný internet vzduchem a Pevný internet do zásuvky, v současné době využívá 305 000 zákazníků, což je o 34,4 % více než v loňském roce.</p>
      <related>
        <h4>Přečtěte si také</h4>
        <a href="https://mobilenet.cz/clanky/playstation-4-nebo-telefon-za-korunu-operator-t-mobilepredstavil-vanocni-nabidku-39257"/>
      </related>
      <p>Televizní službu T-Mobile na IPTV a satelitní platformě nyní využívá 124 000 zákazníků, což je téměř dvojnásobek uživatelů oproti stejnému období v loňském roce. Většina z nich využívá TV službu jako součást programu Magenta 1.</p>
      <h3>Data, data, data</h3>
      <p>Neomezené léto výrazně urychlilo spotřebu dat. Nabídku využilo přibližně 774 000 zákazníků a jen po dobu kampaně „proteklo“ sítí T-Mobile 9 543 000 GB. Objem mobilních dat (zahrnuje mobilní datové tarify a Internet bez drátu) dosáhl téměř 74 tisíc TB (83% meziroční nárůst). Celkový objem dat přenášených prostřednictvím konvergovaných technologií (mobilní data, Internet bez drátu, Pevný internet vzduchem a Pevný internet do zásuvky) meziročně vzrostl o 104,6 % na téměř 228 000 terabajtů.</p>
      <related>
        <h4>Přečtěte si také</h4>
        <a href="https://mobilenet.cz/clanky/t-mobile-se-pochlubil-cerpanim-neomezenych-dat-50-nejlepsich-vyuzilo-30-tisic-gb-38692"/>
      </related>
      <h3>Technologie</h3>
      <p>V prvních třech čtvrtletích roku 2019 TMCZ pokračoval v ladění LTE sítě a koncem října 2019 nejrychlejší technologie mobilního internetu T-Mobile pokrývala 99,19 % populace České republiky. Kombinované pokrytí sítěmi 3G a LTE dosáhlo 99,27 % populace. Provozovatel dále pokračoval v rozšiřování technologie LTE Advanced Technology (LTE-A), která je nyní instalována na 57,4 % vysílačů LTE. Na konci září 2019 zahrnovala síť T-Mobile 1 523 vysílačů podporujících LTE-A a rychlosti stahování až 300 Mb/s. Dalších 845 vysílačů umožňuje rychlosti stahování až 450 Mbps, 1 189 vysílačů až 650 Mbps a 12 vysílačů podporuje rychlosti stahování až 900 Mbps.</p>
      <h3>Finanční ukazatele</h3>
      <p>Celkové výnosy z mobilních a pevných služeb včetně prodeje hardwaru za 9 měsíců roku 2019 přesáhly 20,7 miliardy Kč, což je o 3,3 % meziročně více. V tiskové zprávě se lze dočíst i to, že „<i>výsledky potvrzují dobrý výkon společnosti a její postavení jedničky na českém trhu.</i>“</p>
      <table bordered="">
        <tr>
          <th>Finanční ukazatele (v tisících)</th>
          <th>Q1 až Q3 2018</th>
          <th>Q1 až Q3 2019</th>
          <th>Meziroční změna</th>
        </tr>
        <tr>
          <td>
            <b>Zákazníci mobilní služby</b>
          </td>
          <td>6 177</td>
          <td>6 282</td>
          <td>+ 1,7 %</td>
        </tr>
        <tr>
          <td>- Tarifní</td>
          <td>3 967</td>
          <td>4 097</td>
          <td>+ 3,3 %</td>
        </tr>
        <tr>
          <td>- Předplacené karty</td>
          <td>2 210</td>
          <td>2 185</td>
          <td>- 1,1 %</td>
        </tr>
        <tr>
          <td>
            <b>Noví zákazníci – mobilní služby</b>
          </td>
          <td>1</td>
          <td>95</td>
          <td>n/a</td>
        </tr>
        <tr>
          <td>- Tarifní</td>
          <td>113</td>
          <td>98</td>
          <td>- 13,3 %</td>
        </tr>
        <tr>
          <td>- Předplacené karty</td>
          <td>- 113</td>
          <td>- 4</td>
          <td>n/a</td>
        </tr>
        <tr>
          <td>
            <b>Zákazníci – fixní broadband</b>
          </td>
          <td>227</td>
          <td>305</td>
          <td>+ 34,4 %</td>
        </tr>
        <tr>
          <td>
            <b>Zákazníci TV</b>
          </td>
          <td>68</td>
          <td>124</td>
          <td>+ 82,4 %</td>
        </tr>
        <tr>
          <th>Finanční ukazatele (v milionech)</th>
          <th/>
          <th/>
          <th/>
        </tr>
        <tr>
          <td>
            <b>Celkové tržby</b>
          </td>
          <td>20 057</td>
          <td>20 728</td>
          <td>+ 3,3 %</td>
          <td>
            <b>EBITDA – integrované služby</b>
          </td>
          <td>8 530</td>
          <td>8 759</td>
          <td>+ 2,7 %</td>
        </tr>
      </table>
      <related>
        <h4>Související články</h4>
        <a href="https://mobilenet.cz/clanky/t-mobile-bilancuje-prvni-polovinu-roku-2019-dari-se-mu-38596"/>
        <a href="https://mobilenet.cz/clanky/t-mobile-za-prvni-ctvrtleti-roku-2019-v-cr-utrzil-skoro-67-miliardy-korun-37836"/>
        <a href="https://mobilenet.cz/clanky/t-mobile-v-roce-2018-skoro-62-milionu-zakazniku-a-26-narust-spotreby-dat-37218"/>
        <a href="https://mobilenet.cz/clanky/v-siti-t-mobile-datovy-provoz-mezirocne-rostl-o-26-a-dalsi-zajimava-cisla-36487"/>
        <a href="https://mobilenet.cz/clanky/sankce-usa-huawei-nezastavily-vyrobce-zvysuje-prijmy-a-zrejme-i-prodeje-telefonu-39184"/>
        <a href="https://mobilenet.cz/clanky/apple-prisel-o-prvenstvi-microsoft-se-stal-nejhodnotnejsi-firmou-na-svete-38616"/>
      </related>
    </article>
  </body>
</html>