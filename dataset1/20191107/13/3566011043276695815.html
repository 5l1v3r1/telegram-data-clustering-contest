<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545419.html/---%D9%87%D8%B2%D8%A7%D8%B1-%D9%88-----%D9%88%D8%A7%D9%82%D8%B9%D9%87-%D8%AA%D9%88%D9%84%D8%AF-%D8%AF%D8%B1-%D8%A7%D8%B3%D8%AA%D8%A7%D9%86-%D9%84%D8%B1%D8%B3%D8%AA%D8%A7%D9%86-%D8%A8%D9%87-%D8%AB%D8%A8%D8%AA-%D8%B1%D8%B3%DB%8C%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T13:11:00+00:00"/>
    <meta property="og:title" content="۱۴ هزار و ۸۴۴ واقعه تولد در استان لرستان به ثبت رسید"/>
    <meta property="og:description" content="مدیرکل ثبت احوال لرستان گفت: 14 هزار و 844 واقعه تولد 6 ماهه نخست امسال در استان لرستان به ثبت رسید."/>
  </head>
  <body>
    <article>
      <h1>۱۴ هزار و ۸۴۴ واقعه تولد در استان لرستان به ثبت رسید</h1>
      <h2>در 6 ماهه اول سال 98 صورت گرفت؛</h2>
      <address>
        <time datetime="2019-11-07T13:11:00+00:00">07 Nov 2019, 13:11</time>
      </address>
      <p>مدیرکل ثبت احوال لرستان گفت: 14 هزار و 844 واقعه تولد 6 ماهه نخست امسال در استان لرستان به ثبت رسید.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> مصطفی امانی پور در گفت‌وگو با خبرنگار <a href="http://safiraflak.ir/?p=1282">سفیر افلاک</a> اظهارداشت: در 6 ماهه نخست امسال ۱۴ هزار و ۸۴۴ واقعه ولادت در لرستان ثبت شده که از این تعداد ۷۸۶۸ نفر پسر (۵۳درصد) پسر و ۶۹۷۶ نفر (۴۷درصد) دختر به ثبت رسیده است.</p>
      <p>وی افزود: در 6 ماه اول سال به ازاء هر ۳۱۳ پسری که متولد شده ۱۰۰ تولد دختر داشتیم و میانگین سن مادران ۲۹ و میانگین سن پدران ۳۰ سال بوده است.</p>
      <p>مدیرکل ثبت احوال لرستان به درصد ولادت‌ها در شهر و روستا اشاره کرد و گفت: از تعداد کل ولادت‌های ثبت شده ۹۴۵۶ مورد (۶۳.۷درصد ) شهری و ۵۳۹۲ مورد (۳۶.۳ درصد) متعلق به روستاها بوده است.</p>
      <p>ویعنوان کرد: در بحث تولد نوزادان استان  در 6 ماهه نخست سال ۹۸ در هر شبانه روز به طور متوسط ۸۰ نوزاد متولد داشتیم به طوری  که هر ساعت تقریبا ۳ نوزاد متولد شده است .</p>
      <p>امانی پور در رابطه با چند قلوزایی در استان نیز خاطرنشان کرد: در مدت مذکور ۲۶۲ مورد دوقلویی و ۶ مورد سه قلویی به ثبت رسیده است.</p>
      <p>وی در مورد آمار ازدواج و طلاق تصریح کرد: استان لرستان در شش ماهه نخست سال ۸۹۵۹ مورد ازدواج به ثبت رسیده  که در هر شبانه روز ۴۸ ازدواج رخ داده است که سن ازدواج در مردان ۲۷.۶  سال و برای زنان ۲۲.۸ سال بوده است.</p>
      <p>مدیرکل ثبت احوال لرستان در مورد آمار طلاق گفت:  تعداد ۱۸۵۱ مورد طلاق در استان داشتیم و هر شبانه روز ۱۰ واقعه طلاق  به ثبت رسیده است؛ سن طلاق برای مردان ۳۵.۴ و زنان ۳۷.۷ بوده  که تعداد ۱۹۴مورد یعنی ۱۰.۵ درصد کمتر از یکسال بوده است.</p>
      <p>وی در رابطه با آمار فراوانی نام در استان نیز اظهارداشت: در 6 ماهه سال ۹۸ فراواتی ۵ نام پسر به ترتیب حسین ۳۶۶ مورد، امیر علی ۲۸۸ مورد، محمد ۲۲۹ مورد، آراد ۲۱۲  مورد و امیر حسین ۲۰۵مورد بوده و بیشترین آمار فراوانی پنج  دختر به ترتیب فاطمه ۲۸۰ مورد، آوا ۱۹۶ مورد، هانا ۱۶۰ مورد، نیکا ۱۴۷ مورد و زهرا ۱۳۲ مورد بوده است.</p>
      <p>انتهای پیام/</p>
    </article>
  </body>
</html>