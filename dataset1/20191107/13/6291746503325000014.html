<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/07/poliziotto-incriminato-dalian-atkinson/"/>
    <meta property="og:site_name" content="Il Post"/>
    <meta property="article:published_time" content="2019-11-07T13:57:51+00:00"/>
    <meta property="og:title" content="Un poliziotto è stato incriminato per la morte dell’ex calciatore britannico Dalian Atkinson"/>
    <meta property="og:description" content="Un poliziotto è stato incriminato per l'omicidio dell'ex giocatore di calcio Dalian Atkinson, morto a 48 anni il 15 agosto del 2016 dopo essere stato ferito con un taser da un poliziotto fuori dalla casa di suo padre a Telford, in Regno Unito. Un altro poliziotto è stato accusato di aggressione. La polizia era"/>
  </head>
  <body>
    <article>
      <h1>Un poliziotto è stato incriminato per la morte dell’ex calciatore britannico Dalian Atkinson</h1>
      <address>
        <time datetime="2019-11-07T13:57:51+00:00">07 Nov 2019, 13:57</time>
      </address>
      <p>Un poliziotto <a href="https://www.bbc.com/news/uk-england-50333081">è stato incriminato</a> per l’omicidio dell’ex giocatore di calcio Dalian Atkinson, morto a 48 anni il 15 agosto del 2016 dopo essere stato ferito con un taser da un poliziotto fuori dalla casa di suo padre a Telford, in Regno Unito. Un altro poliziotto è stato accusato di aggressione. La polizia era arrivata in seguito a una telefonata che diceva che Atkinson aveva minacciato di uccidere suo padre; Atkinson, come hanno raccontato anche il padre e il fratello, era agitato e fuori di sé. I nomi dei poliziotti non sono stati diffusi, perché la loro difesa ha chiesto che restassero anonimi.</p>
      <p>I parenti di Atkinson hanno detto che soffriva di problemi di salute quando venne ferito con il taser. Atkinson iniziò a giocare a calcio con l’Ipswich Town, poi passò allo Sheffield Wednesday, alla Real Sociedad, all’Aston Villa dal 1991 al 1995, al Fenerbahçe in Turchia e al Manchester City. Si ritirò nel 2001.</p>
    </article>
  </body>
</html>