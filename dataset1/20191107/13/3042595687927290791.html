<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/gar-av-som-generalsekretaer-i-kreftforeningen/71794290"/>
    <meta property="og:site_name" content="Dagbladet.no"/>
    <meta property="article:published_time" content="2019-11-07T13:50:52+00:00"/>
    <meta property="og:title" content="Går av som generalsekretær i Kreftforeningen"/>
    <meta property="og:description" content="Anne Lise Ryel (61) går til sommeren over i en annen stilling i Kreftforeningen etter 18 år som generalsekretær."/>
  </head>
  <body>
    <article>
      <h1>Går av som generalsekretær i Kreftforeningen</h1>
      <h2>Anne Lise Ryel (61) går til sommeren over i en annen stilling i Kreftforeningen etter 18 år som generalsekretær.</h2>
      <address><time datetime="2019-11-07T13:50:52+00:00">07 Nov 2019, 13:50</time> by <a rel="author">NTB I</a></address>
      <p>Sommeren 2020 skal noen andre ta over ledervervet i organisasjonen.</p>
      <p>- Jeg har ledet Kreftforeningen igjennom en utrolig spennende reise. Det har vært 18 fantastiske år i en jobb jeg fortsatt elsker, skriver Ryel i en pressemelding.</p>
      <p>Ryel skriver at det nå er et godt tidspunkt for et lederskifte.</p>
      <p>- Det er en tid for alt. Vi har nådd langt i min tid i Kreftforeningen, og ligger nå på omdømmetoppen i Ipsos sin omdømmeundersøkelse, skriver Ryel.</p>
      <p>Hun trekker også fram at de snart er ferdige med arbeidet med en ny strategi for organisasjonen.</p>
      <p>Tidligere har Ryel blant annet vært statssekretær i Justisdepartementet og likestillingsombud.</p>
    </article>
  </body>
</html>