<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638663/%DA%A9%D9%88%DB%8C%D8%AA%DB%8C%E2%80%8C%D9%87%D8%A7-%D8%B9%D9%84%DB%8C%D9%87-%D9%81%D8%B3%D8%A7%D8%AF-%D8%AF%D8%B3%D8%AA-%D8%A8%D9%87-%D8%AA%D8%B8%D8%A7%D9%87%D8%B1%D8%A7%D8%AA-%D8%B2%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T13:49:00+00:00"/>
    <meta property="og:title" content="کویتی‌ها علیه فساد دست به تظاهرات زدند"/>
    <meta property="og:description" content="منابع کویتی از تظاهرات در این کشور علیه فساد خبر دادند و اعلام کردند که معترضان خواهان اصلاحات هستند."/>
  </head>
  <body>
    <article>
      <h1>
        <a href="https://www.bultannews.com/fa/news/638663/%DA%A9%D9%88%DB%8C%D8%AA%DB%8C%E2%80%8C%D9%87%D8%A7-%D8%B9%D9%84%DB%8C%D9%87-%D9%81%D8%B3%D8%A7%D8%AF-%D8%AF%D8%B3%D8%AA-%D8%A8%D9%87-%D8%AA%D8%B8%D8%A7%D9%87%D8%B1%D8%A7%D8%AA-%D8%B2%D8%AF%D9%86%D8%AF">کویتی‌ها علیه فساد دست به تظاهرات زدند</a>
      </h1>
      <h2>منابع کویتی از تظاهرات در این کشور علیه فساد خبر دادند و اعلام کردند که معترضان خواهان اصلاحات هستند.</h2>
      <address><time datetime="2019-11-07T13:49:00+00:00">07 Nov 2019, 13:49</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>،<b> </b>صدها کویتی شب گذشته علیه <b>فساد</b> دست به <b>تظاهرات</b> زدند و خواستار اصلاحات شدند.</p>
      <p>تظاهرات کنندگان به دعوت صالح الملا نماینده سابق مجلس امت کویت از طریق شبکه های اجتماعی پاسخ دادند و در اعتراضات شرکت کردند.</p>
      <p>صالح الملا به خبرنگاران گفت: این تظاهرات پیام مردمی و نشانه ابراز ناخرسندی ملت از وضعیت فساد و نبود امید است.</p>
      <p>تظاهرات کنندگان شعارهایی علیه مرزوق الغانم رئیس مجلس امت کویت سر دادند و گفتند: برو برو ای مرزوق.</p>
      <p>احمد الدویهی یکی از تظاهرات کنندگان گفت: ما خواستار توقف غارت بیت الملل هستیم. رویاها و خواسته های ما را به غارت بردند.</p>
      <p>از سوی دیگر محمد الحمیدی فعال حقوق بشری اعلام کرد: تظاهرات کویتی ها با هدف رساندن پیام به مجلس امت و کابینه و مخالفت با فساد است. هیچ جریان سیاسی در پس از این تظاهرات نیست و فقط مردمی هستند که مشکلات مسکن، بهداشت و درمان و آموزش دارند از فروش شرکت های دولتی و استیلای برخی بر بیت المال ناراضی هستند.</p>
    </article>
  </body>
</html>