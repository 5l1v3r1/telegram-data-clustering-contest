<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Brokeri-Imotite-v-Plovdiv-sa-mnogo-po-evtini-ot-Sofiya-Varna-i-Burgas-911966"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-07T13:34:00+00:00"/>
    <meta property="og:title" content="Брокери: Имотите в Пловдив са много по-евтини от София, Варна и Бургас"/>
    <meta property="og:description" content="Цените на имотите в жилищния сектор в Пловдив са значително по-ниски от тези в София, Варна и Бургас..."/>
  </head>
  <body>
    <article>
      <h1>Брокери: Имотите в Пловдив са много по-евтини от София, Варна и Бургас</h1>
      <address>
        <time datetime="2019-11-07T13:34:00+00:00">07 Nov 2019, 13:34</time>
      </address>
      <p>Цените на имотите в жилищния сектор в Пловдив са значително по-ниски от тези в София, Варна и Бургас, стана ясно по време на традиционната бизнес закуска, предаде репортер на <b>Plovdiv24.bg</b>. Най-непривлекален е кв. "Изгрев" и там са най-евтините жилища. Най-високи цени държат жилищните имоти в района на Медицинския университет и на Гранд хотел Пловдив в "Кършияка". </p>
      <p>Брокерите очакват засиления интерес от страна на инвеститорите заради доброто съотношение между цена на жилищата и наемна цена, на която ги отдават. </p>
      <p>Високото предлагане в Пловдив създава конкуренция между фирмите и затова цените се запазват ниски - средно 770 евро/кв-м, което е с 30% по-ниска цена в сравнение с идентичен имот в София и с 12 на сто по-евтино във Варна. Експертите обаче отчитат много високи, дори непостижими цени на вторичния имотен пазар под тепетата. </p>
      <p>За миналата година е регистриран 10% ръст на търсенето на финансиране, отбеляза банкерът Николай Лазаров. Подходящата таргет група е средната класа, между 30 и 40 години, която има може да покрие до 20% самоучастие. "Изчезващите" лихви по заемите са благоприятни за поемане на ипотечни кредити, смята той.</p>
    </article>
  </body>
</html>