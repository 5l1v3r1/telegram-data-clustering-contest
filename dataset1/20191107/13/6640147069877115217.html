<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/android-e-windows-lintegrazione-sara-possibile-grazie-a-lenovo-one/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T13:01:00+00:00"/>
    <meta property="og:title" content="Android e Windows, l’integrazione sarà possibile grazie a Lenovo One"/>
    <meta property="og:description" content="Lenovo One si pone l'obiettivo di rendere possibile l'integrazione tra Windows e Android superando le &quot;restrizioni&quot; esistenti tra i due sistemi operativi."/>
  </head>
  <body>
    <article>
      <h1>Android e Windows, l’integrazione sarà possibile grazie a Lenovo One</h1>
      <address><time datetime="2019-11-07T13:01:00+00:00">07 Nov 2019, 13:01</time> by <a rel="author">Lucia Massaro</a></address>
      <p><b>Lenovo sta lavorando a un progetto ambizioso: Lenovo One</b>. È una funzionalità che si pone l’obiettivo di rendere possibile la tanto attesa integrazione tra PC Windows e smartphone Android. La conferma arriva da <a href="https://weibointl.api.weibo.cn/share/101359108.html?weibo_id=4435590843610162">Weibo</a> dove il Vicepresidente della società, Edward Chang, ha pubblicato uno screenshot che mostra il collegamento tra un Lenovo Z6 Pro 5G e un ThinkPad X1 Carbon.</p>
      <p>La descrizione dell’immagine parla chiaramente di Lenovo One asserendo che porterà la produttività su grande schermo nell’era del 5G e che “<b><i>Windows e Android si fonderanno in uno</i></b>”. Purtroppo, però, non ci sono altri indizi. Non è chiaro se la società stia pensando a un proprio sistema operativo o se semplicemente Lenovo One sia una funzione da integrare nei dispositivi del marchio. La seconda ipotesi comunque risulta più credibile della prima. Non sappiamo nemmeno a che punto sia lo sviluppo o quando arriverà sul mercato.</p>
      <figure>
        <img src="https://www.tomshw.it/images/images/2019/11/lenovo-one-61295.768x432.jpg"/>
      </figure>
      <p>Ciò che sappiamo è che Lenovo One supporterà la connessione Bluetooth e consentirà di <b>controllare lo smartphone dal computer (e viceversa)</b> e di trasferire i file a velocità più elevate, sfruttando tutte le potenzialità del 5G. Tutto ciò con l’obiettivo di aumentare la produttività. Sarà possibile anche effettuare il mirroring dello schermo dello smartphone, in maniera analoga a quanto avviene già con l’app Your Phone di Windows per alcuni dispositivi. Insomma, sembra essere una soluzione simile ad AirDrop di Apple e a Huawei Share.</p>
      <p>Come già detto, ci sono tanti punti da chiarire. <b>Lenovo dovrebbe rilasciare altre informazioni nel corso delle prossime settimane.</b> L’obiettivo finale dichiarato è quello di superare le “restrizioni” esistenti tra Windows e Android. Insomma, potrebbe essere un punto di partenza per raggiungere quella tanto agognata <a href="https://www.tomshw.it/smartphone/google-fuchsia-e-online-il-sito-per-gli-sviluppatori-novita-in-arrivo/">integrazione tra i due sistemi operativi</a>, quella stessa integrazione divenuta ormai il punto di forza invece di MacOS e iOS.</p>
      <blockquote>Il nuovo Xiaomi Mi Note 10 con fotocamera da 108 MP è già disponibile all’acquisto su Gearbest a <b>549 euro </b>utilizzando il codice sconto <b>GBMINOTE10FB</b>. Lo trovate tramite <a href="https://toms.it/6nG9q">questo link. </a></blockquote>
    </article>
  </body>
</html>