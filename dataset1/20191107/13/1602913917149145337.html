<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/burse-fonduri-mutuale/actionariatul-romgaz-se-schimba-dupa-ce-ministerul-energiei-actionar-majoritar-a-fost-incorporat-intr-o-structura-mamut-care-cuprinde-mai-multe-ministere-18552235"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-07T13:38:20+00:00"/>
    <meta property="og:title" content="Acţionariatul Romgaz se schimbă după ce Ministerul Energiei, acţionar majoritar, a fost încorporat într-o structură-mamut care cuprinde mai multe ministere"/>
    <meta property="og:description" content="Acţionarul majoritar al Romgaz (simbol bursier - SNG), cea mai valoroasă companie a statului român la bursă şi cel mai mare producător de gaze naturale din România, se schimbă după ce Guvernul condus de Ludovic Orban a aprobat miercuri Ordonanţa de Urgenţă privind restructurarea ministerelor."/>
  </head>
  <body>
    <article>
      <h1>Acţionariatul Romgaz se schimbă după ce Ministerul Energiei, acţionar majoritar, a fost încorporat într-o structură-mamut care cuprinde mai multe ministere</h1>
      <address><time datetime="2019-11-07T13:38:20+00:00">07 Nov 2019, 13:38</time> by <a rel="author" href="https://www.zf.ro/autor/tibi-oprea" target="_blank">Tibi Oprea</a></address>
      <p>Acţionarul majoritar al Romgaz (simbol bursier - SNG), cea mai valoroasă companie a statului român la bursă şi cel mai mare producător de gaze naturale din România, se schimbă după ce Guvernul condus de Ludovic Orban a aprobat miercuri Ordonanţa de Urgenţă privind restructurarea ministerelor.</p>
      <p>“Ministerul Economiei, Energiei şi Mediului de Afaceri preia de la Ministerul Energiei atribuţiile privind exercitarea calităţii de acţionar al statului la S.N.G.N. ROMGAZ S.A.”, se arată într-un raport la bursă.</p>
      <p>Astfel, Ministerul Energiei, acţionar cu 70% din capitalul social al Romgaz, a trecut în subordinea unui minister-mamut care va mai îngloba şi Ministerul Economiei, Ministerul pentru Mediul de Afaceri, Comerţ şi Antreprenoriat şi Ministerul Turismului.</p>
      <p>Ministerul Economiei, Energiei şi Mediului de Afaceri va fi condus de Virgil Popescu, acesta având în subordine şi Loteria Română, care a trecut de la Ministerul Finanţelor în noul minister.</p>
      <p>Acţiunile companiei de stat se tranzacţionează în creştere cu 33,8% de la începutul anului, pe un rulaj de 843 mil. lei, emitentul ajungând la 14,3 mld. lei capitalizare.</p>
    </article>
  </body>
</html>