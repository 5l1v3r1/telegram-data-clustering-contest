<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545429.html/%D9%87%DB%8C%D8%A6%D8%AA-%D9%87%D8%A7%DB%8C-%D8%A7%D8%AC%D8%B1%D8%A7%DB%8C%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%A7%D8%B2-10-%D8%A2%D8%B0%D8%B1-%D9%85%D8%A7%D9%87-%D8%AF%D8%B1-%D8%A7%D8%B3%D8%AA%D8%A7%D9%86-%D8%B2%D9%86%D8%AC%D8%A7%D9%86-%D8%AA%D8%B4%DA%A9%DB%8C%D9%84-%D9%85%DB%8C-%D8%B4%D9%88%D9%86%D8%AF--%D8%AF%D8%B1-%D8%AE%D8%B5%D9%88%D8%B5-%D8%AA%D8%A8%D9%84%DB%8C%D8%BA%D8%A7%D8%AA-%D8%B2%D9%88%D8%AF%D9%87%D9%86%DA%AF%D8%A7%D9%85-%D8%AF%D8%A7%D9%88%D8%B7%D9%84%D8%A8%DB%8C%D9%86-%D8%A7%D8%AD%D8%AA%D9%85%D8%A7%D9%84%DB%8C-%D8%AE%D9%84--%D9%82%D8%A7%D9%86%D9%88%D9%86%DB%8C-%D9%88%D8%AC%D9%88%D8%AF-%D8%AF%D8%A7%D8%B1%D8%AF-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T13:13:00+00:00"/>
    <meta property="og:title" content="هیئت‌های اجرایی انتخابات از 10 آذر ماه در استان زنجان تشکیل می‌شوند/ در خصوص تبلیغات زودهنگام داوطلبین احتمالی خلأ قانونی وجود دارد‏"/>
    <meta property="og:description" content="مدیرکل سیاسی و انتخابات استانداری زنجان‏ با اشاره به انتخابات مجلس گفت: هیئت‌های اجرایی انتخابات از 10 آذر ماه در استان زنجان تشکیل می‌شوند‏."/>
  </head>
  <body>
    <article>
      <h1>هیئت‌های اجرایی انتخابات از 10 آذر ماه در استان زنجان تشکیل می‌شوند/ در خصوص تبلیغات زودهنگام داوطلبین احتمالی خلأ قانونی وجود دارد‏</h1>
      <h2>مدیرکل سیاسی و انتخابات استانداری زنجان:</h2>
      <address>
        <time datetime="2019-11-07T13:13:00+00:00">07 Nov 2019, 13:13</time>
      </address>
      <p>مدیرکل سیاسی و انتخابات استانداری زنجان‏ با اشاره به انتخابات مجلس گفت: هیئت‌های اجرایی انتخابات از 10 آذر ماه در استان زنجان تشکیل می‌شوند‏.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ خیرالله ترخانی در گفت‌وگو با خبرنگار<a href="http://www.mojerasa.ir/"> </a><a href="http://www.dana.ir/">موج رسا; </a>با اشاره به اینکه هیئت های اجرایی انتخابات مجلس یازدهم از 10 آذر ماه در استان تشکیل خواهند شد، اظهار کرد: ثبت نام از داوطلبین نیز در همین تاریخ آغاز و تا 16 آذر ماه ادامه خواهد شد.</p>
      <p>وی با بیان اینکه مقدمات و تمهیدات لازم برای آغاز روند انتخابات در استان زنجان فراهم شده است، عنوان کرد: ما برای برگزاری یک انتخابات سالم و با شکوه آمادگی داریم.</p>
      <p>مدیرکل سیاسی و انتخابات استانداری زنجان با اشاره به برخی تبلیغات زودهنگامی که در این فضا انجام می‌‌شود، خاطرنشان کرد: باید بپذیریم که در خصوص تبلیغات زودهنگام یک خلا قانونی وجود دارد که متاسفانه داوطلبین احتمالی از این خلا سوء استفاده می‌کنند.</p>
      <p>ترخانی با بیان اینکه تبلیغات زودهنگام داوطلبین احتمالی را رصد و ثبت می‌کنیم، خاطرنشان کرد: ما تمامی این موضوعات که مربوط به تبلیغات زودهنگام داوطلبین احتمالی است را مورد رصد قرار خواهیم داد.</p>
      <p>وی با اشاره به اینکه برخی داوطلبین احتمالی در مراسمات مختلف به تبلیغات می‌پردازند، گفت: در این خصوص ما خلا قانونی داریم در عین حال این نوع تبلیغات را هم رصد می‌کنیم اما اگر داوطلبین احتمالی بخواهند کارناوال انتخاباتی راه بینداز برخورد خواهد شد.</p>
      <p>مدیرکل سیاسی و انتخابات استانداری زنجان در خصوص مجوز احزاب برای فعالیت در انتخابات نیز گفت: احزاب برای حضور به صورت مجمع یعنی فعالیت چند حزب باهم در انتخابات باید مجوز وزارت کشور را داشته باشند.</p>
      <p>وی بیان کرد: تاکنون مجوز پنج مجمع هم اصولگرا و هم اصلاح طلب از طرف وزارت کشور صادر برای برای ما ابلاغ شده است.</p>
      <p>به گزارش موج رسا؛ انتخابات یازدهمین دوره مجلس شورای اسلامی اسفند ماه امسال برگزار خواهد شد.</p>
      <p>انتهای پیام/</p>
    </article>
  </body>
</html>