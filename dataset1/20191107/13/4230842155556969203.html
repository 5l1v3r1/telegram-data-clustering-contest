<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191107-do-ugody-pro-asotsiatsiyu-z-yes-zaproponuvaly-novyj-dodatok-kuleba/"/>
    <meta property="og:site_name" content="ФАКТИ"/>
    <meta property="article:published_time" content="2019-11-07T13:40:41+00:00"/>
    <meta property="og:title" content="До Угоди про асоціацію з ЄС запропонували новий додаток – Кулеба"/>
    <meta property="og:description" content="Україна запропонувала Європейському союзу внести додаток у сфері юстиції до Угоди про асоціацію."/>
  </head>
  <body>
    <article>
      <h1>До Угоди про асоціацію з ЄС запропонували новий додаток – Кулеба</h1>
      <address>
        <time datetime="2019-11-07T13:40:41+00:00">07 Nov 2019, 13:40</time>
      </address>
      <p>Україна запропонувала Європейському союзу внести додаток у сфері юстиції до Угоди про асоціацію.</p>
      <p>Віце-прем’єр-міністр з питань європейської та євроатлантичної інтеграції Дмитро Кулеба розповів, що ухвалення юридичного додатку в Угоді про асоціацію з ЄС дозволить створити більш сприятливі умови для ведення бізнесу.</p>
      <p>Зазначений додаток вже запропонували Євросоюзу.</p>
      <blockquote>– Це революційна штука – там ітиметься про захист персональних даних, боротьбу з корупцією, відмивання грошей, про перетин кордону тощо, – сказав Кулеба.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191106-energetyka-kiberbezpeka-i-klimat-ukrayina-rozshyryuye-spivpratsyu-z-yes/">Енергетика, кібербезпека і клімат: Україна розширює співпрацю з ЄС</a>
      </p>
      <p>Він додав, що Угоду про асоціацію з ЄС укладали в одній реальності, а сьогодні вона існує в іншій.</p>
      <p>Йдеться не про повний перегляд угоди, а про її приведення у відповідність до реальності.</p>
      <p>До слова, прем’єр-міністр Олексій Гончарук хотів би, щоб Україна мала <a href="https://fakty.com.ua/ua/ukraine/20191031-goncharuk-rozrahovuye-na-promyslovyj-bezviz-z-yes/">особливий формат співпраці з Євросоюзом.</a></p>
    </article>
  </body>
</html>