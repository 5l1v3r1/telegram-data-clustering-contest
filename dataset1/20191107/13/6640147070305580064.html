<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/red-dead-redemption-2-pc-patch-antivirus/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T13:16:00+00:00"/>
    <meta property="og:title" content="Red Dead Redemption 2 su PC: nuova patch disponibile, risolve i problemi con l’antivirus"/>
    <meta property="og:description" content="Red Dead Redemption 2 è arrivato su PC ma ha avuto qualche problema: ora, una nuova patch risolve i crash legati all'antivirus. Ecco i dettagli."/>
  </head>
  <body>
    <article>
      <h1>Red Dead Redemption 2 su PC: nuova patch disponibile, risolve i problemi con l’antivirus</h1>
      <address><time datetime="2019-11-07T13:16:00+00:00">07 Nov 2019, 13:16</time> by <a rel="author">Nicola Armondi</a></address>
      <p>Come saprete, <b>Red Dead Redemption 2</b> è stato rilasciato su PC lo scorso 5 novembre (via Epic Games Store e Rockstar Games Launcher). Purtroppo, le prime 24 ore sono state alquanto travagliate, con una serie di bug e, sopratutto, di crash all’avvio che hanno reso molto frustrante lanciarsi all’interno dell’avventura di Arthur Morgan.</p>
      <p>Rockstar ha subito confermato che c’erano dei problemi e, dopo aver dato qualche generico suggerimento per limitarli (come disattivare l’anti-virus ed eseguire il gioco come amministratore), si è messa al lavoro su una patch. L’aggiornamento è poi arrivato, risolvendo molti problemi legati al Launcher (sia Rockstar che Epic Games). Ora, gli sviluppatori hanno reso disponibile <b>un altro aggiornamento, per la precisione il numero 1.14</b>.</p>
      <figure>
        <img src="https://www.tomshw.it/images/images/2019/10/red-dead-redemption-2-59275.jpg"/>
      </figure>
      <p>Leggi anche: <a href="https://www.tomshw.it/videogioco/ps5-sony-programmare-ceo/">PS5 è la console Sony con la quale è più facile programmare, parola del CEO</a></p>
      <p>Come è possibile leggere nella patch note, questo update <b>elimina il problema che faceva andare in crash Red Dead Redemption 2 nel caso nel quale l’antivirus fosse attivo</b>. Non è tutto, anche il Rockstar Games Launcher è stato aggiornato, anch’esso con lo scopo di risolvere dei contrasti con le varie applicazioni antivirus. In teoria, quindi, ora il gioco dovrebbe poter essere eseguito senza alcun problema da tutti i PC. Il download, come sempre, si avvierà in modo automatico al primo avvio.</p>
      <p>Red Dead Redemption 2 arriverà inoltre anche su Google Stadia, la piattaforma di game streaming del colosso di Mountain View che sarà disponibile a partire dal 19 novembre. Dovremo però attendere che la società spedisca i preorder (con controller e Chromecast). <b>Diteci, cosa ne pensate di Red Dead Redemption 2? L’avete già giocato? Stavate aspettando una delle nuove versioni?</b></p>
      <blockquote>Se ancora non vi siete lanciati nel Far West di Rockstar Games, potete farlo in questo momento con la versione console di Red Dead Redemption 2: la trovate su Amazon a <a href="https://toms.it/1ZwRW">questo indirizzo</a>.</blockquote>
    </article>
  </body>
</html>