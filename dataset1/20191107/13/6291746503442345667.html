<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/07/meteo-previsioni-domani-venerdi-8-novembre/"/>
    <meta property="og:site_name" content="Il Post"/>
    <meta property="article:published_time" content="2019-11-07T13:40:01+00:00"/>
    <meta property="og:title" content="Meteo: le previsioni per domani, venerdì 8 novembre"/>
    <meta property="og:description" content="Dove pioverà e dove no, che alla fine è quello che interessa più o meno a tutti"/>
  </head>
  <body>
    <article>
      <h1>Meteo: le previsioni per domani, venerdì 8 novembre</h1>
      <h2>Dove pioverà e dove no, che alla fine è quello che interessa più o meno a tutti</h2>
      <address>
        <time datetime="2019-11-07T13:40:01+00:00">07 Nov 2019, 13:40</time>
      </address>
      <p>Quando il weekend si avvicina si guarda alle previsioni del tempo con un po’ più di attenzione e di speranza, perché uno dal lunedì al venerdì più o meno fa sempre le stesse cose e quindi quando arriva il weekend vorrebbe svagarsi, uscire ed essere felice e se il tempo non lo assiste in questi intenti allora diventa tutto più difficile. Ci dispiace annunciare che questo è uno di qui weekend in cui svagarsi ed essere felice sarà più complicato, almeno in certe zone.</p>
      <p>Intanto venerdì sarà comunque una giornataccia: di mattina pioverà in <i>tutto</i> il Nord, nel Lazio e in Sardegna; di pomeriggio pioverà anche in Umbria e nelle zone di Firenze e Urbino; di sera migliorerà nel Nord-Ovest ma peggiorerà in Molise e in Campania; di notte ci saranno schiarite al Nord e al Centro-Nord.</p>
      <slideshow>
        <figure>
          <img src="https://www.ilpost.it/wp-content/uploads/2019/11/meteo-mattina-4.png"/>
          <figcaption>Mattina</figcaption>
        </figure>
        <figure>
          <img src="https://www.ilpost.it/wp-content/uploads/2019/11/meteo-pomeriggio-4.png"/>
          <figcaption>Pomeriggio</figcaption>
        </figure>
        <figure>
          <img src="https://www.ilpost.it/wp-content/uploads/2019/11/meteo-sera-4.png"/>
          <figcaption>Sera</figcaption>
        </figure>
        <figure>
          <img src="https://www.ilpost.it/wp-content/uploads/2019/11/meteo-notte-3.png"/>
          <figcaption>Notte</figcaption>
        </figure>
      </slideshow>
      <h3>Le previsioni meteo per Milano</h3>
      <p>A Milano venerdì la giornata inizierà male, con pioggia incessante fino all’una. Poi dovrebbe smettere. Le temperature non andranno oltre i 10 gradi.</p>
      <figure>
        <img src="https://www.ilpost.it/wp-content/uploads/2019/11/meteo-milano-3.png"/>
      </figure>
      <h3>Le previsioni meteo per Roma</h3>
      <p>A Roma venerdì sarà nuvoloso con fenomeni intensi fino alle 16, poi potrebbe piovere. Però non è detto che non piova anche prima, quindi assicuratevi di avere un ombrello.</p>
      <figure>
        <img src="https://www.ilpost.it/wp-content/uploads/2019/11/meteo-roma-3.png"/>
      </figure>
      <p>***<br/><i>Le mappe e le previsioni arrivano dal <a href="http://www.meteoam.it/">sito dell’Aeronautica Militare</a>, quello che dovete visitare se volete previsioni affidabili (e leggermente aggiornate rispetto a quelle di questo articolo) e <a href="https://www.ilpost.it/2017/08/09/meteo-siti-per-informarsi-previsioni/">stare alla larga</a> da allarmismi inutili.</i></p>
      <related>
        <h4>Articoli Correlati</h4>
        <a href="https://www.ilpost.it/2019/11/07/senatrice-liliana-segre-scorta/"/>
        <a href="https://www.ilpost.it/2019/11/06/caduta-muro-berlino-20-foto/"/>
        <a href="https://www.ilpost.it/2019/11/06/quargnento-alessandria-esplosione-cascina/"/>
      </related>
    </article>
  </body>
</html>