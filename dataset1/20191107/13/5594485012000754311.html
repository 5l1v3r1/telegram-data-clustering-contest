<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/politseysko-presledvane-i-krvava-strelba-v-pleven_news707948.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-07T13:33:00+00:00"/>
    <meta property="og:title" content="Полицейско преследване и кървава стрелба в Плевен"/>
    <meta property="og:description" content="Полицаи простреляха млад плевенчанин след среднощно преследване в града"/>
  </head>
  <body>
    <article>
      <h1>Полицейско преследване и кървава стрелба в Плевен</h1>
      <h2>Полицаи простреляха млад плевенчанин след среднощно преследване в града</h2>
      <address>
        <time datetime="2019-11-07T13:33:00+00:00">07 Nov 2019, 13:33</time>
      </address>
      <p>https://blitz.bg/kriminalni/prestplenie/politseysko-presledvane-i-krvava-strelba-v-pleven_news707948.html Blitz.bg</p>
      <figure>
        <img src="https://static.blitz.bg/documents/thumbnails/730/201810/1538543098-payismage2.jpg"/>
        <figcaption>Снимката е илюстративна, Източник: Булфото</figcaption>
      </figure>
      <p>
        <b>23-годишен плевенчанин е прострелян в крака след полицейско преследване. Това съобщиха от Областната дирекция на МВР.</b>
      </p>
      <p>Около 22.10 часа снощи на булевард "Данаил Попов" в Плевен служители на Първо РУ извършват проверка на 23-годишен мъж. Той обаче осуетил проверката и побягнал.<br/><br/>Един от униформените го предупредил да спре, че ще стреля. Нарушителят не се подчинил и продължил да бяга.</p>
      <p>Тогава полицаят произвел изстрел със стоп патрон от служебното си оръжие - пистолет "Макаров" в безопасна посока. 23-годишният продължава да бяга и <b>с втория изстрел със стоп патрон е улучен в левия крак</b>.</p>
      <p>Екип на Спешна помощ го е транспортирал в УМБАЛ "Д-р Георги Странски", където е настанен за наблюдение в ортопедията.</p>
      <p>Работата по случая продължава под ръководството и контрола на Районната прокуратура в Плевен.<br/><br/>БЛИЦ припомня, че <a href="https://blitz.bg/obshtestvo/kato-na-film-gonka-i-strelba-v-pleven-zavrshikha-s-arest_news706018.html"><b>в края на октомври месец отново имаше гонка и стрелба в Плевен, която завършиха с арест</b></a>.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>