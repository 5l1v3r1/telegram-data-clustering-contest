<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740531"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T13:40:00+00:00"/>
    <meta property="og:title" content="โปรดเกล้าฯแต่งตั้ง2วุฒิสภาใหม่&quot;พล.อ.อ.มานัต-อภิชาติ&quot;"/>
    <meta property="og:description" content="พระบรมราชโองการโปรดเกล้าฯ แต่งตั้ง 2 วุฒิสภาใหม่ พล.อ.อ.มานัต วงษ์วาทย์- นายอภิชาติ โตดิลกเวชช์"/>
  </head>
  <body>
    <article>
      <h1>โปรดเกล้าฯแต่งตั้ง2วุฒิสภาใหม่"พล.อ.อ.มานัต-อภิชาติ"</h1>
      <address>
        <time datetime="2019-11-07T13:40:00+00:00">07 Nov 2019, 13:40</time>
      </address>
      <p>
        <b>พระบรมราชโองการโปรดเกล้าฯ แต่งตั้ง 2 วุฒิสภาใหม่ พล.อ.อ.มานัต วงษ์วาทย์- นายอภิชาติ โตดิลกเวชช์</b>
      </p>
      <p>เมื่อวันที่ 7 พ.ย. มีพระบรมราชโองการโปรดเกล้าโปรดกระหม่อม ให้ประกาศว่า ตามที่ได้มีพระบรมราชโองการ โปรดเกล้าโปรดกระหม่อมแต่งตั้งสมาชิวุฒิสภา จำนวน 250 คน ตั้งแต่วันที่ 11 พ.ค. 2562 เนื่องด้วยนายธีระเกียรติ เจริญเศรษฐศิลป์ สมาชิกวุฒิสภา ได้ลาออกจากตำแหน่ง และพล.อ.อ.ชัยพฤกษ์ ดิษยะศริน สมาชิกวุฒิสภาโดยตำแหน่ง ได้พันจากตำแหน่งผู้บัญชาการทหารอากาศ เนื่องจากเกษียณอายุราชการ เป็นเหตุให้ตำแหน่งสมาชิกวุฒิสภาว่างลง อาศัยอำนาจตามความในมาตรา 269 ของรัฐธรรมนูญแห่งราชอาณาจักรไทย จึงทรงพระกรุณาโปรดเกล้าโปรดกระหม่อมแต่งตั้งสมาชิกวุฒิสภาแทนตำแหน่งที่ว่าง ดังต่อไปนี้ 1.พล.อ.อ.มานัต วงษ์วาทย์ 2.นายอภิชาติ โตดิลกเวชช์ ทั้งนี้ ตั้งแต่บัดนี้เป็นต้นไป ประกาศ ณ วันที่ 30 ต.ค. พ.ศ. 2562 เป็นปีที่ 4 ในรัชกาลปัจจุบัน ผู้รับสนองพระบรมราชโองการ นายพรเพชร วิชิตชลชัย ประธานวุฒิสภา<br/><br/>พล.อ.อ.มานัต อดีตเป็นผู้บังคับการกองบิน 7, ผู้ช่วยทูตทหารอากาศรักษาราชการผู้ช่วยทูตฝ่ายทหารประจำสถานเอกอัครราชทูตไทย ณ กรุงเบอร์ลิน สหพันธ์สาธารณรัฐเยอรมนี, ผู้อำนวยการสำนักนโยบายและแผน กรมยุทธการทหารอากาศ, รองเจ้ากรมยุทธการทหารอากาศ, เจ้ากรมยุทธการทหารอากาศ, รองเสนาธิการทหารอากาศ และเสนาธิการทหารอากาศ ด้านนายอภิชาติ อดีตเป็นผู้ว่าราชการจังหวัดแพร่, ผู้ว่าราชการจังหวัดพระนครศรีอยุธยา และอธิบดีกรมการพัฒนาชุมชน.</p>
    </article>
  </body>
</html>