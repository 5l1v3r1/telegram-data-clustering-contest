<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545443.html/%D8%AE%D8%AF%D9%85%D8%A7%D8%AA-%D8%B1%D8%B3%D8%A7%D9%86%DB%8C-%D8%A8%D9%87-%D8%B2%D9%88%D8%A7%D8%B1-%D9%BE%D8%A7%DA%A9%D8%B3%D8%AA%D8%A7%D9%86%DB%8C-%D8%A7%D8%B1%D8%A8%D8%B9%DB%8C%D9%86-%D8%AF%D8%B1-%D9%85%D8%B3%DB%8C%D8%B1-%D8%A8%D8%A7%D8%B2%DA%AF%D8%B4%D8%AA-%D8%AA%DA%A9%D8%B1%DB%8C%D9%85-6%D9%87%D8%B2%D8%A7%D8%B1-%D8%B2%D8%A7%D8%A6%D8%B1-%D8%AF%D8%B1-%DB%8C%DA%A9-%D8%B4%D8%A8"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T13:49:00+00:00"/>
    <meta property="og:title" content="خدمات رسانی به زوار پاکستانی اربعین در مسیر بازگشت/تکریم 6هزار زائر در یک شب"/>
    <meta property="og:description" content="دبیر ستاد مردمی اربعین سیستان وبلوچستان از خدمت رسانی به زائران حسینی کشور پاکستان در مسیر بازگشت به کشور خود در مرز میرجاوه خبر داد."/>
  </head>
  <body>
    <article>
      <h1>خدمات رسانی به زوار پاکستانی اربعین در مسیر بازگشت/تکریم 6هزار زائر در یک شب</h1>
      <address>
        <time datetime="2019-11-07T13:49:00+00:00">07 Nov 2019, 13:49</time>
      </address>
      <p>دبیر ستاد مردمی اربعین سیستان وبلوچستان از خدمت رسانی به زائران حسینی کشور پاکستان در مسیر بازگشت به کشور خود در مرز میرجاوه خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ رضا بختیاری در گفت وگو با <a href="http://asrehamoon.ir/">عصرهامون </a>گفت: زائران پاکستانی اربعین به طور معمول بعد از بازگشت از عراق به منظور زیارت به شهرهای قم و مشهد مقدس عزیمت می کنند و به همین دلیل مدت زمان سفر آنها طولانی می شود.</p>
      <p> <br/>وی افزود: در زمان ورود این زوار و پیش از اربعین تمامی خدمات رفاهی و اسکان و... آنها توسط ستاد مردمی اربعین سیستان وبلوچستان مهیا می شود اما در مسیر بازگشت به دلیل اینکه دیگر خدمات رسانی انجام نمی شود با مشکلاتی مواجه می شوند.<br/> <br/>وی تصریح کرد: در همین راستا جمعی از جوانان انقلابی زاهدان به صورت خودجوش و جهادی اقدام به راه اندازی موکبی تحت عنوان شهدای اسلام کردند که با استقرار در مرز میرجاوه به این زوار در مسیر بازگشت خدمات رسانی می کنند.<br/> <br/>به گفته بختیاری؛ در همین راستا تنها در شب گذشته بالغ بر 6 هزار زائر پاکستانی تکریم و پذیرایی شدند و با بدرقه خادمان این موکب مردمی، خاک جمهوری اسلامی ایران را ترک کردند.<br/> <br/>وی افزود: در این موکب خدمات رفاهی و فرهنگی متنوعی همچون صبحانه، توزیع میان وعده و غذای گرم، سربند و اهداء هدایای فرهنگی به کودکان زائر و... انجام می شود که تا زمان پایان ورود کاروان های زوار پاکستانی در مرز میرجاوه مستقر خواهد بود.</p>
      <p> </p>
      <p>انتهای پیام/</p>
    </article>
  </body>
</html>