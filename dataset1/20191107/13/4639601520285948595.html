<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/07/finance/prasino-tameio-e16-3-ek-gia-perivallontika-erga/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-07T13:12:30+00:00"/>
    <meta property="og:title" content="Πράσινο Ταμείο : €16, 3 εκ. για περιβαλλοντικά έργα"/>
    <meta property="og:description" content="Αφορούν οκτώ Περιφέρειες και Αποκεντρωμένες Διοικήσεις και 57 Δήμους"/>
  </head>
  <body>
    <article>
      <h1>Πράσινο Ταμείο : €16, 3 εκ. για περιβαλλοντικά έργα</h1>
      <h2>Αφορούν οκτώ Περιφέρειες και Αποκεντρωμένες Διοικήσεις και 57 Δήμους</h2>
      <address><time datetime="2019-11-07T13:12:30+00:00">07 Nov 2019, 13:12</time> by <a rel="author">Τράτσα Μάχη</a></address>
      <p>Σε εντάξεις έργων, εγκρίσεις, δεσμεύσεις και πληρωμές συνολικού ύψους 16,3 εκατομμυρίων ευρώ προχώρησε το Πράσινο Ταμείο. Τα συγκεκριμένα έργα αφορούν συνολικά σε οκτώ Περιφέρειες ή Αποκεντρωμένες Διοικήσεις και 57 Δήμους της χώρας.</p>
      <p>Ειδικότερα εγκρίθηκαν ποσά:</p>
      <p>
        <a href="https://www.in.gr/2019/11/07/politics/diplomatia/kypros-esoda-93-dis-dolaria-gia-18-xronia-apo-tin-afroditi/">Κύπρος : Έσοδα 9,3 δισ. δολάρια για 18 χρόνια από την «Αφροδίτη»</a>
      </p>
      <p>-800.00 ευρώ για τη λίμνη Κορώνεια (εκτέλεση αναγκαίων μέτρων επείγουσας σημασίας για το Master Plan) προς την Περιφέρεια Κεντρικής Μακεδονίας. Η διάσωση και αποκατάσταση της λίμνης έχει τεθεί σε προτεραιότητα στην περιβαλλοντική πολιτική του Υπουργείου Περιβάλλοντος και Ενέργειας.</p>
      <p>-150.000 ευρώ για την Περιφέρεια Θεσσαλίας για την προμήθεια και εγκατάσταση νέου σταθμού μέτρησης της ατμοσφαιρικής ρύπανσης στην πόλη του Βόλου.</p>
      <p>-4 εκατ. ευρώ για κατεδαφίσεις αυθαιρέτων κατασκευών σε έξι Αποκεντρωμένες Διοικήσεις (Αττικής, Μακεδονίας-Θράκης, Θεσσαλίας-Στερεάς Ελλάδας, Δυτικής Μακεδονίας, Πελοποννήσου-Δυτικής Ελλάδας-Ιονίου και Κρήτης).</p>
      <p>-1,2 εκ. ευρώ για επτά έργα που αφορούν την ανακύκλωση απορριμμάτων στους Δήμους Παλαιού Φαλήρου, Αίγινας, Βύρωνα, Κερατσινίου-Δραπετσώνας, Σερρών, Πύλου- Νέστορος και Τυρνάβου.</p>
      <p>-3,42 εκ. ευρώ για έργα αστικών αναπλάσεων και αναζωογόνησης: ανάπλαση Μεσσηνέζη και Αγίου Αθανασίου – (Δήμος Αιγιάλειας), Πλατεία Ησαΐα (Δήμος Δελφών, ανάπλαση Προσφυγικών (Δήμος Νίκαιας-Αγίου Ιωάννη Ρέντη), αναμόρφωση δημοτικής έκτασης (Δήμος Πέλλας), ανάπλαση της οδού Δωδεκανήσου στην περιοχή Αγίου Διονυσίου (Δήμος Πειραιά), συντήρηση πινακοθήκης (Δήμος Ρόδου) παιδικές χαρές, (Δήμοι Φυλής και Ασπροπύργου), (παιδικές χαρές). Επιπλέον, οι Δήμοι Σητείας και Αγίου Νικολάου εντάσσουν έργα ευφυούς άρδευσης εκτάσεών τους.</p>
      <p>-Δεσμεύθηκαν 4,64 εκ. ευρώ για την εκτέλεση 33 νέων έργων αστικής αναζωογόνησης σε 25 δήμους όλης της χώρας, που δεν διαθέτουν οικισμό πάνω από 5.000 κατοίκους.</p>
      <p>-700.000 ευρώ για τη δημιουργία πρασίνου στην Πλατεία Αγίου Βασιλείου στον Άγιο Δημήτριο Αττικής. Αποφασίστηκε, επίσης, η προένταξη της ανάπλασης περιοχής στην Κερατέα του Δήμου Λαυρεωτικής.</p>
      <p>-825.000 ευρώ για εξελισσόμενα ή ολοκληρωμένα έργα στους Δήμους Κορυδαλλού, Κιλκίς, Σιντίκης, Κατερίνης, Αγίου Δημητρίου Αττικής, Παύλου Μελά, Ελληνικού-Αργυρούπολης, Σπάρτης, Ηρακλείου Αττικής, Αρριανών, Ηγουμενίτσας, Κανδάνου-Σελίνου, Τυρνάβου και Ερυμάνθου.</p>
      <p>-500.000 ευρώ για κάλυψη δαπανών του Γαλάζιου Ταμείου και του Προγράμματος Δασών.</p>
      <p>Εντός του Νοεμβρίου αναμένεται να έχει ολοκληρωθεί ο προγραμματισμός των νέων χρηματοδοτικών εργαλείων για το 2020, προκειμένου να παρουσιαστούν έγκαιρα στους δικαιούχους, το αργότερο έως τα μέσα Ιανουαρίου της νέας χρονιάς.</p>
      <p>
        <a href="https://www.tovima.gr/2019/11/07/finance/ti-allazei-sti-dei-pos-tha-idiotikopoiithei-i-depa/">Τι αλλάζει στη ΔΕΗ – Πώς θα ιδιωτικοποιηθεί η ΔΕΠΑ – Ολο το νομοσχέδιο</a>
      </p>
    </article>
  </body>
</html>