<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/07/woman-3-decades-prisones-for-murduring-her-lover-and-her-fiance?utm_medium=Social&amp;utm_source=Twitter"/>
    <meta property="og:site_name" content="euronews"/>
    <meta property="article:published_time" content="2019-11-07T13:55:04+00:00"/>
    <meta property="og:title" content="حبس طولانی برای زنی که قتل نامزد و معشوقه‌اش را برون‌سپاری کرد"/>
    <meta property="og:description" content="رابین لیندهولم به اتهام آمریت در قتل نامزد سابق خود به ۲۵ سال زندان محکوم شد."/>
  </head>
  <body>
    <article>
      <h1>حبس طولانی برای زنی که قتل نامزد و معشوقه‌اش را برون‌سپاری کرد</h1>
      <address><time datetime="2019-11-07T13:55:04+00:00">07 Nov 2019, 13:55</time> by <a rel="author">یورونیوز </a></address>
      <p>زنی که با همکاری معشوقه خود نامزدش را به قتل رسانده بود، در ملبورن استرالیا به ۲۵ سال زندان محکوم شد. رابین لیندهولم، زن ۴۶ ساله تنها در ۷۱ سالگی می تواند برای اولین بار درخواست برگزاری دادگاه تجدید نظر کند.</p>
      <p>این زن استرالیایی پس از آمریت در قتل جورج تمپلتون، نامزد خود در سال ۲۰۰۵، وین امی، معشوقه اش را هم از پای درآورده بود و به جرم این قتل در حال حاضر سال های زندان خود را سپری می کند.</p>
      <p>رابین لیندهولم به خانواده نامزد خود خبرناپدید شدن جورج را داده بود و پس از آن بود که در پنت هاوس مشترک خود و نامزدش مخفی شد.</p>
      <p>به گفته دادگاه جورج تمپلتون پیش از مرگ مست و ضعیف بوده است و در همان حالت مورد حمله قرارگرفته و ربوده و کشته شده است. جسد جورج تمپلتون هنوز پیدانشده است و خانواده وی از نامزد او در دادگاه خواستند لآقل محل مخفی کردن جسد را به آنها بگوید.</p>
      <figure>
        <iframe data-src="https://twitter.com/euronewses/status/1192226595022356481" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>دبورا تازیس، خواهرزاده جورج تمپلتون به خبرنگاران گفت: « در حال حاضر تنها می خواهیم بدانیم برای جورج چه اتفاقی افتاده، چگونه کشته شده و محل اختفای جسدش کجاست.»</p>
      <p>هشت سال پس از قتل جورج تمپلتون، خانم لیندهولم نامزد خود امی را نیز در یک پارکینگ به قتل رساند. ظاهرا او با ضربه چوب بیس بال به سرش از پی درآمد. رابین لیندهولم که خود دوست دخترسابق آلفونسو گانگیتانو رئیس سک باند تبهکاربوده است، پیش تر به دلیل مرگ معشوقه خود حکم ۲۵ سال زندان گرفته است.</p>
      <p>احتمالا رابین لیندهولم تنها در دهه هشتم زندگی خود بتواند طعم آزادی را بچشد.</p>
    </article>
  </body>
</html>