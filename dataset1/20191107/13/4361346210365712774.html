<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/voros-kodot-adott-ki-a-rendorseg-ket-honap-alatt-127-en-haltak-meg-az-orszag-kozutjain/186097"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-07T13:15:00+00:00"/>
    <meta property="og:title" content="Vörös kódot adott ki a rendőrség, két hónap alatt 127-en haltak meg az ország közútjain"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Vörös kódot adott ki a rendőrség, két hónap alatt 127-en haltak meg az ország közútjain</mark>
      </h1>
      <address><time datetime="2019-11-07T13:15:00+00:00">07 Nov 2019, 13:15</time> by <a rel="author">MTI</a></address>
      <p>
        <b>Úgynevezett vörös kódot adott ki a rendőrség az elmúlt időszak baleseti adatai miatt. Szeptembertől rohamos hanyatlásnak indult a közlekedési morál, 2 hónap alatt 127-en haltak meg az ország közútjain - közölték csütörtökön az MTI megkeresésére. </b>
        <b>Úgynevezett vörös kódot adott ki a rendőrség az elmúlt időszak baleseti adatai miatt. Szeptembertől rohamos hanyatlásnak indult a közlekedési morál, 2 hónap alatt 127-en haltak meg az ország közútjain - közölték csütörtökön az MTI megkeresésére.</b>
      </p>
      <p>Az Országos Rendőr-főkapitányság tudatta: a vörös kód egyfajta figyelemfelhívás, hogy a "közlekedők legalább egy pillanatra megálljanak és elgondolkozzanak: mindenkit várnak haza és a balesetekben érintett lehet bárkinek a hozzátartozója".</p>
      <p>A rendőrség, ahogy eddig is, ezután is határozottan fellép a jogsértésekkel szemben, és minden olyan eszközt alkalmazni fog, ami gátat szabhat a kedvezőtlen folyamatoknak.</p>
      <p>Példaként említették, hogy tavaly óta nem jelentik be előre az ellenőrzések helyét és idejét. Ennek hatására a baleseti adatok kedvező irányba változtak. A tendencia azonban eddig tartott: idén szeptembertől rohamos hanyatlásnak indult a közlekedési morál - tették hozzá.</p>
      <p>2019 szeptemberében 56-an, októberben 71-en vesztették életüket közúti közlekedési balesetben. "Minden balesetmegelőzési kampány, erőfeszítés kevés, ha a közlekedők ennek a negatív folyamatnak a megfékezésében nem partnerek" - hangsúlyozták.</p>
    </article>
  </body>
</html>