<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/inflyaciya-v-ukrajini-milovanov-predstaviv-prognoz-inflyaciji-na-tri-roki-novini-ukrajini-50052183.html"/>
    <meta property="og:site_name" content="НВ"/>
    <meta property="article:published_time" content="2019-11-07T13:17:00+00:00"/>
    <meta property="og:title" content="Базовий і оптимістичний. Милованов оприлюднив два прогнози інфляції на наступні три роки"/>
    <meta property="og:description" content="Рівень інфляції буде вищим у разі надходження зовнішніх інвестицій у 2020 році."/>
  </head>
  <body>
    <article>
      <h1>Базовий і оптимістичний. Милованов оприлюднив два прогнози інфляції на наступні три роки</h1>
      <h2>Рівень інфляції буде вищим у разі надходження зовнішніх інвестицій у 2020 році.</h2>
      <address>
        <time datetime="2019-11-07T13:17:00+00:00">07 Nov 2019, 13:17</time>
      </address>
      <p>Базовий прогноз <a href="https://nv.ua/tags/infljatsija.html">інфляції</a> передбачає зростання індексу споживчих цін у 2020 році на 5,5%, у 2021 році - на 5,3%, у 2022 році - на 5,1%. Про це повідомив міністр розвитку економіки, торгівлі та сільського господарства Тимофій Милованов у Facebook.</p>
      <p>Згідно оптимістичного сценарію, у 2020 році рівень інфляції складе 5,8%, а 2021−2022 роках по 5% щорічно.</p>
      <p>Милованов пояснив, що різниця між базовим та оптимістичними прогнозами полягає в рівні інвестицій в економіці.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/718/original/5e569e3a6a51dd54b55fbec6bf7c168b.png?stamp=1&amp;q=85&amp;w=115"/>
      </figure>
      <p>Тимофій Милованов<br/>Втішний прогноз. Як одужує економіка України</p>
      <p>«В оптимістичному сценарії на $3 млрд більше зовнішніх інвестицій. Для того, щоб реалізувався цей сценарій, потрібний кращий бізнес клімат, відсутність корупціі у владі та на місцях, працююча судова система, реформи (включно з ліберальним ринком землі та приватизацією)», — написав він.</p>
      <p>«За оптимістичного сценарію інфляція буде трошки вище в перший рік, на 0,3%. Через збільшення активності через інвестиції. А в наступні роки інфляція буде трошки нижче, на 0,3% та 0,1% відповідно. Це відбудеться за рахунок збільшення виробництва та доданої вартості в економіці, після того, як запрацюють інвестиції», — додав міністр.</p>
      <p>Раніше повідомлялося, що <a href="https://nv.ua/biz/economics/inflyaciya-v-ukraine-snizitsya-do-5-5-prognoz-minekonomrazvitiya-novosti-ukrainy-50049140.html">Мінекономрозвитку поліпшило прогнози інфляції, зростання ВВП та врожаю зернових</a>.</p>
    </article>
  </body>
</html>