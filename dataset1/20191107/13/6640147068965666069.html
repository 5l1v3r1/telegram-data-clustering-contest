<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/diablo-4-villaggi-storie/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T13:47:00+00:00"/>
    <meta property="og:title" content="Diablo 4 includerà più di 100 villaggi, densi di storie da scoprire"/>
    <meta property="og:description" content="Diablo 4 punta a essere un gioco massiccio, con 100 villaggi densi di storie di persone semplice che ci colpiranno nel profondo."/>
  </head>
  <body>
    <article>
      <h1>Diablo 4 includerà più di 100 villaggi, densi di storie da scoprire</h1>
      <address><time datetime="2019-11-07T13:47:00+00:00">07 Nov 2019, 13:47</time> by <a rel="author">Nicola Armondi</a></address>
      <p><b>Diablo 4</b>, nel corso degli anni, ha subito uno sviluppo abbastanza travagliato secondo quanto abbiamo scoperto di mese in mese grazie a vari report (su tutti, quello del sempre informatissimo Jason Schreier). Nato come un progetto in terza persona sulla falsariga di un souls-like, è tornato a essere un classico dungeon crawler con visuale isometrica. A essere del tutto onesti, Diablo 4 non è “classico” sotto ogni punto di vista, visto ad esempio che è ambiento in un ampio mondo interconnesso.</p>
      <p>Parlando del mondo di gioco, <b>il team di sviluppo ha spiegato qual è l’obbiettivo con Diablo 4</b>. Il gioco conterrà più di cento villaggi. Si tratta di una dichiarazione molto forte che rende perfettamente l’idea di quanto Blizzard stia puntando su questo gioco: il mondo sembra quindi promettere tantissimi contenuti da giocare ed esplorare.</p>
      <figure>
        <img src="https://www.tomshw.it/images/images/2019/11/diablo-iv-59938.768x432.jpg"/>
      </figure>
      <p>Leggi anche: <a href="https://www.tomshw.it/videogioco/wow-espansione-livello/">WoW: l’espansione dimezza il livello dei giocatori, ecco perché</a></p>
      <p>Viene inoltre ripetuto che <b>Diablo 4 vuole essere più oscuro e brutale</b>: il che non significa che sarà solo un gioco dallo stile visivo più <i>dark</i>, ogni aspetto è stato influenzato da questa direzione, iniziando con la trama. La storia di questo nuovo capitolo è più quotidiana rispetto al terzo capitolo: questo significa che potremo scoprire le storie delle persone più semplici, ovvero gli abitanti dei suddetti villaggi.</p>
      <p><b>Diablo 4 per ora non ha una data di uscita</b>, ma sappiamo che dovrebbe essere rilasciato su PC, PlayStation 4 e Xbox One. Ci vorrà un po’ di tempo, probabilmente, visto che Blizzard ha detto di non aspettarselo a breve termine. Non ci rimane altro da fare se non attendere e sperare di ricevere nuove informazioni quanto prima: innegabilmente, il gioco sembra molto promettente.</p>
      <blockquote>In attesa di Diablo 4, possiamo divertirci con il terzo capitolo, acquistabile a un ottimo prezzo su Amazon, precisamente a <a href="https://toms.it/T9GPV">questo indirizzo</a>.</blockquote>
    </article>
  </body>
</html>