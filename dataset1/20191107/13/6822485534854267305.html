<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980816040.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-07T13:42:00+00:00"/>
    <meta property="og:title" content="آل‌هاشم: به خاک کشوری تجاوز نمی‌کنیم اما جانانه از کشورمان دفاع می‌کنیم"/>
    <meta property="og:description" content="به گزارش تسنیم، حجت‌الاسلام والمسلمین سید محمد علی آل‌هاشم در آیین افتتاح ساختمان جدید بیمارستان ارتش تبریز با بیان اینکه ارتش ما با سایر ارتش‌های دنیا تمایز ویژه‌ای دارد اظهار داشت: تمایز ما در این است که اولین اولویت این ارتش الهی دفاع از خاک و سرزمین جمهوری اسلامی ایران است و در طول این چهل سال دیده نشده است به خاک کشوری تجاوز کنیم اما جانانه از کشورمان دفاع کردیم."/>
  </head>
  <body>
    <article>
      <h1>آل‌هاشم: به خاک کشوری تجاوز نمی‌کنیم اما جانانه از کشورمان دفاع می‌کنیم</h1>
      <address>
        <time datetime="2019-11-07T13:42:00+00:00">07 Nov 2019, 13:42</time>
      </address>
      <p>نماینده ولی فقیه در آذربایجان شرقی با بیان اینکه ارتش ما با سایر ارتش‌های دنیا تمایز ویژه‌ای داردگفت: تمایز ما در این است که اولین اولویت ارتش دفاع از خاک و سرزمینمان است، در طول این چهل سال به خاک کشوری تجاوز نکردیم اما جانانه از کشورمان دفاع کردیم.</p>
      <p>به گزارش تسنیم، حجت‌الاسلام والمسلمین سید محمد علی آل‌هاشم در آیین افتتاح ساختمان جدید بیمارستان ارتش تبریز با بیان اینکه ارتش ما با سایر ارتش‌های دنیا تمایز ویژه‌ای دارد اظهار داشت: تمایز ما در این است که اولین اولویت این ارتش الهی دفاع از خاک و سرزمین جمهوری اسلامی ایران است و در طول این چهل سال دیده نشده است به خاک کشوری تجاوز کنیم اما جانانه از کشورمان دفاع کردیم.</p>
      <p>وی ادامه داد: ارتش جمهوری اسلامی ایران در طول 40 سال گذشته با تمام توان، امتحان خود را سرافرازانه پس داده است و با حضور نیروهای مؤمن و انقلابی در حراست از انقلاب و با حضور در میدان‌های مختلف هم در ساماندهی و هم در عرصه عملیات و تقویت زیرساخت‌ها و نیز جهت دهی فکری و دینی عالی بوده است.</p>
      <p>نماینده ولی فقیه در آذربایجان شرقی  گفت: نیروهای مسلح قدرتمند ترین حافظان خاک و سرزمین ما هستند.</p>
      <p>امام جمعه تبریز با بیان اینکه ارتش در تمامی مناطق بیمارستان‌های منطقه‌ای دارد و خدمات شایانی ارائه کرده است خاطر نشان کرد: در سال‌های اخیر این بیمارستان‌ها با هدف خدمت به ارتش و خانواده‌های محترم آنها ساخته شده اما با تدابیر فرمانده ارتش این بیمارستان‌ها در خدمت عموم مردم قرار گرفتند که امیدواریم از نظر تجهیزات نیز به روز شوند.</p>
      <p> ساختمان بیمارستان امام علی (ع) ارتش در زمینی به مساحت 6 هزار و 300 متر مربع و در چهار طبقه در بخش‌های مختلف زنان زایمان، دیالیز، بخش اورژانس، اتاق عمل، بخش سوختگی، درمانگاه‌های تخصصی و فوق تخصصی، داروخانه، داخلی، سی سی یو و آی سی یو و دندان پزشکی به عنوان قطب بهداشت ارتش جمهوری اسلامی ایران در شمال غرب کشور احداث شده است.</p>
    </article>
  </body>
</html>