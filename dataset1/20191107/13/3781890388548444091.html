<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740507"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T13:30:00+00:00"/>
    <meta property="og:title" content="กต.ยึดนโยบาย'บิ๊กตู่'ปม'สม รังสี'แวะไทยหวั่นขัดแย้ง"/>
    <meta property="og:description" content="กต.รับทราบนโยบาย“บิ๊กตู่”ปม “สม รังสี” ระบุการรับมืออยู่ที่นายกฯสั่งหน่วยงานที่เกี่ยวข้อง"/>
  </head>
  <body>
    <article>
      <h1>กต.ยึดนโยบาย'บิ๊กตู่'ปม'สม รังสี'แวะไทยหวั่นขัดแย้ง</h1>
      <address>
        <time datetime="2019-11-07T13:30:00+00:00">07 Nov 2019, 13:30</time>
      </address>
      <p>
        <b>กต.รับทราบนโยบาย“บิ๊กตู่”ปม “สม รังสี” ระบุการรับมืออยู่ที่นายกฯสั่งหน่วยงานที่เกี่ยวข้อง</b>
      </p>
      <p>เมื่อวันที่ 7 พ.ย. น.ส.บุษฎี สันติพิทักษ์ อธิบดีกรมสารนิ​เทศและโฆษกกระทรวงการต่างประเทศ กล่าวถึงกรณีที่นายสม รังสี อดีตผู้นำฝ่ายค้านของกัมพูชา ยังยืนยันว่าต้องการเดิ​นทางมาลงเครื่องบินที่ท่​าอากาศสุวรรณภูมิ เพื่อเดินทางเข้าประเทศกัมพูชา ว่า  พล.อ.ประยุทธ์ จันทร์โอชา นายกรัฐมนตรี และรมว.กลาโหม ให้สัมภาษณ์เรื่องนี้เมื่อวันที่​ 6 พ.ย.ที่ผ่านมา ส่วนการเตรียมการต่อกรณีนี้ นายกรัฐมนตรีต้องเป็นผู้สั่​งการไปยังหน่วยงานที่เกี่ยวข้​องให้ดำเนินการ โดยพื้นที่ท่าอากาศสุวรรณภูมิ​อยู่ในความรับผิดชอบของบริษัท ท่าอากาศยานไทย จำกัด (มหาชน)  ขณะที่กระทรวงการต่างประเทศไม่​ได้เข้าไปมีส่วนกับการดำเนิ​นการดังกล่าว เพียงแต่รับทราบนโยบาย ซึ่งประเทศเรามีหลักการตามที่​นายกฯ และรมว.ต่างประเทศได้ระบุแล้วว่​าไม่อยากให้ใครมาใช้ดิ​นแดนของประเทศไทยทำกิ​จกรรมทางการเมืองใดก็ตามที่จะส่​งผลกระทบกับประเทศที่ไทยมี​ความสัมพันธ์อันดีด้วย.<br/> </p>
    </article>
  </body>
</html>