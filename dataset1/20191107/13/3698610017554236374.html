<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/italiya-zaprovadit-u-shkolah-obov-yazkove-vivchennya-zmin-klimatu-328818_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T13:33:00+00:00"/>
    <meta property="og:title" content="Італія запровадить у школах обов'язкове вивчення змін клімату"/>
    <meta property="og:description" content="На вивчення змін клімату виділять годину на тиждень."/>
  </head>
  <body>
    <article>
      <h1>Італія запровадить у школах обов'язкове вивчення змін клімату</h1>
      <h2>На вивчення змін клімату виділять годину на тиждень.</h2>
      <address>
        <time datetime="2019-11-07T13:33:00+00:00">07 Nov 2019, 13:33</time>
      </address>
      <p>Італія стане першою країною в світі, яка введе в школах обов'язковий предмет з вивчення <a href="https://dt.ua/TECHNOLOGIES/globalne-poteplinnya-mozhe-prizvesti-do-zatoplennya-500-milyoniv-lyudey-vcheni-327991_.html"><b>змін клімату</b></a> та сталого розвитку. Про це заявив міністр освіти країни Лоренцо Фірамонті, повідомляє <a href="https://www.reuters.com/article/us-climate-change-italy-exclusive/exclusive-italy-to-make-climate-change-study-compulsory-in-schools-idUSKBN1XF1E1">Reuters.</a></p>
      <p>За його словами, з наступного вересня всі державні школи Італії повинні будуть виділити на вивчення змін клімату 33 години на рік, тобто майже годину на тиждень. Багато традиційних предметів, такі як географія, математика і фізика, будуть викладатися з перспективи сталого розвитку.</p>
      <p>"Я хочу зробити систему освіти Італії першою системою освіти, яка ставить навколишнє середовище і суспільство в центр усього, що ми вчимо у школах", - заявив Фірамонті.</p>
      <p>Сталий розвиток - це концепція, яка передбачає досягнення балансу між задоволенням сучасних потреб людства і захистом інтересів майбутніх поколінь.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше <a href="https://dt.ua/TECHNOLOGIES/11-tisyach-vchenih-ogolosili-pro-klimatichnu-nadzvichaynu-situaciyu-328595_.html"><b>11 тисяч вчених зі 153 країн світу заявили про настання "кліматичної надзвичайної ситуації"</b>.</a> За їхніми словами, в разі, якщо існуючий порядок не буде переглянутий, не можна буде уникнути "невимовних людських страждань".</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>