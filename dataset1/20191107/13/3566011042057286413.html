<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545404.html/%D8%A8%D8%A7%D8%A8%D9%84%D8%B3%D8%B1-%D9%85%DB%8C%D8%B2%D8%A8%D8%A7%D9%86-%D8%B1%D9%82%D8%A7%D8%A8%D8%AA-%D9%87%D8%A7%DB%8C-%D8%AA%DA%A9%D9%88%D8%A7%D9%86%D8%AF%D9%88-%D9%82%D9%87%D8%B1%D9%85%D8%A7%D9%86%DB%8C-%DA%A9%D8%B4%D9%88%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T13:24:00+00:00"/>
    <meta property="og:title" content="بابلسر میزبان رقابت‌های تکواندو قهرمانی کشور"/>
    <meta property="og:description" content="رئیس اداره ورزش و جوانان بابلسر از میزبانی رقابت‌های تکواندو قهرمانی نوجوانان کشور در این شهرستان خبر داد."/>
  </head>
  <body>
    <article>
      <h1>بابلسر میزبان رقابت‌های تکواندو قهرمانی کشور</h1>
      <h2>رئیس اداره ورزش و جوانان بابلسر خبر داد</h2>
      <address>
        <time datetime="2019-11-07T13:24:00+00:00">07 Nov 2019, 13:24</time>
      </address>
      <p>رئیس اداره ورزش و جوانان بابلسر از میزبانی رقابت‌های تکواندو قهرمانی نوجوانان کشور در این شهرستان خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ یاسر ابراهیم‌زاده در گفت‌وگو با خبرنگار <a href="http://www.bloghnews.com/">بلاغ </a>از برگزاری مسابقات قهرمانی تکواندو کشور در بابلسر خبر داد و اظهار کرد: مسابقات تکواندو نوجوانان قهرمانی کشور انتخابی تیم ملی با حضور 570 ورزشکار و کادر اجرایی از سراسر ایران به مدت چهار روز در بخش پسران از تاریخ 16 تا 18 آبان و در بخش دختران از 18 تا 20 آبان در بابلسر برگزار می‌شود.<br/><br/>وی با اشاره به اینکه این مسابقات با حضور مسئولان ارشد استان و همچنین سفیر کره جنوبی همراه خواهد بود خاطرنشان کرد: مراسم ویژه این رقابت‌ها در روز شنبه همزمان با اختتامیه رقابت‌های پسران و افتتاحیه مسابقات دختران در سالن ورزشی شهیدان نوبخت است.<br/><br/>رئیس اداره ورزش و جوانان بابلسر تصریح کرد: باتوجه به اینکه یکی از قطب‌های ورزش مازندران در زمینه‌های قهرمانی و همگانی بابلسر بوده و همچنین از امکانات و ظرفیت‌های خوبی برخوردار است، این میزبانی به بابلسر داده شد.<br/><br/>ابراهیم‌زاده افزود: با حضور قهرمانان و مدال‌آوران کشور در این مسابقات، ورزش شهرستان تجربه خوبی را کسب می‌کند و موجب تقویت سیستم آموزشی تکواندو می‌شود که نقش به‌سزایی در توسعه ورزش بابلسر دارد.<br/><br/>وی خاطرنشان کرد: بابلسر در طول سال میزبانی بیش از 50 درصد از اردوهای تیم‌های ملی که در مازندران برگزار می‌شود را به عهده می‌گیرد.<br/><br/>انتهای پیام/</p>
    </article>
  </body>
</html>