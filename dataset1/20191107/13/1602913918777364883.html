<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/companii/incepe-batalia-in-jurul-casei-de-comert-unirea-noul-ministru-nechita-adrian-oros-spune-am-semnalat-grave-probleme-privind-modul-de-cheltuire-a-bugetului-alocat-18552173"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-07T13:33:19+00:00"/>
    <meta property="og:title" content="Începe bătălia în jurul Casei de Comerţ Unirea. Noul ministru, Nechita-Adrian Oros, spune: „Am semnalat grave probleme privind modul de cheltuire a bugetului alocat”"/>
    <meta property="og:description" content="Nechita-Adrian Oros, noul ministru al Agriculturii şi Dezvoltării Rurale, spune că a semnalat grave probleme privind modul de cheltuire a bugetului alocat Casei de Comerţ Agroalimentar Unirea, după ce a dispus Corpului de control al ministrului în cursul acestei zile să efectueze verificări asupra întregii activităţi a Casei."/>
  </head>
  <body>
    <article>
      <h1>Începe bătălia în jurul Casei de Comerţ Unirea. Noul ministru, Nechita-Adrian Oros, spune: „Am semnalat grave probleme privind modul de cheltuire a bugetului alocat”</h1>
      <address><time datetime="2019-11-07T13:33:19+00:00">07 Nov 2019, 13:33</time> by <a rel="author" href="https://www.zf.ro/autor/florentina-nitu" target="_blank">Florentina Niţu</a></address>
      <p>Nechita-Adrian Oros, noul ministru al Agriculturii şi Dezvoltării Rurale, spune că a semnalat grave probleme privind modul de cheltuire a bugetului alocat Casei de Comerţ Agroalimentar Unirea, după ce a dispus Corpului de control al ministrului în cursul acestei zile să efectueze verificări asupra întregii activităţi a Casei.</p>
      <p>„Domnii Sorin Minea, George Sava, Florentin Bercu, Mircea Coşea au semnalat grave probleme privind modul de cheltuire a bugetului alocat Casei de Comerţ pentru produse agroalimentare Unirea”, se arată într-un comunicat al Ministerului Agriculturii.</p>
      <p>Reprezentanţii ministerului spun că această situaţie nu va influenţa sub nicio forma determinarea noii conduceri a ministerului de a face politici publice prin care să consolideze poziţia fermierilor pe lanţul de aprovizionare cu produse agroalimentare româneşti şi sănătoase.</p>
      <p>Casa de Comerţ Unirea a fost înfiinţată în ianuarie 2019, cu un capital social de 93 de milioane de lei de la stat. Până acum au fost create două aprozare cu produse româneşti dintr-o reţea ce-şi propunea să ajungă la 80.</p>
    </article>
  </body>
</html>