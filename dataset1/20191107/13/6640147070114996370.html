<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/migliori-set-lego-technic/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T13:35:00+00:00"/>
    <meta property="og:title" content="I 6 migliori set LEGO TECHNIC del 2019"/>
    <meta property="og:description" content="Quali sono i set LEGO Technic migliori di questo 2019? Ne abbiamo selezionati 6 fra i TOP da avere sia per collezione che per divertimento ludico!"/>
  </head>
  <body>
    <article>
      <h1>I 6 migliori set LEGO TECHNIC del 2019</h1>
      <address><time datetime="2019-11-07T13:35:00+00:00">07 Nov 2019, 13:35</time> by <a rel="author">Japo Orbo</a></address>
      <p>Il LEGO Technic è uno dei <b>prodotti di punta</b> della casa danese, non soltanto per il design perfetto e la difficoltà costruttiva ma anche per il realismo dei modelli, spesso identici alla controparte reale. Se siete appassionati di mezzi pesanti o autoveicoli, il LEGO Technic oggi offre numerose scatole per tutte le tasche, spesso motorizzate o motorizzabili grazie al<b> Power Functions set (8293) </b>(<a href="https://toms.it/A6Wf3">Lego store</a> | <a href="https://toms.it/ALGnM">Amazon</a>). Che siate appassionati o nuovi interessati all’argomento vi suggeriamo sei set, dal meno costoso al più costoso, che dovreste possedere per poter apprezzare al massimo l’attuale offerta di mercato LEGO Technic .</p>
      <h3>Modalità di valutazione</h3>
      <p><b>Notare bene</b>: tutti i voti vanno da 1 a 10.</p>
      <ul>
        <li><b>Globale</b>: voto del set LEGO nella sua totalità.</li>
        <li><b>Minis</b>: voto dedicato agli omini LEGO inclusi nel set. Il voto migliora in base alla rarità, alle caratteristiche uniche, agli accessori e alla tipologia di stampa (printing) delle minifigures più amate in tutto il mondo. Nel caso le minifigures non siano presenti il voto sarà Np.</li>
        <li><b>Design</b>: voto sul modo in cui i pezzi vengono assemblati. Viene privilegiata l’originalità e il divertimento nell’assemblaggio, la giocabilità del prodotto, l’aspetto finale del set completato.</li>
        <li><b>Pezzi/prezzo</b>: il voto si basa sul rapporto fra la quantità dei pezzi inclusi e il costo attuale del set. Se il set è fuori produzione ci si rifà a quanto rinvenibile su Ebay per una copia con la scatola ma non sigillata o quanto offerto dai venditori terzi su Amazon.</li>
        <li><b>“Woosh factor”</b>: il voto si basa su quanto bene e con quanta soddisfazione il set può essere tenuto in mano e fatto volare nella propria stanza, studio o ufficio. Tornate bambini grazie alle valutazioni di Japo L’Orbo!</li>
        <li><b>Investimento</b>: il voto si basa su quanto probabilmente il set guadagnerà valore economico se tenuto sigillato con una scatola in buone condizioni. Tutti i set LEGO nel tempo guadagnano valore ma un punteggio alto in questa voce significa essere sicuri che i collezionisti faranno di tutto per averlo MINT. Se il set è fuori produzione il voto indica quanto è ricercato dai collezionisti.</li>
      </ul>
      <h3>42089 – Motoscafo da Corsa</h3>
      <figure>
        <img src="https://www.tomshw.it/images/images/2019/11/lego-technic-61282.jpg"/>
      </figure>
      <p>Consigliamo questo modello LEGO Technic per <b>l’ottimo</b> rapporto giocabilità/pezzi/prezzo. Il motoscafo purtroppo non galleggia ma nonostante i “soli” 174 pezzi ha un design accattivante e risulta una costruzione discretamente complessa per un bambino. Il vantaggio del modello è che può essere ricostruito in un <b>idrovolante da corsa</b> dalla carlinga avveniristica e slanciata (è un LEGO Technic 2 in 1). A dirla tutta il modello secondario a nostro parere ha un design persino <b>migliore</b> di quello principale e un “woosh factor” molto alto. Il modello è fatto per gli inseguimenti! Comunque sia per 14,99€ avete fra le mani un ottimo (doppio) regalo.</p>
      <slideshow>
        <figure>
          <img src="https://www.tomshw.it/images/images/2019/11/lego-technic-61281.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61280.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61279.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61278.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61277.768x432.jpg"/>
        </figure>
      </slideshow>
      <h4>Valutazione</h4>
      <ul>
        <li><b>Globale</b>: 7</li>
        <li><b>Minis</b>: Np</li>
        <li><b>Design</b>: Motoscafo 7 | Idrovolante 8</li>
        <li><b>Pezzi/Prezzo</b>: 10</li>
        <li><b>Woosh Factor</b>: 9</li>
        <li><b>Investimento</b>: 2</li>
      </ul>
      <p><b>N° articolo</b>: 42089<b><br/>Pezzi</b>: 174<br/><b>Età</b>: 8+<br/><b>Prezzo</b>: 14,99€<br/><b>Acquistabile su</b>: <a href="https://toms.it/vJ7fa">LEGO store</a> | <a href="https://toms.it/lpjB9">Amazon</a></p>
      <h3>42093 – CHEVROLET CORVETTE ZR1</h3>
      <figure>
        <img src="https://www.tomshw.it/images/images/2019/11/lego-technic-61283.jpg"/>
      </figure>
      <p>La Corvette ZR1, nella sua livrea arancione fuoco e nero notte, con gli scarichi gialli lungo il cofano è un modello dal design <b>elegante e realistico</b>. Le auto Technic spesso sono ricreate in collaborazione con gli ingegneri delle case automobilistiche e questo modello è davvero la punta di diamante delle scatole a medio costo LEGO. Sviluppato in collaborazione con Corvette il 42093 ha lo sterzo funzionante e un motore V8 con pistoni mobili. Come se non bastasse il modello è parte della serie 2 in 1 e può essere ricostruito in una replica di <b>Hot Road</b>. Completa la guida all’acquisto una esperienza di costruzione davvero soddisfacente in puro stile “supercar” LEGO: un appassionato di auto da corsa non dovrebbe perdere questo modello. L’unica critica è il design della Hot Road che in arancione risulta essere un po’ meno interessante del modello principale.</p>
      <slideshow>
        <figure>
          <img src="https://www.tomshw.it/images/images/2019/11/lego-technic-61286.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61285.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61284.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61252.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61251.768x432.jpg"/>
        </figure>
      </slideshow>
      <h4>Valutazione</h4>
      <ul>
        <li><b>Globale</b>: 8</li>
        <li><b>Minis</b>: Np</li>
        <li><b>Design</b>: 8</li>
        <li><b>Pezzi/Prezzo</b>: 9</li>
        <li><b>Woosh Factor</b>: Corvette 10 | Hot Road 6</li>
        <li><b>Investimento</b>: 6</li>
      </ul>
      <p><b>N° articolo</b>: 42093<b><br/>Pezzi</b>: 579<br/><b>Età</b>: 9+<br/><b>Prezzo</b>: 39,99€<br/><b>Acquistabile su</b>: <a href="https://toms.it/aEpPV">LEGO store</a> | <a href="https://toms.it/Wxbhf">Amazon</a></p>
      <h3>42079 – CARRELLO ELEVATORE HEAVY DUTY</h3>
      <figure>
        <img src="https://www.tomshw.it/images/images/2019/11/lego-technic-61253.jpg"/>
      </figure>
      <p>Un grande punto di forza amatissimo dagli appassionati LEGO sono i “mezzi pesanti” della serie Technic. Si tratta di modelli davvero realistici, divertenti da costruire e da manovrare una volta montati. Il Carrello Elevatore Heavy Duty, in giallo brillante, è un modello che <b>non può mancare</b> nella vostra collezione per diversi motivi: in primis ha un design eccezionale e dopo le circa due ore necessarie per assemblarlo avrete fra le mani una perfetta replica funzionante compresa del lampeggiante arancione! Secondariamente l’esperienza di gioco con il pallet LEGO e l’aggiuntiva bombola da trasportare lo rendono un prodotto perfetto per far divertire un bambino (o il bambino che è in voi). Inoltre <b>l’autogrù</b> alternativa al modello principale <b>vi piacerà moltissimo</b>, con le sue ruote enormi e il gancio per trasportare altri autoveicoli Technic. Il costo contenuto e la difficoltà costruttiva vi daranno grande soddisfazione.</p>
      <slideshow>
        <figure>
          <img src="https://www.tomshw.it/images/images/2019/11/lego-technic-61258.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61257.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61256.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61255.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61254.768x432.jpg"/>
        </figure>
      </slideshow>
      <h4>Valutazione</h4>
      <ul>
        <li><b>Globale</b>: 8</li>
        <li><b>Minis</b>: Np</li>
        <li><b>Design</b>: 8</li>
        <li><b>Pezzi/Prezzo</b>: 7</li>
        <li><b>Woosh Factor</b>: 9</li>
        <li><b>Investimento</b>: 6</li>
      </ul>
      <p><b>N° articolo</b>: 42079<b><br/>Pezzi</b>: 592<br/><b>Età</b>: 9-16<br/><b>Prezzo</b>: 49,99€<br/><b>Acquistabile su</b>: <a href="https://toms.it/pgLto">LEGO store</a> | <a href="https://toms.it/RFGGg">Amazon</a></p>
      <h3>42077 – AUTO DA RALLY</h3>
      <figure>
        <img src="https://www.tomshw.it/images/images/2019/11/lego-technic-61263.jpg"/>
      </figure>
      <p>Le auto da rally della serie Technic sono una esperienza costruttiva sempre molto <b>divertente</b> e <b>impegnativa:</b> compatte e dettagliate stupiscono per la capacità dei designer di creare un prodotto che dopo ben cinque ore di “lavoro” è <b>un fedele modello</b> in scala. In questa vettura entrambi i cofani sono apribili per poter godere del motore V6 con pistoni funzionanti e del sistema di raffreddamento del motore a due valvole. L’auto ovviamente ha lo sterzo e le sospensioni funzionanti e può essere convertita in una accattivante <b>Buggy.</b> I bambini dovranno essere aiutati nella costruzione e anche gli adulti alle prime armi dovranno impegnarsi al massimo: sono ben <b>1005 pezzi</b>.</p>
      <slideshow>
        <figure>
          <img src="https://www.tomshw.it/images/images/2019/11/lego-technic-61267.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61264.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61261.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61260.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61259.768x432.jpg"/>
        </figure>
      </slideshow>
      <h4>Valutazione</h4>
      <ul>
        <li><b>Globale</b>: 8</li>
        <li><b>Minis</b>: Np</li>
        <li><b>Design</b>: 9</li>
        <li><b>Pezzi/Prezzo</b>: 8</li>
        <li><b>Woosh Factor</b>: 10</li>
        <li><b>Investimento</b>: 7</li>
      </ul>
      <p><b>N° articolo</b>: 42077<b><br/>Pezzi</b>: 1005<br/><b>Età</b>: 10-16<br/><b>Prezzo</b>: 99,99€<br/><b>Acquistabile su</b>: <a href="https://toms.it/MCbUl">LEGO store</a> | <a href="https://toms.it/Gpz93">Amazon</a></p>
      <h3>42098 – BISARCA</h3>
      <figure>
        <img src="https://www.tomshw.it/images/images/2019/11/lego-technic-61269.jpg"/>
      </figure>
      <p>La scatola del set 42098 è <b>imponente</b> come il suo contenuto. Non solo costruirete la replica di una bisarca perfettamente funzionante (la rampa posteriore si abbassa per poter caricare i veicoli) ma nel set è inclusa anche un’auto blu con motore V8 in scala <b>perfetta</b> con la Corvette ZR1 (set 42093). Acquistare entrambi i set vi permetterà pertanto di caricare la Corvette sulla bisarca. È utile sapere che la bisarca può trasportare a pieno carico quattro autoveicoli. Vederla esposta con le macchine a bordo è davvero un colpo d’occhio <b>entusiasmante!</b> Il modello è ovviamente 2 in 1 pertanto potrete costruire anche <b>un camion, un’auto da esposizione e un furgoncino di assistenza</b>. La quantità di pezzi di questo set è impressionante (2493!) e richiederà molte ore del vostro tempo per essere assemblato.</p>
      <slideshow>
        <figure>
          <img src="https://www.tomshw.it/images/images/2019/11/lego-technic-61270.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61268.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61267.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61266.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61265.768x432.jpg"/>
        </figure>
      </slideshow>
      <h4>Valutazione</h4>
      <ul>
        <li><b>Globale</b>: 9</li>
        <li><b>Minis</b>: Np</li>
        <li><b>Design</b>: 9</li>
        <li><b>Pezzi/Prezzo</b>: 10</li>
        <li><b>Woosh Factor</b>: 5</li>
        <li><b>Investimento</b>: 8</li>
      </ul>
      <p><b>N° articolo</b>: 42098<b><br/>Pezzi</b>: 2493<br/><b>Età</b>: 11+<br/><b>Prezzo</b>: 159,99€<br/><b>Acquistabile su</b>: <a href="https://toms.it/lJ2xd">LEGO store</a> | <a href="https://toms.it/HqubV">Amazon</a></p>
      <h3>42082 – GRANDE GRU MOBILE</h3>
      <figure>
        <img src="https://www.tomshw.it/images/images/2019/11/lego-technic-61274.jpg"/>
      </figure>
      <p>E finiamo alla grande con un set non solo costoso ma anche <b>enorme</b> di cui vi avevamo già parlato nei “<b>i 10 migliori set LEGO in catalogo</b>“. La Grande Gru Mobile ha uno sterzo a 4 ruote e un motore V8 che muove pistoni e ventola. Fino a ora la LEGO non aveva mai costruito una gru tanto alta! Il modello infatti misura 100 cm di altezza, 66 cm di lunghezza e 18 cm di larghezza in posizione di lavoro. Inoltre grazie all’ingegnosità del sistema 2 in 1 è possibile scaricare online le istruzioni per costruire la <b>Battipalo Mobile</b>. I mezzi pesanti sono davvero la passione di tutti e i mezzi pesanti della LEGO Technic sapranno darvi grandi soddisfazioni: non lasciatevi scappare questa <b>meraviglia.</b></p>
      <slideshow>
        <figure>
          <img src="https://www.tomshw.it/images/images/2019/11/lego-technic-61276.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61275.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61273.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61272.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lego-technic-61271.768x432.jpg"/>
        </figure>
      </slideshow>
      <h4>Valutazione</h4>
      <ul>
        <li><b>Globale</b>: 10</li>
        <li><b>Minis</b>: Np</li>
        <li><b>Design</b>: 10</li>
        <li><b>Pezzi/Prezzo</b>: 9</li>
        <li><b>Woosh Factor</b>: 6</li>
        <li><b>Investimento</b>: 10</li>
      </ul>
      <p><b>N° articolo</b>: 42082<b><br/>Pezzi</b>: 4057<br/><b>Età</b>: 11+<br/><b>Prezzo</b>: 233,99€<br/><b>Acquistabile su</b>: <a href="https://toms.it/CBVLc">LEGO store</a> | <a href="https://toms.it/T3RB3">Amazon</a></p>
    </article>
  </body>
</html>