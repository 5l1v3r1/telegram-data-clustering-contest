<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/foto-in-video-jelincic-kot-ga-nismo-vajeni-bil-sem-zaljubljen-246836"/>
    <meta property="og:site_name" content="Slovenske novice"/>
    <meta property="article:published_time" content="2019-11-07T13:23:00+00:00"/>
    <meta property="og:title" content="FOTO in VIDEO: Jelinčič, kot ga nismo vajeni: Bil sem zaljubljen"/>
    <meta property="og:description" content="Na okrožnem sodišču v Ljubljani sta se prvič srečala Zmago in Monika Zupanc Jelinčič. Njo je spremljal novi partner Rok Miklič, ki je spominjal bolj na osebnega stražarja, saj je bil vselej e..."/>
  </head>
  <body>
    <article>
      <h1>FOTO in VIDEO: Jelinčič, kot ga nismo vajeni: Bil sem zaljubljen</h1>
      <h2>Moniko je na sodišču spremljal novi partner.</h2>
      <address><time datetime="2019-11-07T13:23:00+00:00">07 Nov 2019, 13:23</time> by <a rel="author">N. B.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/07/1590399.jpg"/>
          <figcaption>Burno zaslišanje na sodišču. FOTO: S. N.</figcaption>
        </figure>
        <figure>
          <img src="https://www.slovenskenovice.si/images/slike/2019/11/07/1590387.jpg"/>
          <figcaption>Monika izjav ni želela dajati. FOTO: S. N.</figcaption>
        </figure>
        <figure>
          <img src="https://www.slovenskenovice.si/images/slike/2019/11/07/1590388.jpg"/>
          <figcaption>Monikin novi partner je hodil vsaj meter pred njo. FOTO: S. N.</figcaption>
        </figure>
      </slideshow>
      <p>Na okrožnem sodišču v Ljubljani sta se prvič srečala<b> Zmago</b> in <b>Monika Zupanc Jelinčič</b>. Njo je spremljal novi partner <b>Rok Miklič</b>, ki je spominjal bolj na osebnega stražarja, saj je bil vselej en meter pred damo. Vzporedno z ločitvenim procesom namreč poteka ločen postopek, saj poslanec SNS zahteva razveljavitev darilne pogodbe, v kateri so leta 2014 zapisali, da svoji ženi podarja dobrih 667 tisoč evrov, šlo pa naj bi za njegove prihranke in zaslužke od prodanih umetnin. Kot poudarja Jelinčič, je bil ta denar namenjen izključno za nakup parcele na morju, ki sta si jo tako želela. Prvi dan na sodišču ni manjkalo opazk, obtožb in celo smeha.<br/><br/>To je po prvem dnevu na sodišču povedal Jelinčič:</p>
      <figure>
        <iframe src="https://www.youtube.com/embed/eoYuMfUF5fI" width="640" height="360" data-service="Youtube" scrolling="no"/>
      </figure>
      <figure>
        <img src="https://www.slovenskenovice.si/images/slike/2019/11/07/1590387.jpg"/>
        <figcaption>Monika izjav ni želela dajati. FOTO: S. N.</figcaption>
      </figure>
      <p>V okviru tega naroka je sodnica<b> Jadranka Juhant</b> najprej poskušala z zmerno rešitvijo spora, a poravnave niso dosegli. Jelinčič namreč trdi, da je denar takrat podaril, ker je bil v Moniko zaljubljen in jo je želel osrečiti ter obdariti z vilo na morju. Trdi tudi, da je bila darilna pogodba sklenjena šele tri leta kasneje, ker ga je takrat Monikina mama posvarila, naj pazi, kako ravna s svojim premoženjem.<br/><br/><br/><br/>Jelinčičeva – za zdaj še soproga – pa po drugi strani poudarja, da je s soprogom sklenila pogodbo zato, ker so ji tako svetovali finančni svetovalec, odvetnik in mož. Na vprašanje sodnice, ali je takrat ni zanimalo, kaj podpisuje, je Monika odgovorila, da moža nikdar ni smela »kaj preveč spraševati«, saj da se ga je bala. Na vprašanje sodnice, ali je torej pogodbo podpisala pod prisilo, Monika ni neposredno odgovorila, je pa zagotovila, da nikakor ni šlo za darilo, temveč skupno premoženje.<br/><br/>Sodeč po današnjem vzdušju na sodišču, borba med zakoncema še zdaleč ni končana in bo še kako napeta. Obravnava se bo nadaljevala v začetku decembra, in sicer ravno na miklavža. Koga od njiju bo letos bolj bogato obdaril, bomo videli že v kratkem.</p>
      <figure>
        <img src="https://www.slovenskenovice.si/images/slike/2019/11/07/1590388.jpg"/>
        <figcaption>Monikin novi partner je hodil vsaj meter pred njo. FOTO: S. N.</figcaption>
      </figure>
    </article>
  </body>
</html>