<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/uryad-anonsuvav-cifroviy-perepis-naselennya-do-kincya-roku-638241.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T03:37:57+00:00"/>
    <meta property="og:title" content="Уряд анонсував цифровий перепис населення до кінця року"/>
    <meta property="og:description" content="Уряд узгодив терміни проведення всеукраїнського перепису населення."/>
  </head>
  <body>
    <article>
      <h1>Уряд анонсував цифровий перепис населення до кінця року</h1>
      <address>
        <time datetime="2019-11-07T03:37:57+00:00">07 Nov 2019, 03:37</time>
      </address>
      <h4>Уряд узгодив терміни проведення всеукраїнського перепису населення.</h4>
      <p>Кабінет Міністрів України планує провести цифровий перепис населення до кінця 2019 року.</p>
      <p>Про це заявив прем'єр-міністр Олексій Гончарук.</p>
      <p>«Зараз у нас в уряді цим питанням (питанням перепису населення, — ред.) займається Дмитро Дубілет. І він як раз складає перелік всіх питань, на які ми хотіли б внаслідок перепису отримати адекватну релевантну відповідь», — зазначив він.</p>
      <p>Очільник уряду додав, що в планах до кінця року провести так званий цифровий перепис населення зі статистичних і математичних методів.</p>
      <p>«До кінця року ми плануємо провести так званий цифровий перепис населення, тобто за допомогою різних статистичних та математичних методів, за рахунок роботи з реєстрами, їх поєднання, зіставлення ми зараз з’ясовуємо відповіді на більшість цих запитань. Ми потім подивимося, що ще ми хочемо знати, і з огляду на те, яке конкретно технічне завдання стоятиме перед нами в наступному році, будемо дизайнувати логіку, в якій має відбуватися це опитування», — пояснив він.</p>
      <p>Гончарук  розповів, що всеукраїнський перепис населення в 2020 році може пройти з залученням співробітників Укрпошти та інших державних компаній.</p>
      <p>Він упевнений, що перепис населення можна провести дешевше, ніж за 3,4 мільярда гривень (саме ця сума була закладена на зазначені цілі в проєкті держбюджету-2020 до першого читання).</p>
      <p>Раніше очільник уряду Олексій Гончарук заявляв, що <a href="https://glavcom.ua/news/goncharuk-zayaviv-shcho-perepis-naselennya-v-2020-mozhut-provesti-v-elektronniy-formi-637669.html">перепис населення в 2020 хочуть провести в електронній формі</a>.</p>
      <p>Також зазначимо, що за прогнозом МВФ населення України за п’ять років <a href="https://glavcom.ua/news/naselennya-ukrajini-za-pyat-rokiv-zmenshitsya-na-milyon-osib-prognoz-mvf-633650.html">зменшиться на мільйон осіб</a>.</p>
      <p>Нагадаємо, що останній перепис населення в Україні проводився у 2001 році. Згідно з цим переписом, загальна кількість населення України в 2001 році складала 48,45 млн осіб.</p>
      <related>
        <a href="https://glavcom.ua/economics/finances/mizhnarodni-rezervi-ukrajini-u-zhovtni-zmenshilisya-do-214-mlrd-638205.html"/>
        <a href="https://glavcom.ua/news/u-malyuski-bude-shche-odin-zastupnik-kabmin-shvaliv-ryad-kadrovih-priznachen-638148.html"/>
        <a href="https://glavcom.ua/country/science/uryad-stvoriv-nackomisiyu-zi-standartiv-derzhavnoji-movi-638109.html"/>
      </related>
    </article>
  </body>
</html>