<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740405"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T03:49:00+00:00"/>
    <meta property="og:title" content="'นานา'เชื่อ'เวย์'มีเหตุผล หลังขอออกจากวง'ไทเทเนี่ยม'"/>
    <meta property="og:description" content="“นานา” เชื่อ “เวย์” มีเหตุผล หลังตัดสินใจประกาศขอออกจากวงไทเทเนี่ยม มั่นใจเวย์คงทำใจยากเหมือนกัน ยืนยันทุกวันนี้ยังเหมือนเดิม เพียงแค่ไม่ได้ทัวร์กับไทเทเนี่ยมแล้ว"/>
  </head>
  <body>
    <article>
      <h1>'นานา'เชื่อ'เวย์'มีเหตุผล หลังขอออกจากวง'ไทเทเนี่ยม'</h1>
      <address>
        <time datetime="2019-11-07T03:49:00+00:00">07 Nov 2019, 03:49</time>
      </address>
      <p>
        <b>“นานา” เชื่อ “เวย์” มีเหตุผล หลังตัดสินใจประกาศขอออกจากวงไทเทเนี่ยม มั่นใจเวย์คงทำใจยากเหมือนกัน ยืนยันทุกวันนี้ยังเหมือนเดิม เพียงแค่ไม่ได้ทัวร์กับไทเทเนี่ยมแล้ว</b>
      </p>
      <p>กลายเป็นประเด็นที่ทำให้แฟนๆช็อกไปตามๆกัน เมื่อ <b>ปริญญา อินทชัย</b> หรือ <b>เวย์ ไทเทเนี่ยม</b> ร็อปเปอร์ชื่อดัง ได้โพสต์ประกาศลาออกจากวงไทเทเนี่ยม หลังมีผลงานร่วมกันกับวงมานานกว่า 19 ปี ผ่านอิสตาแกรมส่วนตัว ตามที่เสนอข่าวไปแล้วนั้น</p>
      <figure>
        <img src="https://www.dailynews.co.th/admin/upload/20191107/news_ggpIyNcWrQ110428_533.jpg?v=201911080810?v=2142"/>
      </figure>
      <p>ความคืบหน้าล่าสุด ได้มีโอกาสเจอ <b>นานา ไรบีนา</b> ภรรยาสาวสุดสวย จึงได้เขาสอบถามถึงประเด็นดังกล่าวว่าเกิดอะไรขึ้น โดยนานา เผยว่า <br/>“สำหรับเรื่องนี้จะบอกว่าไม่รู้ก็คงเป็นไปไม่ได้ นานาว่าเขาก็ไม่ได้อยากจะตัดสินใจแบบนี้ มั่นใจว่าเขาก็คงทำใจยากเหมือนกัน กับสิ่งที่เขาจะต้องตัดสินใจลงไป แต่นานาเชื่อว่าเวย์เป็นคนที่ทำอะไรก็ตามในชีวิต เขาทำทุกอย่างด้วยใจแบบร้อยเปอร์เซนต์ สิ่งสำคัญเหนือสิ่งอื่นใดคือเขารักแฟนเพลงของเขามาก ไทไทเนี่ยมเรียกว่าเป็นชีวิตของเขาเลยก็ว่าได้ ไม่ว่าจะเป็นแฟมิลี่ที่เป็นแฟมิลี่จริงๆ ไทไทเนี่ยมเป็นมากกว่าวงดนตรีหรือเพื่อน ก็คือเป็นแฟมิลี่ของเขา แฟนเพลงก็เป็นแฟนเพลงที่เขารักมาก เพราะฉะนั้นการตัดสินใจในครั้งนี้ต้องบอกว่ามันก็มีเหตุการณ์ที่มันมีเหตุผล ที่เขาจำเป็นต้องตัดแบบนี้ เขาน่าจะใช้เวลาในการตัดสินใจนาน เพราะเห็นเขาเครียดมาก แล้วตอนนี้ก็ยังคงเครียดอยู่ แต่มันก็น้อยลงหลังจากการตัดสินใจ แต่เรื่องเสียดาย เสียใจ ก็คงมี"</p>
      <figure>
        <img src="https://www.dailynews.co.th/admin/upload/20191107/news_QDHDjgLxrX110347_533.jpg?v=201911080810?v=5154"/>
      </figure>
      <p>“บอกตรงๆว่าการที่เขาจะทำวงคนเดียว อัลบั้มเดี่ยว หรือจะไปร่วมงานกับค่ายต่างประเทศหรืออะไรก็ตาม สิ่งพวกนี้เขาทำอยู่นานแล้ว แล้วเขาก็ทำควบคู่ไปกับงานของวงไทไทเนี่ยม ซึ่งก็ไม่ได้เป็นเหตุผลนี้เลย ตอบได้เท่านี้ก่อน ถ้าถามว่ามีปัญหาอะไรกันกับสมาชิกคนอื่นใช่ไหม นานาว่ามันเป็นเรื่องที่เป็นภายในจริงๆ มันเป็นเรื่องที่เหมือนกับเวลาคนรักกันในครอบครัว แล้วบางทีเราก็ไม่อยากจะต้องออกมาพูดมากมาย อย่างที่นานาบอกว่าไทไทเนี่ยมก็คือครอบครัวของเขา เพราะฉะนั้นนี่ก็เป็นเรื่องของครอบครัวจริงๆ เขาก็อยากจะให้แฟนเพลงทราบว่าเขาไม่ได้อยากตัดสินใจแบบนี้เลย หลังจากนี้สิ่งที่เขาทำอยู่ก็คือทำอัลบั้มเดี่ยวกับไทไทเนี่ยม มันก็ยังคงต่อไป เพียงแต่ตอนนี้แค่ไทไทเนี่ยมไม่มีแล้ว สิ่งที่เคยทำอยู่ยังไงก็ตาม ก็คงยังต้องทำต่อไป ธุรกิจที่ทำอยู่ด็คงต้องทำต่อไป แค่จิตใจคิดว่ามันก็คงค่อยๆดีขึ้น สำหรับตอนนี้คอนเสิร์ตที่ทำคนเดียวก็คงทำอยู่ ยังต้องหาตังค์เลี้ยงภรรยาและครอบครัวอยู่ ส่วนเพลงในวงก็น่าจะเอามาร้องได้อยู่ คงจะไม่มีปัญหา คือสิ่งที่เคยทำอยู่แล้ว เป็นยังไง วันนี้ก็เป็นเหมือนเดิม เพียงแต่อาจจะไม่ได้ทัวร์กับไทไทเนี่ยมแล้ว”</p>
      <figure>
        <img src="https://www.dailynews.co.th/admin/upload/20191107/news_mYyKWrRagg110348_533.jpg?v=201911080810?v=9298"/>
      </figure>
      <p>ขอบคุณภาพประกอบจาก : @daboyway, nanarybena<br/><br/><br/><b>ข่าวที่เกี่ยวข้อง.</b>.<br/><a href="https://www.dailynews.co.th/entertainment/734517">ช็อก'เวย์ ไทเทเนี่ยม' ประกาศแยกวงหลังอยู่ยาว19ปี!</a></p>
    </article>
  </body>
</html>