<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=948413"/>
    <meta property="og:site_name" content="Andhrajyothy"/>
    <meta property="article:published_time" content="2019-11-07T03:36:11+00:00"/>
    <meta property="og:title" content="ఉద్యోగులకు డీఏ పెంపు"/>
    <meta property="og:description" content="ADVT"/>
  </head>
  <body>
    <article>
      <h1>ఉద్యోగులకు డీఏ పెంపు</h1>
      <address>
        <time datetime="2019-11-07T03:36:11+00:00">07 Nov 2019, 03:36</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>3.144 శాతానికి పెంచుతూ ఉత్తర్వులు.. జనవరి ఒకటో తేదీ నుంచి వర్తింపు</b>
        </li>
        <li>
          <b>జనవరి నుంచి అక్టోబరు దాకా జీపీఎఫ్‌లో జమ</b>
        </li>
      </ul>
      <p><b>హైదరాబాద్‌,  (ఆంధ్రజ్యోతి):</b> ప్రభుత్వ ఉద్యోగులు, ఉపాధ్యాయులు, పెన్షనర్లకు కరువుభత్యం(డీఏ) పెంచుతూ రాష్ట్ర ప్రభుత్వం నిర్ణయం తీసుకుంది. పెరిగిన డీఏ 2019 జనవరి ఒకటో తే దీ నుంచి అమల్లోకి రానుంది. జనవరి నుంచి అక్టోబరు దాకా రావాల్సిన డీఏ బకాయిలను పాత పెన్షన్‌ దారులకు జీపీఎ్‌ఫలో, కంట్రిబ్యూటరీ పెన్షన్‌ స్కీమ్‌(సీపీఎస్‌) వారికి ప్రాన్‌ అకౌంట్‌లలో జమచేస్తారు. ఇక నవంబరు నుంచి నగదు రూపంలో చేతికి రానుంది. ప్రస్తుతం 30.392 శాతంగా డీఏ ఉండగా... పెరిగిన 3.144 శాతంతో కలిపి 33.536 శాతానికి డీఏ చేరింది. పెరిగిన డీఏను జిల్లా, మండల పరిషత్‌, గ్రామ పంచాయతీ, మున్సిపాల్టీలు, మున్సిపల్‌ కార్పొరేషన్లు, వ్యవసాయ మార్కెట్‌ కమిటీలు, జిల్లా గ్రంథాలయ సంస్థ ఉద్యోగులతో పాటు యూనివర్సిటీల ఉద్యోగులకు వర్తింపజేయనున్నారు. ఫుల్‌టైమ్‌ కంటిజెంట్‌ ఉద్యోగులకు ఇచ్చే రెమ్యూనరేషన్‌ తాజా నిర్ణయంతో రూ.3850 నుంచి రూ.6700కు చేరనుంది. యూజీసీ వేతనాలు అందుకునే బోధన, బోధనేతర సిబ్బంది, ఎయిడెడ్‌ కాలేజీల అధ్యాపకులకు కూడా పెరిగిన డీఏ ఇవ్వనున్నారు. గ్రామ రెవెన్యూ సహాయకులు(వీఆర్‌ఏ), పార్ట్‌టైమ్‌ అసిస్టెంట్లకు 2019 జనవరి ఒకటో తేదీ నుంచి రూ.100 దాకా వేతనం పెంచనున్నారు. ఈ మేరకు ఆర్థిక శాఖ ముఖ్యకార్యదర్శి రామకృష్ణారావు బుధవారం జీవో నెం.88ను జారీ చేశారు.</p>
      <p> </p>
      <p>
        <b>కరువు భత్యం విడుదల పట్ల హర్షం</b>
      </p>
      <p> </p>
      <p>కరువుభత్యం(డీఏ) మంజూరు చేసినందుకు టీఎన్జీవోల సంఘం హర్హం వ్యక్తం చేసింది. సీఎం కేసీఆర్‌, ఆర్థిక మంత్రి హరీశ్‌, సీఎస్‌ ఎస్‌కే జోషి, ఆర్థిక శాఖ ముఖ్యకార్యదర్శి రామకృష్ణారావుకు ధన్యవాదాలు తెలుపుతూ టీఎన్జీవోల సంఘం అధ్యక్ష, కార్యదర్శులు కారంరవీందర్‌రెడ్డి, ఎం.రాజేందర్‌ ఒక ప్రకటన విడుదల చేశారు.</p>
    </article>
  </body>
</html>