<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/iskali-da-iznasilyat-voynika-koyto-zastrelya-8-dushi-v-rusko-podelenie_news707843.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-07T03:42:00+00:00"/>
    <meta property="og:title" content="Искали да изнасилят войника, който застреля 8 души в руско поделение"/>
    <meta property="og:description" content="Бил доведен до това състояние заради извращенията и тормоза над &quot;старите&quot; войници над &quot;младите&quot;"/>
  </head>
  <body>
    <article>
      <h1>Искали да изнасилят войника, който застреля 8 души в руско поделение</h1>
      <h2>Бил доведен до това състояние заради извращенията и тормоза над "старите" войници над "младите"</h2>
      <address>
        <time datetime="2019-11-07T03:42:00+00:00">07 Nov 2019, 03:42</time>
      </address>
      <p>https://blitz.bg/svyat/iskali-da-iznasilyat-voynika-koyto-zastrelya-8-dushi-v-rusko-podelenie_news707843.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573090905-big-158b.jpg"/>
      </figure>
      <p>
        <b>Руският войник Рамил Шамсутдинов, който застреля осем други военни в поделение в сибирския град Чита, е бил заплашен, че ще го изнасилят, съобщават местни медии.</b>
      </p>
      <p>В показанията си пред военните следователи той е разказал, че лейтенант от поделението го е предупредил, че след караула ще му дадат да разбере.</p>
      <p>"Всички млади войници преди мен бяха изнасилвани, зная го. Значи тази вечер е мой ред, нямаше къде да се дяна, какво да правя?" - споделя войникът.</p>
      <p>На въпрос защо не се е обърнал с жалба към офицерите той казва, че не би могъл да очаква подкрепа от тях: "На кого да се оплача? Смешно е. Няма на кого за кажа. На кого да кажа, след като самите офицери ме биеха?"</p>
      <p>Шамсутдинов е посочил, че съжалява за убийството на двама души, които случайно са се оказали под куршумите, за останалите не изпитва "никакво съжаление"<b>.</b></p>
      <p>Бащата на Рамил Шамсутдинов - Салим Шамсутдинов, смята, че синът му е бил доведен до това състояние заради извращенията и тормоза над "старите" войници над "младите", който е познат в руската армия като "дедовщина".</p>
      <p>"Дедовщината, постоянните и продължителни издевателства над него", подчертава бащата на 20-годишния войник.</p>
      <p>Припомняме, изданието Newsader разказа, че "старите" войници биели Шамсутдинов "с вещина", пред свидетели, но на места, където няма камери. Последиците от побоите не били тежки - не се е стигало до счупвания, но травмите били много болезнени. При медицинските прегледи войникът не смеел да каже каква е истинската причина за натъртванията и кръвонасяданията, защото рискувал да стане жертва на още по-жестоки побои.</p>
      <p>Младежът излязъл от равновесие, когато опитали да го принудят да почисти тоалетната чиния в караулното "със собственото си лице" - след изнурителна строева подготовка във времето за почивка и учене на устава вместо сън. Един от младшите офицери натискал главата му в тоалетната, а друг му нанесъл побой, след като новобранецът въпреки всичко не се подчинил.</p>
    </article>
  </body>
</html>