<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/companii/zf-30-de-ani-e-business-3-generatii-de-antreprenori-horia-ciorcila-banca-transilvania-18553875"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-07T22:08:00+00:00"/>
    <meta property="og:title" content="ZF 30 de ani e business 3 generaţii de antreprenori. Horia Ciorcilă, Banca Transilvania"/>
    <meta property="og:description" content="Ziarul Financiar la 21 de ani"/>
  </head>
  <body>
    <article>
      <h1>ZF 30 de ani e business 3 generaţii de antreprenori. Horia Ciorcilă, Banca Transilvania</h1>
      <address><time datetime="2019-11-07T22:08:00+00:00">07 Nov 2019, 22:08</time> by <a rel="author" href="https://www.zf.ro/autor/claudia-medrega" target="_blank">Claudia Medrega</a></address>
      <p>Ziarul Financiar la 21 de ani</p>
      <p>Bancherul-antreprenor Horia Ciorcilă, unul dintre fondatorii şi apoi preşedintele Băncii Transilvania, a început să construiască în urmă cu 25 de ani, în două camere înghesuite de pe malul Someşului din Cluj, alături de alţi oameni de afaceri, povestea unei bănci private.</p>
      <p>Practic, istoria Băncii Transilvania a început în 1994, în Cluj-Napoca, la iniţiativa a 13 oameni de afaceri, ideea fiind aceea de a crea o bancă locală, un brand „de Cluj“.</p>
      <p>În anul 1997, Banca Transilvania devenea prima institu­ţie bancară din România care a fost cotată la Bursa de Valori Bucureşti.</p>
      <p>Şi a urmat o strategie de creştere a băncii atât organică, cât şi prin achiziţii.</p>
      <p>În 2015 Banca Tran­silvania a finalizat preluarea Volksbank România, pentru ca după câţiva ani, în 2018 să mai facă un pariu în zona achiziţiilor pre­luând Bancpost de la grupul grecesc Eurobank. Şi, după aceste achiziţii, banca a început să urce treaptă cu treaptă pe podiumul ban­kin­gu­lui local ajungând numă­rul 1, cu 8.000 de angajaţi, 500 de sucursale şi agen­ţii şi mai mult de 3 milioane de clienţi. În 2016, Banca Transil­va­nia depăşea BRD-SocGen şi urca pe locul doi în clasa­ment, pentru ca în 2018 să devină, în premieră, lider al pie­ţei bancare loca­le, depăşind BCR care a fost timp de două decenii li­derul tra­di­ţional al ban­kin­gului local.</p>
      <p>
        <i>
          <b>Horia Ciorcilă, preşedintele Consiliului de Administraţie  al Băncii Transilvania: România este dusă mai departe de oamenii educaţi la toate nivelurile şi în toate domeniile, inovaţie şi dorinţa de a fi competititvi. Desigur, antreprenorii cu idei noi şi entuziasm pot fi un real factor de progres, care să ducă România mai departe. Nu pot decât să fiu optimist şi să mă bazez pe potenţialul foarte mare al ţării noastre. România trebuie să crească viteza de execuţie privind infrastructura, să investească mai mult în sistemul de sănătate, în educaţie, cu scopul creşterii calităţii vieţii şi al scăderii emigraţiei românilor.</b>
        </i>
      </p>
    </article>
  </body>
</html>