<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/cards/adrian-ritorno-cosa-ha-funzionato-cosa-no/pro-format-consolidato_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-07T22:00:00+00:00"/>
    <meta property="og:title" content="«Adrian», il ritorno: cosa ha funzionato e cosa no"/>
    <meta property="og:description" content="Il carattere del cantautore è il suo punto di forza, che trasforma una serata in evento. Ma la critica al pubblico si poteva evitare, così come la finta uscita di scena: prevedibile"/>
  </head>
  <body>
    <article>
      <h1>«Adrian», il ritorno: cosa ha funzionato e cosa no</h1>
      <address><time datetime="2019-11-07T22:00:00+00:00">07 Nov 2019, 22:00</time> by <a rel="author">Chiara Maffioletti</a></address>
      <p>Chi lascia la strada vecchia per la nuova... Bene ha fatto Adriano Celentano e ritornare sui suoi passi e proporsi nella veste che gli è più congeniale. Già la scenografia dello studio è, in fondo, il suo mondo. E, il suo mondo è quello che piace al pubblico, anche se, forse disorientato dal primo avvio del progetto, non è stato così numeroso: «Adrian Live – Questa è la Storia» ha raccolto davanti al video 3.869.000 spettatori pari al 15.41% di share, mentre «Adrian» ha ottenuto 1.859.000 spettatori e il 10.44%. Non benissimo. Però l’idea di non strafare e riproporre la sua liturgia - che, di fatto, è quella dell’evento —, è una scelta vincente, oltre che il tipo di trasmissione che chi ama Celentano aspettava di vedere. Non si tratta di mancanza di idee, ma di ribadire la propria firma d’autore.</p>
      <figure>
        <img src="https://images2.corriereobjects.it/methode_image/2019/11/08/Spettacoli/Foto%20Spettacoli/d09395fb116947e9b4b3b60edcef77d9.jpg?v=201911081128"/>
      </figure>
      <aside>Scheda 1 di 7<br/><br/>INDIETRO<a href="https://www.corriere.it/spettacoli/cards/adrian-ritorno-cosa-ha-funzionato-cosa-no/pro-carattere.shtml"> AVANTI</a></aside>
    </article>
  </body>
</html>