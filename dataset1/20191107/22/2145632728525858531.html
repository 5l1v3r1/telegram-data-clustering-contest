<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18553431-imaginile-din-romania-publicate-de-leonardo-dicaprio-pe-instagram"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-07T22:00:00+00:00"/>
    <meta property="og:title" content="Imaginile din România, publicate de Leonardo DiCaprio pe Instagram. A tras şi un semnal de alarmă"/>
    <meta property="og:description" content="Actorul american Leonardo DiCaprio, cunoscut pentru activismul său privind schimbările climatice, a publicat recent pe contul său de pe reţeaua de socializare online Instagram fotografii de la"/>
  </head>
  <body>
    <article>
      <h1>Imaginile din România, publicate de Leonardo DiCaprio pe Instagram. A tras şi un semnal de alarmă</h1>
      <address><time datetime="2019-11-07T22:00:00+00:00">07 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18553431/1/ffcgfcfg.jpg"/>
      </figure>
      <p>Actorul american Leonardo DiCaprio, cunoscut pentru activismul său privind schimbările climatice, a publicat recent pe contul său de pe reţeaua de socializare online Instagram fotografii de la "Marşul pentru Păduri", organizat duminică seară în Bucureşti, precum şi în alte oraşe din România.</p>
      <p>Actorul american a mai scris că, în fiecare an, 38 de milioane de metri cubi de lemn dispar din pădurile României şi că majoritatea copacilor sunt tăiaţi ilegal.</p>
      <p>"Peste 4.000 de oameni au mărşăluit pe străzile din Bucureşti, solicitând Ministerului Pădurilor din România să pună capăt exploatării ilegale şi cerând protejarea ultimelor păduri virgine din Europe. Proteste similare au avut loc în mai multe oraşe din ţară", a scris Leonardo DiCaprio pe Instagram.</p>
      <p>"Au fost, de asemenea, sute de atacuri asupra pădurarilor, inclusiv doi care au fost ucişi cu brutalitate, pentru protejarea acestor păduri. De la Amazon până în Romania, atacurile împotriva apăratorilor pădurilor sunt în creştere. Trebuie să apărăm pădurile şi oamenii care le protejează", a încheiat DiCaprio.</p>
      <figure>
        <embed-post data-src="https://www.instagram.com/p/B4iGkwZlGxA" data-service="Instagram"/>
      </figure>
      <p>Comentariile nu au întârziat să apară, românii find vizibil impresionaţi de gestul actorului.</p>
      <p>"Îţi mulţumim pentru susţinere" şi "Mulţumim pentru distribuire. Defrişările sunt o problemă gravă în România" au fost câteva dintre cele aproape de 3.000 de comentarii adunate de postarea lui DiCaprio.</p>
      <p>Actorul Leonardo DiCaprio este de foarte mulţi ani un susţinător înfocat al cauzei ecologiste, iar, din 1998, fundaţia sa a donat 80 de milioane de dolari pentru campanii dedicate mediului.</p>
      <related>
        <a href="https://www.descopera.ro/natura/18174020-paduri-de-oras-vor-fi-plantate-in-paris"/>
      </related>
      <related>
        <a href="https://www.descopera.ro/natura/18167244-paduri-suprafata-de-doua-ori-mai-mare-decat-romania-distruse-10-ani"/>
      </related>
      <related>
        <a href="https://www.descopera.ro/natura/16927818-descoperire-de-exceptie-a-geologilor-acum-280-de-milioane-de-ani-antarctica-era-acoperita-de-paduri-stranii-astazi-nu-exista-nimic-asemanator"/>
      </related>
      <related>
        <a href="https://www.descopera.ro/natura/16829258-raport-onu-speciile-emblematice-de-animale-salbatice-si-ultimele-paduri-virgine-ale-europei-victime-ale-crimei-impotriva-naturii"/>
      </related>
      <related>
        <a href="https://www.descopera.ro/natura/16682204-aproape-4000-de-hectare-de-paduri-virgine-si-cvasivirgine-noi-descoperite-in-romania"/>
      </related>
      <related>
        <a href="https://www.descopera.ro/natura/15717693-reuters-romania-protejeaza-ultimele-paduri-virgine-ale-europei-adapost-pentru-lupi-si-ursi-maro"/>
      </related>
      <related>
        <a href="https://www.descopera.ro/dnews/15102129-proiectul-care-va-inlocui-cimitirele-cu-paduri-cum-vor-creste-copaci-in-cenusa-celor-incinerati"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18551326-pentru-a-se-face-parcari-la-targu-jiu-s-au-scos-copacii-din-radacini"/>
        <a href="https://www.descopera.ro/dnews/18551314-ue-analizeaza-masuri-si-teste-de-rezistenta-prin-care-sa-oblige-companiile-sa-elaboreze-planuri-privind-riscurile-climatice"/>
        <a href="https://www.descopera.ro/dnews/18549071-vehiculul-autonom-al-uber-care-a-ucis-o-femeie-avea-defecte-de-securitate"/>
        <a href="https://www.descopera.ro/dnews/18548982-regina-elizabeth-a-ii-a-nu-mai-cumpara-tinute-din-blana-naturala"/>
      </related>
    </article>
  </body>
</html>