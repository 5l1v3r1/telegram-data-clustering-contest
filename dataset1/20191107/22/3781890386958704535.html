<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740416"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T22:42:00+00:00"/>
    <meta property="og:title" content="'เกรท'ป้อง'เก้า'ยันไม่ได้ก้าวร้าวหลังคอมเมนต์แรงผ่านไอจี"/>
    <meta property="og:description" content="เกรท-วรินทร ออกโรงป้อง เก้า-สุภัสสรา ไม่ได้ก้าวร้าว ที่คอมเมนต์แรงในไอจีเชื่อไม่มีอะไรแน่นอน"/>
  </head>
  <body>
    <article>
      <h1>'เกรท'ป้อง'เก้า'ยันไม่ได้ก้าวร้าวหลังคอมเมนต์แรงผ่านไอจี</h1>
      <address>
        <time datetime="2019-11-07T22:42:00+00:00">07 Nov 2019, 22:42</time>
      </address>
      <p>
        <b>เกรท-วรินทร ออกโรงป้อง เก้า-สุภัสสรา ไม่ได้ก้าวร้าว ที่คอมเมนต์แรงในไอจีเชื่อไม่มีอะไรแน่นอน</b>
      </p>
      <p>จู่ๆก็งานเข้านักแสดงสาว <b>เก้า</b><b>-</b><b>สุภัสสรา ธนชาต</b> เข้าอย่างจัง หลังไปคอมเมนต์แรงบนอินสตาแกรมของนักแสดงหนุ่ม <b>เกรท</b><b>-</b><b>วรินทร ปัญหกาญจน์</b> จนทำให้แฟนคลับหลายคนไม่พอใจเข้าไปต่อว่าสาวเก้าว่าก้าวร้าวจนกลายเป็นดราม่าย่อมๆขึ้นมา ล่าสุดเจอตัวหนุ่มเกรทเลยต้องถามถึงเรื่องนี้สักหน่อย<br/><br/><b>เกรท</b> เผยว่า <br/>“เรื่องเก้ามาคอมเมนต์ผมไม่ได้ดูเลยว่ามีหรือเปล่า ไม่ได้มีปัญหาอะไรเลยกับเก้า น่าจะเป็นสไตล์เขามากกว่า แต่อาจจะลืมกดหน้ายิ้ม แต่ไม่มีอะไรแน่นอน ที่คนว่าเขาผมว่าอย่าว่าน้องเลยเพราะเราก็เล่นอะไรกันแบบนี้ที่กองอยู่แล้ว คิดว่าอันนี้ไม่น่ามีอะไร เป็นมุขอะ น่าจะเป็นเพราะผมทำท่าตุ๊ดๆด้วยแหละมั้ง อินเนอร์ประมาณผมยืนคุยกับใครสักคนและผมกำลังจะพูดประโยคนี้กับคนอื่นอะไรแบบนี้ จริงๆเราสนิทกันอยู่แล้ว ไม่มีปัญหาแน่นอนล้านเปอร์เซ็นต์ จะมีปัญหาก็เพราะเขาชอบแกล้งผมนี่แหละ(ยิ้ม)ซึ่งอย่างที่บอกผมไม่เห็นคอมเมนต์นี้ของเขานะ ไม่ได้ดูเลยผ่านๆไป”</p>
      <figure>
        <img src="https://www.dailynews.co.th/admin/upload/20191107/news_auGcXfOcSI114606_533.jpg?v=20191108112?v=9991"/>
      </figure>
      <p><b><i>“จะว่าไปปกติเขาก็เข้ามาแซวในไอจีผมอยู่แล้วนะ แต่ไม่มีดราม่าแน่นอนชัวร์ๆรักกันดี ผมเองก็ไม่ได้คิดว่าน้องเขาคอมเมนต์แรงไปนะเพราะผมรู้จักเขาไง แต่มุมมองคนอื่นอาจจะคิดว่าเก้ามีอะไรหรือเปล่า ซึ่งผมรู้ว่าไม่มีอะไรแน่นอน อาจจะลืมกดยิ้มสักตัวหนึ่ง ในละครมีหนักกว่านี้อีกลงไม้ลงมือเลย(ยิ้ม)การเล่นไอจีสมัยนี้ก็น่ากลัวนิดนึง แต่ต้องพูดแบบนี้ด้วยว่าบางทีเราก็คิดนะ หากเราไปคอมเมนต์กับเพื่อนเก่าๆพูดมึงกูขอโทษนะครับ เราก็กลัวว่าคนที่จะไม่รู้ว่าคนนั้นเป็นเพื่อนเรา หรือไม่ก็เป็นเพื่อนสมัยก่อนของเราที่เคยเรียนด้วยกันมา แต่ไม่เคยเป็นนักแสดง มาคอมเมนต์ผมพูดด้วยคำแนวนี้ คนอื่นอาจจะไม่รู้ แต่มันก็ต้องมีวิจารณญาณนิดหนึ่ง แต่อย่าเก้าไม่มีอะไรแน่นอน ผมรู้สไตล์เขาไง อันนี้ก็ต้องบอกด้วยสำหรับคนที่ใช้โซเชียลในเรื่องแบบนี้ ก่อนที่เราจะคิดว่าประโยคนี้เป็นยังไง อย่าเพิ่งตีความไปเองต้องใช้สติ อย่างเก้าผมก็ไม่ได้รู้สึกว่าเขาก้าวร้าวนะ เป็นเรื่องปกติในกองถ่าย"</i></b><br/><br/>ขอขอบคุณภาพประกอบจากอินสตาแกรม @great_rider10</p>
      <figure>
        <img src="https://www.dailynews.co.th/admin/upload/20191107/news_oxtnJJUaQJ114605_533.jpg?v=20191108112?v=4234"/>
      </figure>
    </article>
  </body>
</html>