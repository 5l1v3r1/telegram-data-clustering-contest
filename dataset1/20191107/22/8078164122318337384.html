<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/esteri/19_novembre_08/elezioni-duello-televisivo-di-serie-b-sole-donne-ma-questa-parita-f08ef840-0218-11ea-9239-aaac9df492cd.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-07T22:00:00+00:00"/>
    <meta property="og:title" content="Spagna, un duello tv tra sole donne No il dibattito rosa no"/>
    <meta property="og:description" content="La Spagna resta un Paese maschilista&amp;#44; anche se le donne in politica hanno pi&amp;#249; spazio che in Italia&amp;#58; in proporzione ci sono pi&amp;#249; deputate e pi&amp;#249;..."/>
  </head>
  <body>
    <article>
      <h1>Spagna, un duello tv tra sole donne No il dibattito rosa no</h1>
      <h2>La politica è una sola, la fanno donne e uomini, le prime spesso meglio dei secondi. Parafrasando Nanni Moretti: no, il dibattito rosa, no</h2>
      <address><time datetime="2019-11-07T22:00:00+00:00">07 Nov 2019, 22:00</time> by <a rel="author">Aldo Cazzullo, inviato a Madrid</a></address>
      <p>La Spagna resta un Paese maschilista, anche se le donne in politica hanno più spazio che in Italia: in proporzione ci sono più deputate e più ministre. Nessun partito però è guidato da una donna. Il duello finale tra i candidati premier è stato combattuto tra uomini. Così ieri sera è stato organizzato un sottoclou: il dibattito femminile. Cinque donne per cinque partiti: la ministra socialista Maria Jesus Montero, l’ex ministra popolare Ana Pastor, la capolista di Ciudadanos in Catalogna Inés Arrimada, Rocìo Monasterio di Vox, estrema destra, e Irene Montsero di Podemos, che è poi la compagna del capo Pablo Iglesias.</p>
      <figure>
        <img src="https://images2.corriereobjects.it/methode_image/2019/11/08/Esteri/Foto%20Esteri%20-%20Trattate/682f041038d5b973c15ba508731d5cb0-0013-k89G-U3150677005644xEG-180x140@Corriere-Web-Sezioni.jpg?v=201911081230"/>
      </figure>
      <p><b>Il dibattito è riuscito oggettivamente </b>meglio di quello dei maschi: nessuna ha interrotto l’altra, nessuna ha tentato di darle sulle voce. Secondo i telespettatori, la più efficace è stata la Monasterio, coerentemente con i sondaggi che danno Vox in grande ascesa.</p>
      <p><b>Ma il punto è: ha senso? </b>Esiste la politica degli uomini e quella delle donne? Certo che no. Altrimenti in Germania, dove tutti i partiti hanno un leader femmina (più Merkel e von der Leyen), dovrebbero organizzare lo scontro tra uomini. La politica è una sola, la fanno donne e uomini, le prime spesso meglio dei secondi. Parafrasando Nanni Moretti: no, il dibattito rosa, no.</p>
    </article>
  </body>
</html>