<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18553332-doctorul-care-a-revolutionat-sistemul-medical-din-africa-de-sud-cu-rucsacul-conectat-la-cloud"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-07T22:00:00+00:00"/>
    <meta property="og:title" content="Doctorul care a revoluţionat sistemul medical din Africa de Sud, cu ''rucsacul conectat la cloud''"/>
    <meta property="og:description" content="Colectarea de date şi stocarea lor în platforme de tip cloud, inclusiv din zone izolate, la care apoi pot avea acces mai mulţi actori din sistemul medical poate ajuta medicii să prevină boli sau să depisteze mai repede unele pro­bleme, afirmă doctorul Raymond Campbell."/>
  </head>
  <body>
    <article>
      <h1>Doctorul care a revoluţionat sistemul medical din Africa de Sud, cu ''rucsacul conectat la cloud''</h1>
      <address><time datetime="2019-11-07T22:00:00+00:00">07 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5387/18553332/1/doctor-raymond-campbell-microsoft-youtube.jpg"/>
      </figure>
      <p>Colectarea de date şi stocarea lor în platforme de tip cloud, inclusiv din zone izolate, la care apoi pot avea acces mai mulţi actori din sistemul medical poate ajuta medicii să prevină boli sau să depisteze mai repede unele pro­bleme, afirmă doctorul Raymond Campbell.</p>
      <p>Campbell a creat o soluţie mobilă de diagnosticare supranumită „rucsacul conec­tat la cloud“ prin care a revolu­ţio­nat sistemul medical din Africa de Sud.</p>
      <p>Campbell, care va fi prezent în data de 19 noiembrie la Bucureşti la cea de-a VII-a ediţie a evenimentului anual de business şi tehnologie al Microsoft Ro­mânia, a discutat cu Ziarul Financiar despre modul în care tehnologia poate ajuta medicii.</p>
      <p>„Sistemul medical global se bazează pe medicina reactivă - vă simţiţi rău şi apoi mergeţi la medic. Dacă aveţi date despre persoane examinate, puteţi obţine un medicament preventiv în cazul în care ştim ce problemă aveţi, chiar înainte de a avea simptome. Folosindu-ne de Microsoft Cloud, reuşim să practicăm mai multă medicină proactivă şi să perfecţionăm com­pe­tenţele personalului medical. Oamenii pot fi consultaţi şi acasă, pentru ca apoi să aibă acces la clinici, fiind prioritizaţi în funcţie de riscul alocat. Deciziile auto­mate pot fi luate de către persoane care, în mod normal, nu ar putea lua aceste decizii, ţinând seama de algoritmi calificaţi şi fluxuri de date foarte sigure“, a afirmat Campbell.</p>
      <figure>
        <iframe src="https://www.youtube.com/embed/X5SBfsHvmLI" width="560" height="315" data-service="Youtube" scrolling="no"/>
      </figure>
      <p>Rucsacul care este conectat la plat­forma cloud a Microsoft conţine echi­pamente medicale care permit diagnos­ticarea unor boli precum tuberculoza sau HIV în câteva minute chiar şi în condiţiile dificile din Africa, reducând astfel timpul în care pacienţii pot primi tratament şi salvând astfel vieţi.</p>
      <p>Folosirea platformei cloud de la Microsoft permite accesul la date pentru persoane din întregul sistem creând premisele de îmbunătăţire a actului medical, spune fondatorul Phulukisa Health Solutions.</p>
      <p>„Procesul nostru medical de consultaţie este de fapt unul simplu. Analizăm un istoric, facem determinări şi uneori investigaţii speciale înainte de a ajunge la un diagnostic. Am luat cele mai mari probleme de sănătate publică şi am scris algoritmi adaptaţi la instrumentele disponibile pentru a căuta afecţiunile. Soluţia medicală inteligentă foloseşte tehnologia cloud Microsoft, pentru a minimiza timpul şi a reduce costurile necesare tratamentului, ajutând totodată guvernul în luarea de decizii mult mai bine informate. Aplicaţia stochează date importante în cloud-ul Microsoft pentru a permite un proces de continuitate între mai multe clinici. Aceasta le permite asistenţilor medicali să caute afecţiunea într-un mod previzibil, la scară largă. Problema cu industria sănătăţii este că adoptăm măsuri târziu şi nu suntem foarte deschişi la schimbări. Este cea mai mare provocare cu care ne confruntăm“.</p>
      <p>Platforma poate fi utilizată oriunde, inclusiv în clinicile medicale. „Cred că este important să realizăm că Phulukisa se referă la platformă şi nu la hardware, cum este rucsacul. Platforma poate fi folosită într-o clinică medicală, una mobilă sau într-un rucsac. Aşadar, pentru clienţii care se confruntă cu un decalaj digital, personalul medical şi clinica locală rămân încă modul în care pot accesa serviciul care le poate schimba viaţa. Statisticile arată că Africa de Sud are o rată de penetrare a telefonului mobil de 1,6 telefoane pentru fiecare individ. Există mai multe telefoane mobile decât oameni, ceea ce se aplică şi pentru restul Africii. Înţelegem, de asemenea, că zonele rurale sunt în dezavantaj, dar soluţia se adresează atât populaţiei urbane, cât şi celor rurale.“</p>
      <p>Cea de-a VII-a ediţie a evenimentului anual de business şi tehnologie al Microsoft România va avea loc pe 19 noiembrie, la Bucureşti. Acesta va reuni experţi şi lideri de success ai regiunii pentru o conversaţie despre transformarea digitală şi impactul pe care aceasta o are asupra pieţelor, organizaţiilor şi societăţii în general. Cunoscut publicului larg drept Microsoft Business Summit, anul acesta, evenimentul a preluat o identitate nouă, emblematică pentru companie, stabilită în urma eforturilor de aliniere la o strategie comună la nivel global.</p>
      <related>
        <a href="https://www.descopera.ro/stiinta/18505382-mircea-ivan-romanul-care-a-contribuit-la-descoperirea-din-medicina-premiata-cu-nobel-in-acest-an"/>
      </related>
      <related>
        <a href="https://www.descopera.ro/stiinta/18440181-castigatorii-premiului-nobel-pentru-medicina-2019-sunt-william-g-kaelin-jr-sir-peter-j-ratcliffe-si-gregg-l-semenza"/>
      </related>
      <related>
        <a href="https://www.descopera.ro/stiinta/18267494-a-fost-creata-o-modalitate-superioara-de-masurare-a-durerii-pentru-soriceii-de-laborator"/>
      </related>
      <related>
        <a href="https://www.descopera.ro/stiinta/18059495-femeie-nascut-transplant-uter-asistat-robot"/>
      </related>
      <related>
        <a href="https://www.descopera.ro/stiinta/17992917-femeia-care-nu-simte-durere-nici-daca-se-arde-sau-taie"/>
      </related>
      <related>
        <a href="https://www.descopera.ro/stiinta/17527640-revolutie-in-medicina-savantii-au-creat-in-laborator-din-celule-stem-primul-esofag-uman"/>
      </related>
      <related>
        <h4>Citeşte şi</h4>
        <a href="https://www.descopera.ro/stiinta/18548432-o-noua-tehnologie-esentiala-pentru-masinile-de-ultima-generatie-dezvoltata-de-o-echipa-condusa-de-un-chimist-roman-de-la-mit"/>
        <a href="https://www.descopera.ro/stiinta/18543893-proteina-care-joaca-un-rol-important-in-metastaza-cancerelor-la-nivelul-creierului"/>
        <a href="https://www.descopera.ro/stiinta/18542372-sonda-voyager-2-a-nasa-a-transmis-primele-date-de-dincolo-de-sistemul-nostru-solar"/>
        <a href="https://www.descopera.ro/stiinta/18542258-un-test-de-sange-ar-putea-detecta-cancerul-la-san-cu-cinci-ani-inainte-de-aparitia-simptomelor"/>
      </related>
    </article>
  </body>
</html>