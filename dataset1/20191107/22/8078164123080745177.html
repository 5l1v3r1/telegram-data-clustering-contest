<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/lodicoalcorriere/index/08-11-2019/index.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-07T22:00:00+00:00"/>
    <meta property="og:title" content="Il muro non crollò Fu abbattuto dal popolo"/>
    <meta property="og:description" content="A chi scrivere il proprio punto di vista sulle cose? A chi affidare l’ indignazione e la speranza? Vi proponiamo di dirlo a Corriere"/>
  </head>
  <body>
    <article>
      <h1>Il muro non crollò <br/>Fu abbattuto dal popolo</h1>
      <address><time datetime="2019-11-07T22:00:00+00:00">07 Nov 2019, 22:00</time> by <a rel="author">Aldo Cazzullo</a></address>
      <p><b>Caro Aldo</b>, <br/>in occasione del 30° anniversario del «9 Novembre a Berlino» sarebbe giusto ricordare a tutti, soprattutto alle giovani generazioni, che quell’evento va nominato con la sua definizione corretta: abbattimento del muro di Berlino. Continuare a definirlo «caduta» oltre che un’offesa alle capacità professionali degli ingegneri russi e tedeschi, che l’hanno progettato ed eretto, è intellettualmente disonesto ed è un grave insulto alla memoria di quelle centinaia di cittadini tedeschi che, negli anni, hanno messo in palio e perduto la loro vita per eliminarlo. E ciò per condividere la libertà dalla tirannia al prezzo dell’incolumità, della galera, della vita. Sarebbe anche un concreto omaggio alla recente «Mozione Segre». <br/><b>Stefano Bianchi</b></p>
      <p><b>Caro Stefano</b>, <br/>Lei ha ragione. Il Muro di Berlino non crollò da solo; fu abbattuto dal desiderio di libertà dei tedeschi della Ddr e in generale dai popoli dell’Est europeo, come testimoniano due bei libri dedicati a quei giorni di trent’anni fa, «Il muro che cadde due volte» di Antonio Polito (Solferino) e «Anime prigioniere» di Ezio Mauro (Feltrinelli). Venne il momento in cui sparare su giovani che volevano rifarsi una vita dall’altra parte della cortina di ferro apparve insostenibile (anche perché erano ormai saltate le frontiere e il Muro lo si poteva aggirare). <br/>E questo non perché l’Europa occidentale abbia avuto un sussulto d’orgoglio, ma perché l’Unione sovietica appariva ormai debole, incapace di imporre l’ordine dei carri armati. Il tentativo di Mikhail Gorbaciov di riformare il comunismo si rivelò così destinato al fallimento; e l’Occidente vinse la guerra fredda più per demerito dell’avversario che per meriti propri, anche se il coraggio di Reagan e di Wojtyla contribuirono a far vacillare quel retaggio della seconda guerra mondiale e della prima guerra fredda che aveva diviso una delle capitali d’Europa. <br/>Come, a distanza di decenni, si possa avere nostalgia di quel mondo, governato da una nomenklatura ottusa e brutale, avvelenato dall’inquinamento, minato da un controllo poliziesco che metteva le persone l’una contro l’altra, è un mistero che nessuno riuscirà a svelare. Va detto che l’Europa non ha colto appieno le opportunità che quella svolta storica all’apparenza improvvisa le aveva offerto.</p>
      <p>
        <a href="https://www.corriere.it/lodicoalcorriere/index/07-11-2019/index.shtml">Giorno Precedente</a>
      </p>
      <h4>LE ALTRE LETTERE DI OGGI</h4>
      <h4>Storia</h4>
      <h4>«Insulti per il colore della pelle: non solo allo stadio»</h4>
      <p>A proposito di Balotelli e dei tifosi dell’Hellas Verona che si sono resi autori di cori razzisti a lui rivolti, vorrei raccontare a che cosa ho assistito come spettatore alla recente partita Verona Milan. In questo caso il giocatore preso di mira è stato il calciatore Kessie . Non erano dei buu ululati al vento, ma epiteti quali «scimmia», «sporco negro», «mangia banane» e molto altro, detti anche ad alta voce. Non hanno avuto la stessa risonanza mediatica solo perché è obiettivamente difficile riconoscere queste parole nella bolgia di uno stadio e solo perché Kessie non ha calciato in pallone il tribuna come ha fatto Balotelli. Erano urlati dalla maggior parte del settore dello stadio in cui mi trovavo. Non la Curva Sud, ma il settore Poltrone Ovest, che da questo punto di vista non ha niente da invidiare al settore Poltrone Est chiuso per una giornata dal giudice sportivo. Credo che il sentimento discriminatorio messo in campo all’interno dello stadio non è cosa da pochi intimi, è diffuso anche fuori. Ieri a un distributore, dove mi sono recato per fare il pieno, un cliente e il gestore si sono salutati così : «Balotelli scimmia» ha detto uno, «Balotelli negro di m…» ha risposto l’altro. Non andrò più allo stadio della mia città pur essendo appassionato di calcio, né mi servirò più di quel distributore. A Verona la discriminazione di razza e colore è un fenomeno diffuso, vuoi anche per effetto della attuale tendenza politica che va per la maggiore. Lo stadio è solo una cassa di risonanza mediaticamente molto rumorosa. Ma non credo che ciò capiti solo a Verona. Agli onori della cronaca quotidianamente arrivano fatti provenienti da più parti d’Italia. È un mal di vivere che sta minando tutta la nostra società cosiddetta civile. <br/><b>Marzio Stevanoni</b></p>
      <ul>
        <li>
          <h4>PENSIONI</h4>
          <h4>
            <a href="https://www.corriere.it/lodicoalcorriere/index/08-11-2019/la-rivalutazione-tre-euro-all-anno_0a4d3fcc-0245-11ea-9239-aaac9df492cd.shtml">«La rivalutazione? Tre euro all’anno»</a>
          </h4>
          <p>Angelo Ciarlo</p>
        </li>
        <li>
          <h4>CARTE DI CREDITO</h4>
          <h4>
            <a href="https://www.corriere.it/lodicoalcorriere/index/08-11-2019/comuni-ed-enti-statali-devono-avere-pos_0a4d3fcc-0245-11ea-9239-aaac9df492cd.shtml">«Comuni ed Enti statali devono avere il Pos»</a>
          </h4>
          <p>Annibale Antonelli</p>
        </li>
        <li>
          <h4>BEBÈ ABBANDONATO</h4>
          <h4>
            <a href="https://www.corriere.it/lodicoalcorriere/index/08-11-2019/un-estremo-atto-amore-genitori_0a4d3fcc-0245-11ea-9239-aaac9df492cd.shtml">«Un estremo atto di amore dei genitori»</a>
          </h4>
          <p>Nino Cinà</p>
        </li>
        <li>
          <h4>GIANOTTI</h4>
          <h4>
            <a href="https://www.corriere.it/lodicoalcorriere/index/08-11-2019/di-nuovo-guida-cern-che-orgoglio_0a4d3fcc-0245-11ea-9239-aaac9df492cd.shtml">«Di nuovo alla guida del Cern: che orgoglio»</a>
          </h4>
          <p>Umberto Gaburro</p>
        </li>
        <li>
          <h4>REGALI DI NATALE</h4>
          <h4>
            <a href="https://www.corriere.it/lodicoalcorriere/index/08-11-2019/non-comprate-cose-inutili-donate-albero_0a4d3fcc-0245-11ea-9239-aaac9df492cd.shtml">«Non comprate cose inutili, donate un albero»</a>
          </h4>
          <p>Giovanna de Carli</p>
          <p>
            <a href="https://www.corriere.it/lodicoalcorriere/lettere">Tutte le lettere</a>
          </p>
        </li>
      </ul>
      <h3>INVIATECI LE VOSTRE LETTERE</h3>
      <p>Vi proponiamo di mettere in comune esperienze e riflessioni. Condividere uno spazio in cui discutere senza che sia necessario alzare la voce per essere ascoltati. Continuare ad approfondire le grandi questioni del nostro tempo, e contaminarle con la vita. Raccontare come la storia e la cronaca incidano sulla nostra quotidianità. Ditelo al Corriere.</p>
      <h4>MARTEDI - IL CURRICULUM</h4>
      <p>Pubblichiamo la lettera con cui un giovane o un lavoratore già formato presenta le proprie competenze: le lingue straniere, l’innovazione tecnologica, il gusto del lavoro ben fatto, i mestieri d’arte; parlare cinese, inventare un’app, possedere una tecnica, suonare o aggiustare il violino</p>
      <p>
        <a href="mailto:letterealdocazzullo@corriere.it">Invia il CV</a>
      </p>
      <h4>MERCOLEDI - L'OFFERTA DI LAVORO</h4>
      <p>Diamo spazio a un’azienda, di qualsiasi campo, che fatica a trovare personale: interpreti, start-upper, saldatori, liutai. </p>
      <p>
        <a href="mailto:letterealdocazzullo@corriere.it">Invia l'offerta</a>
      </p>
      <h4>GIOVEDI - L'INGIUSTIZIA</h4>
      <p>Chiediamo di raccontare un’ingiustizia subita: un caso di malasanità, un problema in banca; ma anche un ristorante in cui si è mangiato male, o un ufficio pubblico in cui si è stati trattati peggio. Sarà garantito ovviamente il diritto di replica</p>
      <p>
        <a href="mailto:letterealdocazzullo@corriere.it">Segnala il caso</a>
      </p>
      <h4>VENERDI -L'AMORE</h4>
      <p>Chiediamo di raccontarci una storia d’amore, o di mandare attraverso il Corriere una lettera alla persona che amate. Non la posta del cuore; una finestra aperta sulla vita. </p>
      <p>
        <a href="mailto:letterealdocazzullo@corriere.it">Racconta la storia</a>
      </p>
      <h4>SABATO -L'ADDIO</h4>
      <p>Vi proponiamo di fissare la memoria di una persona che per voi è stata fondamentale. Una figlia potrà raccontare un padre, un marito la moglie, un allievo il maestro. Ogni sabato scegliamo così il profilo di un italiano che ci ha lasciati. Ma li leggiamo tutti, e tutti ci arricchiranno. </p>
      <p>
        <a href="mailto:letterealdocazzullo@corriere.it">Invia la lettera</a>
      </p>
      <h4>DOMENICA - LA STORIA</h4>
      <p>Ospitiamo il racconto di un lettore. Una storia vera o di fantasia. </p>
      <p>
        <a href="mailto:letterealdocazzullo@corriere.it">Invia il racconto</a>
      </p>
      <h4>LA FOTO DEL LETTORE</h4>
      <p>Ogni giorno scegliamo un’immagine che vi ha fatto arrabbiare o vi ha emozionati. La testimonianza del degrado delle nostre città, o della loro bellezza.</p>
      <p>
        <b>Inviateci le vostre foto su Instagram all'account @corriere</b>
      </p>
    </article>
  </body>
</html>