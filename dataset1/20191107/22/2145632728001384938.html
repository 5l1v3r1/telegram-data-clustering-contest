<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18550732-primul-transplant-de-penis-din-lume-este-functional-la-un-an-de-la-procedura"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-07T22:00:00+00:00"/>
    <meta property="og:title" content="Primul transplant de penis din lume este funcţional la un an de la procedură. Bărbatul se simte ''întreg din nou''"/>
    <meta property="og:description" content="Un veteran al Armatei SUA a beneficiat de primul transplant de penis din lume."/>
  </head>
  <body>
    <article>
      <h1>Primul transplant de penis din lume este funcţional la un an de la procedură. Bărbatul se simte ''întreg din nou''</h1>
      <address><time datetime="2019-11-07T22:00:00+00:00">07 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5387/18550732/1/scan-redett-et-al-nejm-descopera.png"/>
        <figcaption>Credit foto: Redett et al/The New England Journal of Medicine</figcaption>
      </figure>
      <p>Un veteran al Armatei SUA a beneficiat de primul transplant de penis din lume.</p>
      <p>În urmă cu un an, medicii din Statele Unite ale Americii au reuşit să efectueze <a href="https://www.descopera.ro/stiinta/17145708-video-premiera-in-medicina-primul-transplant-de-penis-si-scrot-a-avut-loc-in-statele-unite-operatia-a-durat-14-ore">primul transplant complet de penis</a> şi scrot din lume, beneficiarul acestuia fiind un veteran al Armatei americane. Medicii sunt de părere că transpantul este funcţional, iar pacientul a declarat că se simte „întreg din nou”, notează <a href="http://www.sciencealert.com/world-s-first-penis-and-scrotum-transplant-is-a-total-success-one-year-on?fbclid=IwAR2OqHEcAUU0M9b4Ag9TEOCacnz0zi0Gxx1pdNCBpSDnqVktuA8RQmQqOCk">Science Alert</a>.</p>
      <p>Identitatea pacientului a rămas secretă, fiind făcut public doar modul în care bărbatul a ajuns să aibă nevoie de această procedură. Astfel, în timpul unei misuni care a avut loc în 2010, detaşamentul din care făcea parte soldatul a intrat într-o ambuscadă şi, atunci când acesta a vrut să accorde primul ajutor unui coleg, a călcat pe un dispozitiv exploziv improvizat. Explozia acestuia a făcut ca bărbatul să îşi piardă organele genitale, o parte din abdomen şi din picioare.</p>
      <p>Anterior accidentului suferit de fostul soldat american, mai fusese efectuat un singur astfel de transplant, într-un spital din Guangzhou (China), în 2006. Din păcate, transplantul din 2006 eşuase, <a href="https://www.descopera.ro/dnews/18127594-metodele-crestere-marimii-penisului-periculoase-nu-merg">penisul </a>prezentând semne de necroză din cauza alimentării insuficiente cu sânge.</p>
      <p>În anul 2013, medicii de la Spitalul John Hopkins din Baltimore, statul Maryland (SUA), au decis că veteranul reprezintă un candidat potrivit, din punct de vedere fizic şi psihologic, pentru procedura de transplant de penis. Totuşi, a fost nevoie de cinci ani de pregătiri pentru ca procedura să aibă loc. Aceste pregătiri au inclus o serie de experiemente pe cadavre şi identificarea unui <a href="https://www.descopera.ro/mari-intrebari/15552025-de-ce-persoanele-decedate-nu-sunt-alese-ca-donatori-de-sange">donator potrivit</a>.</p>
      <p>Procedura la care a fost supus bărbatul a fost una îndrăzneaţă, medicii propunându-şi transplantarea penisului, scrotului şi peretelui abdominal inferior, în total fiind transplantată o masă de peste două kilograme.</p>
      <p>Operaţia a durat 14 ore şi a fost nevoie de o echipă formată din 11 chirurgi care să conecteze <a href="https://www.descopera.ro/dnews/12446063-viitorul-transplantului-de-organe-o-inima-umana-ar-putea-fi-obtinuta-la-o-imprimanta-3d-video">vase de sânge</a> care puteau ajunge şi la o grosime de unu-doi milimetri.</p>
      <p>La un an de la efectuarea procedurii, medicii explică faptul că recuperarea pacientului merge bine, masa a stabilit legătura cu nervii organismului pe care a fost transplantată. „Are senzaţie normală la axul şi vârful penisului transplantat şi poate localiza senzaţia de atingere ... Pacientul urinează în timp ce stă, fără încordare, frecvenţă sau urgenţă”, au declarat aceştia.</p>
      <p>Specialiştii care se ocupă de cazul bărbatului explică faptul că acesta va putea să ducă o viaţă normală şi chiar să devină tată, făcând precizarea că posibilii copii vor avea <a href="https://www.descopera.ro/dnews/15099323-un-postas-are-1300-de-copii-nelegitimi-au-dovedit-o-testele-adn-nu-mi-e-rusine-au-fost-ani-frumosi-in-care-am-lasat-impresii">ADN</a>-ul donatorului.</p>
      <p>Evoluţia acestui caz a fost consemnată în articolul <i>Total Penis, Scrotum, and Lower Abdominal Wall Transplantation</i> publicat în <i>The New England Journal of Medicine.</i></p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/stiinta/17145708-video-premiera-in-medicina-primul-transplant-de-penis-si-scrot-a-avut-loc-in-statele-unite-operatia-a-durat-14-ore">VIDEO. Premieră în medicină: primul transplant de penis şi scrot a avut loc în Statele Unite. Operaţia a durat 14 ore</a>
        </b>
      </p>
      <p>
        <b>
          <a href="https://www.descopera.ro/stiinta/17212227-un-transplant-care-pare-de-domeniul-sf-ului-in-corpul-unei-femei-a-fost-crescuta-o-noua-ureche">Un transplant care pare de domeniul SF-ului: în corpul unei femei a fost ''crescută'' o nouă ureche</a>
        </b>
      </p>
      <p>
        <b>
          <a href="https://www.descopera.ro/stiinta/17860007-primul-transplant-celule-stem-tratarea-autismului-romania">Primul transplant cu celule stem pentru tratarea autismului în România</a>
        </b>
      </p>
      <p>
        <b>
          <a href="https://www.descopera.ro/stiinta/18059495-femeie-nascut-transplant-uter-asistat-robot">Premieră în medicină: o femeie a născut după un transplant de uter asistat de robot</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/dnews/18543703-a-fost-inregistrat-primul-deces-din-cauza-unui-transplant-de-materii-fecale"/>
        <a href="https://www.descopera.ro/stiinta/18059495-femeie-nascut-transplant-uter-asistat-robot"/>
        <a href="https://www.descopera.ro/dnews/17899437-persoana-vindecata-hiv-transplant-de-celule-stem"/>
        <a href="https://www.descopera.ro/stiinta/17860007-primul-transplant-celule-stem-tratarea-autismului-romania"/>
      </related>
    </article>
  </body>
</html>