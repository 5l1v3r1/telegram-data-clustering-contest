<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/sport/19_novembre_08/razzismo-douglas-costa-certa-gente-non-merita-esultare-un-gol-incompatibile-lo-sport-e6f65934-0247-11ea-9239-aaac9df492cd.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-07T22:00:00+00:00"/>
    <meta property="og:title" content="Razzismo, Douglas Costa: «Certa gente non merita di esultare per un gol, è incompatibile con lo sport»"/>
    <meta property="og:description" content="«Il razzismo esiste da moltissimo tempo, io lo capisco bene, per la mia pelle e mi batto perché penso che siamo tutti uguali e difendiamo i nostri principi»"/>
  </head>
  <body>
    <article>
      <h1>Razzismo, Douglas Costa: «Certa gente non merita di esultare per un gol, è incompatibile con lo sport»</h1>
      <h2>«Il razzismo esiste da moltissimo tempo, io lo capisco bene, per la mia pelle e mi batto perché penso che siamo tutti uguali e difendiamo i nostri principi»</h2>
      <address><time datetime="2019-11-07T22:00:00+00:00">07 Nov 2019, 22:00</time> by <a rel="author">Redazione Sport</a></address>
      <p>«Le persone che commettono questi atti possano essere individuate, non meritano di esultare per un gol, perché il calcio è uno spettacolo, porta gioia e non è compatibile con queste manifestazioni». Douglas Costa, centrocampista della Juventus e fresco eroe a Mosca, torna sulla piaga del razzismo nel mondo del calcio.</p>
      <p><b>Il brasiliano, intervistato da Sky Sport, ha poi parlato anche del recente caso Balotelli, rivelando anche un particolare: «Mario mi scrive ogni tanto dei messaggi</b>, lo ringrazio per i complimenti. A lui piacciono le giocate, la qualità tecnica e quindi il gioco brasiliano. <a href="https://www.corriere.it/sport/19_novembre_05/balotelli-veronesi-anche-simpatici-ma-quelli-non-erano-pochi-scemi-io-italiano-dovrei-tornare-nazionale-e8afca1c-fff4-11e9-86c6-d2f1a0d8af2e.shtml">Per quello che gli è accaduto a Verona - ha aggiunto - posso dire che il razzismo esiste da moltissimo tempo</a>, io lo capisco bene, per la mia pelle e mi batto totalmente contro di esso perché penso che siamo tutti uguali e con le nostre famiglie difendiamo i nostri principi».</p>
      <slideshow>
        <figure>
          <img src="https://images2.corriereobjects.it/methode_image/2019/11/03/Sport/Foto%20Gallery/34733a5f29879718ffbc6d413b15b572-0043_MGTHUMB-INTERNA.jpg"/>
          <figcaption>Balotelli, razzismo a Verona. Dopo i cori, l?attaccante lancia il pallone contro i tifosi: le foto</figcaption>
        </figure>
        <figure>
          <img src="https://images2.corriereobjects.it/methode_image/2019/11/03/Sport/Foto%20Gallery/872e1a9004c84a4a636e7edc30eac390-0044_MGTHUMB-INTERNA.jpg"/>
          <figcaption>Balotelli, razzismo a Verona. Dopo i cori, l?attaccante lancia il pallone contro i tifosi: le foto</figcaption>
        </figure>
        <figure>
          <img src="https://images2.corriereobjects.it/methode_image/2019/11/03/Sport/Foto%20Gallery/018a4945a791dfcd914a81f04df9f049-0049_MGTHUMB-INTERNA.jpg"/>
          <figcaption>Balotelli, razzismo a Verona. Dopo i cori, l?attaccante lancia il pallone contro i tifosi: le foto</figcaption>
        </figure>
        <figure>
          <img src="https://images2.corriereobjects.it/methode_image/2019/11/03/Sport/Foto%20Gallery/cf5a40e6595dc85decf8a51b6a0a1858-0039_MGTHUMB-INTERNA.jpg"/>
          <figcaption>Balotelli, razzismo a Verona. Dopo i cori, l?attaccante lancia il pallone contro i tifosi: le foto</figcaption>
        </figure>
        <figure>
          <img src="https://images2.corriereobjects.it/methode_image/2019/11/03/Sport/Foto%20Gallery/875637b2e1145c81c1cdf4144b9d4a50_MGTHUMB-INTERNA.jpg"/>
          <figcaption>Balotelli, razzismo a Verona. Dopo i cori, l?attaccante lancia il pallone contro i tifosi: le foto</figcaption>
        </figure>
        <figcaption>Balotelli, razzismo a Verona. Dopo i cori, l?attaccante lancia il pallone contro i tifosi: le foto</figcaption>
      </slideshow>
      <p>Solo giovedì erano stati gli ultrà del Brescia a <a href="https://www.corriere.it/sport/19_novembre_07/caso-balotelli-ultra-brescia-prendono-distanze-supermario-cd88b238-018b-11ea-bfaf-9602a8f3f6c1.shtml">prendere le distanze dal loro attaccante</a>: «Le <a href="https://corrieredelveneto.corriere.it/verona/sport/19_novembre_04/cori-bentegodi-capo-ultra-dell-hellas-verona-balotelli-mai-tutto-italiano-c6c6419c-fee6-11e9-9bdb-6aaa04b7a1d7.shtml">dichiarazioni personali di uno dei leader della Curva </a>veronese non possono giustificare la caccia alle streghe scatenata da media e istituzioni nell’ ennesimo tentativo di criminalizzare e infine giustiziare l’intero mondo ultrà». Luca Castellini, tifoso gialloblù e leader di Forza Nuova locale, ritiene che Balotelli non sia «interamente italiano».<a href="https://www.corriere.it/sport/19_novembre_05/luca-castellini-l-hellas-verona-vieta-l-accesso-stadio-fino-2030-ee90e542-ffc2-11e9-86c6-d2f1a0d8af2e.shtml"> Per questa e altre dichiarazioni la squadra lo ha bandito dallo stadio fino al 2030</a>.</p>
    </article>
  </body>
</html>