<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/esteri/19_novembre_08/sigarette-elettroniche-vitamina-acetato-probabile-causa-epidemia-che-ha-fatto-39-morti-7c2421ac-0276-11ea-9239-aaac9df492cd.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-07T22:00:00+00:00"/>
    <meta property="og:title" content="Sigarette elettroniche, la Vitamina E Acetato è la probabile causa dell'«epidemia» che ha fatto 39 morti"/>
    <meta property="og:description" content="La Vitamina E Acetato è stata identificata come «fortemente responsabile» delle lesioni polmonari legate allo svapo che hanno colpito oltre 2mila persone negli Usa"/>
  </head>
  <body>
    <article>
      <h1>Sigarette elettroniche, la Vitamina E Acetato è la probabile causa dell'«epidemia» che ha fatto 39 morti</h1>
      <h2>Il composto chimico è stato identificato come «fortemente responsabile» delle lesioni polmonari legate allo svapo che hanno colpito oltre 2mila persone negli Usa</h2>
      <address><time datetime="2019-11-07T22:00:00+00:00">07 Nov 2019, 22:00</time> by <a rel="author">Redazione online</a></address>
      <p>La vitamina E acetato, un ingrediente aggiunto ai prodotti a base di tetraidrocannabinolo (Thc, uno dei maggiori principi attivi della cannabis) è stata identificata come una «causa molto forte» nella malattie collegate alle sigarette elettroniche che hanno fatto ammalare negli Usa 2051 persone uccidendone 39. A sostenerlo è stata l'agenzia per il controllo e la prevenzione delle malattie (Cdc) statunitense, che ha lasciato però aperta l'ipotesi che altre sostanze chimiche o tossine possano causare gravi malattie respiratorie.</p>
      <p>«Per la prima volta, abbiamo rilevato una potenziale tossina preoccupante da campioni biologici di pazienti», ha dichiarato la dottoressa Anne Schuchat, vicedirettore del Cdc in un briefing.</p>
      <p>La scoperta si basa sull'analisi di campioni di fluidi presi dai polmoni di 29 pazienti malati, dove sono stati trovati composti della vitamina. I campioni, ha spiegato, «hanno fornito la prova della presenza di vitamina E acetato nel sito principale delle lesioni ai polmoni».</p>
    </article>
  </body>
</html>