<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/sport/19_novembre_08/euro-2021-l-italia-femminile-travolge-georgia-6-0-quinta-vittoria-fila-730276e4-0255-11ea-9239-aaac9df492cd.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-07T22:00:00+00:00"/>
    <meta property="og:title" content="Euro 2021, l’Italia femminile travolge la Georgia, 6-0 e quinta vittoria di fila"/>
    <meta property="og:description" content="Le azzurre di Bertolini a punteggio pieno: doppietta di Sabatino (il secondo di tacco), a segno Linari, Guagni, Girelli e Rosucci. Infortuni per Gama e Guagni"/>
  </head>
  <body>
    <article>
      <h1>Euro 2021, l’Italia femminile travolge la Georgia, 6-0 e quinta vittoria di fila</h1>
      <h2>Le azzurre di Bertolini a punteggio pieno: doppietta di Sabatino (il secondo di tacco), a segno Linari, Guagni, Girelli e Rosucci. Infortuni per Gama e Guagni</h2>
      <address><time datetime="2019-11-07T22:00:00+00:00">07 Nov 2019, 22:00</time> by <a rel="author">Redazione Sport</a></address>
      <p>Azzurre travolgenti nella quinta giornata del girone B, valido per le qualificazioni agli Europei femminili. L’Italia di Milena Bertolini, al Vigorito di Benevento, si è imposta per 6-0 sulla Georgia, al termine di una grande prestazione con qualche splendida giocata. Match subito in discesa con Elena Linari che, al 10°, sblocca il risultato, al 25° raddoppia Alia Guagni, al 27° il 3-0 siglato da Cristiana Girelli, poi arriva la doppietta di Daniela Sabatino (foto LaPresse) che porta le azzurre sul 4-0 al 32°, mentre al 46°, con un colpo di tacco di grande classe, firma il 5-0. Nella ripresa, al 7°, è di Martina Rosucci la rete del 6-0. Unica nota stonata della gara gli infortuni che hanno costretto Sara Gama e Alia Guagni a lasciare il campo. In classifica Italia in testa e a punteggio pieno con 5 vittorie in altrettante partite.</p>
    </article>
  </body>
</html>