<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638755/%D9%86%D8%AE%D8%B3%D8%AA-%D9%88%D8%B2%DB%8C%D8%B1-%D8%A7%D8%B1%D8%AF%D9%86-%DB%B1%DB%B1-%D9%88%D8%B2%DB%8C%D8%B1-%D8%AE%D9%88%D8%AF-%D8%B1%D8%A7-%D8%AA%D8%BA%DB%8C%DB%8C%D8%B1-%D8%AF%D8%A7%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T22:39:00+00:00"/>
    <meta property="og:title" content="نخست وزیر اردن ۱۱ وزیر خود را تغییر داد"/>
    <meta property="og:description" content="عمر الرزاز، نخست وزیر اردن تغییرات گسترده‌ای در کابینه در نظر گرفته است."/>
  </head>
  <body>
    <article>
      <h1>
        <a href="https://www.bultannews.com/fa/news/638755/%D9%86%D8%AE%D8%B3%D8%AA-%D9%88%D8%B2%DB%8C%D8%B1-%D8%A7%D8%B1%D8%AF%D9%86-%DB%B1%DB%B1-%D9%88%D8%B2%DB%8C%D8%B1-%D8%AE%D9%88%D8%AF-%D8%B1%D8%A7-%D8%AA%D8%BA%DB%8C%DB%8C%D8%B1-%D8%AF%D8%A7%D8%AF">نخست وزیر اردن ۱۱ وزیر خود را تغییر داد</a>
      </h1>
      <h2>عمر الرزاز، نخست وزیر اردن تغییرات گسترده‌ای در کابینه در نظر گرفته است.</h2>
      <address><time datetime="2019-11-07T22:39:00+00:00">07 Nov 2019, 22:39</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، شبکه تلویزیونی الجزیره به نقل از <b>خبرنگار</b> خود گزارش داد: عمر الرزاز، نخست وزیر <b>اردن</b> تغییرات گسترده در کابینه در نظر گرفته است که یازده وزیر را شامل می‌شود هرچند وزارت خانه‌های اصلی تغییر نمی‌کنند.</p>
      <p>خبرگزاری رسمی اردن گزارش داد که شاه اردن بنا بر ماده ۳۵ قانون اساسی اردن با تغییر در کابینه این کشور موافقت کرده است.</p>
      <p>در بیانیه پادشاهی اردن از وزرای منصوب شده‌ بدین شرح نام برده شده است:</p>
      <p>۱-تیسیر منیزل النعیمی: وزیر آموزش و پرورش. ۲- صالح علی الخرابشة: وزیر محیط زیست. ۳- ابراهیم صبحی الشحاحدة: وزیر کشاورزی. ۴- محمد محمود العسعس: وزیر دارایی. ۵- أمجد عودة العضایلة: وزیر کشور در امور اطلاع‌رسانی. ۶- وزیر اوقاف. ۷- باسم محمد الطویسی وزیر فرهنگ. ۸- فارس عبدالحافظ البریزات: وزیر جوانان. ۹- وسام عدنان الربضی: وزیر برنامه‌ریزی و همکاری بین‌الملل. ۱۰- خالد ولید سیف: وزیر حمل و نقل. ۱۱- محی الدین شعبان توق: وزیر آموزش عالی.</p>
      <p>گفتنی است این سومین اصلاحاتی است که دولت رزاز که در ماه ژوئن تشکیل شد، به انجام می رساند. اردن که به شدت از درگیری ها در عراق و سوریه متأثر شده، از وضع اقتصادی دشوار و بدهی هایی که از چهل میلیارد دلار گذر کرده است، رنج می‌برد.</p>
    </article>
  </body>
</html>