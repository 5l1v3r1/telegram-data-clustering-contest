<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/india-first-transgender-youth-fest111.html"/>
    <meta property="og:site_name" content="DoolNews"/>
    <meta property="article:published_time" content="2019-11-07T22:39:00+00:00"/>
    <meta property="og:title" content="രാജ്യത്തെ ആദ്യ ട്രാന്‍സ്‌ജെന്‍ഡര്‍ കലോത്സവം 'വര്‍ണ്ണപ്പകിട്ട്' നാളെ മുതല്‍ തിരുവനന്തപുരത്ത്"/>
    <meta property="og:description" content="KK Shailaja Transgender Kerala തിരുവന്തപുരം: ട്രാന്‍സ് ജെന്‍ഡര്‍ വ്യക്തികളുടെ കലാഭിരുചി പരിപോഷിപ്പിക്കുന്നതിനും ട്രാന്‍സ് വിഭാഗത്തിന് സമൂഹികത്തിന്റെ അംഗീകാരം നേടിയെടുക്കു"/>
  </head>
  <body>
    <article>
      <h1>രാജ്യത്തെ ആദ്യ ട്രാന്‍സ്‌ജെന്‍ഡര്‍ കലോത്സവം 'വര്‍ണ്ണപ്പകിട്ട്' നാളെ മുതല്‍ തിരുവനന്തപുരത്ത്</h1>
      <address><time datetime="2019-11-07T22:39:00+00:00">07 Nov 2019, 22:39</time> by <a rel="author">ന്യൂസ് ഡെസ്‌ക്</a></address>
      <p>തിരുവന്തപുരം: ട്രാന്‍സ് ജെന്‍ഡര്‍ വ്യക്തികളുടെ കലാഭിരുചി പരിപോഷിപ്പിക്കുന്നതിനും ട്രാന്‍സ് വിഭാഗത്തിന് സമൂഹികത്തിന്റെ അംഗീകാരം നേടിയെടുക്കുന്നതിനും വേണ്ടി ട്രാന്‍സ്‌ജെന്‍ഡര്‍ കാലോത്സവം സംഘടിപ്പിക്കുന്നു.</p>
      <p>രാജ്യത്തു തന്നെ ആദ്യമായിട്ടാണ് ട്രാന്‍സ്‌ജെന്‍ഡര്‍ കലോത്സവം നടത്തുന്നത്.<br/>‘വര്‍ണ്ണപ്പകിട്ട് 2019’ എന്ന പേരില്‍ സംഘടിപ്പിക്കുന്ന കലോത്സവം ആരോഗ്യ- സാമൂഹ്യനീതി- വനിത -ശിശുവികസന വകുപ്പ് മന്ത്രി കെ.കെ. ശൈലജ ഉദ്ഘാടനം ചെയ്യും.</p>
      <p>നവംബര്‍ 8, 9 തിയതികളിലായി ചാല ഗവ. മോഡല്‍ ബോയ്‌സ് ഹയര്‍സെക്കന്ററി സ്‌കൂളില്‍ വെച്ചാണ് ‘വര്‍ണ്ണപ്പകിട്ട്’ സംഘടിപ്പിക്കുന്നത്. പരിപാടിയില്‍ വിവിധ മേഖലകളില്‍ പ്രാഗത്ഭ്യം തെളിയിച്ച ട്രന്‍സ്‌ജെന്‍ഡര്‍ വ്യക്തികളെ ആദരിക്കും. വിവിധ ജില്ലകളില്‍ നിന്നുമായി 190 ഓളം പേര്‍ കലോത്സവത്തില്‍ പങ്കെടുക്കും.</p>
      <related>
        <a href="https://www.doolnews.com/transmen-news-reader-hrithik822.html?utm_source=doolnews&amp;utm_medium=related"/>
      </related>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>ഒന്‍പതാം തീയതി ശനിയാഴ്ച വൈകുന്നേരം 5 മണിമുതല്‍ എറണാകുളം ധ്വയ ട്രാന്‍സ്‌ജെന്‍ഡര്‍ ആര്‍ട്‌സ് ആന്റ് ചാരിറ്റബിള്‍ സൊസൈറ്റി അവതരിപ്പിക്കുന്ന നാടകവും പ്രമുഖ നര്‍ത്തകിയും നടിയുമായ ലക്ഷ്മി ഗോപാല സ്വാമി അവതരിപ്പിക്കുന്ന നൃത്തവും ഉണ്ടാകും.</p>
      <p>കലോത്സവത്തോടനുബന്ധിച്ച് അന്നേദിവസം ഉച്ചയ്ക്ക് രണ്ടുമണിക്ക് കരമന ടാക്സ് ടവറില്‍നിന്ന് കലോത്സവ വേദിയിലേക്ക് വിളംബര ഘോഷയാത്ര സംഘടിപ്പിക്കും.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യ</b>
        </a>
      </p>
      <figure>
        <iframe src="https://www.youtube.com/embed/Web2oisTNPc" width="560" height="315" data-service="Youtube" scrolling="no"/>
      </figure>
    </article>
  </body>
</html>