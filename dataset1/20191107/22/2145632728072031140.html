<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18551575-premiera-medicala-in-sua-implanturi-cerebrale-folosite-pentru-a-trata-dependenta-de-opioide"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-07T22:00:00+00:00"/>
    <meta property="og:title" content="Premieră medicală în SUA. Implanturi cerebrale folosite pentru a trata dependenţa de opioide"/>
    <meta property="og:description" content="Medicii americani au folosit în premieră o serie de electrozi pentru a trata dependenţa de opioide a unui bărbat."/>
  </head>
  <body>
    <article>
      <h1>Premieră medicală în SUA. Implanturi cerebrale folosite pentru a trata dependenţa de opioide</h1>
      <address><time datetime="2019-11-07T22:00:00+00:00">07 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <slideshow>
        <figure>
          <img src="https://storage0.dms.mpinteractiv.ro/media/401/321/5109/18551575/1/implant-west-virginia-university-rockefeller-neuroscience-instit.png"/>
          <figcaption>Credit foto: West Virginia University Rockefeller Neuroscience Institute</figcaption>
        </figure>
        <figure>
          <img src="https://storage0.dms.mpinteractiv.ro/media/401/321/5109/18551575/2/implant-2-west-virginia-university-rockefeller-neuroscience-inst.jpg"/>
          <figcaption>Credit foto: West Virginia University Rockefeller Neuroscience Institute</figcaption>
        </figure>
        <figcaption>Credit foto: West Virginia University Rockefeller Neuroscience Institute</figcaption>
      </slideshow>
      <p>Medicii americani au folosit în premieră o serie de electrozi pentru a trata dependenţa de opioide a unui bărbat.</p>
      <p>Implanturile cerebrale sub forma electrozilor sunt folosite pentru o mulţime de afecţiuni diverse precum: Parkinson, distonie, tulburările obsesiv-compulsive sau depresie. Adesea medicii apelează la o astfel de terapie atunci când metodele convenţionale eşuează. Într-o situaţie asemănătoare se află un american, care a devenit primul pacient asupra căruia s-au folosit electrozi implantaţi în creier pentru tratarea dependenţei de opioide, notează <a href="http://www.sciencealert.com/surgeon-attempting-deep-brain-stimulation-as-last-resort-for-opioid-addict?fbclid=IwAR37wmdtMssQSJN4lapJ5HQSQI1gcjlIeXt8TJNpmTj3-A6MNoy2bjPqp0E">Science Alert</a>.</p>
      <p>Pacientul, un bărbat de 33 de ani, este primul dintr-un program pilot care beneficiează de implanturile cerebrale în tratarea dependenţelor de opioide. Acesta se confruntă, într-o formă sau alta, cu <a href="https://www.descopera.ro/stiinta/15991327-dependenta-este-de-fapt-o-adevarata-boala-un-neurolog-a-schimbat-total-modul-in-care-este-vazuta-aceasta">dependenţa</a> de opioide de la la vârsta de 15 ani, fapt care i-a afectat în mod sistematic calitatea vieţii.</p>
      <p>Chirurgul Ali Rezai, de la Institutul pentru Neuroştiinţe al Universităţii West Virginia, este cel care, într-o intervenţie care a durat şapte ore, a implantat electrozii necesari acestei terapii. El a explicat faptul că recomandă ca această tehnică să fie ultima soluţie pe care medicii care se ocupă de tratarea dependenţelor o au în vedere atunci când întâlnesc un caz extrem.</p>
      <p>Procedura a implicat găurirea craniului pacientului şi introducerea a două fire care ating <i>nucleus accumbens</i>, o regiune din creier care prezintă un răspuns semnificativ la <a href="https://www.descopera.ro/stiinta/17796780-opioidele-nu-sunt-mare-ajutor-durerea-cronica">consumul de opioide</a>.</p>
      <figure>
        <img src="https://storage0.dms.mpinteractiv.ro/media/401/321/5109/18551575/2/implant-2-west-virginia-university-rockefeller-neuroscience-inst.jpg"/>
      </figure>
      <p>
        <i>Credit foto: West Virginia University Rockefeller Neuroscience Institute</i>
      </p>
      <p>Exceptând intervalul de care medicii au avut nevoie pentru a realiza gaura în craniu, pacientul a fost conştient şi discuta cu medicii, Aceştia speră că electrozii vor putea să echilibreze semnalele electrice din respectiva regiune cerebrală şi astfel să amelioreze starea de dependenţă a acestuia.</p>
      <p>O procedură asemănătoare, în care stimularea cerebrală profundă este folosită pentru tratarea dependenţei, a avut loc în <a href="https://www.descopera.ro/stiinta/18124538-medicii-chinezi-folosesc-implanturile-pentru-a-trata-dependenta">China</a>, în cazul unui bărbat care suferea de alcoolism.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/stiinta/18124538-medicii-chinezi-folosesc-implanturile-pentru-a-trata-dependenta">Medicii chinezi folosesc implanturile pentru a trata dependenţa</a>
        </b>
      </p>
      <p>
        <b>
          <a href="https://www.descopera.ro/lumea-digitala/17127954-vrei-sa-te-lasi-de-bautura-acest-implant-te-va-pari-daca-vei-bea">Vrei să te laşi de băutură? Acest implant te va ''pârî'' dacă vei bea</a>
        </b>
      </p>
      <p>
        <b>
          <a href="https://www.descopera.ro/stiinta/15991327-dependenta-este-de-fapt-o-adevarata-boala-un-neurolog-a-schimbat-total-modul-in-care-este-vazuta-aceasta">Dependenţa este, de fapt, o adevărată boală. Un neurolog a schimbat total modul în care este văzută aceasta</a>
        </b>
      </p>
      <p>
        <b>
          <a href="https://www.descopera.ro/stiinta/15103189-5-dintre-substantele-care-dau-cea-mai-puternica-dependenta-ce-efecte-provoaca-acestea-asupra-creierului-foto">5 dintre substanţele care dau cea mai puternică dependenţă. Ce EFECTE provoacă acestea asupra creierului - FOTO</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/18223549-o-noua-metoda-de-a-trata-dependenta-de-droguri"/>
        <a href="https://www.descopera.ro/stiinta/18124538-medicii-chinezi-folosesc-implanturile-pentru-a-trata-dependenta"/>
        <a href="https://www.descopera.ro/dnews/18108913-cum-scapam-de-obiceiurile-nesanatoase-de-a-manca-pe-fond-emotional-si-de-dependenta-de-zahar"/>
        <a href="https://www.descopera.ro/stiinta/18107418-depresia-asociata-cu-dependenta-de-substante-accentueaza-riscul-de-suicid"/>
      </related>
    </article>
  </body>
</html>