<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/esteri/19_novembre_08/brasile-l-ex-presidente-lula-va-stato-scarcerato-946d9a58-025e-11ea-9239-aaac9df492cd.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-07T22:00:00+00:00"/>
    <meta property="og:title" content="Brasile, Lula è libero: l’ex presidente è stato scarcerato"/>
    <meta property="og:description" content="RIO DE JANEIRO &amp;#8212; &amp;#200; uscito di prigione come vi era entrato&amp;#58; schiacciato dall&amp;#8217;affetto dei suoi fedelissimi&amp;#44; tra canti e bandiere rosse&amp;#44; e promettendo..."/>
  </head>
  <body>
    <article>
      <h1>Brasile, Lula è libero: l’ex presidente è stato scarcerato</h1>
      <h2>L'ex leader del Brasile scontava dall’aprile del 2018 una condanna a 8 anni e 10 mesi per corruzione</h2>
      <address><time datetime="2019-11-07T22:00:00+00:00">07 Nov 2019, 22:00</time> by <a rel="author">Redazione online</a></address>
      <p>L'ex presidente del Brasile Luiz Inacio Lula da Silva è libero. La scarcerazione dell'ex leader, 74 anni, è avvenuta a seguito della decisione della giustizia federale di Paranà dopo 18 mesi di carcere: Lula e scontava infatti dall’aprile del 2018 una condanna a 8 anni e 10 mesi per corruzione e riciclaggio di denaro. Ad accogliere l'ex presidente, fuori dal carcere, una «marea rossa» di attivisti di sinistra.<br/><br/>La sentenza segue la decisione della <b>Corte Suprema brasiliana</b>, che ha stabilito che le manette non possono scattare prima che siano stati espressi tutti i gradi di giudizio.<br/><br/>Lula è ancora in attesa di un giudizio sulla condanna che lo ha portato in cella e che gli ha impedito di partecipare — pur da favorito — alle elezioni presidenziali del 2018, poi vinte da <b>Bolsonaro</b>.<br/><br/>«Lula torna in libertà. Un <b>grande presidente </b>che ha combattuto contro la povertà e per il riscatto del popolo brasiliano», ha commentato su Twitter l’ex premier e prossimo commissario agli Affari economici della Commissione europea <b>Paolo Gentiloni</b>. <br/><br/>Questo articolo è in aggiornamento</p>
    </article>
  </body>
</html>