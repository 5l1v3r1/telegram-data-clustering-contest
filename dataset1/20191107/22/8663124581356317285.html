<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/nitstsa-bordo-prognoz-i-stavka-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-07T22:59:00+00:00"/>
    <meta property="og:title" content="«Ніцца» – «Бордо». Прогноз і ставка Вадима Скічка"/>
    <meta property="og:description" content="Коли команди завершать 13 тур Ліги 1 – третина чемпіонату буде позаду. А почнеться цей тур на лазуровому узбережжі у Ніцці на «Альянц Рив’єрі». У попередніх чотирьох матчах вдома «Ніцца» неодмінно перемагала «Бордо». Постійний прогнозист «Рейтингу Букмекерів» і коментатор MEGOGO Вадим Скічко знову схиляється до успіху «Орлят», проте пропонує обрати варіант із їхніми голами."/>
  </head>
  <body>
    <article>
      <h1>«Ніцца» – «Бордо». Прогноз і ставка Вадима Скічка</h1>
      <address><time datetime="2019-11-07T22:59:00+00:00">07 Nov 2019, 22:59</time> by <a rel="author">Вадим Скічко</a></address>
      <p>Коли команди завершать 13 тур Ліги 1 – третина чемпіонату буде позаду. А почнеться цей тур на лазуровому узбережжі у Ніцці на «Альянц Рив’єрі». У попередніх чотирьох матчах вдома «Ніцца» неодмінно перемагала «Бордо». Постійний прогнозист «Рейтингу Букмекерів» і коментатор MEGOGO Вадим Скічко знову схиляється до успіху «Орлят», проте пропонує обрати варіант із їхніми голами.</p>
      <p>
        <b>21:45, 08 лис 2019</b>
      </p>
      <p>Обидві команди однаково зіграли минулого туру: «Ніцца» перемогла «Реймс» 2:0. З ідентичним рахунком «Бордо» здолав «Нант». Команда Патріка Вієйра нарешті перервала серію невдалих результатів, водночас ліпше за «Бордо» на виїзді у чемпіонаті Франції грає лише ПСЖ. Однак статистика свідчить, що «Жирондинці» дещо переоцінені. Згідно з xG вони забили вдвічі більше ніж мали б. Так само «Бордо» у виїзних матчах мав менше пропустити та набрати менше очок. Гадаю, команді Паулу Соузи не завжди щаститиме, а тому повірю не у них, а у господарів поля. Хоча зауважу, що «Бордо» пропустив у п’яти з шести виїзних ігор Ліги 1 цього сезону.</p>
      <p>Стосовно «Ніцци», то «Орлята» мають чинну дев’ятиматчеву серію (зачіпає ще частину минулого сезону) із забитими м’ячами на «Альянц Рив’єрі». «Ніцца» може й нестабільна, а втім з голами у «Орлят» проблем нема. На правах господарів колектив Патріка Вієйра має активніше поводитися на полі та спробувати розвинути успіх після перемоги над міцним «Реймсом». Щонайменше на один гол «Орлята» мають награти. Однак на мою думку «Ніцца» здатна на більше. До речі, на «Альянц Рив’єрі» зустрінуться колективи, які найбільше у Лізі 1 забили після стандартів, отже штрафні та кутові матимуть величезну вагу у цьому матчі.</p>
      <related>
        <a href="https://bookmaker-ratings.com.ua/konkurs-ukrayins-ke-klasyko-do-matchu-shahtar-dynamo/#comment-70074"/>
      </related>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/prognoz-i-stavka-mariupol-karpaty-gospodari-polya-zalyshat-sya-u-chil-nij-shisttsi/"/>
        <a href="https://bookmaker-ratings.com.ua/tips/prognoz-i-stavka-desna-dnipro-1-chernigivtsi-mozhut-pity-na-mizhnarodnu-perervu-na-drugomu-mistsi/"/>
        <a href="https://bookmaker-ratings.com.ua/tips/sassuolo-bolon-ya-prognoz-i-stavka-yuriya-shevchenka/"/>
      </related>
    </article>
  </body>
</html>