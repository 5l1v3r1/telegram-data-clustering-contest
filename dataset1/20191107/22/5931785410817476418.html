<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/07/gavrilovic-cetiri-uzastopne-utakmice-ostavile-traga-na-neke-igrace/"/>
    <meta property="og:site_name" content="Sportska centrala"/>
    <meta property="article:published_time" content="2019-11-07T22:00:12+00:00"/>
    <meta property="og:title" content="Gavrilović: Četiri uzastopne utakmice ostavile traga na neke igrače"/>
    <meta property="og:description" content="Trener košarkaša Crvene zvezde, Andrija Gavrilović, čestitao je pobedu Realu i uzroke poraza potražio u skraćenoj rotaciji i velikom broju utakmica u kratkom periodu. – Čestitam Real Madridu jer su odigrali dobru defanzivnu utakmicu tokom 40 minuta. To je bio naš problem večeras, a poslednja četvrtina je samo rezultat njihovog rada u odbrani, presinga i […]"/>
  </head>
  <body>
    <article>
      <h1>Gavrilović: Četiri uzastopne utakmice ostavile traga na neke igrače</h1>
      <address><time datetime="2019-11-07T22:00:12+00:00">07 Nov 2019, 22:00</time> by <a rel="author">Zile</a></address>
      <p>Trener košarkaša Crvene zvezde, Andrija Gavrilović, čestitao je pobedu Realu i uzroke poraza potražio u skraćenoj rotaciji i velikom broju utakmica u kratkom periodu.</p>
      <p>– <b>Čestitam Real Madridu jer su odigrali dobru defanzivnu utakmicu tokom 40 minuta. To je bio naš problem večeras, a poslednja četvrtina je samo rezultat njihovog rada u odbrani, presinga i agresivnosti na skoku, što smo platili u poslednjih pet minuta. Zadovoljan sam zbog reakcije mog tima u trećoj četvrtini jer su se borili i ušli smo u poslednju četvrtinu sa vođstvom. Pokušao sam izmenama i, na žalost, nije nikakvo opravdanje, ali na neke igrače su četiri uzastopne utakmice ostavile traga. Tu pre svega mislim na Perperoglua, Dženkins nije bio agresivan koliko bi trebalo i mislim da se tu iscrpela naša rotacija u poslednjoj četvrtini i, takođe na žalost, vreme tu jako brzo istekne i trojki 7/9 u poslednjoj četvrtini razlika je vrlo brzo otišla</b>, izjavio je Gavrilović.</p>
      <p>Usledilo je pitanje da li će biti dodatne selekcije igrača.</p>
      <p>– <b>Ne bih preuzimao na sebe odgovornost šta treba da se uradi, razumećete iz kog razloga. Derik Braun čeka još dva specijalistička pregleda pre nego što dobije zeleno svetlo da trenira sa ekipom. On ima povredu kolena koja je posledica ranijih intervencija i stvar je u tome da treba da se vrati u formu i pod nekim određenim obimom rada ima probleme sa kolenom. Filip je juče povredio koleno. Bio je na magnetnoj rezonanci, istegnuo je ukrštene ligamente, trebaće mu nekoliko dana. Davidovac ima bol u leđima i treba da sanira tu upalu, radi terapije i leči se medikamentima. Lazić je dobio udarac u nos, ali je bio spreman da se vrati, ali zbog energije koju je doneo Dobrić i zbog toga što je pokrio to što je trebalo da deli sa Brankom, taj pritisak na loptu i odbranu od pik en rola i plejmejkera ga nisam koristio više</b>, zaključio je trener crveno-belih.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/07/previse-oscilacija-i-nervoze-zvezda-potonula-u-cetvrtoj-cetvrtini/"/>
        <a href="https://www.sportskacentrala.com/2019/11/07/live-crvena-zvezda-real-madrid-2/"/>
        <a href="https://www.sportskacentrala.com/2019/11/06/gavrilovic-izbeci-realovu-zamku/"/>
        <a href="https://www.sportskacentrala.com/2019/11/03/gavrilovic-posle-pobede-u-zagrebu-jedna-stvar-nas-remeti-voleo-bih-da-je-obrnuto/"/>
        <a href="https://www.sportskacentrala.com/2019/11/03/zvezdina-dominacija-u-zagrebu-cibona-potopljena-trojkama/"/>
        <a href="https://www.sportskacentrala.com/2019/11/03/live-cibona-crvena-zvezda-3/"/>
        <a href="https://www.sportskacentrala.com/2019/11/02/zvezda-bez-trojice-igraca-u-zagrebu/"/>
        <a href="https://www.sportskacentrala.com/2019/11/01/gurovic-i-zvezda-ne-trebaju-mi-stres-i-problemi/"/>
        <a href="https://www.sportskacentrala.com/2019/11/01/sved-pohvalio-gavrilovica-i-zvezdu/"/>
      </related>
    </article>
  </body>
</html>