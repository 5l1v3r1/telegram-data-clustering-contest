<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/6jeex8/to-oilers-spillere-scoret-for-landslaget"/>
    <meta property="og:site_name" content="Aftenbladet"/>
    <meta property="article:published_time" content="2019-11-07T22:04:41+00:00"/>
    <meta property="og:title" content="To Oilers-spillere scoret for landslaget"/>
    <meta property="og:description" content="Norges ishockeylandslag fikk en god start på turneringen i Lørenskog."/>
  </head>
  <body>
    <article>
      <h1>To Oilers-spillere scoret for landslaget</h1>
      <h2>Norges ishockeylandslag fikk en god start på turneringen i Lørenskog.</h2>
      <address><time datetime="2019-11-07T22:04:41+00:00">07 Nov 2019, 22:04</time> by <a rel="author">Adrian Richvoldsen, NTB</a></address>
      <p>
        <b>NORGE - ØSTERRIKE 3–1</b>
      </p>
      <p>Gjestene tok ledelsen i kampen, men Ken André Olimb utlignet i slutten av 1. periode. Oilers-spiller Mathias Trettenes scoret ledermålet i midtperioden, mens lagkamerat Tommy Kristiansen satte punktum i et overtallsspill i begynnelsen av den siste perioden.</p>
      <p>Norge vant skuddstatistikken hele 31-12 etter å ha pepret det østerrikske målet med skudd særlig i den siste perioden.</p>
      <p>Østerrike møter Danmark fredag, mens turneringsseieren skal avgjøres når Petter Thoresens lag møter danskene lørdag.</p>
      <aside>
        <a href="https://www.aftenbladet.no/article/sa-LAdrkp.html">Fire Oilers-spillere på landslaget</a>
      </aside>
      <p>Norges kvinnelandslag vant også sin åpningskamp i turneringen i Slovakia, da vertslaget ble slått 3-2. Turneringen i Michalovce omfatter seks lag, og Norge har gode muligheter til å vinne sin gruppe og spille finale lørdag.</p>
      <p>Alle målene kom i midtperioden, og Norge tok ledelsen tre ganger. Siste gang sto det seg kampen ut. Marte Brunvold, Andrea Dalen og Stine Myreng Kjellesvik scoret målene. Dalen var involvert i alle de norske scoringene.</p>
      <p>Slovakia slo Frankrike i sin første kamp onsdag. Norge møter det franske laget fredag.</p>
      <p>Norges aldersbestemte lag for menn er også i aksjon denne uken. U20-laget tapte 1-6 for Tyskland i første kamp i en turnering i Slovakia, mens U18 slo Latvia 3-1 i det første av tre innbyrdes møter i Hamar. U16-laget tapte derimot 1-3 for Latvia på bortebane.</p>
    </article>
  </body>
</html>