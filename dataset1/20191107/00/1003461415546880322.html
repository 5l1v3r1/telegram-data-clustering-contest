<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lav.it/news/danni-fauna-coldiretti"/>
    <meta property="og:site_name" content="LAV"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="Danni da fauna: Coldiretti e la grande illusione delle doppiette"/>
    <meta property="og:description" content="Con @ENPAonlus, LAC, @LipuOnlus e @WWFitalia rispondiamo alla manifestazione organizzata oggi da @coldiretti davanti a @Montecitorio: la caccia come soluzione ai danni causati dalla fauna all'agricoltura è fallimentare e parte del problema. #BASTASPARARE!"/>
  </head>
  <body>
    <article>
      <h1>Danni da fauna: Coldiretti e la grande illusione delle doppiette</h1>
      <address>
        <time datetime="2019-11-07T00:00:00+00:00">07 Nov 2019</time>
      </address>
      <figure>
        <img src="https://www.lav.it/uploads/home/15dc42e0be3547.png"/>
        <figcaption>Danni da fauna: Coldiretti e la grande illusione delle doppiette</figcaption>
      </figure>
      <blockquote>Insieme alle associazioni ambientaliste ENPA, LAC, LIPU e WWF rispondiamo alla manifestazione organizzata oggi da Coldiretti davanti a Montecitorio.</blockquote>
      <p><b>Coldiretti non sta facendo un buon servizio ai suoi associati. Proporre la caccia come soluzione ai problemi dei danni all’agricoltura vuol dire insistere su una strada sbagliata </b>che fino ad oggi non ha prodotto alcun risultato, anzi è stata parte del problema. <b>Se la caccia fosse una soluzione, infatti, gli agricoltori non sarebbero scesi in piazza per chiedere interventi straordinari</b> per contenere i danni alle colture, visto che da decenni sono centinaia di migliaia gli animali abbattuti senza che ciò abbia contenuto minimamente i danni, né le popolazioni stesse di ungulati.</p>
      <p>
        <mark><b>Sul territorio italiano (ISPRA 2010) si stima la presenza di quasi due milioni di ungulati selvatici</b>, i motivi della cui espansione negli ultimi decenni sono ben noti: l’<b>abbandono di agricoltura e allevamento in zone marginali</b>, con conseguente espansione di foreste e boscaglie, ha creato nuovi habitat ed elevata disponibilità di cibo. Inoltre, molte <b>specie sono state ripopolate anche a scopo venatorio</b>.</mark>
      </p>
      <p>
        <b>Ma la soluzione c’è, e parte proprio dall’eliminare i fattori che gonfiano artificialmente le popolazioni di ungulati:</b>
      </p>
      <ol>
        <li>al primo posto è necessario mettere la parola <b>fine ad ogni pratica, legale o meno, di ripopolamento e foraggiamento</b> degli ungulati;</li>
        <li>al secondo posto vengono i <b>metodi ecologici</b>, ovvero quelle modalità di prevenzione e gestione del territorio che riducono la possibilità di accesso della fauna alle coltivazioni, come le recinzioni elettrificate.</li>
      </ol>
      <blockquote>Solo con un approccio razionale, scientifico e strutturato, senza il ricorso a provvedimenti “spot” o di propaganda, potremo risolvere davvero e a lungo termine i problemi degli agricoltori, in equilibrio con la natura e gli ecosistemi.</blockquote>
    </article>
  </body>
</html>