<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/dipendenza-videogiochi-cina-impone-limiti-orario-coprifuoco-notturno.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="Dipendenza da videogiochi: la Cina impone limiti di orario e coprifuoco notturno"/>
    <meta property="og:description" content="La Cina emana le nuove linee guida per l'utilizzo di videogiochi da parte dei giovani, con limitazioni nell'orario di utilizzo, blocco notturno e limite di spesa mensile.. Sembra proprio che la Ci..."/>
  </head>
  <body>
    <article>
      <h1>Dipendenza da videogiochi: la Cina impone limiti di orario e coprifuoco notturno</h1>
      <h2>La Cina emana le nuove linee guida per l'utilizzo di videogiochi da parte dei giovani, con limitazioni nell'orario di utilizzo, blocco notturno e limite di spesa mensile.</h2>
      <address><time datetime="2019-11-07T00:00:00+00:00">07 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Sembra proprio che la <b>Cina</b> stia cercando di porre un <b>limite</b> preciso alla fruizione di <b>giochi online</b>, in particolare per quanto riguarda i più giovani, come si evince da alcune nuove linee guida ufficiali pubblicate dal governo cinese che limitano l'utilizzo di tali giochi per gli utenti minorenni.<br/><br/>I giocatori <b>sotto i 18 anni</b> non possono giocare dalle ore 22:00 alle 8:00 del mattino in Cina, ma il loro utilizzo è fortemente limitato anche nel resto delle situazioni: massimo 90 minuti nelle normali giornate lavorative e tre ore nel corso del fine settimana e durante i giorni di vacanza.<br/><br/>Si tratta di un tentativo, da parte del governo cinese, di <b>regolamentare</b> l'utilizzo videoludico online da parte dei giovani, visto che la <b>dipendenza da videogiochi</b> sembra essere particolarmente diffusa in tale mercato, preoccupando in maniera particolare le entità politiche del paese.<br/><br/>Sono state diffuse anche linee guida con <b>limiti di spesa</b> nei <a href="https://multiplayer.it/notizie/multiplayer-online-74-per-cento-giocatori-ha-subito-molestie-verbali-rivela-studio.html">giochi online</a> che prevedono acquisto di beni di vario tipo: gli utenti da 8 a 16 anni potranno spendere un massimo di 200 yuan (circa 29 dollari) al mese, mentre coloro che hanno dai 16 ai 18 anni potranno arrivare a spendere 400 yuan al mese.</p>
      <figure>
        <img src="https://multiplayer.net-cdn.it/thumbs/images/2018/06/19/et-gettyimages-837046128_jpg_1400x0_q85.jpg"/>
      </figure>
      <ul>
        <li>
          <a href="https://www.bbc.com/news/world-asia-50315960">Fonte</a>
        </li>
      </ul>
    </article>
  </body>
</html>