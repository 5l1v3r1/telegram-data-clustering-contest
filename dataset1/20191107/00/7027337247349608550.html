<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697222/%D9%86%D8%B4%D8%A7%D9%86%DB%8C-%D8%B3%D8%A7%DB%8C%D8%AA-%D9%85%D8%B3%DA%A9%D9%86-%D9%85%D9%84%DB%8C-%D8%A7%D8%B9%D9%84%D8%A7%D9%85-%D8%B4%D8%AF%D8%AB%D8%A8%D8%AA-%D9%86%D8%A7%D9%85-%D8%AF%D8%B1-%DA%86%D9%87%D8%A7%D8%B1-%D8%A7%D8%B3%D8%AA%D8%A7%D9%86-%D8%A7%D8%B2-18-%D8%A2%D8%A8%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="نشانی سایت مسکن ملی اعلام شد/ثبت نام در چهار استان از 18 آبان"/>
    <meta property="og:description" content="معاون وزیر راه و شهرسازی با اعلام نشانی سایت ثبت نام طرح اقدام ملی مسکن گفت: متقاضیان می‌توانند شرایط ثبت نام را از روز شنبه (۱۸ آبان) مطالعه کنند و برای اینکه فرصت برابر در اختیار همه قرار گیرد، سه روز زمان دارند که مدارک خود را بارگذاری کنند. ۱۰ استان آماده نام نویسی هستند که در اولین گام از سیستان و بلوچستان، قم، خراسان شمالی و جنوبی آغاز می‌شود."/>
  </head>
  <body>
    <article>
      <h1>نشانی سایت مسکن ملی اعلام شد/ثبت نام در چهار استان از 18 آبان</h1>
      <address><time datetime="2019-11-07T00:00:00+00:00">07 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/16/1034456_402.jpg"/>
      </figure>
      <p>معاون وزیر راه و شهرسازی با اعلام نشانی سایت ثبت نام طرح اقدام ملی مسکن گفت: متقاضیان می‌توانند شرایط ثبت نام را از روز شنبه (۱۸ آبان) مطالعه کنند و برای اینکه فرصت برابر در اختیار همه قرار گیرد، سه روز زمان دارند که مدارک خود را بارگذاری کنند. ۱۰ استان آماده نام نویسی هستند که در اولین گام از سیستان و بلوچستان، قم، خراسان شمالی و جنوبی آغاز می‌شود.</p>
      <p> </p>
      <p>در اولین گام در سیستان و بلوچستان، قم، خراسان شمالی و خراسان جنوبی نام نویسی شروع می‌شود. مرحله دوم مربوط به کردستان، کهگیلویه و بویراحمد و گلستان است.</p>
      <p> </p>
      <p>در گام سوم نیز نام نویسی در چهارمحال و بختیاری، همدان و یزد شروع می‌شود. در سایر مناطق از جمله شهر‌های جدید اطراف تهران نیز مراحل ثبت نام به زودی آغاز و همانند ۱۰ استان مذکور اطلاع رسانی خواهد شد.</p>
      <p> </p>
      <p>با توجه به محدودیت ثبت نام، زمان سه روزه برای آماده کردن مدارک را اختصاص دادیم تا متقاضیان برای ثبت نام الکترونیکی فرصت برابر داشته باشند.</p>
      <p> </p>
      <p>به طور مثال کسانی که در بافت‌های فرسوده و ناکارآمد ملک شخصی دارند و می‌خواهند بازسازی کنند، بسته تشویقی شهرداری در پروانه به آن‌ها اختصاص می‌یابد. یک نوع دیگر در شهر‌هایی است که دولت امکان تامین زمین دارد که واگذاری ۹۹ ساله انجام می‌شود و در حقیقت زمین رایگان به متقاضیان اختصاص می‌دهیم.</p>
      <p> </p>
      <p>درخصوص قیمت زمین، حداقل دو سال تنفس می‌دهیم و بعد به صورت اقساطی از متقاضیان دریافت می‌کنیم که با یک رقم خیلی جزئی، مالک زمین می‌شوند.</p>
    </article>
  </body>
</html>