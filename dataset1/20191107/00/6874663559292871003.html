<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3773263,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="צמיחה בהכנסות וברווחי סייברארק - שמתעלה על ציפיות השוק"/>
    <meta property="og:description" content="חברת הסייבר הישראלית רשמה ברבעון השלישי צמיחה 28% בהכנסות ל-108 מיליון דולר, הרווח המתואם עמד על 65 סנט למניה - הצפי בשוק עמד על הכנסות של 104 מיליון דולר ורווח של 42 סנט למניה"/>
  </head>
  <body>
    <article>
      <h1>צמיחה בהכנסות וברווחי סייברארק - שמתעלה על ציפיות השוק</h1>
      <h2>חברת הסייבר הישראלית רשמה ברבעון השלישי צמיחה 28% בהכנסות ל-108 מיליון דולר, הרווח המתואם עמד על 65 סנט למניה - הצפי בשוק עמד על הכנסות של 104 מיליון דולר ורווח של 42 סנט למניה</h2>
      <address><time datetime="2019-11-07T00:00:00+00:00">07 Nov 2019</time> by <a rel="author">צלי גרינברג</a></address>
      <p>חברת הסייבר הישראלית <a href="https://www.calcalist.co.il/stocks/home/0,7340,L-3959-11111828,00.html?quote=%D7%A1%D7%99%D7%99%D7%91%D7%A8%20%D7%90%D7%A8%D7%A7">סייברארק</a>(cyberark) פרסמה הלילה (ד') בערב את תוצאותיה הכספיות לרבעון השלישי של 2019 - והצגיה עלייה בהכנסות וברווחים, שעקפו את תחזיות השוק. בה בעת, המניה לא הגיבה בתנועה מהותית במסחר המאוחר.</p>
      <p>סייברארק הציגה בסיכום הרבעון רווח  מתואם (NON-GAAP) של  25.6 מיליון דולר או 65 סנט למניה, לעומת 17.8 מיליון דולר או 48 סנט למניה ברבעון המקביל - הציפיות בשוק עמדו על 42 סנט למניה. הרווח החשבונאי (GAAP) שהציגה החברה עמד על 15.2 מיליון דולר או 39 סנט למניה, לעומת 8.1 מיליון דולר או 48 סנט למניה ברבעון השלישי בשנה קודמת.</p>
      <p>ההכנסות ברבעון עלו ל-108.1 מיליון דולר בהשוואה לרבעון המקביל של 2018, אז עמדו ההכנסות על 84.6 מיליון דולר, טיפוס של 28%. ציפיות האנליסטים עמדו על 103.8 מיליון דולר. עיקר ההכנסות הגיעו ממכירת רישיונות, בסכום של 57.8 מיליון דולר, מול 46.1 מיליון דולר ברבעון המקביל, צמיחה של 25%. יתרת ההכנסות הגיעה משירותי תחזוקה ושירותים מקצועיים - הפעילות רשמה הכנסות של 50.2 מיליון דולר, בהשוואה ל-38.5 מיליון דולר ברבעון המקביל, עלייה של 30%.</p>
      <p>סייברארק נסחרת בנאסד"ק בשווי של 4.4 מיליארד דולר, שווי המניה טיפס ב-55% מתחילת 2019. אודי מוקדי, יו"ר ומנכ"ל החברה אמר לאחר פרסום הדוחות: "הרבעון השלישי היה עוד רבעון חזק עבור החברה, שבו החתמנו  200 לקוחות חדשים. התוצאות שלנו מדגימות את עמדת המנהיגות שלנו בשוק ואת סביבת הביקוש האיתנה לפתרונות שלנו. ארגונים ברחבי העולם מכירים בכך שניהול גישה עם הרשאות הוא קריטי לתוכנית אבטחה מצליחה וממנפים את סייברארק לאבטחת גישה בסביבות מקומיות, ענן והיברידי".</p>
      <p>החברה הציגה רווח תפעולי חשבונאי (GAAP) של 12.7 מיליון דולר, לעומת 8.8 מיליון דולר בתקופה המקבילה אשתקד. ורווח תפעולי מתואם (NON-GAAP) של 29.4 מיליון דולר, מול 21 מיליון דולר בתקופה המקבילה ב-2018. נכון לסוף תקופת הדו"ח החזיקה החברה במזומנים ושווי מזומנים בגובה 555.1 מיליון דולר לעומת 410 מיליון דולר בתקופה המקבילה, ו-451.2 מיליון דולר נכון לסוף 2018.</p>
      <p>סייברארק צופה כי תסיים את הרבעון הנוכחי (רביעי  2019)בטווח הכנסות של 125 עד 127 מיליון דולר, ורווח מתואם של בין 78 ל-82 סנט למניה. למניה בטווח של 0.78 עד 0.82 דולר למניה. לשנה כולה צופה החברה הכנסות בטווח של 431.2-429.2 מיליון דולר, המשקף צמיחה שנתית של 25%-26%.</p>
      <figure>
        <img src="https://images1.calcalist.co.il/PicServer3/2018/12/25/872044/2_l.jpg"/>
        <figcaption>הנהלת סייברארק פותחת את המסחר בנאסד"ק cאוקטובר 2018</figcaption>
      </figure>
    </article>
  </body>
</html>