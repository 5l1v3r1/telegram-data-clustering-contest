<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697228/%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%BA%D8%B1%D8%A8%DB%8C-%DA%A9%D9%85%DA%A9-70-%D9%85%DB%8C%D9%84%DB%8C%D9%88%D9%86-%D8%B1%DB%8C%D8%A7%D9%84%DB%8C-%D9%85%D8%B1%D8%AF%D9%85-%D8%A8%D9%88%DA%A9%D8%A7%D9%86-%D8%A8%D9%87-%D8%A2%D9%88%D8%A7%D8%B1%DA%AF%D8%A7%D9%86-%DA%A9%D9%8F%D8%B1%D8%AF-%D8%B3%D9%88%D8%B1%DB%8C%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="آذربایجان غربی؛ کمک 70 میلیون ریالی مردم بوکان به آوارگان کُرد سوریه"/>
    <meta property="og:description" content="رییس هلال احمر بوکان در آذربایجان غربی گفت: مردم خیر و نیکوکار این شهرستان ۷۰ میلیون ریال کمک نقدی و غیرنقدی به آوارگان کُرد شمال سوریه اهدا کردند.انور بیادار روز پنجشنبه در گفتگو با خبرنگار ایرنا افزود: ۵۰ میلیون ریال از این کمک‌ها غیرنقدی و مابقی نقدی است که به مدت کمتر از یک هفته در ۲ پایگاه در این شهرستان جمع‌آوری شده است.وی با بیان اینکه این کمک‌های غیرنقدی شامل کنسرو، ست بهداشتی، برنج، چای، روغن و موادشوینده است، ادامه داد: این کمک‌ها توسط نهادها، واحد‌های صنعتی و اقشار مختلف مردم به این آوارگان اهدا شده است.وی ادامه داد: برای جمع‌آوری کمک‌های مردمی ۲ پایگاه در فلکه فرمانداری و محل اداره هلال احمر این شهرستان دایر شده بود.رییس هلال احمر بوکان گفت: کمک‌های جمع‌آوری شده در این شهرستان به استان کردستان ارسال و بعد از تجمیع همه کمک‌های مردمی، برای آوارگان کرد شمال سوریه ارسال خواهد شد.وی با بیان اینکه مردم این شهرستان به عنوان مردمی نوع‌دوست در مسیر کمک به دیگران در بلا‌های طبیعی و غیرطبیعی همواره پیش‌قدم بودند، اظهار داشت: مردم این شهرستان در کمک به مردم زلزله‌زده کرمانشاه و سیل‌زدگان برخی استان‌های شمالی…"/>
  </head>
  <body>
    <article>
      <h1>آذربایجان غربی؛ کمک 70 میلیون ریالی مردم بوکان به آوارگان کُرد سوریه</h1>
      <address><time datetime="2019-11-07T00:00:00+00:00">07 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/16/1034463_982.jpg"/>
      </figure>
      <p>رییس هلال احمر بوکان در آذربایجان غربی گفت: مردم خیر و نیکوکار این شهرستان ۷۰ میلیون ریال کمک نقدی و غیرنقدی به آوارگان کُرد شمال سوریه اهدا کردند.<br/><br/>انور بیادار روز پنجشنبه در گفتگو با خبرنگار ایرنا افزود: ۵۰ میلیون ریال از این کمک‌ها غیرنقدی و مابقی نقدی است که به مدت کمتر از یک هفته در ۲ پایگاه در این شهرستان جمع‌آوری شده است.<br/><br/>وی با بیان اینکه این کمک‌های غیرنقدی شامل کنسرو، ست بهداشتی، برنج، چای، روغن و موادشوینده است، ادامه داد: این کمک‌ها توسط نهادها، واحد‌های صنعتی و اقشار مختلف مردم به این آوارگان اهدا شده است.<br/><br/>وی ادامه داد: برای جمع‌آوری کمک‌های مردمی ۲ پایگاه در فلکه فرمانداری و محل اداره هلال احمر این شهرستان دایر شده بود.<br/><br/>رییس هلال احمر بوکان گفت: کمک‌های جمع‌آوری شده در این شهرستان به استان کردستان ارسال و بعد از تجمیع همه کمک‌های مردمی، برای آوارگان کرد شمال سوریه ارسال خواهد شد.<br/><br/>وی با بیان اینکه مردم این شهرستان به عنوان مردمی نوع‌دوست در مسیر کمک به دیگران در بلا‌های طبیعی و غیرطبیعی همواره پیش‌قدم بودند، اظهار داشت: مردم این شهرستان در کمک به مردم زلزله‌زده کرمانشاه و سیل‌زدگان برخی استان‌های شمالی و غربی کشور نیز نقش پررنگی داشتند.<br/><br/>بوکان با ۲۵۱ هزار نفر جمعیت یکی از شهر‌های کردنشین جنوب آذربایجان‌غربی است.</p>
    </article>
  </body>
</html>