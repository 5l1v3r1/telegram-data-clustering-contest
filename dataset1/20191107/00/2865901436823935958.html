<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/utisci-sa-ostrva-zvezdi-fali-zavrsnica-ndombele-vodio-sou-program-lo-selso-proradio-sonu-vecina-naslova/341845"/>
    <meta property="og:site_name" content="MozzartSport"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="Utisci sa ostrva: Zvezdi fali završnica, Ndombele vodio šou program, Lo Selso proradio, Sonu većina naslova"/>
    <meta property="og:description" content="Šta piše engleska štampa"/>
  </head>
  <body>
    <article>
      <h1>Utisci sa ostrva: Zvezdi fali završnica, Ndombele vodio šou program, Lo Selso proradio, Sonu većina naslova</h1>
      <h2>Šta piše engleska štampa</h2>
      <address><time datetime="2019-11-07T00:00:00+00:00">07 Nov 2019</time> by <a rel="author">Dejan Stanković</a></address>
      <p>Emotivan trenutak <b>Hjong-min Sona</b>, koji je i prvi gol protiv Crvene zvezde iskoristio za izvinjenje <b>Andreu Gomesu</b>, poslužio je većini ostrvskih medija kao naslovni detalj sa uverljivih 4:0 Totenhema u Beogradu. Međutim, kad govorimo o samoj slici na terenu većina je pri izboru za najboljeg igrača utakmica imala dilemu: <b>Tangi Ndombele</b> ili <b>Đovani lo Selso</b>?</p>
      <p>Posebno prijatna debata za navijače, jer Totenhemova letnja pojačanja nisu bila previše impresivna na početku londonske avanture, ali su na stadionu “Rajko Mitić“ nagovestili da bi kad se podvuče crta mogli da se isplate. Čak je i <b>Rajan Sesenjon</b>, koji je u meč ušao tek u završnici, asistirao <b>Kristijanu Eriksenu</b> za četvrti gol.</p>
      <p>Ali <b>Ndombele</b> i <b>Lo Selso</b> su bili zvezde večeri, pa tako londonski<i> Ivning Standard</i> piše...<br/>“<b>Bila je ovo utakmica Sparsa puna pozitivnih utisaka, ali nijedan nije bio veći od Ndombelea, koji je vodio šou program. Puno klasnih okreta, dodira i kreacije, ali njegov najbolji momenat je viđen u izgradnji Sonovog prvog gola, kada se Francuz stuštio između dvojice čuvara i pod pritiskom odigrao savršen pas sa Alija. Jednako ohrabrujuće poput njegove partije je bila i činjenica da je odigrao svih 90 minuta tokom kojih nije bledeo kao u nekim ranijim mečevima, recimo u onih 2:7 protiv Bajerna... S obzirom na cenu od 60.000.000 evra nije iznenađenje što je Ndombele pristojan igrač, ali ova večerašnja partija je signal da bi Totenhem pre nego kasnije mogao da gradi tim oko njega</b>“.</p>
      <p>Isti list navodi i da nije sve bilo idealno i da se činilo da bi Zvezda pored potpuno nove defanzivne četvorke Totenhema mogla da postigne gol svaki put kad bi došla do poslednje trećine terena što se ipak “<b>nije dešavalo previše često</b>“. Govori to nešto i o domininaciji gostujućeg tima na sredini terena.</p>
      <figure>
        <img src="https://mozzartsport.com/upload/CKEditor/06.11.2019./AAAAA.png"/>
      </figure>
      <p>I <i>Gardijan</i> primećuje da je Zvezda imala nekoliko izvanrednih šansi, ali da je Totenhem prosto kvalitetniji sastav. Držao je loptu, imao 17 šuteva naspram pet Zvezdini i na kraju zasluženo pobedio. Za razliku od <i>Standarda</i> ugledni <i>Gardijan</i> piše da je <b>Lo Selso</b> zaslužio najviše komplimenata, mada i ovaj prvi list piše da je Argentinac bio “<b>ostrvo mira u inače ludom meču</b>“. <b>Lo Selsa</b> je i <i>Independent</i> proglasio za igrača utakmice ističući u prvi plan njegov gol koji je otvorio Zvezdu.<br/>“<b>Pozajmljeni igrač iz Betisa koga Totenhem može da na leto otkupi za 60.000.000 evra, prethodno je odigrao samo 74 minuta za Sparse. Posle 6. jula i njegove poslednje utakmice sa Argentinom na Kopa Americi čekao je 8. avgust i poslednji dan prelaznog roka u Engleskoj da potpiše. Propustio je kompletne pripreme, mučio se sa spremom. Ali je igrajući po desnoj strani pokazao koliko može da doprinese promenom tempa i željom da prosledi direktan pas</b>“, piše <i>Gardijan</i>.</p>
      <p>Komentarišući Zvezdine promašene šanse, <i>Gardijan</i> dodaje i da je crveno-belima “<b>nedostajao završni proizod</b>“.</p>
      <p>Za kraj i ocene, samo su se dve novine bavile i Beograđanima i očekivano nisu bile previše velikodušne. <i>Dejli Mejl</i> im je svima “zalepio“ petice, <i>Independent</i> je podelio i neku šesticu. Što se tiče Totenhema, najgore je prošao <b>Davinson Sančez</b>, najbolje baš <b>Ndombele</b>, koji je zaradio i poneku “devetku“, kao uostalom i logičan izbor, dvostruki strelac <b>Son</b> za koga svi pišu da je izašao iz psihičke krize nakon što je na utakmici sa Evertonom učestvovao u prelomu noge <b>Andrea Gomesa</b>. Videlo se to na obe utakmice, crveno-beli <b>Sona</b> ni lasom nisu mogli da uhvate i nema tu ničeg novog.</p>
      <figure>
        <img src="https://mozzartsport.com/upload/CKEditor/06.11.2019./2019-11-06T203952Z_246668148_RC2W5D9GB5QG_RTRMADP_3_SOCCER-CHAMPIONS-RSB-TOT-REPORT.JPG"/>
      </figure>
      <p>
        <i>
          <b>INDEPENDENT</b>
        </i>
      </p>
      <p>
        <b>
          <i>Crvena zvezda</i>
        </b>
      </p>
      <p>Milan Borjan 5<br/>Marko Gobeljić 5<br/>Nemanja Milunović 6<br/>Miloš Degenek 6<br/>Milan Rodić 5<br/>Njegoš Petrović 6<br/>Dušan Jovančić 5<br/>Mateo Garsija 6<br/>Marko Marin 5<br/>Radživ van La Para 6<br/>Milan Pavkov 6</p>
      <p>
        <b>
          <i>Totenhem</i>
        </b>
      </p>
      <p>Paulo Gazaniga 8<br/>Huan Fojt 7<br/>Davinson Sančez 7<br/>Erik Dajer 6<br/>Deni Rouz 7<br/>Musa Sisoko 7<br/>Tangi Ndombele 8<br/>Đovani Lo Selso 8<br/>Dele Ali 7<br/>Hjong-min Son 8<br/>Hari Kejn 7</p>
      <p>
        <i>
          <b>DEJLI MEJL</b>
        </i>
      </p>
      <p>
        <b>
          <i>Crvena zvezda</i>
        </b>
      </p>
      <p>Milan Borjan 5<br/>Marko Gobeljić 5<br/>Nemanja Milunović 5<br/>Miloš Degenek 5<br/>Milan Rodić 5<br/>Njegoš Petrović 5<br/>Dušan Jovančić 5<br/>Mateo Garsija 5<br/>Marko Marin 5<br/>Radživ van La Para 5<br/>Milan Pavkov 5</p>
      <p>IZMENE</p>
      <p>Žander 5<br/>Boaći 5<br/>Kanjas 5</p>
      <p>
        <b>
          <i>Totenhem</i>
        </b>
      </p>
      <p>Paulo Gazaniga 7<br/>Huan Fojt 5<br/>Davinson Sančez 5<br/>Erik Dajer 6<br/>Deni Rouz 6,5<br/>Musa Sisoko 7<br/>Tangi Ndombele 8<br/>Đovani Lo Selso 7,5<br/>Dele Ali 6,5<br/>Hjong-min Son 7,5<br/>Hari Kejn 6,5</p>
      <p>Izmene</p>
      <p>Kristijan Eriksen 6<br/>Rajan Sesenjon 6<br/>Oliver Skip – premalo vremena za konkretan utisak</p>
      <p>
        <i>
          <b>DEJLI EKSPRES</b>
        </i>
      </p>
      <p>Paulo Gazaniga 7<br/>Huan Fojt 7<br/>Davinson Sančez 5<br/>Erik Dajer 6<br/>Deni Rouz 8<br/>Musa Sisoko 6<br/>Tangi Ndombele 7<br/>Đovani Lo Selso 8<br/>Dele Ali 6<br/>Hjong-min Son 9<br/>Hari Kejn 6</p>
      <p>Izmene</p>
      <p>Kristijan Eriksen 7<br/>Rajan Sesenjon 6<br/>Oliver Skip – premalo vremena za konkretan utisak</p>
      <p>
        <i>
          <b>FOOTBALL LONDON</b>
        </i>
      </p>
      <p>Paulo Gazaniga 7<br/>Huan Fojt 7<br/>Davinson Sančez 6<br/>Erik Dajer 7<br/>Deni Rouz 7<br/>Musa Sisoko 7<br/>Tangi Ndombele 9<br/>Đovani Lo Selso 8<br/>Dele Ali 6<br/>Hjong-min Son 9<br/>Hari Kejn 7</p>
      <p>Izmene</p>
      <p>Kristijan Eriksen 7<br/>Rajan Sesenjon 6<br/>Oliver Skip – premalo vremena za konkretan utisak</p>
      <figure>
        <img src="https://mozzartsport.com/upload/CKEditor/06.11.2019./beting%20poslednje.jpg"/>
      </figure>
      <p>(FOTO: Reuters)</p>
    </article>
  </body>
</html>