<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638585/%D9%81%D8%B4%D8%A7%D8%B1-%D8%B1%DA%98%DB%8C%D9%85-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C-%D8%A8%D9%87-%D8%A7%D8%B1%D9%88%DA%AF%D9%88%D8%A6%D9%87-%D8%A8%D8%B1%D8%A7%DB%8C-%D8%A7%D9%82%D8%AF%D8%A7%D9%85-%D8%B9%D9%84%DB%8C%D9%87-%D8%AD%D8%B2%D8%A8%E2%80%8C%D8%A7%D9%84%D9%84%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T00:18:00+00:00"/>
    <meta property="og:title" content="فشار رژیم صهیونیستی به اروگوئه برای اقدام علیه حزب‌الله"/>
    <meta property="og:description" content="یکی وزرای رژیم صهیونیستی با سفر به اروگوئه، از این کشور خواست تا علیه فعالیت‌های حزب‌الله در اروگوئه اقدام کند."/>
  </head>
  <body>
    <article>
      <h1>
        <a href="https://www.bultannews.com/fa/news/638585/%D9%81%D8%B4%D8%A7%D8%B1-%D8%B1%DA%98%DB%8C%D9%85-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C-%D8%A8%D9%87-%D8%A7%D8%B1%D9%88%DA%AF%D9%88%D8%A6%D9%87-%D8%A8%D8%B1%D8%A7%DB%8C-%D8%A7%D9%82%D8%AF%D8%A7%D9%85-%D8%B9%D9%84%DB%8C%D9%87-%D8%AD%D8%B2%D8%A8%E2%80%8C%D8%A7%D9%84%D9%84%D9%87">فشار رژیم صهیونیستی به اروگوئه برای اقدام علیه حزب‌الله</a>
      </h1>
      <h2>یکی وزرای رژیم صهیونیستی با سفر به اروگوئه، از این کشور خواست تا علیه فعالیت‌های حزب‌الله در اروگوئه اقدام کند.</h2>
      <address><time datetime="2019-11-07T00:18:00+00:00">07 Nov 2019, 00:18</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، رژیم صهیونیستی در ادامه فشارها بر کشورهای مستقل جهت انجام دادن اقداماتی<b> علیه گروه‌های مقاومت</b> در منطقه غرب آسیا، این بار به سراغ اروگوئه رفت.</p>
      <p>«گیلا گملیل» وزیر برابری اجتماعی رژیم صهیونیستی امروز (چهارشنبه) طی دیدار با «رودولفو نین‌نُووآ» وزیر خارجه اروگوئه، از این کشور خواست تا جنبش مقاومت حزب‌الله لبنان را به عنوان یک «سازمان تروریستی» اعلام کند.</p>
      <p>به نوشته روزنامه «جروزالم پست» گملیل در این دیدار مدعی شد کشورهای جهان باید جنبش حزب‌الله را به عنوان یک سازمان تروریستی تعریف کنند و این مسئله برای اسرائیل بسیار مهم است.</p>
      <p>وی همچنین درباره اهمیت انتقال سفارتخانه اروگوئه از تل‌آویو به قدس اشغالی، در دیدار با نُووآ صحبت کرد.</p>
      <p>پیشتر دولت آرژانتین به ریاست «مائوریسیو ماکری» که روابط نزدیکی با صهیونیست‌ها و آمریکایی‌ها دارد، به بهانه حادثه بیست‌وپنج سال پیش یعنی وقوع انفجار در سفارتخانه رژیم اسرائیل و مرکز جامعه یهودیان «آمیا» در بوینس آیرس، حزب‌الله لبنان را سازمانی تروریستی اعلام و دارایی‌های احتمالی این گروه را مسدود کرده بود.</p>
    </article>
  </body>
</html>