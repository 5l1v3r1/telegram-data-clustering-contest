<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740379"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T00:37:00+00:00"/>
    <meta property="og:title" content="เผยกลับจากขอพรวัดดัง รถคว่ำเจ็บ6โชคดีไร้ตาย"/>
    <meta property="og:description" content="หนุ่มใหญ่ขับกระบะพาครอบครัวกลับจากขอพร 'ไอ้ไข่' เมืองนครศรีฯ ก่อนประสบอุบัติเหตุก่อนถึงบ้าน รถพลิกคว่ำตกร่องน้ำกลางถนน บาดเจ็บระนาว 6 คน โชคดีไร้ผู้เสียชีวิต "/>
  </head>
  <body>
    <article>
      <h1>เผยกลับจากขอพรวัดดัง รถคว่ำเจ็บ6โชคดีไร้ตาย</h1>
      <address>
        <time datetime="2019-11-07T00:37:00+00:00">07 Nov 2019, 00:37</time>
      </address>
      <figure>
        <img src="https://www.dailynews.co.th/admin/upload/20191107/news_TUCqgYgQJG074807_533.jpg?v=20191107134"/>
      </figure>
      <p>
        <b>หนุ่มใหญ่ขับกระบะพาครอบครัวกลับจากขอพร "ไอ้ไข่" เมืองนครศรีฯ ก่อนประสบอุบัติเหตุก่อนถึงบ้าน รถพลิกคว่ำตกร่องน้ำกลางถนน บาดเจ็บระนาว 6 คน โชคดีไร้ผู้เสียชีวิต </b>
      </p>
      <p>เมื่อช่วงค่ำของวันที่ 6 พ.ย.ที่ผ่านมา รับแจ้งจากวิทยุสื่อสารศูนย์นเรนทรตรัง ว่า เกิดอุบัติเหตุรถกระบะเสียหลักพลิกคว่ำตกร่องกลางถนน มีผู้บาดเจ็บและติดอยู่ภายในรถ ต้องใช้เครื่องตัดถ่าง พร้อมกับแจ้งให้ทางเจ้าหน้าที่ตำรวจสภ.บ้านคลองเต็ง พร้อมด้วยมูลนิธิกุศลสถานตรัง รุดไปยังที่เกิดเหตุบริเวณถนนเลี่ยงเมืองตรัง-ห้วยยอดต.นาท่ามใต้ อ.เมือง จ.ตรัง</p>
      <figure>
        <img src="https://www.dailynews.co.th/admin/upload/20191107/news_iBERUDlcIK074807_533.jpg?v=20191107134?v=8749"/>
      </figure>
      <p> <br/>เมื่อไปถึงที่เกิดเหตุ พบรถกระบะตอนครึ่ง ทะเบียน บต 7433 ตรัง พลิกหงายท้องล้อชี้ฟ้า มีร่องรอยรถครูดเป็นทางยาวบนพื้นถนนไปชนกับต้นไม่ใหญ่จนล้มทั้งต้น และเสาหลักกิโลเมตรจนขาด ก่อนรถจะพลิกคว่ำลงร่องน้ำกลางถนนเลี่ยงเมืองตรัง-ห้วยยอด เจ้าหน้าต้องช่วยลำเลียงคนเจ็บออกมาจากตัวรถ และมีคนติดอยู่ในตัวรถเป็นหญิง ทางเจ้าหน้าที่ต้องใช้เครื่องตัดถ่างเข้าช่วยเหลือนำตัวออกมา มีผู้ได้รับบาดเจ็บ 6 คน คือ ด.ญ.อายุ 1 ขวบ ด.ช.อายุ 6 ปี น.ส.สุนิสา สุเหร็น อายุ 26 ปี น.ส.เสาวลักษณ์ สุเหร็น และอีกรายยังไม่ทราบชื่อ โดยมีนายสุชาติ สุเหร็น อายุ 56 ปี เป็นผู้ขับรถกระบะ</p>
      <figure>
        <img src="https://www.dailynews.co.th/admin/upload/20191107/news_pcayEcwLnU074808_533.jpg?v=20191107134?v=9942"/>
      </figure>
      <p> <br/>ทั้งนี้ทราบว่านายสุชาติ ซึ่งเป็นคนขับรถยนต์คันที่เกิดเหตุ ให้การว่า เดินทางไปซื้อมะพร้าวที่อ.สิชล จ.นครศรีธรรมราช และก่อนกลับมาจ.ตรัง ตั้งใจไปไหว้ไอ้ไข่เพื่อขอพร จึงได้ชวนญาติ ๆ เดินทางกันไปหลายคน ในขณะเกิดเหตุทุกคนที่นั่งกันมาในรถหลับกันหมด พอมาถึงที่เกิดเหตุมีสุนัขวิ่งตัดหน้า ตนบังคับรถไว้ไม่อยู่ รถเสียหลักตกลงไปข้างทางพลิกคว่ำ แต่โชคดีมีชาวบ้านที่พบเห็นเข้ามาช่วย นำตนออกมาก่อนที่เจ้าหน้าที่จะมาถึง และช่วยเหลือบุคลอื่น ๆ ที่มาด้วยกัน<br/> <br/>อย่างไรก็ตามเบื้องต้นบาดเจ็บทั้งหมด 6 รายแต่ปลอดภัยแล้ว ทั้งนี้มีทรัพย์สินของทางราชการเสียหาย ซึ่งจากนี้ก็ต้องชดใช้ค่าเสียหายกันต่อไป.</p>
      <figure>
        <img src="https://www.dailynews.co.th/admin/upload/20191107/news_pDoBcFnUxj074808_533.jpg?v=20191107134?v=7584"/>
      </figure>
      <figure>
        <img src="https://www.dailynews.co.th/admin/upload/20191107/news_siDkxnHjNB074809_533.jpg?v=20191107134?v=9592"/>
      </figure>
    </article>
  </body>
</html>