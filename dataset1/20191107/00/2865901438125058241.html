<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/partija-karijere-vase-micica-unistila-olimpijakos-u-pireju/341912"/>
    <meta property="og:site_name" content="MozzartSport"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="Partija karijere Vase Micića uništila Olimpijakos u Pireju!"/>
    <meta property="og:description" content="Fenomenalno izdanje srpskog plejmejkera"/>
  </head>
  <body>
    <article>
      <h1>Partija karijere Vase Micića uništila Olimpijakos u Pireju!</h1>
      <h2>Fenomenalno izdanje srpskog plejmejkera</h2>
      <address>
        <time datetime="2019-11-07T00:00:00+00:00">07 Nov 2019</time>
      </address>
      <p>Srpski plejmejker <b>Vasilije</b> <b>Micić</b> igra košarku života ove sezone! Bio je MVP meseca oktobra u Evroligi, a i večeras je pokazao da je u strašnoj formi.</p>
      <p>Posle kritika trenera <b>Ergina</b> <b>Atamana</b> za nešto slabiju utaikmicu u prošlom kolu protiv Panatinaikosa, <b>Vasa</b> se večeras vratio u Grčku i predstavio se u vanserijskom izdanju. Uništio je Olimpijakos u Pireju! Efes je rasturio grčkog velikana 86:67 uz 27 poena srpskog reprezentativca. Nedavno je protiv Zvezde sa 26 poena ostvario rekord karijere, a večeras ga je nadmašio. Meč je završio sa indeksom uspešnosti od  27.</p>
      <p>Od početka je <b>Micić</b> najavio da će ovo biti njegovo veće. Ubacio je osam od prvih 10 poena Efesa, ukupno 10 za prvu četvrtinu koju su Grci rešili u svoju korist. A onda je usledila strašna druga četvrtina koju je Efes dobio 32:11!  <b>Micić</b> je u tom periodu ubacio još devet poena i na poluvremenu imao ukupno 19. Sjajan je u bio i <b>Šejn</b> <b>Larkin</b> koji je u drugoj četvrtini ubacio 12 poena. Olimpijakos nije imao rešenje za bekove Efesa...</p>
      <p>Posle 18 poena prednosti na poluvremenu, Efes je rutinski do kraja kontrolisao utakmicu. Iako je Olimpijakos u jednom trenutku uspeo da spusti zaostatak ispod 10 razlike, Efes je novom serijom i trojkama <b>Micića</b> i <b>Larkina</b> opet stekao ogromnu prednost koja je na kraju iznosila rekordnih 19 razlike.</p>
      <p>Efes je šutirao trojke iznad 50 odsto i imao sjajnih 12/22 van linije 6,75, dok je Oli pogodio samo 8 od 29 šutnutih trojki. <b>Micić</b> je svih 27 poena postigao iz igre. Dvojke je šutirao 6/9, a trojke fenomenalnih 5/6! Upisao je i pet asistencija. <b>Larkin</b> je bio takođe fantastičan sa 24 poena (4/5 za dva, 3/3 za tri, 7/9 sa penala) i šest skokova. Za ukupan indeks 31! <b>Danston </b>i <b>Boboa </b>su dodali po 10 poena. Kod Olimpijakosa je jedina svetla tačka bio <b>Nikola</b> <b>Milutinov</b> sa 10 poena i bez promašaja (5/5 za dva) uz čak 13 skokova. <b>Pol</b> sa 15 i <b>Printezis</b> sa 14 poena su bili efikasniji ali uz slabe procente šuta.</p>
      <p>
        <b>EVROLIGA - 7. KOLO:</b>
      </p>
      <p>
        <b>Četvrtak</b>
      </p>
      <p>Zenit - Himki 73:87<br/>/Holins 25 - Buker 20/</p>
      <p>Crvena zvezda - Real Madrid 60:75<br/>/Beron 17 - Ljulj 16/</p>
      <p>Olimpijakos - Efes 67:86<br/>/Pol 15, Milutinov 10 - Micić 27/</p>
      <p>Makabi - Alba 104:78<br/>/Dibartolomeo 19 - Siva 14/<br/><b><a href="https://www.mozzartbet.com/sr#/match/4498681">20.45:  (1,70) Olimpija Milano (14,50)  Baskonija (2,30) </a></b></p>
      <p>
        <b>Petak</b>
      </p>
      <p>
        <b>
          <a href="https://www.mozzartbet.com/sr#/match/4498551">18.45:  (1,25) Fenerbahče  (17,00)  Bajern (4,40) </a>
          <br/>
          <a href="https://www.mozzartbet.com/sr#/match/4499059">19.00:  (2,55) Žalgiris  (14,50)  Barselona (1,60) </a>
          <br/>
          <a href="https://www.mozzartbet.com/sr#/match/4499061">20.30:  (1,25) Panatinaikos  (17,00)  Valensija (4,40) </a>
          <br/>
          <a href="https://www.mozzartbet.com/sr#/match/4499060">20.45:  (3,90) ASVEL  (16,00) CSKA (1,30) </a>
        </b>
      </p>
      <p><b>NAPOMENA</b>: Kvote su podložne promenama</p>
    </article>
  </body>
</html>