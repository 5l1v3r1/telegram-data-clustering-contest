<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kontrakty.ua/article/145628"/>
    <meta property="og:site_name" content="Контракты.UA"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="Як стати заможним чесно і швидко, розказує новий web-серіал «Вільні гроші» від компанії «Фрідом Фінанс Україна»"/>
    <meta property="og:description" content="«Усе, що я знав про гроші ще півроку тому, розказано у бестселері Кіосакі, - ділиться кіноактор Богдан Рубан, - а тепер упевнений, що міг би зробити кар’єру фінансового аналітика в інвестиційній компанії». Богдан Рубан зіграв головну роль у першому web-серіалі «Вільні гроші», що вже з 11 листопада можна буде переглядати на YouTube-каналі #Investtalk."/>
  </head>
  <body>
    <article>
      <h1>Як стати заможним чесно і швидко, розказує новий web-серіал «Вільні гроші» від компанії «Фрідом Фінанс Україна»</h1>
      <address>
        <time datetime="2019-11-07T00:00:00+00:00">07 Nov 2019</time>
      </address>
      <p>«Усе, що я знав про гроші ще півроку тому, розказано у бестселері Кіосакі, - ділиться кіноактор Богдан Рубан, - а тепер упевнений, що міг би зробити кар’єру фінансового аналітика в інвестиційній компанії». Богдан Рубан зіграв головну роль у першому web-серіалі «Вільні гроші», що вже з 11 листопада можна буде переглядати на YouTube-каналі <a href="https://www.youtube.com/channel/UCZmwF8jRVFEZE24pr8nklqg">#Investtalk</a>.</p>
      <p>Захоплива кінострічка переповідає історії з життя героїв, яких зіграли Михайло Кришталь, Аліна Коваленко, Олена Курта, Богдан Ступка, Владислав Гончаров, Роман Муленко, Себастіан Антон. У короткому сюжеті на сім серій є і невеликий детектив, і драма кохання, експресію яких підкреслюють оригінальні саундтреки Євгена Хмари. Їх художня історія – легкий і ненав’язливий образ інвестиційної компанії «Фрідом Фінанс Україна», що з’явилася на українському ринку з пропозицією доступних способів інвестування у фінансові інструменти на українському і світових фондових ринках. «На мій погляд, український ринок цінних паперів має великий потенціал, але, на жаль, сьогодні є багато перешкод, які заважають розвиватися ринкові, - говорить Борис Цомая, маркетинг-директор компанії «Фрідом Фінанс Україна». – Якщо професійні учасники ринку, інвестиційні компанії будуть активно просувати свої продукти, з упевненістю можна твердити, що за рік-два ринок запрацює наповну».</p>
      <figure>
        <img src="http://kontrakty.ua/images/stories/6_finance_07.11.19.jpg"/>
      </figure>
      <p><b>На фото:</b> Роман Муленко, Аліна Коваленко, Богдан Рубан. Фото Микити Гончарука</p>
      <p>Цінні папери вже давно не є привілеєм високозабезпеченого прошарку суспільства. Попри консервативну думку, що найкращим прихистком капіталу служить нерухомість, попри гіркий досвід з державними облігаціями ще в радянській державі і несприятливі обставини для інвестування сьогодні, інвестування у державні цінні папери, облігації та акції українських і світових компаній може бути доступним для людей з абсолютно різним достатком. «Приватний інвестор вже визрів, аби відкладати гроші не лише на банківський депозит, - говорить Борис Цомая, маркетинг-директор компанії «Фрідом Фінанс Україна»,- люди задумуються про більш дохідні власні заощадження, і про закордонні ринки».</p>
      <p>Власне, це і відображено в сюжеті web-серіалу «Вільні гроші». З кожним кроком головного героя до власного благополуччя глядач дізнається про тонкощі різноманітних інвестиційних фінансових інструментів та знайомиться з простими правилами заощаджень.</p>
      <figure>
        <img src="http://kontrakty.ua/images/stories/6__1_07.11.19.jpg"/>
      </figure>
      <p><b>На фото: </b>Борис Цомая, Валерій Примост, Ірина Петрикей</p>
      <p>Швидко сприйнявши новий маркетинговий тренд, компанія «Фрідом Фінанс Україна» разом з продюсерами Станіславом Карпенко та Андрієм Купрієнко створили якісний художній контент для глядача на основі власних професійних компетенцій, у такий спосіб рекламуючи і власний бренд. Просто й переконливо - про складне в управлінні власними фінансами, легко й доступно – про  стратегії інвестицій, портфелі цінних паперів й інші фінансові поняття, про які глядач, можливо, дізнається з серіалу вперше. Проте навряд чи залишиться байдужим, як і раніше, до власного благополуччя і обмежуватиметься лише гаманцем для збереження заощаджень. «Сподіваюсь, що зовсім скоро знайду можливість і з допомогою фахівців «Фрідом Фінанс Україна» складу власну фінансову стратегію, - ділиться планами актор Богдан Рубан, - і вірю, що досвід мого героя зі стрічки «Вільні гроші» переконає глядача, що стати фінансово успішним легко, якщо бути «підкованим», не полінуватися хоч трохи поцікавитися способами створення власного благополуччя».</p>
      <p><b>На головному фото</b> - Євген Хмара, Борис Цомая, Ірина Петрикей, Богдан Рубан</p>
      <related>
        <a href="http://kontrakty.ua/article/145519"/>
        <a href="http://kontrakty.ua/article/145308"/>
        <a href="http://kontrakty.ua/article/144459"/>
      </related>
    </article>
  </body>
</html>