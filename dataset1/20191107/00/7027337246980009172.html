<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697185/%D8%B1%D8%A6%DB%8C%D8%B3-%D9%81%DB%8C%D9%81%D8%A7-%D8%A8%D9%87-%D8%AA%D9%87%D8%B1%D8%A7%D9%86-%D9%85%DB%8C%E2%80%8C%D8%A2%DB%8C%D8%AF-%D9%85%DB%8C%E2%80%8C%D8%AE%D9%88%D8%A7%D9%87%D9%85-%D8%AD%D8%B6%D9%88%D8%B1-%D8%B2%D9%86%D8%A7%D9%86-%D8%AF%D8%B1-%D9%88%D8%B1%D8%B2%D8%B4%DA%AF%D8%A7%D9%87-%D8%B1%D8%A7-%D8%A7%D8%B2-%D9%86%D8%B2%D8%AF%DB%8C%DA%A9-%D8%A8%D8%A8%DB%8C%D9%86%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="رئیس فیفا به تهران می‌آید/ می‌خواهم حضور زنان در ورزشگاه را از نزدیک ببینم"/>
    <meta property="og:description" content="فیفا به دنبال این است که علاوه بر بازی‌های ملی در بازی های لیگ ایران هم به زنان این اجازه داده شود که راهی ورزشگاه شوند."/>
  </head>
  <body>
    <article>
      <h1>رئیس فیفا به تهران می‌آید/ می‌خواهم حضور زنان در ورزشگاه را از نزدیک ببینم</h1>
      <address><time datetime="2019-11-07T00:00:00+00:00">07 Nov 2019</time> by <a rel="author">عصر ايران</a></address>
      <p>
        <b>فیفا به دنبال این است که علاوه بر بازی‌های ملی در بازی های لیگ ایران هم به زنان این اجازه داده شود که راهی ورزشگاه شوند.</b>
      </p>
      <figure>
        <img src="https://cdn.asriran.com/files/fa/news/1398/8/16/1034317_647.jpg"/>
      </figure>
      <p>یک سایت عربی مدعی شد که رئیس فدراسیون بین المللی فوتبال به زودی راهی تهران می شود.</p>
      <p>به گزارش عصرایران به نقل از الخلیح 365، فدراسیون فوتبال ایران بعد از توافقی که با فیفا داشت به این نتیجه رسید که در بازی های ملی زمینه را برای حضور زنان در ورزشگاه مهیا کند.</p>
      <p>ایسنا نوشته است:یک منبع نزدیک به فیفا در گفت و گویی که با فرانس فوتبال داشت اعلام کرد که اینفانتینو رئیس فیفا در نامه‌ای که به فدراسیون فوتبال ایران زده، اعلام کرده که به زودی راهی تهران می‌شود تا وضعیت حضور زنان را در ورزشگاه‌ها از نزدیک پیگیری کند.</p>
      <p>این منبع تاکید کرد که هنوز زمان دقیق سفر اینفانتینو مشخص نیست اما دلیل اصلی این سفر بررسی وضعیت حضور زنان در ورزشگاه است تا جایی که رئیس فیفا اعلام کرده که دوست دارد خودش در ورزشگاه در نزدیکی زنان بنشیند.</p>
      <p>این سایت عربی در ادامه به نقل از این منبع نوشت که فیفا به دنبال این است که علاوه بر بازی‌های ملی در بازی های لیگ ایران هم به زنان این اجازه داده شود که راهی ورزشگاه شوند.</p>
    </article>
  </body>
</html>