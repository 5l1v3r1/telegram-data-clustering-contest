<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/impichment-trampa-u-ssha-opublikuvali-stenogramu-pokazan-teylora-638231.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T00:34:03+00:00"/>
    <meta property="og:title" content="Імпічмент Трампа: У США опублікували стенограму показань Тейлора"/>
    <meta property="og:description" content="Тейлор сказав, що він дізнався про те, що військова допомога Україні була заморожена в електронному листі від співробітника Сенатського комітету зі збройних сил 11 вересня"/>
  </head>
  <body>
    <article>
      <h1>Імпічмент Трампа: У США опублікували стенограму показань Тейлора</h1>
      <address>
        <time datetime="2019-11-07T00:34:03+00:00">07 Nov 2019, 00:34</time>
      </address>
      <h4>Тейлор сказав, що він дізнався про те, що військова допомога Україні була заморожена в електронному листі від співробітника Сенатського комітету зі збройних сил 11 вересня</h4>
      <p>Комітети Палати представників США опублікували стенограму показань у справі про імпічмент президента Сполучених Штатів Америки Дональда Трампа тимчасово повіреного у справах США в Україні Вільяма Тейлора.</p>
      <p>Про це повідомляє пресслужба Комітету розвідки США.</p>
      <p>«Все, що можу сказати, що я був стурбований, я назвав це ямою зі зміями в Києві та ямою зі зміями тут (у Вашингтоні, - ред.), і я не був упевнений, що зможу з користю служити в цьому контексті», - йдеться у тексті стенограми.</p>
      <p>Крім того, Тейлор сказав, що він дізнався про те, що військова допомога Україні була заморожена в електронному листі від співробітника Сенатського комітету зі збройних сил 11 вересня.</p>
      <p>«Це було 11 вересня. Отже, так, я пам'ятаю, як отримав лист від штатного співробітника Сенатського комітету зі збройних сил, звичайно, співробітника Сенату. Співробітники Білого дому теж, я впевнений, дізналися про це набагато раніше, ніж хто-небудь інший. Отже, я отримав електронний лист, який я потім відправив Тіму Моррісону і, можливо, Джорджу Кенту, сказав: «О, це чудові новини. Це те, чого ми так довго чекали. А Тім цього ще не чув». Вяк я вперше про це дізнався. А потім він пізніше в той же день підтвердив (заморожування військової допомоги - ред.)», - сказав Тейлор комітету Палати представників.</p>
      <p>Також Тейлор разповів законодавцям, що він «чітко розумів«, що американська фінансова допомога Києву не буде надана, якщо президент України не скаже публічно, що він розслідує діяльність політичних конкурентів президента Трампа. </p>
    </article>
  </body>
</html>