<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134382-varanauskas-suzaide-rezultatyviausia-maca-o-csp-nutrauke-klaikia-pralaimejimu-serija.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-07T00:24:00+00:00"/>
    <meta property="og:title" content="Varanauskas sužaidė rezultatyviausią mačą, o CSP nutraukė klaikią pralaimėjimų seriją"/>
    <meta property="og:description" content="Ovidijus Varanauskas Limože sužaidė rezultatyviausią sezono mačą, o jo atstovaujama ekipa nutraukė trijų pralaimėjimų Europos taurėje seriją. CSP (2-4) klubas, kuriame rungtyniauja lietuvis, trečiadienio vakarą 91:82 (30:23, 19:15, 18:24, 24:20) palaužė Bursos „Tofaš“ (3-3) krepšininkus. Varanauskas per 10 minučių įmetė 5 taškus (1/3 dvit., 1/3 trit.), atliko 2 rezultatyvius perdavimus, atkovojo vieną kamuolį, sykį prasižengė ir taip surinko 2 naudingumo ..."/>
  </head>
  <body>
    <article>
      <h1>Varanauskas sužaidė rezultatyviausią mačą, o CSP nutraukė klaikią pralaimėjimų seriją</h1>
      <address>
        <time datetime="2019-11-07T00:24:00+00:00">07 Nov 2019, 00:24</time>
      </address>
      <p>Nuotr.: CSP Limoges</p>
      <figure>
        <a href="https://www.basketnews.lt/paveikslelis-205960-any1000x1000.jpg">
          <img src="https://www.basketnews.lt/paveikslelis-205960-any630x500.jpg"/>
        </a>
      </figure>
      <p>Nuotr. CSP Limoges</p>
      <p>Ovidijus Varanauskas Limože sužaidė rezultatyviausią sezono mačą, o jo atstovaujama ekipa nutraukė trijų pralaimėjimų Europos taurėje seriją.</p>
      <p>CSP (2-4) klubas, kuriame rungtyniauja lietuvis, trečiadienio vakarą <a href="https://www.basketnews.lt/rungtynes/ziureti/82751-limozo-csp-bursos-tofas.html"><b>91:82</b> (30:23, 19:15, 18:24, 24:20)</a> palaužė Bursos „Tofaš“ (3-3) krepšininkus.</p>
      <p>Varanauskas per 10 minučių įmetė 5 taškus (1/3 dvit., 1/3 trit.), atliko 2 rezultatyvius perdavimus, atkovojo vieną kamuolį, sykį prasižengė ir taip surinko 2 naudingumo balus.</p>
      <p>Iki rungtynių pabaigos likus 3 minutėms po Hugo Invernizzi tolimo metimo CSP turėjo net 18 taškų persvarą (91:73), tačiau tuomet Bursos klubas sužaidė lemiamą atkarpą 9:0 ir sumažino bendrą deficitą iki 9 taškų.</p>
      <p>
        <i>CSP: Semajas Christonas 19 (6/7 dvit., 7 rez. perd.), Hugo Invernizzi 16 (4/7 trit., 6 atk. kam., 6 rez. perd.), Brianas Conklinas 15, Anthony Brownas 12, Vincentas Sanfordas 10.</i>
      </p>
      <p>
        <i>„Tofaš“: Mattas Lojeski 21 (5/5 trit.), Sammy Mejia 17 (4/5 dvit.), Barišas Ermišas 10 (6 rez. perd.), D.J.White'as ir Devinas Williamsas (8 atk. kam.) po 9.</i>
      </p>
      <figure>
        <iframe src="https://www.youtube.com/embed/nB68oLumEkA" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-201359-crop100x150.jpg"/>
      </figure>
      <p><a href="https://www.basketnews.lt/zaidejai/18409-hugo-invernizzi.html">Hugo Invernizzi</a> Taškai: 16 Naudingumas: 25 Atkovoti kamuoliai: 6 Tritaškiai: 57% 4/7</p>
    </article>
  </body>
</html>