<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/dzentlmen-poketino-nismo-ovoliko-bolji-od-zvezde-uzivao-sam-u-beogradu/341831"/>
    <meta property="og:site_name" content="MozzartSport"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="Džentlmen Poketino: Nismo ovoliko bolji od Zvezde, uživao sam u Beogradu"/>
    <meta property="og:description" content="“Velika pobeda, jer smo ispunili plan i dominirali“, poručio je Argentinac"/>
  </head>
  <body>
    <article>
      <h1>Džentlmen Poketino: Nismo ovoliko bolji od Zvezde, uživao sam u Beogradu</h1>
      <h2>“Velika pobeda, jer smo ispunili plan i dominirali“, poručio je Argentinac</h2>
      <address><time datetime="2019-11-07T00:00:00+00:00">07 Nov 2019</time> by <a rel="author">Darjan Nedeljković</a></address>
      <p>Došao, video i odneo ubedljivu pobedu. Tako ukratko može da se opiše misija <b>Mauricija</b> <b>Poketina</b>. Mnogo razloga za zadovoljstvo imao je sjajni stručnjak, jer je njegov tim ubedljivim trijumfom uspeo da podigne samopouzdanje. Ipak, <b>Poketino</b> je i pored velikih 9:0 u dve utakmice sa Crvenom zvezdom džentlemenski pohvalio srpskog šampiona kao i kompletan doživljaj u glavnom gradu Srbije.<br/>“<b>Ovo je dobar meč u gostima. Hteli smo ovakvu utakmicu, verujem da će se to odraziti na naše samopouzdanje. Ovo je jedan mali korak, kao protiv Evertona. Moramo da pronađemo način da pobeđujemo u kontinutetu.Ovo je velika pobeda. Potpuno zasluženo. Sjajno smo počeli utakmicu, izvršili smo plan, sporovodili smo ideje. Nismo dali Zvezdi da poraste i proširi svoj uticaj. Pripremali smo se vrlo temeljno za ovaj meč. Znamo kako je Liverpul prošao. Plan je bio da igramo na protivničkoj polovini, da im oduzimamo loptu i pritiskamo. Oni nisu dali gol, ali je Zvezda dobar tim. Imaju dobrog trenera i stručni štab</b>“, rekao je <b>Poketino</b>.</p>
      <p>Argentinac je zatim prokomentarisao Zvezdinu igru, kao i atmosferu na stadionu. Posebno, što je deo ostrvskih medija imao strah.<br/>“<b>Ovo nije pravi odraz kvaliteta. Dese se ovakve utakmice, kao nama protiv Bajerna, kada je rival iskoristio sve šanse. Uživao sam na stadionu Crvene zvezde. Navijači su bili  fantastični, ukazali su nam poštovanje. Sjajno gostoprimstvo smo imali ovde. Voleo bih da dođemo ponovo</b>“.</p>
      <p><b>Hjong-min Son</b> je izrastao u junaka meča, iako je imao probleme psihičke prirode posle loma noge <b>Andre Gomeša</b>.<br/>“<b>Imali smo problem, ne samo sa Sonom, nego sa celim timom. Žao nam je zbog svega što se desilo. Pomogli smo mu da to prevaziđe. On je znao da igramo za tri boda.  Ponašao se vrlo odgovorno. Želeo je da pomogne ekipi da osvoji važna tri boda</b>“.</p>
      <p>Upitan je i o igri <b>Đovanija Lo Selsa</b>.<br/>“<b>Dobro je reagovao. Igrao je dobro i za nacionalnu selekciju. Zadovoljam sam, jer je on snažna ličnost i prava ličnost. Samo je u pitanju vreme. On i Seseonjon su došli u teškim okolnostima. Zadovoljan sam šta oni donose timu</b>“.</p>
      <p>(FOTO: Reuters)</p>
    </article>
  </body>
</html>