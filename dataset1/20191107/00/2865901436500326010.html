<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/ostali-sportovi/vesti/kil-juri-i-12-uzastopnu-pobedu/341840"/>
    <meta property="og:site_name" content="MozzartSport"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="Kil juri i 12. uzastopnu pobedu"/>
    <meta property="og:description" content="Zebre sa Baltika su u sjajnoj formi i favoriti u Manhajmu protiv ove sezone slabog Rajn Nekar Levena u derbiju 12. kolo rukometne Bundeslige"/>
  </head>
  <body>
    <article>
      <h1>Kil juri i 12. uzastopnu pobedu</h1>
      <h2>Zebre sa Baltika su u sjajnoj formi i favoriti u Manhajmu protiv ove sezone slabog Rajn Nekar Levena u derbiju 12. kolo rukometne Bundeslige</h2>
      <address>
        <time datetime="2019-11-07T00:00:00+00:00">07 Nov 2019</time>
      </address>
      <p>Pre početka sezone Kilu i Rajn Nekar Levenu su, uz šampiona Flenzburga, davane najveće šanse za titulu u rukometnoj Bundesligi. Zebre sa Baltika su to opravdale, imaju samo jedan poraz, dok su Lavovi razočaranje prvog dela šampionata u Nemačkoj.</p>
      <p>Oba tima u različitom raspoloženju i formi dočekuje derbi meč 12. kola u četvrtak (19.00) u Manhajmu. Posle tri godine u dresu bogatog Pari Sen Žermena u Rajn Nekar Leven se vratila najveća zvezda nemačkog rukometa u protekloj decenije <b>Uve Genshajmer</b>. Jedno od najboljih krila današnjice igra odlično, efikasno, sa 85 golova je prvi strelac tima, ali nema pomoć saigrača.</p>
      <p>Švedski trener <b>Kristijan Anderson </b>koji je ove sezone zamenio trofejnog Danca<b> Nikolaja Jakobsena</b> još nije našao pravu formulu. Ekipa igra loše i već ima tri poraza i pet bodova manje od lidera Hanovera. U napadu i dalje sve konce vuče vremešni Švajcarac <b>Andi Šmid</b>.<br/>„<b>Kil je izvanredan, a mi nismo. Moramo da kažemo da nije pet do 12 već je 12 sati</b>. <b>Možemo da pobedimo Kil, ali ako budemo igrali svi najvišem nivou</b>“, rekao je za nemačke medije srednji bek Lavova.</p>
      <p>
        <b>
          <a href="https://www.mozzartbet.com/sr#/date/all?type=antepost&amp;cid=11392">SVE KVOTE ZA OSVAJAČE BUNDESLIGE</a>
        </b>
      </p>
      <figure>
        <img src="https://mozzartsport.com/upload/CKEditor/07.11.2019/WWWWWWWWWWWWWWWWWWWWWWWW.JPG"/>
      </figure>
      <p>Domaćin će imati veliku podršku rasprodate dvorane u Manhajmu, ali gosti imaju ulogu favorita. Lavovi nisu pobedili u Bundesligi već tri kola. Posle dva vezana remija prošle nedelje su poraženi u Berlinu od Fuhsea.</p>
      <p>S druge strane, Kil je fantastičan. Predvođen debitantom na klupi <b>Filipom Jihom</b>, Zebre gaze. Imaju 11 uzastopnih pobeda u Bundesligi i Ligi šampiona. Jedini neuspeh je doživljen na startu sezone u Magdeburgu. U evro eliti pobeđeni su Vesprem i Vardar u gostima i tim sa Baltika je potvrdio da se vraća na staze stare slave kada je bio dominantan u Nemačkoj i tri puta bio šampion Evrope.</p>
      <p>U napadu briljiraju Norvežanin <b>Harald Reinkind</b> i Austrijanac <b>Nikola Bilik</b>, na golu je sjajan Danac <b>Niklas Landin Jakobsen</b>, dok je lider u odbrani kapiten <b>Domagoj Duvnjak</b>. Sve funkcioniše kao sat u igri Kila koji je bliži pobedi u Manhajmu.</p>
      <p>
        <b>BUNDESLIGA – 12. KOLO</b>
      </p>
      <p>
        <b>Četvrtak</b>
      </p>
      <p>
        <b><a href="https://www.mozzartbet.com/sr#/match/4502474">19.00: (1,70) Balingen (8,00) Štutgart</a> <a href="https://www.mozzartbet.com/sr#/match/4502474"> (2,55) </a><br/><a href="https://www.mozzartbet.com/sr#/match/4502473">19.00: (1,50) Bergišer (8,50) Erlangen(3,15) </a><br/><a href="https://www.mozzartbet.com/sr#/match/4502472">19.00: (2,55) Rajn Nekar Leven (8,00) Kil (1,70) </a></b>
      </p>
      <p>
        <b>Subota</b>
      </p>
      <p>20.30: Melzungen – Lajpcig</p>
      <p>
        <b>Nedelja</b>
      </p>
      <p>13.30: Nordhorn – Fuhse Berlin</p>
      <p>16.00: Flenzburg – Gepingen</p>
      <p>16.00: Lemgo – Ludvigshafen</p>
      <p>16.00: Magdeburg – Minden</p>
      <p>16.00: Veclar – Hanover</p>
      <p><b>NAPOMENA</b>: Kvote su podložne promenama</p>
      <figure>
        <img src="https://mozzartsport.com/upload/CKEditor/07.11.2019/nemacka%201%20nenene.JPG"/>
      </figure>
      <p><b>Foto</b>: <i>Shutterstock</i></p>
    </article>
  </body>
</html>