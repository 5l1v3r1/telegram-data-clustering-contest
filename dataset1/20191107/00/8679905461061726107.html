<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://calciatoribrutti.com/it/la-triste-fine-di-jose-manuel-pinto"/>
    <meta property="og:site_name" content="Calciatoribrutti"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="La triste fine di José Manuel Pinto"/>
    <meta property="og:description" content="Palma de Maiorca. Estadio de Son Moix. Mettici un po’ di genio e di sregolatezza, un codino lungo tre metri che Pocahontas levati proprio ed otterrai una strabiliante magia. ..."/>
  </head>
  <body>
    <article>
      <h1>La triste fine di José Manuel Pinto</h1>
      <address><time datetime="2019-11-07T00:00:00+00:00">07 Nov 2019</time> by <a rel="author">Pasquale Marcantonio</a></address>
      <p>Palma de Maiorca. Estadio de Son Moix. Mettici un po’ di genio e di sregolatezza, un codino lungo tre metri che Pocahontas levati proprio ed otterrai una strabiliante magia. È il 4 Marzo del 2009, si gioca la semifinale di ritorno di <b>Copa del Rey</b> ed il Maiorca ospita il Barcellona di un ancora emergente Leo Messi. Nel match di andata i catalani si impongono per 2-0 sugli isolani, il discorso sembrava ormai chiuso. Se non fosse che al ritorno i padroni di casa vanno subito in vantaggio ed hanno addirittura la possibilità di rimettere subito la situazione in perfetta parità grazie ad un calcio di rigore fischiato a favore. La responsabilità di insaccarla se la prende un venezuelano, tale Juan Arango.</p>
      <p>
        <b>LEGGI ANCHE: <a href="https://calciatoribrutti.com/it/i-10-giocatori-arrivati-caso-al-barcellona">I 10 GIOCATORI ARRIVATI A CASO AL BARCELLONA</a></b>
      </p>
      <p>
        <b>LEGGI ANCHE:</b>
        <a href="https://calciatoribrutti.com/it/lo-strano-caso-dellorologio-di-kasper-dolberg"> </a>
        <a href="https://calciatoribrutti.com/it/6-giocatori-che-hanno-rifiutato-il-real-madrid">
          <b>6 GIOCATORI CHE HANNO RIFIUTATO IL REAL MADRID</b>
        </a>
      </p>
      <p>Di fronte a sé uno tra i portieri più ignoranti che La Liga spagnola abbia mai potuto ammirare, tale <b>Josè Manuel Pinto</b>. Con un look alquanto discutibile, ideale per film porno spagnoli anni ‘80, il portiere iberico indica chiaramente all’avversario la direzione verso il quale si getterà per parargli il penalty. Il tutto condito da un’aria spavalda a dir poco e saltelli qua e là sulla linea di porta. Arango cerca di non farsi intimidire e spara la sfera proprio lì dove Pinto aveva predetto di buttarsi. Risultato: rigore parato, <b>Leo Messi </b>la pareggia subito dopo e Barça in finale di coppa (poi vinta, ma vabbè).</p>
      <figure>
        <iframe src="https://www.youtube.com/embed/rneBpol3bI4" width="560" height="315" data-service="Youtube" scrolling="no"/>
      </figure>
      <p>Classe ’75, Josè Pinto nasce nell’Andalusia ma cresce calcisticamente ad un’oretta di distanza da lì, in quel di Siviglia, sponda Betis. Nei Los Bèticos Pinto emerge nelle giovanili, riuscendo ad ottenere sin dal principio la promozione in prima squadra, pur collezionandovi un’unica presenza e 2 gol subiti. Da predestinato a secondo portiere ad vitam. Ma ciò non rappresenta un problema per lo spagnolo, anzi. Come abbiamo potuto leggere qualche riga fa, quando Pinto veniva chiamato in causa rispondeva sempre “presente” all’appello, seppur con metodi alquanto discutibili.</p>
      <p>Dopo l’esperienza sivigliana, nel 1998 Pinto si trasferisce al Celta de Vigo. Qui in poco più di una decade il portiere spagnolo collezione solo 170 presenze, molte delle quali subentrando da secondo a gente del calibro di <b>Pablo Cavallero</b>, per intenderci. Nonostante l’esile presenza fisica sul rettangolo di gioco, Pinto si ingrazia lo stesso la tifoseria con pochi ma efficaci gesti tecnici tra i pali.</p>
      <p>Cercando sempre un modo, bello o brutto che sia, per salvare la propria squadra e mettendo delle pezze lì dove fosse stato possibile farlo. Per via di questo grande spirito di volontà, nel 2008 i dirigenti del Barcellona ci mettono sopra le mani, cercando di trovare il secondo portiere perfetto per sopperire all’eventuale mancanza di un certo Victor Valdès.</p>
      <p><b>LEGGI ANCHE:</b> <b><a href="https://calciatoribrutti.com/it/la-triste-fine-di-bojan-krkic">LA TRISTE FINE DI BOJAN KRKIC</a></b></p>
      <p> </p>
      <p>
        <b>LEGGI ANCHE: <a href="https://calciatoribrutti.com/it/la-triste-fine-di-giovani-dos-santos">LA TRISTE DI GIOVANI DOS SANTOS</a></b>
      </p>
      <p> </p>
      <p>La scelta non si rivelò affatto errata. Era encomiabile l’atteggiamento volenteroso del portiere spagnolo. Pinto sacrificava tutto sé stesso per la squadra, a volte esageratamente. Spesso vestiva anche i panni del guardalinee e fischiava offside inesistenti per gli avversari! Come successe nel 2010 in un mercoledì di Champions League qualunque contro i danesi del <b>Copenaghen</b>. A pagarne le spese fu l’attaccante Cesar Santin, il quale durante un contropiede arrivò a tu per tu contro Pinto ma rallentò dopo aver sentito un fischio, credendo di essere stato segnalato in fuorigioco. Ma l’arbitro non fischiò proprio nulla ed il guardalinee non alzò nemmeno la bandierina.</p>
      <p>Nei giorni seguenti una prova TV condannò Pinto a scontare due giornate di squalifica, poiché si vedeva chiaramente il portiere spagnolo fischiare. Volendo essere in buona fede, pensiamo che Pinto con quel fischio volesse soltanto attirare l’attenzione del guardalinee: ma dobbiamo averne proprio tanta di buona fede.</p>
      <p>Di lì a pochi anni, arriviamo nel 2014. Jose Manuel Pinto si ritira ufficialmente ed appende i guanti al chiodo. A godersi la meritata pensione, penserete voialtri. Col “polla”! Tutta l’eccentricità che il portiere riusciva a trasmettere tra i pali al <b>Camp Nou</b> è riuscito a trasferirla nel mondo della musica. Proprio così, Pinto ai giorni d’oggi è produttore e talent scout nel mondo musicale.</p>
      <p>Totalmente ed irrazionalmente a caso. Nel 2016 è riuscito addirittura a raggiungere un immenso traguardo. Ovverosia una nomina per i “Latin Grammy Awards” con l’album Amame como soy di Nina Pastori, un’emergente cantante spagnola finita sotto l’ala protettiva del portierone.</p>
      <p>Oltretutto, semmai vi doveste trovare sulla pagina IG da più di <b>1 milione di followers </b>dello spagnolo, notereste come Pinto abbia piena cura del proprio corpo, nonostante l’età avanzata. Tra challenge di “salto alla corda danzante” di qua e tentativi di sfondare nel mondo del body-building di là, lo spagnolo continua a condurre una vita totalmente dedita all’estro. Con la solita faccia da schiaffi. Sempre col sorriso in faccia. Sempre fischiando qua e là. Sempre con quel cavolo di codino dietro alla testa.</p>
      <figure>
        <iframe src="https://www.youtube.com/embed/PNKJ9CxNL9M" width="560" height="315" data-service="Youtube" scrolling="no"/>
      </figure>
    </article>
  </body>
</html>