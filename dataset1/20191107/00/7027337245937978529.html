<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697186/%D8%AC%D8%A7%D8%B3%D9%88%D8%B3%DB%8C-2-%DA%A9%D8%A7%D8%B1%D9%85%D9%86%D8%AF-%D8%AA%D9%88%DB%8C%DB%8C%D8%AA%D8%B1-%D8%A8%D8%B1%D8%A7%DB%8C-%D8%B9%D8%B1%D8%A8%D8%B3%D8%AA%D8%A7%D9%86-%D8%B3%D8%B9%D9%88%D8%AF%DB%8C-%D8%AC%D8%A7%D8%B3%D9%88%D8%B3%DB%8C-%D8%A7%D8%B2-%D8%A7%DA%A9%D8%A7%D9%86%D8%AA-%D9%85%D8%AE%D8%A7%D9%84%D9%81%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="جاسوسی 2 کارمند توییتر برای عربستان سعودی / جاسوسی از اکانت مخالفان"/>
    <meta property="og:description" content="طبق این شکایت، به دو کارمند سابق توئیتر در ازای انتقال اطلاعات، پول نقد یا پاداش‌هایی مانند یک ساعت مچی گران قیمت داده شده است."/>
  </head>
  <body>
    <article>
      <h1>جاسوسی 2 کارمند توییتر برای عربستان سعودی / جاسوسی از اکانت مخالفان</h1>
      <address><time datetime="2019-11-07T00:00:00+00:00">07 Nov 2019</time> by <a rel="author">عصر ايران</a></address>
      <p>
        <b>طبق این شکایت، به دو کارمند سابق توئیتر در ازای انتقال اطلاعات، پول نقد یا پاداش‌هایی مانند یک ساعت مچی گران قیمت داده شده است.</b>
      </p>
      <p>سعودی‌ها ۲ کارمند توئیتر را برای جاسوسی از منتقدان اجیر کرده بودند.</p>
      <p>به گزارش <a href="https://www.asriran.com/">عصرایران</a>، دو کارمند پیشین توئیتر و یک شهروند عربستان با اتهام جاسوسی به نفع پادشاهی سعودی از طریق جمع آوری و انتقال اطلاعات شخصی منتقدان در ازای دریافت پول روبرو هستند.</p>
      <p>به نوشته یورونیوز، طبق شکایتی که چهارشنبه ۵ نوامبر (۱۴ آبان) علیه این افراد در ایالت کالیفرنیا تنظیم شده است، علی الزباره و احمد ابوعمو، دو کارمند پیشین توئیتر و احمد مطیری که برای خانواده سلطنتی عربستان کار می‌کرد متهم هستند که به‌دنبال اطلاعات شخصی حساب‌های توئیتری منتقدان بودند.</p>
      <p>شرح عکس: صفحه نخست دادخواست تنظیم شده</p>
      <figure>
        <img src="https://cdn.asriran.com/files/fa/news/1398/8/16/1034384_132.jpg"/>
      </figure>
      <p>طبق این شکایت، ابوعمو در اوایل سال ۲۰۱۵ بارها به حساب توئیتری یک منتقد برجسته خاندان سلطنتی عربستان دسترسی و آدرس ایمیل و شماره تلفن این حساب توئیتری را در اختیار داشته است.</p>
      <p>او همچنین متهم به دسترسی به حساب کاربری یک منتقد دیگر سعودی است. در این مورد نیز اطلاعات شخصی کاربر جمع آوری شده است.</p>
      <p>در این شکایت ذکر شده که توئیتر از دسترسی غیرمجاز علی الزباره پرده برداشته و شرکت توئیتر او را از اواخر سال ۲۰۱۵ در مرخصی اداری قرار داده است.</p>
      <p>او به اطلاعات بیش از ۶ هزار حساب کاربران دسترسی داشته است که از جمله آن ۳۳ حساب کاربری‌ که مقام‌های عربستان درخواست اقدمات قانونی را برای این حساب‌ها به توئیتر ارسال کرده بودند.</p>
      <p>احمد مطیری، شهروند سعودی نیز متهم به نقش واسطه‌گریی بین کارمندان توئیتر و دولت عربستان است.</p>
      <p>طبق گزارش رسانه‌ها، ابوعمو، شهروند آمریکا و کارمند سابق توئیتر در سیاتل بازداشت شده است اما دو فرد دیگر در عربستان هستند.</p>
      <p>طبق این شکایت، به دو کارمند سابق توئیتر در ازای انتقال اطلاعات، پول نقد یا پاداش‌هایی مانند یک ساعت مچی گران قیمت داده شده است.</p>
      <p>شرکت ما دسترسی به اطلاعات حساس را به گروه محدودی از کارمندان با مهارت و کارآزموده محدود کرده است.</p>
      <p> رویترز می‌گوید ظاهرا این افزاد زیر نظر یک مقام ارشد سعودی که از وی به‌عنوان مشاور نزدیک ولیعهد عربستان نام برده می‌شود، بوده‌اند.</p>
      <p>سفارت عربستان در واشنگتن تاکنون به این شکایت واکنشی نداده است.</p>
      <p>همزمان، توئیتر با قدردانی از اف بی آی و وزارت دادگستری نوشت: «شرکت ما دسترسی به اطلاعات حساس را به گروه محدودی از کارمندان با مهارت و کارآزموده محدود کرده است. ما با خطرات باورنکردنی پیش روی افرادی که تلاش می‌کنند دیدگاه‌های خود را با توئیتر و برای پاسخگویی افراد در قدرت به اشتراک بگذارند، آگاه هستیم.»</p>
    </article>
  </body>
</html>