<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/ninja-creatori-contenuti-dovrebbero-essere-banditi-giochi.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="Ninja: i creatori di contenuti non dovrebbero essere banditi dai giochi"/>
    <meta property="og:description" content="Ninja si è scagliato contro gli sviluppatori brutti e cattivi che bandiscono dai giochi i creatori di contenuti quando meritano di essere banditi.. Secondo il famosissimo Ninja, al secolo Tyler Bl..."/>
  </head>
  <body>
    <article>
      <h1>Ninja: i creatori di contenuti non dovrebbero essere banditi dai giochi</h1>
      <h2>Ninja si è scagliato contro gli sviluppatori brutti e cattivi che bandiscono dai giochi i creatori di contenuti quando meritano di essere banditi.</h2>
      <address><time datetime="2019-11-07T00:00:00+00:00">07 Nov 2019</time> by <a rel="author" href="https://multiplayer.it/account/utente/57/karattolo/articoli/" target="_blank">Simone Tagliaferri</a></address>
      <p>Secondo il famosissimo <b>Ninja</b>, al secolo Tyler Blevins, i <b>creatori di contenuti</b> non dovrebbero essere mai <b>banditi dai giochi</b>, per motivi strettamente economici. <br/><br/>Ovviamente si sta riferendo al <a href="https://multiplayer.it/notizie/fortnite-jarvis-faze-clan-bannato-a-vita-epic-games-video.html">ban permanente di Faze Jarvis</a> da Fortnite per aver usato dei cheat in una live per intrattenere i suoi spettatori. Come da regolamento, Epic Games lo ha cacciato per sempre dal suo gioco, ma Ninja non ci sta. <br/><br/>"<i>C'è una differenza tra un creatore di contenuti che ha milioni di seguaci che viene bandito da ciò che gli permette di fare soldi, e un ragazzino che è un semplice pezzo di merda con zero seguaci e zero soldi ricavati dal videogiocare. Se lo bandisci a lui non succede nulla e non succede niente in generale. Oh no! Non può più barare. Se bandisci Jarvis, è diverso.</i>" ha affermato il noto streamer.<br/><br/>Caro Ninja, il Marchese del Grillo aveva già espresso quanto tu vai affermando, ma con maggior chiarezza dialettica. Ti sarebbe bastato dire: "Mi dispiace, ma io so io e voi non siete un cazzo" e avresti fatto capire molto meglio il tuo punto di vista.</p>
      <figure>
        <iframe src="https://www.youtube.com/embed/7MDY-8DVqjs" width="640" height="360" data-service="Youtube" scrolling="no"/>
      </figure>
      <ul>
        <li>
          <a href="https://www.resetera.com/threads/richard-tyler-blevins-ninja-believes-bans-for-games-shouldnt-happen-to-content-creators.151716/">Fonte</a>
        </li>
      </ul>
    </article>
  </body>
</html>