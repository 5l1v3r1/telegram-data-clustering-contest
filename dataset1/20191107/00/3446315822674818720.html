<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pravda-kr.com.ua/najsvizhishe/16626-znam-yansku-miskradu-zobov-yazali-vidiliti-koshti-na-avarijnij-budinok.html"/>
    <meta property="og:site_name" content="Кировоградская правда"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="Знам’янську міськраду зобов’язали виділити кошти на аварійний будинок"/>
    <meta property="og:description" content="Кіровоградська облдержадміністрація зобов’язала Знам’янську міську раду у цьому році виділили кошти на проектно-кошторисну документацію та проведення необхідних робіт в аварійному будинку по вулиці Глібка, 2.Вартість виготовлення такої документації, за даними фахівців, разом з лабораторними обстеженнями коштує 422 тисячі гривень.Також вирішили поінформувати про ситуацію правоохоронців."/>
  </head>
  <body>
    <article>
      <h1>Знам’янську міськраду зобов’язали виділити кошти на аварійний будинок</h1>
      <address><time datetime="2019-11-07T00:00:00+00:00">07 Nov 2019</time> by <a rel="author">Наталка Маринець</a></address>
      <p><i>Кіровоградська облдержадміністрація зобов’язала Знам’янську міську раду у цьому році виділили кошти на проектно-кошторисну документацію та проведення необхідних робіт в аварійному будинку по вулиці Глібка, 2.</i><br/><br/>Вартість виготовлення такої документації, за даними фахівців, разом з лабораторними обстеженнями коштує 422 тисячі гривень.<br/><br/>Також вирішили поінформувати про ситуацію правоохоронців.</p>
      <p> </p>
      <p>– Чи варто говорити про те, що може статися надалі, якщо затягувати з вирішенням цієї проблеми. Просто дивує безпечність міської влади в даній ситуації, – зазначив перший заступник голови облдержадміністрації Сергій Коваленко.<br/><br/>За словами заступника начальника управління містобудування, архітектури та житлово-комунального господарства міської ради Сергія Усатенка, у 2017 році провели геологічні роботи і технічне обстеження, аби виявити причину підмокання фундаменту четвертого під’їзду будинку, який знаходиться нижче від рівня розташованих поруч вулиць.  Основна причина проблеми – це дощові води.</p>
      <p>Торік будинок визнали не придатним для експлуатації.</p>
    </article>
  </body>
</html>