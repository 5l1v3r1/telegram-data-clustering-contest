<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/cpim-appointed-enquiry-commission-in-uapa-case.html"/>
    <meta property="og:site_name" content="DoolNews"/>
    <meta property="article:published_time" content="2019-11-07T00:15:00+00:00"/>
    <meta property="og:title" content="അലന്റെയും താഹയുടെയും മുന്‍കാല നിലപാടുകള്‍ പരിശോധിക്കണം; അന്വേഷണ കമ്മീഷനെ നിയോഗിച്ച് സി.പി.ഐ.എം"/>
    <meta property="og:description" content="CPIM UAPA Kerala കോഴിക്കോട്: പന്തീരങ്കാവില്‍ യുവാക്കള്‍ക്കുമേല്‍ മാവോയിസ്റ്റ് ബന്ധം ആരോപിച്ച് യു.എ.പി.എ ചുമത്തിയതില്‍ അന്വേഷണ കമ്മീഷനെ നിയോഗിച്ച് സി.പി.ഐ.എം. യു.എ.പി.എ"/>
  </head>
  <body>
    <article>
      <h1>അലന്റെയും താഹയുടെയും മുന്‍കാല നിലപാടുകള്‍ പരിശോധിക്കണം; അന്വേഷണ കമ്മീഷനെ നിയോഗിച്ച് സി.പി.ഐ.എം</h1>
      <address><time datetime="2019-11-07T00:15:00+00:00">07 Nov 2019, 00:15</time> by <a rel="author">ന്യൂസ് ഡെസ്‌ക്</a></address>
      <p>കോഴിക്കോട്: പന്തീരങ്കാവില്‍ യുവാക്കള്‍ക്കുമേല്‍ മാവോയിസ്റ്റ് ബന്ധം ആരോപിച്ച് യു.എ.പി.എ ചുമത്തിയതില്‍ അന്വേഷണ കമ്മീഷനെ നിയോഗിച്ച് സി.പി.ഐ.എം. യു.എ.പി.എ ചുമത്തി അറസ്റ്റിലായ സി.പി.ഐ.എം പ്രവര്‍ത്തകരായ അലന്‍ ഷുഹൈബിന്റെയും താഹ ഫസലിന്റെയും മുന്‍കാല പ്രവര്‍ത്തനങ്ങളെക്കുറിച്ച് അന്വേഷിക്കാനാണ് പാര്‍ട്ടി കമ്മീഷനെ നിയോഗിച്ചിരിക്കുന്നത്.</p>
      <p>സി.പി.എം കോഴിക്കോട് സൗത്ത് ഏരിയാ കമ്മിറ്റിയുടെതാണ് തീരുമാനം. മൂന്നംഗ അന്വേഷണ സംഘത്തെയാണ് നിയോഗിച്ചിരിക്കുന്നത്.</p>
      <related>
        <a href="https://www.doolnews.com/justice-kemal-pasha-against-uapa.html?utm_source=doolnews&amp;utm_medium=related"/>
      </related>
      <p>ഇരുവരുടെയും കഴിഞ്ഞകാല സംഘടനാപ്രവര്‍ത്തനവും പാര്‍ട്ടി കമ്മിറ്റികളില്‍ ഇവര്‍ ഉയര്‍ത്തിയ ചര്‍ച്ചകളും നിലപാടുകളുമാണ് അന്വേഷിക്കുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>അറസ്റ്റിലായ അലന്‍ മീഞ്ചന്ത ബ്രാഞ്ച് കമ്മറ്റിയംഗവും താഹ ചുങ്കം ബ്രാഞ്ച് കമ്മറ്റിയംഗമാണ്. ഇരു ബ്രാഞ്ച് കമ്മറ്റികളും അടിയന്തരമായി വിളിച്ച് പാര്‍ട്ടി അംഗങ്ങളില്‍ നിന്നും കമ്മീഷന്‍ മൊഴി എടുക്കും.</p>
      <p>അറസ്റ്റിന് പിന്നാലെ ഇരുവരുടെയും ലോക്കല്‍ കമ്മിറ്റികള്‍ പിന്തുണയായി രംഗത്തുവന്നിരുന്നു. ഇരുവര്‍ക്കുമെതിരെ നടപടി എടുക്കരുതെന്നാണ് ലോക്കല്‍ കമ്മിറ്റികളിലെ ഭൂരിപക്ഷാഭിപ്രായം.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/_P7fK1vJB9o" width="500" height="281" data-service="Youtube" scrolling="no"/>
      </figure>
    </article>
  </body>
</html>