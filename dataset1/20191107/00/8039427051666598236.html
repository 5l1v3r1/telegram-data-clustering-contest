<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=948151"/>
    <meta property="og:site_name" content="Andhrajyothy"/>
    <meta property="article:published_time" content="2019-11-07T00:21:58+00:00"/>
    <meta property="og:title" content="బీఎస్‌ఎన్‌ఎల్‌ ఉద్యోగులకు వీఆర్‌ఎస్‌"/>
    <meta property="og:description" content="ADVT"/>
  </head>
  <body>
    <article>
      <h1>బీఎస్‌ఎన్‌ఎల్‌ ఉద్యోగులకు వీఆర్‌ఎస్‌</h1>
      <address>
        <time datetime="2019-11-07T00:21:58+00:00">07 Nov 2019, 00:21</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <blockquote>
        <b> డిసెంబరు 3 వరకు గడువు</b>
        <b> 70,000-80,000 మంది ఎంచుకోవచ్చని అంచనా</b>
      </blockquote>
      <p><b>న్యూఢిల్లీ:</b> ఆర్థిక సంక్షోభంలో కొట్టుమిట్టాడుతోన్న భారత్‌ సంచార్‌ నిగమ్‌ లిమిటెడ్‌ (బీఎస్‌ఎన్‌ఎల్‌).. తన ఉద్యోగుల కోసం స్వచ్ఛంద పదవీ విరమణ పథకాన్ని (వీఆర్‌ఎస్‌) ప్రకటించింది. ఈ నెల 4న ప్రారంభమైన వీఆర్‌ఎస్‌ పథకం.. డిసెంబరు 3 వరకు అందుబాటులో ఉంటుందని బీఎస్‌ఎన్‌ఎల్‌ చైర్మన్‌, మేనేజింగ్‌ డైరెక్టర్‌ పీకే పుర్వార్‌ తెలిపారు. గడువు చివరి తేదీలోగా ఈ పథకాన్ని ఎంచుకోవాల్సి ఉంటుంది. వీఆర్‌ఎస్‌ పథకంపై ఇప్పటికే క్షేత్రస్థాయి యూనిట్లన్నింటికీ సమాచారం పంపడం జరిగిందని పుర్వార్‌ వెల్లడించారు. ప్రస్తుతం బీఎస్‌ఎన్‌ఎల్‌లో 1.5 లక్షల మందికి పైగా ఉద్యోగులున్నారు. అందులో ఈ పథకానికి దాదాపు లక్ష మంది అర్హులని సంస్థ అంటోంది. 70,000-80,000 మంది ఈ పథకాన్ని ఎంచుకోవచ్చని భావిస్తోంది.</p>
      <p>
        <b> </b>
      </p>
      <p>
        <b>ఎంటీఎన్‌ఎల్‌ సైతం..</b>
      </p>
      <p>త్వరలో బీఎస్‌ఎన్‌ఎల్‌లో విలీనం కాబోతున్న మహానగర్‌ టెలిఫోన్‌ నిగమ్‌ లిమిటెడ్‌ (ఎంటీఎన్‌ఎల్‌) కూడా తన ఉద్యోగుల కోసం వీఆర్‌ఎస్‌ను ప్రకటించింది. ఈ స్కీమ్‌ను ఎంచుకునేందుకు డిసెంబరు 3 వరకు గడువు ఇచ్చింది. ‘‘2020 జనవరి 31 నాటికి 50 ఏళ్లు, ఆపైబడిన రెగ్యులర్‌, పర్మినెంట్‌ ఉద్యోగులంతా ఈ పథకాన్ని ఎంచుకునేందుకు అర్హుల’’ని ఎంటీఎన్‌ఎల్‌ స్పష్టం చేసింది. ప్రస్తుతం ఎంటీఎన్‌ఎల్‌లో 22,000 మంది ఉద్యోగులు పనిచేస్తున్నారు. దాదాపు 15,000 మందికి ఈ పథకాన్ని ఎం చుకునే అర్హత లభించవచ్చని ఎంటీఎన్‌ఎల్‌ చైర్మన్‌, ఎండీ సునీల్‌ కుమార్‌ తెలిపారు. వీఆ ర్‌ఎస్‌ ఎంచుకున్న వారికి దాదాపు 46 నెలల జీతాన్ని పరిహారంగా చెల్లించే అవకాశం ఉంది.</p>
      <p>
        <b> </b>
      </p>
      <p>
        <b>రూ.69,000 కోట్ల ప్యాకేజీ</b>
      </p>
      <p>నష్టాల్లో కూరుకుపోయిన బీఎస్‌ఎన్‌ఎల్‌, ఎంటీఎన్‌ఎల్‌ పునరుద్ధరణ కోసం రూ.69,000 కోట్ల ప్యాకేజీ ఇచ్చేందుకు గత నెలలో కేంద్ర కేబినెట్‌ ఆమోదం తెలిపింది. ఈ పునరుద్ధరణ ప్రణాళికలో భాగంగా బీఎస్‌ఎన్‌ఎల్‌తో ఎంటీఎన్‌ఎల్‌ను విలీనం చేయడంతో పాటు కంపెనీ భూములను విక్రయించనున్నారు. ఇరు కంపెనీల వీఆర్‌ఎస్‌లు సైతం ప్రణాళికలో భాగంగా ఉన్నాయి.</p>
      <p> </p>
      <p>
        <b>ఎక్స్‌గ్రేషియా ఎంత?</b>
      </p>
      <p>
        <b>గడిచిన పదవీకాలానికి ప్రతి సంవత్సరంలో ఆర్జించిన 35 రోజుల వేతన మొత్తం + మిగిలిన పదవీకాలానికి ప్రతి సంవత్సరంలో ఆర్జించబోయే 25 రోజుల జీతం మొత్తం</b>
      </p>
      <p> </p>
      <p>
        <b>ఎవరు అర్హులు?</b>
      </p>
      <ul>
        <li>50 ఏళ్లు, అంతకు పైబడిన వారంతా అర్హులే</li>
        <li>రెగ్యులర్‌, పర్మినెంట్‌ ఉద్యోగులు. ఇతర సంస్థల్లో డిప్యూటేషన్‌పై పనిచేస్తున్న వారు సైతం</li>
      </ul>
      <p>
        <b>రూ.7,000 కోట్లు</b>
      </p>
      <p>వీఆర్‌ఎస్‌ ద్వారా ఉద్యోగుల సంఖ్య అంచనాల మేరకు తగ్గితే కంపెనీపై తగ్గనున్న వేతన వ్యయ భారం</p>
      <p>
        <b>రూ. 37,500 కోట్లు వచ్చే 3 ఏళ్లలో రెండు కంపెనీలు విక్రయించనున్న స్థిరాస్తులు</b>
      </p>
      <p>
        <b> </b>
      </p>
      <p>
        <b>గడిచిన 10 ఏళ్లలో.. 9 సంవత్సరాలు ఎంటీఎన్‌ఎల్‌కు నష్టాలే</b>
      </p>
      <p>
        <b> </b>
      </p>
      <p>
        <b>2010 నుంచి.. బీఎస్‌ఎన్‌ఎల్‌దీ నష్టాల బాటే</b>
      </p>
      <p>
        <b> </b>
      </p>
      <p>
        <b>రూ. 40,000 కోట్లు బీఎస్‌ఎన్‌ఎల్‌, ఎంటీఎన్‌ఎల్‌పై మొత్తం రుణ భారం</b>
      </p>
    </article>
  </body>
</html>