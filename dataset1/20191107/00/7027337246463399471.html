<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697247/%D8%B1%D8%A7%D9%87-%D8%A7%D9%86%D8%AF%D8%A7%D8%B2%DB%8C-%D8%A7%D9%88%D9%84%DB%8C%D9%86-%D9%85%D8%AF%D8%B1%D8%B3%D9%87-%D8%A7%D9%84%DA%A9%D8%AA%D8%B1%D9%88%D9%86%DB%8C%DA%A9%DB%8C-%D8%A2%D9%85%D9%88%D8%B2%D8%B4-%D8%A7%D8%B2-%D8%B1%D8%A7%D9%87-%D8%AF%D9%88%D8%B1-%D8%A7%D8%B1%D8%AF%D8%A8%DB%8C%D9%84"/>
    <meta property="og:site_name" content="عصر ايران"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="راه اندازی اولین مدرسه الکترونیکی آموزش از راه دور اردبیل"/>
    <meta property="og:description" content="مدیرکل آموزش و پرورش استان اردبیل گفت: با هدف دستیابی به اهدف آموزشی نخستین مدرسه الکترونیکی آموزش از راه دور استان اردبیل افتتاح شد."/>
  </head>
  <body>
    <article>
      <h1>راه اندازی اولین مدرسه الکترونیکی آموزش از راه دور اردبیل</h1>
      <address><time datetime="2019-11-07T00:00:00+00:00">07 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/16/1034528_956.jpg"/>
      </figure>
      <p>مدیرکل آموزش و پرورش استان اردبیل گفت: با هدف دستیابی به اهدف آموزشی نخستین مدرسه الکترونیکی آموزش از راه دور استان اردبیل افتتاح شد.</p>
      <p>به گزارش خبرنگار مهر، احمد ناصری ظهر پنجشنبه در مراسم بازگشایی اولین مدرسه الکترونیکی آموزش از راه دور استان اردبیل عنوان کرد: اولین مدرسه الکترونیکی آموزش از راه دور استان در راستای تحقق اهداف آموزشی و ارائه شیوه‌های نوین آموزشی آغاز به کار کرد.</p>
      <p>به گفته وی به منظور پاسخگویی به نیازهای افرادی که امکان پیگیری آموزش‌های خود به صورت نیمه حضوری با رویکرد الکترونیکی را دارند، این مدرسه افتتاح شد.</p>
      <p>مدیرکل آموزش و پرورش استان اردبیل راه اندازی چنینی مدارسی را در راستای تلاش برای تأمین عدالت آموزشی در بین اقشار مختلف دانست و یادآور شد: از جمله مهمترین مواردی که در افتتاح چنین مراکزی مورد تأکید قرار می‌گیرد، بهره مندی از سرویس‌های آموزش مجازی به صورت بر خط و آفلاین به منظور کیفیت بخشی به رویکردهای شاخص آموزشی است.</p>
      <p>ناصری با برشمردن مزایای توسعه مدارس الکترونیکی از تلاش برای افزایش کمی و کیفی این قبیل از مدارس به عنوان مکمل‌های نظام آموزشی در استان اردبیل خبر داد.</p>
      <p>به گفته وی باید از تمامی پتانسیل‌های موجود در استان به منظور جذب کردن افرادی که از تحصیل بازماندند، به ویژه در حواشی شهر و مناطق محروم بهره گرفت.</p>
      <p>مدیرکل آموزش و پرورش استان اردبیل در ادامه بر برون سپاری فعالیت‌های آموزشی نیز تأکید کرد و افزود: تولید محتواهای الکترونیکی و توسعه امکانات سخت افزاری و نرم افزاری برای تأمین زیرساخت‌های مورد نیاز به منظور فراهم کردن فرصت‌های برابر آموزشی مبتنی بر شیوه‌های جدید در چنین مدارسی ضروری است.</p>
    </article>
  </body>
</html>