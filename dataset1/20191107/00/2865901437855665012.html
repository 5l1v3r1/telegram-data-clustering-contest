<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/pavkov-propusta-bajern/341888"/>
    <meta property="og:site_name" content="MozzartSport"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="Pavkov propušta Bajern"/>
    <meta property="og:description" content="Snažni golgeter iz Begeča povredio se u finišu utakmice, prilikom doskoka, zbog čega je ambulantnim kolima odveden sa stadiona"/>
  </head>
  <body>
    <article>
      <h1>Pavkov propušta Bajern</h1>
      <h2>Snažni golgeter iz Begeča povredio se u finišu utakmice, prilikom doskoka, zbog čega je ambulantnim kolima odveden sa stadiona</h2>
      <address>
        <time datetime="2019-11-07T00:00:00+00:00">07 Nov 2019</time>
      </address>
      <p><b>Milan Pavkov</b> će odustvovati tri nedelje zbog povrede skočnog zgloba na utakmici sa Totenhemom u Beogradu, pa je izvesno da neće biti na raspolaganju <b>Vladanu Milojeviću</b> u utakmici 5. kola grupne faze takmičenja protiv Bajerna 26. novembra na stadionu Rajko Mitić.</p>
      <p>Snažni golgeter iz Begeča povredio se u finišu utakmice, prilikom doskoka, zbog čega je ambulantnim kolima odveden sa stadiona. Na današnjem pregledu je utvrđeno da je neophodna pauza, kako bi se povreda u potpunosti sanirala.</p>
      <p><b>Vladan Milojević</b> na raspolaganju ima još dvojicu napadača, <b>Ričmonda Boaćija</b> i <b>Tomanea</b>, koji će konkurisati za meč sa Javorom u subotu od 14.30 na Gradskom stadionu u Ivanjici.</p>
      <p><b>Pavkov</b> je ove sezone postigao osam golova na 18 utakmica u svim takmičenjima, a u jučerašnjoj utakmici protiv Totenhema imao je idealnu priliku da zatrese mrežu <b>Paula Gazanige</b> u prvom poluvremenu, ali nije uspeo.</p>
      <p><b>Foto</b>: <i>Star Sport</i></p>
    </article>
  </body>
</html>