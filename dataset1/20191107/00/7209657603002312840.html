<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/cesena/cronaca/guida-michelin-2020-1.4873439"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-07T00:36:42+00:00"/>
    <meta property="og:title" content="Guida Michelin 2020, a Cesena 'Da Gorini' conquista una stella. &quot;Come vincere un Oscar&quot;"/>
    <meta property="og:description" content="Il ristorante di San Piero in Bagno entra nella celebre guida"/>
  </head>
  <body>
    <article>
      <h1>Guida Michelin 2020, a Cesena 'Da Gorini' conquista una stella. "Come vincere un Oscar"</h1>
      <h2>Il ristorante di San Piero in Bagno entra nella celebre guida</h2>
      <address><time datetime="2019-11-07T00:36:42+00:00">07 Nov 2019, 00:36</time> by <a rel="author">MADDALENA DE FRANCHIS</a></address>
      <p>Cesena, 7 novembre 2019 - <b>Solo pochi</b> giorni fa si era guadagnato una menzione <b>dalla superstar degli chef <a href="https://www.ilrestodelcarlino.it/modena/cronaca/massimo-bottura-cavallino-maranello-1.4871622">Massimo Bottura</a></b>, che in un’intervista a un magazine specializzato aveva inserito il suo ristorante tra i tre indirizzi imperdibili in Italia. Un plauso che ora ha tutta l’aria di una profezia: ieri mattina a Piacenza sono stati pronunziati i temuti verdetti della <a href="https://www.quotidiano.net/magazine/guida-michelin-2020-piacenza-1.4871159"><b>Guida Michelin 2020</b></a> e una delle new entry – con una stella – è proprio ‘DaGorini’, il ristorante fondato e gestito da <b>Gianluca Gorini</b> a <b>San Piero in Bagno</b>. <br/><br/><b>L’agognata </b>stella giunge a coronamento <b>di quasi due anni di successi</b>: aperto nel settembre 2017,<b> DaGorini</b> ha fin da subito fatto incetta di successi. Apprezzamenti prestigiosi che il giovane chef - 35 anni appena compiuti - condivide, oltre che con la sua brigata, con la compagna Sara, responsabile di sala. Ma un ruolo importante ce l’hanno anche i genitori di Sara, titolari di una piccola fattoria che rifornisce il ristorante dei prodotti tipici della campagna romagnola. <br/><br/><b>«Non mi aspettavo </b>questo riconoscimento, <b>ma ci speravo</b>», confida Gorini, a caldo. «Nella mia vita ho sempre cucinato: per noi cuochi, appuntarci sul petto una stella Michelin <b>è come vincere un Oscar</b>», spiega con la voce ancora rotta dall’emozione.</p>
      <p><b>LEGGI ANCHE</b>:<b> <a href="https://www.ilrestodelcarlino.it/cosa%20fare/guida-michelin-2020-1.4871236">Le novità Michelin per l'Emilia Romagna</a> - </b><b><a href="https://www.ilrestodelcarlino.it/cosa%20fare/guida-michelin-2020-marche-1.4871404">Stelle nelle Marche: ecco le novità</a></b><br/><br/><b>Originario</b> di <b>Pesaro</b>, Gorini ha mosso i primi passi nel mondo della ristorazione proprio da queste parti, a Bagno di Romagna: era infatti nella brigata di Paolo Teverini, chef di fama internazionale al comando del ristorante che porta il suo nome, all’interno dell’Hotel Tosco Romagnolo. In Romagna ha incontrato la compagna e qui ha deciso di tornare quando, nel 2013, è nato il loro figlio Giulio. Oggi, il borgo di San Piero in Bagno - a pochi passi da quelle foreste casentinesi che ora risplendono dei colori dell’autunno - è la sua casa, «<b>il nido in cui è ancora tutto vero</b>», puntualizza lo chef.</p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872969.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=443&amp;fmt=jpg"/>
          <figcaption>Ristorante Da Gorini di San Piero in Bagno (Cesena), chef Gianluca Gorini, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872970.1573065417%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=389&amp;h=500&amp;fmt=jpg"/>
          <figcaption>Ristorante I Portici di Bologna, chef Emanuele Petrosino, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872971.1573065417%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=500&amp;h=500&amp;fmt=jpg"/>
          <figcaption>Ristorante La Palta di Borgonovo Val Tidone (Piacenza), chef Isa Mazzocchi, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872972.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Ristorante Nido del Picchio di Carpaneto Piacentino (Piacenza), chef Daniele Repetti, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872973.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=457&amp;fmt=jpg"/>
          <figcaption>Ristorante Iacobucci di Castel Maggiore (Bologna), chef Agostino Iacobucci, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872974.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=567&amp;h=500&amp;fmt=jpg"/>
          <figcaption>Ristorante La Buca di Cesenatico (Cesena), chef Gregorio Grippo, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872975.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=495&amp;fmt=jpg"/>
          <figcaption>Ristorante La Capanna di Eraclio di Codigoro (Ferrara), chef Maria Grazia Soncini, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872977.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=495&amp;fmt=jpg"/>
          <figcaption>Ristorante La zanzara di Codigoro (Ferrara), chef Sauro Bison, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872978.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=363&amp;h=500&amp;fmt=jpg"/>
          <figcaption>Ristorante L'Erba del Re di Modena, chef Luca Marchini, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872979.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=500&amp;h=500&amp;fmt=jpg"/>
          <figcaption>Ristorante Inkiostro di Parma, chef Terry Giacomello, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872981.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=500&amp;h=500&amp;fmt=jpg"/>
          <figcaption>Ristorante Parizzi di Parma, chef Marco Parizzi, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872982.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=495&amp;fmt=jpg"/>
          <figcaption>Ristorante Il Piastrino di Pennabilli (Rimini), chef Riccardo Agostini, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872983.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Ristorante Antica Corte Pallavicina di Polesine Parmense (Parma), chef Massimo Spigaroli, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872984.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Ristorante Ca' Matilde di Quattro Castella (Reggio Emilia), chef Andrea Incerti Vezzani, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872985.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=371&amp;fmt=jpg"/>
          <figcaption>Ristorante Abocar Due Cucine di Rimini, chef Mariano Guardianelli, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872986.1573065419%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=332&amp;h=500&amp;fmt=jpg"/>
          <figcaption>Ristorante Il Guido di Miramare (Rimini), chef Gianpaolo Raschi, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872987.1573065419%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Ristorante Clinica Gastronomica Arnaldo di Rubiera (Reggio Emilia), chef Roberto Bottero, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872988.1573065419%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=357&amp;fmt=jpg"/>
          <figcaption>Ristorante Marconi di Sasso Marconi (Bologna), chef Aurora Mazzucchelli, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872989.1573065419%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=439&amp;fmt=jpg"/>
          <figcaption>Ristorante Trattoria da Amerigo di Savigno (Bologna), chef Alberto Bettini, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872991.1573065419%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=433&amp;fmt=jpg"/>
          <figcaption>Ristorante Magnolia di Cesenatico (Cesena), chef Alberto Faccani, 2 stelle Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872992.1573065419%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=422&amp;h=500&amp;fmt=jpg"/>
          <figcaption>Ristorante San Domenico di Imola, chef Valentino Marcattilii e Massimiliano Mascia, 2 stelle Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872993.1573065419%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=441&amp;fmt=jpg"/>
          <figcaption>Ristorante Osteria Francescana di Modena, chef Massimo Bottura, 3 stelle Michelin</figcaption>
        </figure>
        <figcaption>
          <a href="https://www.ilrestodelcarlino.it/bologna/cosa%20fare/foto/ristoranti-stellati-emilia-romagna-1.4872795">Guida Michelin 2020, i ristoranti stellati dell'Emilia Romagna</a>
        </figcaption>
      </slideshow>
      <p><b>«La nostra responsabilità</b> - spiega -, non si limita <b>al saper cucinare bene una pietanza.</b> Consiste, piuttosto, nel far stare bene le persone, restituendo loro un’esperienza genuina, che rispecchi realmente il territorio. E si estende ai nostri piccoli fornitori: i contadini, gli agricoltori e gli allevatori che vivono grazie al nostro lavoro. Responsabilità, al giorno d’oggi, significa saper raccontare chi siamo, dove siamo e perché cuciniamo: mi piace pensare che i giudici Michelin abbiano voluto premiare proprio la verità, l’autenticità della proposta».</p>
      <p><b>Il legame</b> a doppio filo con l’amata campagna romagnola si ritrova in ogni riga del menu autunnale, varato poche settimane fa: ci sono la zucca gialla, i carciofi, le foglie tostate alla brace – affettuoso rimando al crepitio del caminetto acceso nelle prime giornate di freddo - la mora romagnola, i funghi e gli altri tesori del sottobosco. E traspare anche dai tanti «<b>consigli di viaggio</b>» dispensati sul sito del ristorante: «una vera e propria guida alle eccellenze romagnole», conclude Gorini, «un itinerario tra musei, siti archeologici e naturalistici, monasteri e altri ristoranti d’autore, per andare alla scoperta delle nostre radici e dell’energia di cui ci nutriamo ogni giorno». <br/>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/bologna/cosa%20fare/foto/ristoranti-stellati-emilia-romagna-1.4872795"/>
        <a href="https://www.ilrestodelcarlino.it/cosa%20fare/guida-michelin-2020-1.4871236"/>
      </related>
    </article>
  </body>
</html>