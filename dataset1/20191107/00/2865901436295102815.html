<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/himki-pokazao-moc-u-malom-ruskom-derbiju-u-evroligi-sved-i-buker-prelomili-rafalima/341897"/>
    <meta property="og:site_name" content="MozzartSport"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="Himki pokazao moć u malom ruskom derbiju u Evroligi, Šved i Buker prelomili rafalima"/>
    <meta property="og:description" content="Zenit i dalje čeka prvu pobedu u Evroligi na domaćem terenu"/>
  </head>
  <body>
    <article>
      <h1>Himki pokazao moć u malom ruskom derbiju u Evroligi, Šved i Buker prelomili rafalima</h1>
      <h2>Zenit i dalje čeka prvu pobedu u Evroligi na domaćem terenu</h2>
      <address>
        <time datetime="2019-11-07T00:00:00+00:00">07 Nov 2019</time>
      </address>
      <p>CSKA je neprikosnoveni vladar ruske košarke, ali se ove sezone vodi bitka i za “ruski broj 2” u Evroligi. Zenit se ipak pokazao kao nedostojan izazivač Himkiju i večeras je doživeo novi poraz u Evroligi. Tim iz Podmoskovlja je slavio 87:73 u Sankt Peterburgu i nastavio sa osličnim rezultatima.</p>
      <p>Himkiju je ovo bila peta pobeda u sedam utakmica, na pravi način su odgovorili posle poraza u Beogradu, dok Zenit ostaje na one dve pobede posle produžetaka nad Olimpijakosom i Žalgirisom u gostima. Domaći parket i dalje ostaje uklet za debitanta u Evroligi.</p>
      <p>Zenit je bolje otvorio meč i vodio u većem delu prve četvrtine kada je <b>Ajon</b> dominirao pod košem, a <b>Ostin</b> <b>Holins</b> rešetao sa distance i ubacio 13 poena. Međutim, <b>Buker</b> i <b>Šved</b> su održavali Himki u igri i izborili izjednačenje na kraju kvartala. <b>Jonas</b> <b>Jerebko</b> je sa devet vezanih poena otvorio drugu četvrtinu i doneo vođstvo Himkiju, da bi potom u seriju ušao <b>Aleksej</b> <b>Šved</b> i sa deset minuta poslednjih pet poena doneo gostima vođstvo od 12 poena razlike.</p>
      <p>Zenit je uhvatio priključak u trećoj četvrtini preko <b>Ajona</b>, <b>Albisija</b> i <b>Holinsa</b>, prišao i na samo dva poena razlike, ali nije uspeo da preokrene. <b>Devin</b> <b>Buker</b> se razoropadio u poslednjoj četvrtini i odveo Himki na nedostižnih 15 poena prednosti.</p>
      <p>Gosti su trojke šutirali odličnih 43 odsto (12/28), bili bolji u skoku (33:27), imali više asistencija (24:19) i u svim segmentima nadigrali Zenit kod kojih je <b>Holins</b> zakazao u završnici. <b>Buker</b> je sa 20 poena bio najefikasniji u pobedničkom timu. Za dva poena je šutirao 7/11, a za tri 2/3. <b>Šved</b> je isporučio svoju porciju sa 19 poena uz nešto slabiji procenat trojki (3/9), a <b>Stefan</b> <b>Jović</b> je meč završio sa skromnih pet poena, tri asistencije i četiri ukradene lopte. Kod Zenita je najefikasniji bio <b>Holins</b> sa 25 poena, ali ga je na kraju izdao šut za tri poena - 5/14.</p>
      <p>
        <b>EVROLIGA - 7. KOLO:</b>
      </p>
      <p>
        <b>Četvrtak</b>
      </p>
      <p>Zenit - Himki 73:87<br/>/Holins 25 - Buker 20/</p>
      <p>
        <b>19.00: Crvena zvezda - Real Madrid <br/>20.00: Olimpijakos - Efes <br/>20.05: Makabi - Alba<br/><a href="https://www.mozzartbet.com/sr#/match/4498681">20.45:  (1,70) Olimpija Milano (14,50)  Baskonija (2,30) </a></b>
      </p>
      <p>
        <b>Petak</b>
      </p>
      <p>
        <b>
          <a href="https://www.mozzartbet.com/sr#/match/4498551">18.45:  (1,25) Fenerbahče  (17,00)  Bajern (4,40) </a>
          <br/>
          <a href="https://www.mozzartbet.com/sr#/match/4499059">19.00:  (2,55) Žalgiris  (14,50)  Barselona (1,60) </a>
          <br/>
          <a href="https://www.mozzartbet.com/sr#/match/4499061">20.30:  (1,25) Panatinaikos  (17,00)  Valensija (4,40) </a>
          <br/>
          <a href="https://www.mozzartbet.com/sr#/match/4499060">20.45:  (3,90) ASVEL  (16,00) CSKA (1,30) </a>
        </b>
      </p>
      <p><b>NAPOMENA</b>: Kvote su podložne promenama</p>
      <p>(FOTO: Star sport)</p>
    </article>
  </body>
</html>