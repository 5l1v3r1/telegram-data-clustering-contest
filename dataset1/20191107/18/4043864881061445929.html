<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/7/7231312/"/>
    <meta property="og:site_name" content="Українська правда"/>
    <meta property="article:published_time" content="2019-11-07T18:23:31+00:00"/>
    <meta property="og:title" content="Новини 7 листопада: вибух авто, обшуки у власника &quot;Прямого&quot;"/>
    <meta property="og:description" content="В Києві підірвали автомобіль російського бізнесмена, через Порошенка у власника “Прямого” проводять обшуки — новини, які були актуальні 7 листопада."/>
  </head>
  <body>
    <article>
      <h1>Новини 7 листопада: вибух авто, обшуки у власника "Прямого"</h1>
      <address>
        <time datetime="2019-11-07T18:23:31+00:00">07 Nov 2019, 18:23</time>
      </address>
      <p>В Києві підірвали автомобіль російського бізнесмена, через Порошенка у власника "Прямого" проводять обшуки — новини, які були актуальні 7 листопада.</p>
      <p>
        <b>Про вибух</b>
      </p>
      <p>Автомобіль "Мерседес", який цієї ночі <a href="https://www.pravda.com.ua/news/2019/11/7/7231228/">підірвали</a> у Києві, належить директору фармацевтичної компанії Ігорю Салу, від вибуху загинув його охоронець. В момент вибуху в авто перебував Сало і його водій. </p>
      <p>Автомобіль <a href="https://www.pravda.com.ua/news/2019/11/7/7231252/">підірвав</a> на Житомирській трасі мотоцикліст. Він під’їхав ззаду, поклав на дах автомобіля вибуховий пристрій, від’їхав на якусь відстань та привів його у дію.</p>
      <p>
        <b>Про обшуки</b>
      </p>
      <p>В офіційного власника телеканалу "Прямий", екс-регіонала Володимира Макеєнка <a href="https://www.pravda.com.ua/news/2019/11/7/7231245/">проводять</a> обшуки через провадження щодо ухилення від сплати податків при придбанні телеканалу. Канал сприймає такі дії як "тиск і наступ" на свободу слова.</p>
      <p>
        <b>Про телеграм-канал "Української правди"</b>
      </p>
      <p>Щойно стало відомо, що у "Української правди" є новинний телеграм-канал "<a href="https://cutt.ly/4eyAMVj">УП. Стрічка</a>". На нього вже підписалося майже чотири тисячі людей і кількість підписників стрімко зростає.</p>
      <p>Як повідомляють наші джерела, на каналі оперативно публікують найважливіші та найцікавіші новини з України та світу. Один зі співрозмовників УП дуже радив підписатись на цей <a href="https://cutt.ly/4eyAMVj">канал</a>.</p>
      <p>
        <b>Про інші важливі новини</b>
      </p>
      <p>Столичні правоохоронці <a href="https://www.pravda.com.ua/news/2019/11/7/7231233/">затримали</a> чоловіка, який під час конфлікту у будинку поранив свого сусіда з вогнепальної зброї.</p>
      <p>Поліція <a href="https://www.pravda.com.ua/news/2019/11/7/7231236/">розпочала</a> кримінальне провадження через погрози Портнова журналістам "Радіо Свобода".</p>
      <p>Затриманий прикордонниками та поліцією в аеропорту "Бориспіль" російський злочинець <a href="https://www.pravda.com.ua/news/2019/11/7/7231238/">втік</a> з-під варти під час транспортування в ізолятор, але потім його <a href="https://www.pravda.com.ua/news/2019/11/7/7231256/">знайшли</a> та затримали.</p>
      <p>Рівень ксенофобії в Україні за рік дещо <a href="https://www.pravda.com.ua/news/2019/11/7/7231266/">знизився</a>, найгірше українці ставляться до африканців і ромів.</p>
      <p>Екс-нардепа Сергія Пашинського <a href="https://www.pravda.com.ua/news/2019/11/7/7231285/">не можуть</a> доставити на допит у Святошинський суд у справі щодо розстрілів на Інститутській 20 лютого 2014 року, тому що він належить до категорії осіб, яким може загрожувати небезпека.</p>
      <footer>Українська правда</footer>
    </article>
  </body>
</html>