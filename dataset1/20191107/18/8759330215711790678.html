<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902837/harde-tijden-in-napoli-mertens-en-ploegmaats-uitgejouwd-door-eigen-fans.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-07T18:30:00+00:00"/>
    <meta property="og:title" content="Harde tijden in Napoli: Mertens en ploegmaats uitgejouwd door eigen fans"/>
    <meta property="og:description" content="Dries Mertens en zijn ploegmaats bij Napoli hebben het momenteel niet makkelijk in Italië. Op de laatste training van de Napolitanen werden de spelers uitgejouwd door hun eigen fans."/>
  </head>
  <body>
    <article>
      <h1>Harde tijden in Napoli: Mertens en ploegmaats uitgejouwd door eigen fans</h1>
      <address>
        <time datetime="2019-11-07T18:30:00+00:00">07 Nov 2019, 18:30</time>
      </address>
      <p>
        <b>Dries Mertens en zijn ploegmaats bij Napoli hebben het momenteel niet makkelijk in Italië. Op de laatste training van de Napolitanen werden de spelers uitgejouwd door hun eigen fans.</b>
      </p>
      <p>Iets meer dan honderd supporters protesteerden donderdag aan het stadion van Napoli en eisen respect van hun eigen spelers. Zo meldt <a href="https://www.football-italia.net/146173/angry-napoli-fans-stage-protest"><i>Football Italia</i></a>. Die protesten kwamen er na het 2-2 debacle van Napoli tegen RB Salzburg en de aanvaring tussen de spelers en Napoli-voorzitter Aurelio De Laurentiis.</p>
      <p>De voorzitter van Napoli eiste dat zijn spelers een hele week op strafkamp gingen na de slechte resultaten van de voorbije weken, maar daar gingen de spelers van Napoli niet akkoord mee.</p>
      <aside>Lees meer<br/><a href="https://www.voetbalprimeur.be/nieuws/902616/hoogspanning-bij-napoli-mertens-en-co-weigeren-met-spelersbus-te-gaan-.html?itm_source=www.voetbalprimeur.be&amp;itm_medium=highlighted-content">Het stormt bij Napoli: ‘Mertens en co weigeren met spelersbus te gaan’</a></aside>
      <p><b>Respect</b><br/>De fans van Napoli zijn de resultaten en het gedrag van de spelers alvast beu. Zij protesteerden donderdag en toonden een banner met het woord "respect" voor. Daarop kwamen er gezangen met "wij verdienen meer" en "zet de jeugdspelers op het veld".</p>
      <figure>
        <iframe data-src="https://twitter.com/claudioruss/status/1192458752810729472?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>