<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/dOaa1z/emil-hegle-svendsen-har-faatt-ny-jobb"/>
    <meta property="og:site_name" content="Bergens Tidende"/>
    <meta property="article:published_time" content="2019-11-07T18:49:42+00:00"/>
    <meta property="og:title" content="Hegle Svendsen har fått ny jobb"/>
    <meta property="og:description" content="Halvannet år etter at han la opp kommer Emil Hegle Svendsen tilbake på skiskytterarenaen, nå som NRK-ekspert."/>
  </head>
  <body>
    <article>
      <h1>Hegle Svendsen har fått ny jobb</h1>
      <h2>Halvannet år etter at han la opp kommer Emil Hegle Svendsen tilbake på skiskytterarenaen, nå som NRK-ekspert.</h2>
      <address><time datetime="2019-11-07T18:49:42+00:00">07 Nov 2019, 18:49</time> by <a rel="author">NTB</a></address>
      <p>– Vi får se om jeg duger til noe annet enn å gå på ski og skyte. Jeg gleder meg, sier 34-åringen med fire OL-gull, 12 VM-gull og 38 verdenscupseirer fra sin aktive karriere.</p>
      <p>Han går inn i et ekspertteam bestående av Liv Grete Skjelbred, Ola Lunde og Ole Kristian Stoltenberg.</p>
      <p>– Vi synes det er veldig stas å få med Emil på laget. Han har fersk kunnskap om sporten og miljøet. Det blir spennende å se hvordan han trives på «den andre sida», sier redaksjonssjef Torbjørn Sarre-Jensen i NRK Sport om mannen som skal erstatte avdøde Halvard Hanevold.</p>
      <p>
        <a href="https://www.bt.no/sport/i/awLWB5/bjoerndalen-blir-landslagstrener-spennende-jobb">Les også<br/>Bjørndalen blir landslagstrener: – Spennende jobb</a>
      </p>
      <p>Svendsen hadde et godt forhold til eksperter da han var aktiv, og han håper han ikke blir en ekspert utøverne irriterer seg over.</p>
      <p>– Jeg så veldig etter problemer hos meg selv og var selvkritisk, men jeg tror ikke jeg vil være det overfor andre utøvere. Målet mitt er å gi innsikt, kanskje med litt humor hvis det er lov. Jeg vil være mest mulig proff, sier Svendsen til <a href="https://www.nrk.no/sport/svendsen-skal-vurdere-kompisene_-_-de-er-klare-for-a-bli-slakta-1.14773495">NRK</a>.</p>
      <p>Han kjenner løperne på landslaget godt, spesielt Bø-brødrene, men han tror ikke det blir vanskelig å være objektiv.</p>
      <p>– Jeg fikk en melding her om dagen, om at de er klare for å bli slaktet. Men jeg har lovet å være snill, sier Svendsen, som kommer til å dele ut både ros og ris.</p>
      <p>– Man må være ærlig og kan ikke dekke over ting.</p>
      <related>
        <h4>Mest lest akkurat nå</h4>
        <a href="https://www.bt.no/btmeninger/debatt/i/Xg3pmr/elbil-til-hele-folket"/>
        <a href="https://www.bt.no/nyheter/lokalt/i/nalr1n/evakuerer-seks-personer-etter-brann-i-bossanlegg-i-fitjar"/>
        <a href="https://www.bt.no/nyheter/lokalt/i/0nqvaA/helgen-blir-solfylt-men-vaer-forberedt-paa-minusgrader"/>
        <a href="https://www.bt.no/nyheter/i/50eyme/anna-saa-tak-og-vegger-komme-mot-henne-jostein-hoerte-skrikene-hennes"/>
        <a href="https://www.bt.no/sprek/i/3Jee3M/slankepulver-moetes-med-sterke-reaksjoner-grovt-misvisende"/>
        <a href="https://www.bt.no/btmeninger/kommentar/i/1ne84l/nav-saken-er-en-juristkrise"/>
      </related>
      <ol>
        <li>
          <a href="https://www.bt.no/tag/Emil_Hegle_Svendsen">Emil Hegle Svendsen</a>
        </li>
        <li>
          <a href="https://www.bt.no/tag/NRK">NRK</a>
        </li>
      </ol>
    </article>
  </body>
</html>