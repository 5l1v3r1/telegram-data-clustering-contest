<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740557"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T18:30:00+00:00"/>
    <meta property="og:title" content="เดอบรอยน์โนสนโนแคร์มนต์ขลังแอนฟิลด์"/>
    <meta property="og:description" content="'เดอ บรอยน์' โนสนโนแคร์มนต์ขลังแอนฟิลด์ ตั้งเป้านำ 'เรือใบสีฟ้า' บุกหักปีก 'หงส์แดง'"/>
  </head>
  <body>
    <article>
      <h1>เดอบรอยน์โนสนโนแคร์มนต์ขลังแอนฟิลด์</h1>
      <address>
        <time datetime="2019-11-07T18:30:00+00:00">07 Nov 2019, 18:30</time>
      </address>
      <p>
        <b>"เดอ บรอยน์" โนสนโนแคร์มนต์ขลังแอนฟิลด์ ตั้งเป้านำ "เรือใบสีฟ้า" บุกหักปีก "หงส์แดง"</b>
      </p>
      <p>เควิน เดอ บรอยน์ มิดฟิลด์จอมแอสซิสต์ของ แมนฯ ซิตี โนสนโนแคร์มนต์ขลังแอนฟิลด์ที่เจ้าถิ่นไม่แพ้ในรังมา 43 นัดติด และสถิติอันย่ำแย่ของ "เรือใบสีฟ้า" ที่บ้าน "หงส์แดง" ลิเวอร์พูล โดยทั้งสองทีมจะดวลแข้งศึกฟุตบอลพรีเมียร์ลีก อังกฤษ เกมซูเปอร์บิ๊กแมตช์ วันอาทิตย์นี้<br/><br/>นับตั้งแต่วันบ็อกซิ่งเดย์ ปี 1981 "เรือใบสีฟ้า" เคยบุกมาชนะ "หงส์แดง" ที่แอนฟิลด์แค่นัดเดียวเท่านั้น ด้วยสกอร์ 2-1 เมื่อปี 2003 ในยุคของกุนซือชาวฝรั่งเศส เชชาร์ด อุลลิเยร์ เกมนั้น ลิเวอร์พูล ขึ้นนำไปก่อนจาก มิลาน บารอส นาที 59 แต่ แมนฯ ซิตี้ รัว 2 เม็ดแซงชนะจากการซัดเบิ้ลของ นิโกลาส์ อเนลกา นาที 74 (จุดโทษ) และนาที 90<br/><br/>ทั้งนี้ เดอ บรอยน์ ตั้งเป้าจะนำทีมบุกมาชนะ ลิเวอร์พูล ที่แอนฟิลด์ให้จงได้<br/><br/>"ผมโนสนโนแคร์ บรรยากาศอันยิ่งใหญ่จะตัดสินเกมนะเหรอ ผู้เล่นจะทำอะไรได้กับสถิติที่มันเกิดขึ้นไปแล้ว มันเป็นแค่อีกหนึ่งเกม เรารู้ว่ามันคือเกมใหญ่ ลิเวอร์พูล นำอยู่ เราตามหลัง เรากำลังฟื้นฟูสภาพร่างกายเพื่อให้พร้อมกับเกมวันอาทิตย์ มืออาชีพต้องการลงเล่นต่อหน้าแฟนบอล 5 หมื่น 6 หมื่น 7 หมื่น 8 หมื่นคน และโชว์ฝีเท้าให้ดีที่สุด คุณซ้อมมาตลอดชีวิตก็เพื่อแมตช์แบบนี้ ผมต้องการคว้าแชมป์ ต้องการเป็นที่หนึ่ง คุณต้องการชนะเพื่อเป็นคนที่ดีที่สุด สื่อและแฟนบอลพูดถึงแมตช์นี้กันไม่หยุดตลอดทั้งสัปดาห์ เราจะทำงานของเราให้ดี นิ่ง เตรียมตัวให้พร้อม"</p>
    </article>
  </body>
</html>