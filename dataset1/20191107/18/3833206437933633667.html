<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Neveroyatno-Nalozhi-mu-se-da-putuva-zhena-mu-obache-pusna-fishovete-i-stanaha-milioneri-912032"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-07T18:26:00+00:00"/>
    <meta property="og:title" content="Невероятно! Наложи му се да пътува, жена му обаче пусна фишовете и станаха милионери!"/>
    <meta property="og:description" content="За Иван Тодоров важи максимата, че зад всеки успял мъж стои една силна жена. Той споделя, че печели ..."/>
  </head>
  <body>
    <article>
      <h1>Невероятно! Наложи му се да пътува, жена му обаче пусна фишовете и станаха милионери!</h1>
      <address>
        <time datetime="2019-11-07T18:26:00+00:00">07 Nov 2019, 18:26</time>
      </address>
      <p>За Иван Тодоров важи максимата, че зад всеки успял мъж стои една силна жена. Той споделя, че печели джакпота благодарение на съпругата си. И двамата участват в игрите на тотото от години. Семейната традиция обаче повелява всеки от тях да пуска отделен фиш. Иван попълва в своя любимите си числа, а съпругата му зачерква в друг своята късметлийска комбинация. Но в навечерието на щастливия тираж на Иван му се наложило да пътува.</p>
      <p>Затова съпругата му сама пуснала и двата фиша. Благодарение на нейното постоянство, сега Иван е милионер. Отново съпругата е тази, която информира Тодоров, че е спечелил 6-цифрената сума. Тя веднага се свързала с него. Иван не успял да сдържи емоциите си. Дори си поплакал от радост.</p>
      <p>Припомняме, че Тодоров позна печелившата комбинация в 87-ия тираж на "Тото 2 – 6 от 49“. Шестте числа му донесоха страхотната сума от 4 283 951 лева.</p>
      <p>Когато участва в игрите на тото, Иван разчита на специално подбрани числа, които имат символика. Именно шестото изтеглено число в 87-ия тираж, което го направи милионер, е рождената му дата. Иван участва предимно в "6 от 49“, но понякога опитва шанса си и в "5 от 35“. Споделя, че и преди тото късметът му се е усмихвал, но сумите били доста по-малки. Твърди, че формулата за успех е в редовното участие.</p>
      <p>105-ият тото милионер на България все още не е решил как ще използва цялата сума. Една част ще отдели, за да подпомогне семейството си, а друга - за благотворителна кауза.</p>
      <p>Иван има един син, който живее в чужбина. Голямата мечта на бащата е синът му да се завърне у дома. Надява се, че спечелената сума ще мотивира младия мъж да се прибере при семейството си.</p>
      <p>Иван се е занимавал със спорт и цени високо подкрепата на тотото за федерациите у нас. 33% от всички постъпления на тотализатора се заделят за подкрепа на спорта в България.</p>
    </article>
  </body>
</html>