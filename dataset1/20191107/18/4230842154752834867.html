<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191107-u-zaporizhzhi-15-richna-divchyna-narodyla-dvijnyu-nemovlyata-u-vazhkomu-stani/"/>
    <meta property="og:site_name" content="ФАКТИ"/>
    <meta property="article:published_time" content="2019-11-07T18:36:05+00:00"/>
    <meta property="og:title" content="У Запоріжжі 15-річна дівчинка народила двійню: немовлята у важкому стані"/>
    <meta property="og:description" content="У Запорізькій області 15-річна дівчинка народила двійню на 33 тижні вагітності."/>
  </head>
  <body>
    <article>
      <h1>У Запоріжжі 15-річна дівчинка народила двійню: немовлята у важкому стані</h1>
      <address>
        <time datetime="2019-11-07T18:36:05+00:00">07 Nov 2019, 18:36</time>
      </address>
      <p>У Запорізькій області 15-річна дівчинка народила двійню на 33 тижні вагітності.</p>
      <p>Неповнолітня дівчинка з села Біленьке Запорізької області народила двох хлопчиків, один з них перебуває в реанімації дитячої обласної лікарні, а другий разом з матір’ю в обласному перинатальному центрі.</p>
      <p><b>У одного хлопчика тріщина в легені</b> та гематоми, <b>у другого – надрив легені, </b>обидва малюки підключені до апаратів штучної вентиляції легень.</p>
      <p>Головний лікар обласної дитячої лікарні Юрій Борзенко сказав, що 100% забезпечення медикаментами йде за рахунок лікарні. У тому числі штучний сурфактант для розкриття легенів. Його ціна близько 16,5 тис. грн за один флакон.</p>
      <p><b>Читайте:</b> <a href="https://fakty.com.ua/ua/ukraine/20190916-u-rivnomu-12-richna-divchynka-narodyla-dytynu/">У Рівному 12-річна дівчинка народила дитину</a></p>
      <blockquote>– Ми ввели два флакони. Така ж дуже важка дитина перебуває на повному утриманні перинатального центру, – розповів головний лікар.</blockquote>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F100009763652339%2Fvideos%2F978371915831588%2F&amp;show_text=0&amp;width=560" width="560" height="423" data-service="Facebook" scrolling="no"/>
      </figure>
      <p>Медики стверджують, що сьогодні все ще гостро стоїть питання порятунку життя недоношених дітей.</p>
      <p>Нагадаємо, у чернівецькому пологовому будинку №2 у ніч проти 28 вересня <a href="https://fakty.com.ua/ua/ukraine/20190928-u-chernivtsyah-narodylasya-dytyna-z-dvoma-golovamy/">народилися сіамські близнюки </a>– дівчатка з одним тілом та двома головами. Діти померли через кілька днів.</p>
    </article>
  </body>
</html>