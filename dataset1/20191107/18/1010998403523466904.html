<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/ochakvat-se-nad-746-mln-lv-prihodi-ot-vinetki-i-tol-taksi-prez-2020-g.html"/>
    <meta property="og:site_name" content="bTV Новините"/>
    <meta property="article:published_time" content="2019-11-07T18:48:00+00:00"/>
    <meta property="og:title" content="Очакват се над 746 млн. лв. приходи от винетки и тол такси през 2020 г."/>
    <meta property="og:description" content="От 20 хил. км. пътна мрежа, малко над 6 хил. км. ще бъдат обхванати от тол системата"/>
  </head>
  <body>
    <article>
      <h1>Очакват се над 746 млн. лв. приходи от винетки и тол такси през 2020 г.</h1>
      <h2>От 20 хил. км. пътна мрежа, малко над 6 хил. км. ще бъдат обхванати от тол системата</h2>
      <address><time datetime="2019-11-07T18:48:00+00:00">07 Nov 2019, 18:48</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Планираните приходи от винетки и тол такси за 2020 г. са над 746 млн. лв. Това отбеляза министърът на регионалното развитие и благоустройството Петя Аврамова</p>
      <p>За 2020 г. са заложени 450 млн. лв. приходи от  тол такси. За 2021 г. и 2022 г. те ще бъдат по 600 млн. лв.</p>
      <p>През 2020 г.  тол системата ще започне да действа малко по-късно и няма да има пълна година, затова и приходите от нея ще са по-малко, обясни Аврамова. Приходите за следващата година от винетки са около 296,3 млн. лв.</p>
      <p>От общо 20000 км републиканска пътна мрежа 6050 км ще бъдат обхванати от ТОЛ-системата. Други 14000 км ще бъдат безплатни, както и 20000 км общински пътища.</p>
      <p>По думите й автомобилите над 3,5 тона ще пътуват по тези 34000 км пътища без електронна винетка и без тол такса. Министър Аврамова обясни, че обхватът от 6050 км е минимумът, на който може да се стъпи и който може да се одобри за подобни такси.</p>
      <p>Желанието ни е да не свиваме повече обхавата и тарифите, допълни тя.<br/>Системата е в режим от 14 август, посочи министърът и отбеляза, че през декември ще започне тестването с монтирани бордови устройства на автомобилите на превозвачите.</p>
      <p>Издадени са вече 235 128 безплатни електронни винетки за хора с увреждания за първото шестмесечие на годината, каза още Аврамова.</p>
    </article>
  </body>
</html>