<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/tesla-upresnuje-premieru-elektrickeho-pick-upu-elon-musk-mu-rika-cybertruck"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-07T18:00:00+00:00"/>
    <meta property="og:title" content="Tesla upřesňuje premiéru elektrického pick-upu. Elon Musk mu říká Cybertruck"/>
    <meta property="og:description" content="Po hrstce upoutávek již vedoucí Tesly upřesňuje datum odhalení dlouho očekávaného elektrického pick-upu."/>
  </head>
  <body>
    <article>
      <h1>Tesla upřesňuje premiéru elektrického pick-upu. Elon Musk mu říká Cybertruck</h1>
      <h2>Po hrstce upoutávek již vedoucí Tesly upřesňuje datum odhalení dlouho očekávaného elektrického pick-upu.</h2>
      <address><time datetime="2019-11-07T18:00:00+00:00">07 Nov 2019, 18:00</time> by <a rel="author">Daniel Fuglevič</a></address>
      <p>Stačil jeden tweet a pozornost opět padá na uvedení dalšího modelu kalifornské Tesly. Vedoucí automobilky Elon Musk už totiž potvrdil, že elektrický pick-up značky se poprvé ukáže veřejnosti 21. listopadu v Los Angeles nedaleko továrny společnosti SpaceX. Musk přitom opět navnadil na designovou inspiraci modelu „kyberpunkem“.</p>
      <related>
        <a href="https://www.autorevue.cz/tesla-nechala-nahlednout-do-soukrome-laboratore-ve-ktere-nici-sva-auta"/>
      </related>
      <p>Chystáný pick-up totiž nazval jako Cybertruck. Už dříve během premiéry Modelu Y byla na pick-up zveřejněna upoutávka, a to za doprovodu hudebního motivu slavného sci-fi Blade Runner. Nejen odhalenou linií LED osvětlení bychom se tak měli dočkat vskutku futuristického designu.</p>
      <p>Šéf Tesly už dříve oznámil pár informací o chystaném pick-upu. V hranaté a prakticky pojaté karoserii se má standardně objevit dvojice elektromotorů pro zajištění pohonu všech kol, adaptivní podvozek vyrovnávající svou výšku podle zatížení a bateriový modul o dostatečné kapacitě k možnému dojezdu okolo 640 až 800 kilometrů.</p>
      <related>
        <a href="https://www.autorevue.cz/tesla-model-s-na-ceskem-trhu-cena-vybava-dojezd-technicka-data"/>
      </related>
      <p>Musk kromě toho tvrdí, že pracovními schopnostmi pick-up překoná i tvrdou konkurenci ve formě Fordu F-150 – jehož elektrickou verzi už <a href="https://www.autorevue.cz/elektricky-ford-f-150-poprve-v-akci-pracant-se-neboji-ani-vagonu-o-hmotnosti-453-tun">Ford chystá také</a>. Očekáván je rovněž konkurenční boj mezi Teslou a další americkou automobilkou Rivian, která <a href="https://www.autorevue.cz/elektricky-pick-up-rivian-r1t-sokuje-svet-stovku-da-za-3-vteriny-utahne-az-5-tun">svůj elektrický pick-up</a> představila na konci minulého roku.</p>
      <p>U kalifornské automobilky je však pravděpodobné, že půjde opět o ukázku předprodukční verze modelu, obdobně jako u sporťáku <a href="https://www.autorevue.cz/tesla-roadster-nove-generace">Tesla Roadster</a>, který výrobce představil již v roce 2017, produkce je však stanovena až na rok 2020. Toho roku má započít i produkce <a href="https://www.autorevue.cz/tesla-model-y-oficialne-elektricky-crossover-ujede-az-482-km-stovku-zvladne-za-35-vteriny">Tesly Model Y</a>, načež startu výroby nového pick-upu bychom se dočkali až následně.</p>
      <p>
        <i>Galerie doplněna o Ford F-150 Electric, Rivian R1T, Teslu Roadster a Teslu Model Y.</i>
      </p>
      <related>
        <h4>Určitě si přečtěte</h4>
        <a href="https://www.autorevue.cz/test-mazda-3-skyactiv-d-85-kw-valka-proti-mainstreamu"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.auto.cz/le-mans-66-je-skvely-film-oceni-ho-vsak-predevsim-autari-recenze-132028"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.autorevue.cz/test-ojetiny-ford-mondeo-je-to-nejlepsi-co-muzete-koupit-vazne"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
      </related>
    </article>
  </body>
</html>