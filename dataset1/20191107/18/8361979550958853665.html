<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/tranzit-gazu-ukrajina-gotova-importuvati-gaz-z-rumuniji-novini-ukrajini-50052265.html"/>
    <meta property="og:site_name" content="НВ"/>
    <meta property="article:published_time" content="2019-11-07T18:14:00+00:00"/>
    <meta property="og:title" content="Про всяк випадок. Україна підготувалася до імпорту газу з Румунії"/>
    <meta property="og:description" content="Модернізація газовимірювальної станції Гребеники дозволить транспортувати 4 млн кубометрів газу на добу з Румунії в разі припинення транзиту з РФ."/>
  </head>
  <body>
    <article>
      <h1>Про всяк випадок. Україна підготувалася до імпорту газу з Румунії</h1>
      <h2>Модернізація газовимірювальної станції Гребеники дозволить транспортувати 4 млн кубометрів газу на добу з Румунії в разі припинення транзиту з РФ.</h2>
      <address>
        <time datetime="2019-11-07T18:14:00+00:00">07 Nov 2019, 18:14</time>
      </address>
      <p><a href="https://nv.ua/tags/ukrtranshaz.html">Укртрансгаз</a> завершив модернізацію газовимірювальної станції Гребеники в Одеській області, що дозволить здійснювати реверсне транспортування газу з Румунії через Молдову в разі припинення транзиту з РФ, повідомили в компанії.</p>
      <p>«Модернізація технологічної трубопровідної обв’язки станції дозволила істотно підвищити маневреність і надійність функціонування ГТС, особливо в разі припинення транзиту російського газу з 1 січня 2020 року. Проектна потужність станції після модифікації становить 70 млн кубометрів на добу в аверсному режимі і 4 млн кубометрів на добу в реверсному режимі з боку Молдови», — заявили в Укртрансгазі.</p>
      <p>У компанії відзначили, що роботи були здійснені відповідно до ініціативи CESEC, яка передбачає забезпечення транспортування природного газу через трансбалканські трубопроводи в реверсному напрямку з Греції через Болгарію і Румунію в Україну і Молдову.</p>
      <p>Раніше повідомлялося, що <a href="https://nv.ua/ukr/biz/markets/postavki-gazu-ukrajina-zbilshila-mozhlivosti-otrimuvati-gaz-iz-polshchi-novini-ukrajini-50048203.html">Укртрансгаз підключив нову ділянку для реверсу газу з Польщі</a> на випадок припинення транзиту російського газу.</p>
    </article>
  </body>
</html>