<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/karakachanov-zakhapa-radev-za-izbora-na-glaven-prokuror_news708000.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-07T18:18:00+00:00"/>
    <meta property="og:title" content="Каракачанов захапа Радев за избора на главен прокурор"/>
    <meta property="og:description" content="Президентът има право да не одобри тази кандидатура, но ако ВСС отново го избере, по Конституция тук свършват правомощията му"/>
  </head>
  <body>
    <article>
      <h1>Каракачанов захапа Радев за избора на главен прокурор</h1>
      <h2>Президентът има право да не одобри тази кандидатура, но ако ВСС отново го избере, по Конституция тук свършват правомощията му</h2>
      <address>
        <time datetime="2019-11-07T18:18:00+00:00">07 Nov 2019, 18:18</time>
      </address>
      <p>https://blitz.bg/politika/karakachanov-zakhapa-radev-za-izbora-na-glaven-prokuror_news708000.html Blitz.bg</p>
      <figure>
        <img src="https://static.blitz.bg/documents/thumbnails/730/201901/1547641489-img-2755jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>Не съм изненадан от решението на Румен Радев, но не разбирам аргумента му за обществената подкрепа. Както имаше протестиращи, така и имаше една група хора, която го подкрепяше. Той се избира от Специализираната прокуратура, не е като изборите за кмет. Това каза министърът на отбраната Красимир Каракачанов.</b><br/><br/>"Избира се магистрат от специализиран орган от магистрати. Щом той го е избрал, не виждам какво трябва да се говори. Имало само един кандидат, на много места и на местните избори имаше само по един кандидат", добави той пред Канал 3.<br/> <br/>"Радев има право да не одобри тази кандидатура, но ако ВСС отново го избере, по Конституция тук свършват правомощията на президента, не може да го върне пак. 30 години се използват чужди инструменти за решение на българските проблеми", каза той.<br/><br/>"Някой ме наричат русофил, националист, но не аз съм измислил това, че демокрацията не е съвършена, но по-добро нещо не е измислено. Щом има режим, при който се избира някой, значи трябва да се спазва. Ако на някой не му харесва нещо, демокрацията не е хубава.<br/><br/>Искам да няма незаконно задръстване по кръстовището. Да няма групи хора, които изневиделица блокират пътя. Като имаш идеи, се явяваш на избори. Като ги спечелиш, ги налагаш. Другото е диктат", заяви Каракачанов.<br/> <br/>"Всъщност аз показах този жест (средния пръст), за да илюстрирам какво показа на обществото съдебната система. Същите, които ще се оплакват и този път.<br/><br/>Слави Трифонов вече е станал културен, ще влиза в политиката. Ако се позагледате в медийните му изяви, доста неща противоречат на морала и обществените нрави. Да беше изгледал предаването, щеше да научи нещо. Иска да бъде забелязан просто", допълни той.<br/> <br/>"Препоръчвам на хората да четат. Да прочетат Захари Стоянов. Той казва, че лидер не се избира, той се налага. Обществото трябва да подкрепя идеите ти, за да си лидер", сподели Каракачанов.<br/> <br/>"Имаше купен вот. Реализира се сред неграмотните жители на гетата. Искахме да се махнат числата от бюлетините, но коалиционните ни партньори не искат, не било демократично", каза още той. <br/><br/><b>ОЧАКВАЙТЕ ПОДРОБНОСТИ В БЛИЦ</b></p>
    </article>
  </body>
</html>