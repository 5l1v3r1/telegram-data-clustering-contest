<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/05/turkiye-bagdadi-nin-kiz-kardesi-rasmiye-awad-yakaladigini-duyurdu"/>
    <meta property="og:site_name" content="euronews"/>
    <meta property="article:published_time" content="2019-11-05T05:52:16+00:00"/>
    <meta property="og:title" content="Türkiye, Bağdadi'nin kız kardeşi Rasmiye Awad'ı yakaladığını duyurdu"/>
    <meta property="og:description" content="Türkiye, Suriye’nin Azez kentine düzenlediği operasyonda IŞİD'in öldürülen lideri Ebubekir el Bağdadi’nin ablası Rasmiya Awad'ı yakaladığını duyurdu"/>
  </head>
  <body>
    <article>
      <h1>Türkiye, Bağdadi'nin kız kardeşi Rasmiye Awad'ı yakaladığını duyurdu</h1>
      <address><time datetime="2019-11-05T05:52:16+00:00">05 Nov 2019, 05:52</time> by <a rel="author">Euronews </a></address>
      <p>Türkiye, Suriye’nin Azez kentine düzenlediği operasyonda Irak Şam İslam Devleti'nin (IŞİD) öldürülen lideri Ebubekir el Bağdadi’nin ablası Rasmiya Awad'ı yakaladığını duyurdu.</p>
      <p>Olayı "istihbaratın altın madeni" olarak tanımlayan bir Türk yetkili Bağdadi'nin ablasından alınacak bilgilerin örgütün iç çalışma sistemine dair istihbarat hazinesi sunacağını umduklarını belirtti.</p>
      <p>Operasyonda Rasmiya Awad'ın yanı sıra kocası, gelini ve beş çocuğunun da yakalandığı bildirildi.</p>
      <p>Türkiye'nin teröre karşı mücadelesinin, ideolojisine bakılmaksızın, devam ettiğini belirten Cumhurbaşkanlığı İletişim Başkanı Fahrettin Altun, "Bağdadi'nin yakalanması, bizim terörle başarılı mücadelemizin bir başka örneğidir." açıklamasını yaptı.</p>
      <figure>
        <iframe data-src="https://twitter.com/euronewses/status/1191490871759458304" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>IŞİD lideri Ebu Bekir el Bağdadi geçen hafta Amerika Birleşik Devletleri’nin (ABD) İdlib kırsalında gerçekleştirdiği operasyon sonucu öldürülmüştü.</p>
      <p>Washington yönetimi Bağdadi'nin yerine IŞİD lideri olan Ebu İbrahim el-Haşimi el-Kureyşi ile ilgili istihbarat topladığını <a href="https://tr.euronews.com/2019/11/02/abd-isid-in-yeni-lideri-kureysi-yi-arastiriyoruz-misirdan-biat-duyrusu">duyurdu</a>.</p>
      <ul>
        <li>
          <a href="https://tr.euronews.com/2019/11/01/isidin-yeni-lideri-ebu-ibrahim-el-hasimi-el-kureysi-kimdir">IŞİD'in yeni lideri Ebu İbrahim el-Haşimi el-Kureyşi kimdir?</a>
        </li>
        <li>
          <a href="https://tr.euronews.com/2019/10/31/pentagon-el-bagdadi-operasyonunun-goruntulerini-yayinladi">Pentagon, El Bağdadi operasyonunun görüntülerini yayınladı</a>
        </li>
        <li>
          <a href="https://tr.euronews.com/2019/10/30/trump-bagdadiyi-kovalayan-kopege-madalya-takarken-gosteren-sahte-fotografi-paylasti">Trump Bağdadi'yi tünelde kovalayan köpeğe madalya takarken gösteren sahte fotoğrafı paylaştı</a>
        </li>
      </ul>
    </article>
  </body>
</html>