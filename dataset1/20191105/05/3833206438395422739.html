<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Nai-modernite-tezhkotovarni-transportni-sredstva-na-CNG-idvat-v-Plovdiv-911164"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-05T05:55:00+00:00"/>
    <meta property="og:title" content="Най-модерните тежкотоварни транспортни средства на CNG идват в Пловдив"/>
    <meta property="og:description" content="Най-модерните тежкотоварни транспортни средства на CNG идват в Пловдив на 5 ноември. Градът под тепе..."/>
  </head>
  <body>
    <article>
      <h1>Най-модерните тежкотоварни транспортни средства на CNG идват в Пловдив</h1>
      <address>
        <time datetime="2019-11-05T05:55:00+00:00">05 Nov 2019, 05:55</time>
      </address>
      <p>Най-модерните тежкотоварни транспортни средства на CNG идват в Пловдив на 5 ноември. Градът под тепетата е финалната спирка от мащабното роуд шоу в цялата страна. Модерните возила на метан обиколиха 7 града в България, в рамките на кампания под мотото "Устойчивост! Сега и Отвъд хоризонта!“</p>
      <p>Кампанията включва срещи с бизнеса на местно ниво, на които ще бъдат представени модерните решения за "чиста“ бързина на доставките. Целта на тези срещи е да се изградят връзки и взаимоотношения между клиенти, доставчиците на метан, фирмите-потребители на транспортни услуги и общините, които да превърнат "чистите“ доставки в цялостна и завършена транспортна система.</p>
      <p>Срещата в Пловдив ще се проведе 10:00 до 12:00 часа в Агри М на Голямоконарско шосе на 4-ти километър. На нея ще бъдат представени презентации, филми, ще бъдат организирани дискусии и тест драйв на модерните транспортни средства на метан за превоз на товари и пътници.</p>
    </article>
  </body>
</html>