<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/memura-fark-emekliye-zam-2216959"/>
    <meta property="og:site_name" content="Posta"/>
    <meta property="article:published_time" content="2019-11-05T05:00:30+00:00"/>
    <meta property="og:title" content="Memura fark emekliye zam"/>
    <meta property="og:description" content="Enflasyon rakamlarıyla birlikte milyonlarca memur ve emeklinin alacağı zam da ortaya çıkmaya başladı. Dün açıklanan verilerle birlikte memur ve emeklisine şimdiden fark göründü. SSK ve Bağkur emeklisinin alacağı zam da yüzde 5’i geçti"/>
  </head>
  <body>
    <article>
      <h1>Memura fark emekliye zam</h1>
      <address>
        <time datetime="2019-11-05T05:00:30+00:00">05 Nov 2019, 05:00</time>
      </address>
      <h3>Enflasyon rakamlarıyla birlikte milyonlarca memur ve emeklinin alacağı zam da ortaya çıkmaya başladı. Dün açıklanan verilerle birlikte memur ve emeklisine şimdiden fark göründü. SSK ve Bağkur emeklisinin alacağı zam da yüzde 5’i geçti</h3>
      <p>Toplu sözleşmeden 2020 için yüzde 4 artı 4 zam alan milyonlarca <a href="https://www.posta.com.tr/haberler/memur">memur</a> ile memur emeklisi, gözünü enflasyon farkına bir başka deyişle ocak itibarıyla alacağı zamma çevirdi. Peki ocak zammı ne kadar olacak?</p>
      <p>Bu sorunun cevabı dün açıklanan enflasyon verileriyle netleşmeye başladı. Temmuz, ağustos, eylül ve ekim aylarında enflasyon sırasıyla 1.36, 0.86, 0.99 ve 2 olmak üzere toplamda yılın ikinci altı ayı için kümülatif yüzde 5.31 oldu. </p>
      <h3>Son iki ay belirleyici</h3>
      <p>Memurların ve memur emeklilerinin ocak zammı hakem kurulu tarafından ‘yüzde 4 zam ve 2019’un ikinci 6 aylık döneminde enflasyon yüzde 5’i aşarsa aşan kısım kadar fark’ şeklinde kararlaştırılmıştı.</p>
      <p>Temmuz ekim dönemini kapsayan enflasyon, ikinci 6 aylık dönem (temmuz-aralık) için geçerli yüzde 5’lik zammı şimdiden aştığından yüzde 0.31’lik fark oluştu. Toplu sözleşmeye göre ocakta yüzde 4 zam alacak memur ve emeklisine son 2 ayda enflasyon eksi çıkmazsa yüzde 4+0.31 fark eklenecek. </p>
      <figure>
        <img src="https://i.pstimaj.com/img/75/640x0/5dc0d4a5ae298bf7ef986dd9"/>
      </figure>
      <h3>Yıl sonu beklentileri</h3>
      <p>Enflasyon ilk 6 ayda yüzde 5.01 artmıştı. Merkez Bankası’nın hedeflediği doğrultuda gerçekleşmesi halinde ikinci 6 ay için enflasyonun yüzde 6-6.5 civarında olabileceği öngörülüyor. Burada net sonucu Ocak 2020’de göreceğiz.</p>
      <p>Ancak şu an için memur farkı yüzde 0.31 olurken, ikinci 6 aylık enflasyona göre zam alacak SSK ve Bağkur emeklilerine yapılacak zam yüzde 5.31 seviyesinde olacak. Kasım ve aralık verileri burada belirleyici olacak. </p>
      <figure>
        <img src="https://i.pstimaj.com/img/75/640x0/5dc0d4b1ae298bf882da1df7"/>
      </figure>
      <h3>Maaşa nasıl yansıyacak?</h3>
      <p>Sadece son 4 aydaki enflasyona göre ocakta en düşük memur <a href="https://www.posta.com.tr/haberler/emekli">emekli</a> maaşı yüzde 4+0.31 farkla 2522 liradan 2631 liraya çıkacak. Enflasyon Merkez Bankası’nın beklentisine göre gerçekleşirse yüzde 6.5 artışla 2532 liraya çıkacak. 2000 yılından önce emekli olan SSK’lının taban maaşı ise yüzde 5.31’lik kümülatif enflasyona göre 1.983 liradan 2.088 liraya, Bağkurlu esnafın en düşük emekli maaşı 1.676 liradan 1.765 liraya çıkacak.</p>
      <figure>
        <img src="https://i.pstimaj.com/img/75/640x0/5dc0d4e166a97ca2f513702f"/>
      </figure>
      <p>BUNLARI OKUDUN MU?</p>
      <figure>
        <a href="https://www.posta.com.tr/serenay-sarikayaya-gelen-yorumlar-guldurdu-2217238">
          <img src="https://i.pstimaj.com/img/100/180x95/5dc1f380ae298b28f4a31324"/>
        </a>
      </figure>
      <p>
        <a href="https://www.posta.com.tr/serenay-sarikayaya-gelen-yorumlar-guldurdu-2217238">1 Serenay Sarıkaya'ya gelen yorumlar güldürdü</a>
      </p>
      <figure>
        <a href="https://www.posta.com.tr/su-urunleri-kanununda-degisiklik-yapilmasina-dair-kanun-teklifi-kabul-edildi-2217237">
          <img src="https://i.pstimaj.com/img/100/180x95/5dc1eec9ae298b2863e7b4b7"/>
        </a>
      </figure>
      <p>
        <a href="https://www.posta.com.tr/su-urunleri-kanununda-degisiklik-yapilmasina-dair-kanun-teklifi-kabul-edildi-2217237">2 Su Ürünleri Kanunu’nda değişiklik yapılmasına dair Kan...</a>
      </p>
      <figure>
        <a href="https://www.posta.com.tr/diyarbakir-kirsalinda-3-terorist-etkisiz-hale-getirildi-2217218">
          <img src="https://i.pstimaj.com/img/100/180x95/5dc1deb9ae298b1f8b962862"/>
        </a>
      </figure>
      <p>
        <a href="https://www.posta.com.tr/diyarbakir-kirsalinda-3-terorist-etkisiz-hale-getirildi-2217218">3 Diyarbakır kırsalında 3 terörist etkisiz hale getirild...</a>
      </p>
      <figure>
        <a href="https://www.posta.com.tr/ebru-sahinden-alkislanacak-hareket-2217216">
          <img src="https://i.pstimaj.com/img/100/180x95/5dc1d89366a97cc5d1e15fc5"/>
        </a>
      </figure>
      <p>
        <a href="https://www.posta.com.tr/ebru-sahinden-alkislanacak-hareket-2217216">4 Ebru Şahin'den alkışlanacak hareket</a>
      </p>
      <figure>
        <a href="https://www.posta.com.tr/seren-serengilin-annesi-nevin-serengil-guzelligiyle-goz-kamastirdi-2217215">
          <img src="https://i.pstimaj.com/img/100/180x95/5dc1d1db66a97cc6cac68d53"/>
        </a>
      </figure>
      <p>
        <a href="https://www.posta.com.tr/seren-serengilin-annesi-nevin-serengil-guzelligiyle-goz-kamastirdi-2217215">5 Seren Serengil'in annesi, Nevin Serengil güzelliğiyle ...</a>
      </p>
      <figure>
        <a href="https://www.posta.com.tr/ispartada-7-8-milyon-yil-oncesine-ait-omurgali-fosillerine-ulasildi-2217214">
          <img src="https://i.pstimaj.com/img/100/180x95/5dc1caeaae298b1f8b96282b"/>
        </a>
      </figure>
      <p>
        <a href="https://www.posta.com.tr/ispartada-7-8-milyon-yil-oncesine-ait-omurgali-fosillerine-ulasildi-2217214">6 Isparta'da, 7-8 milyon yıl öncesine ait omurgalı fosil...</a>
      </p>
      <figure>
        <a href="https://www.posta.com.tr/balikci-tekneleri-hamsi-dolu-ambarlarla-limana-donuyor-2217213">
          <img src="https://i.pstimaj.com/img/100/180x95/5dc1c8bcae298b1f8b962829"/>
        </a>
      </figure>
      <p>
        <a href="https://www.posta.com.tr/balikci-tekneleri-hamsi-dolu-ambarlarla-limana-donuyor-2217213">7 Balıkçı tekneleri hamsi dolu ambarlarla limana dönüyor</a>
      </p>
      <figure>
        <a href="https://www.posta.com.tr/turkiyede-sisteme-kayitli-konut-sayisi-384-milyona-ulasti-2217211">
          <img src="https://i.pstimaj.com/img/100/180x95/5dc1c5a066a97cc5d2dd3772"/>
        </a>
      </figure>
      <p>
        <a href="https://www.posta.com.tr/turkiyede-sisteme-kayitli-konut-sayisi-384-milyona-ulasti-2217211">8 Türkiye'de sisteme kayıtlı konut sayısı 38,4 milyona u...</a>
      </p>
      <figure>
        <a href="https://www.posta.com.tr/gaziantepte-nefes-kesen-anlar-2217208">
          <img src="https://i.pstimaj.com/img/100/180x95/5dc1bfa8ae298b1f0085f765"/>
        </a>
      </figure>
      <p>
        <a href="https://www.posta.com.tr/gaziantepte-nefes-kesen-anlar-2217208">9 Gaziantep'te nefes kesen anlar</a>
      </p>
      <figure>
        <a href="https://www.posta.com.tr/caglar-ertugrulun-hayranlari-siraya-girdi-2217202">
          <img src="https://i.pstimaj.com/img/100/180x95/5dc1bc5666a97cc6cac68d05"/>
        </a>
      </figure>
      <p>
        <a href="https://www.posta.com.tr/caglar-ertugrulun-hayranlari-siraya-girdi-2217202">10 Çağlar Ertuğrul'un hayranları sıraya girdi</a>
      </p>
    </article>
  </body>
</html>