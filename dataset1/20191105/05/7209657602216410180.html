<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/ravenna/cronaca/mattarella-1.4869884"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-05T05:00:20+00:00"/>
    <meta property="og:title" content="Mattarella a Ravenna, ovazione per il presidente. &quot;Politica non sia disumana&quot;"/>
    <meta property="og:description" content="La visita nel trentesimo anniversario della morte di Benigno Zaccagnini. Prima la tappa al cimitero, poi il commosso ricordo al Pala De Andrè"/>
  </head>
  <body>
    <article>
      <h1>Mattarella a Ravenna, ovazione per il presidente. "Politica non sia disumana"</h1>
      <h2>La visita nel trentesimo anniversario della morte di Benigno Zaccagnini. Prima la tappa al cimitero, poi il commosso ricordo al Pala De Andrè</h2>
      <address><time datetime="2019-11-05T05:00:20+00:00">05 Nov 2019, 05:00</time> by <a rel="author">ANDREA DEGIDI</a></address>
      <figure>
        <video src="https://vr-media.storage.googleapis.com/video/cre_80/encoded/106cadab-21bb-453f-9298-db8a4f87946a.mp4"/>
        <figcaption>Mattarella a Ravenna, il video dell'Inno cantato dai bambini&amp;pub_custom_params=department=ravenna</figcaption>
      </figure>
      <p>Ravenna, 5 novembre 2019 -<b> </b>Un lungo e affettuoso applauso ha salutato l'ingresso del Presidente <a href="https://www.ilrestodelcarlino.it/ravenna/cronaca/foto/mattarella-1.4870393">Sergio Mattarella (foto)</a> al Pala De Andrè. Il Presidente è arrivato alle 10 del mattino, nel piccolo aeroporto cittadino di La Spreta: ad attenderlo il silenzioso ma corposo <b>cordone di protezione </b>delle forze dell'ordine e il prefetto Enrico <b>Caterino</b>, che gli ha dato il benvenuto a nome della città. Di lì il corteo presidenziale si è mosso, fermandosi al cimitero monumentale, dove il capo dello Stato ha reso un primo omaggio a <b><a href="https://www.ilrestodelcarlino.it/ravenna/cronaca/mattarella-1.4824822">Benigno Zaccagnini</a></b>, di cui oggi ricorrono i trent'anni della scomparsa, deponendo una corona sulla sua tomba sotto una pioggia battente.Ad aspettarlo la famiglia di Zaccagnini e il sindaco Michele De Pascale.</p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870829.1572960988%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=443&amp;fmt=jpg"/>
          <figcaption>Il presidente Mattarella con Dario Franceschini e il sindaco di Ravenna Michele de Pascale (Ansa)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870830.1572960987%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=443&amp;fmt=jpg"/>
          <figcaption>Mattarella e Romano Prodi, c'è anche Rosy Bindi (Ansa)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870831.1572960987%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=451&amp;fmt=jpg"/>
          <figcaption>L'arrivo del presidente Mattarella (foto Corelli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870832.1572960987%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=620&amp;h=500&amp;fmt=jpg"/>
          <figcaption>Mattarella con de Pascale, sfoglia la pubblicazione su Zaccagnini (Ansa)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870833.1572960987%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=451&amp;fmt=jpg"/>
          <figcaption>I fiori per l'omaggio alla tomba di Zaccagnini (foto Corelli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870834.1572960987%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=495&amp;fmt=jpg"/>
          <figcaption>Il Pala De Andrè gramito per la visita di Sergio Mattarella</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870835.1572960988%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=495&amp;fmt=jpg"/>
          <figcaption>L'arrivo di Mattarella al Pala De Andrè</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870836.1572960988%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=451&amp;fmt=jpg"/>
          <figcaption>Il tributo a Zaccagnini (foto Corelli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870837.1572960988%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=451&amp;fmt=jpg"/>
          <figcaption>L'intervento del sindaco De Pascale (foto Corelli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870838.1572960988%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=451&amp;fmt=jpg"/>
          <figcaption>Il coro dei bimbi ha intonato l'Inno di Mameli (foto Corelli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870839.1572960988%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=451&amp;fmt=jpg"/>
          <figcaption>Pala De Andrè gremito per la visita di Mattarella (foto Corelli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870840.1572960988%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=342&amp;h=500&amp;fmt=jpg"/>
          <figcaption>Il tricolore e il sorriso (foto Corelli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870841.1572960988%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=451&amp;fmt=jpg"/>
          <figcaption>La famiglia Zaccagnini (foto Corelli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870842.1572960988%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=451&amp;fmt=jpg"/>
          <figcaption>Mattarella dal palco (foto Corelli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870843.1572960988%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=451&amp;fmt=jpg"/>
          <figcaption>Il pala De Andrè (foto Corelli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870844.1572960988%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=451&amp;fmt=jpg"/>
          <figcaption>Mattarella con le autorità (foto Corelli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870845.1572960988%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=451&amp;fmt=jpg"/>
          <figcaption>Il pala De Andrè (foto Corelli)</figcaption>
        </figure>
        <figcaption>
          <a href="https://www.ilrestodelcarlino.it/ravenna/cronaca/foto/mattarella-1.4870393">Mattarella a Ravenna, le foto della visita</a>
        </figcaption>
      </slideshow>
      <h3>L'accoglienza</h3>
      <p>Poi è arrivato al Pala De Andrè, blindato per l'occasione, dove alle 11 lo attendeva la cerimonia ufficiale. Un lungo applauso ha accolto Mattarella: i <b>1.200 studenti </b>lo hanno idealmente abbracciato con l'entusiasmo che solo i giovani possono avere. Delicato il benvenuto in musica del coro Libere Note delle scuole primarie Pascoli e Mordani dell’istituto comprensivo Novello, diretto da Catia Gori che hanno intonato <a href="https://www.ilrestodelcarlino.it/ravenna/cronaca/video/mattarella-inno-1.4870419">l'Inno d'Italia (video)</a>. In platea, tra gli altri, il ministro dei Beni e delle Attività Culturali e del Turismo, Dario <b>Franceschini</b>; l'ex presidente del Consiglio e della Commissione Europea, Romano <b>Prodi</b>; l'ex presidente della Camera, Pierferdinando <b>Casini</b>; il presidente dell'Abi, Antonio <b>Patuelli</b>; l'ex ministro delle Infrastrutture e capogruppo del Pd alla Camera, Graziano <b>Delrio</b>; l'ex presidente del Pd, Rosy <b>Bindi</b>; l'ex segretario del Partito Popolare Italiano, Pierluigi <b>Castagnetti </b>e Vasco <b>Errani</b>, ex presidente della Regione Emilia-Romagna e parlamentare di LeU.</p>
      <figure>
        <video src="https://vr-media.storage.googleapis.com/video/cre_80/encoded/106cadab-21bb-453f-9298-db8a4f87946a.mp4"/>
        <figcaption>Mattarella a Ravenna, il video dell'Inno cantato dai bambini</figcaption>
      </figure>
      <p>Poi ha preso la parola il sindaco Michele De Pascale, salutato con grande calore dagli studenti; il primo cittadino ha parlato a braccio, con emozione, ricordando il valore dell'ex segretario Dc e chiudendo il suo intervento con un "<b>Viva Zac, viva l 'Italia"</b>. Subito dopo il professor <b>Guido Formigoni</b>, docente di Storia contemporanea dell’Università Iulm, ha tracciato un <b>profilo storico-biografico </b>di Benigno Zaccagnini, un ricordo reso ancor più vivo dalla proiezione della sintesi del documentario sulla vita di Zaccagnini prodotto da Rai cultura, la cui versione integrale andrà in onda stasera su Rai Storia, alle 21.10.</p>
      <h3>Il ricordo</h3>
      <figure>
        <video src="https://vr-media.storage.googleapis.com/video/cre_80/encoded/ad13d3d1-9627-4d96-a368-97851215b861.mp4"/>
        <figcaption>Mattarella a Ravenna, il ricordo del Presidente. Il video</figcaption>
      </figure>
      <p>“C'era del fascino nel <b>legame così stretto che Zaccagnini aveva con la sua città </b>e, insieme, la sua apertura verso l'altrove. Un legame che ricordo evidente nella veglia che ha preceduto il giorno dei funerali, trent'anni fa. Una veglia improvvisata e illuminata dalle parole di <b>Ersilio Tonini</b>”, ha detto <a href="https://www.ilrestodelcarlino.it/ravenna/cronaca/video/mattarella-a-ravenna-1.4870519">Mattarella (video)</a> che ha interrotto il suo intervento – a braccio – per consentire alla platea di tributare un lungo applauso anche per monsignor Tonini. Il capo dello Stato ha poi ricordato "quando nel congresso fu riconfermato segretario" della Dc, "alla proclamazione non c'era: era <b>partito velocemente per Ravenna</b>, perchè era morto un suo amico. Questo rifletteva il <b>senso di umanità </b>profondo che lo muoveva, perché la politica non può essere disumana".</p>
      <p>"Vorrei ricordare alcune parole del suo ultimo discorso in pubblico alla fine dell'ottobre 30 anni fa: Zaccagnini parlò dell'esigenza, del dovere di offrire ai giovani un orizzonte di ideali, una prospettiva di valori per <b>evitare l'inaridimento</b>. Inaridirsi è il pericolo che si corre. E' un messaggio forte per oggi, per il nostro momento presente". ha proseguito Mattarella.</p>
      <p>Ha preso la parola anche il sindaco <b>Michele De Pascale</b>, salutato con grande calore dagli studenti; il primo cittadino ha parlato a braccio, con emozione, ricordando il valore dell'ex segretario Dc e chiudendo il suo intervento con un "<b>Viva Zac, viva l 'Italia"</b>. Subito dopo il professor <b>Guido Formigoni</b>, docente di Storia contemporanea dell’Università Iulm, ha tracciato un <b>profilo storico-biografico </b>di Benigno Zaccagnini, un ricordo reso ancor più vivo dalla proiezione della sintesi del documentario sulla vita di Zaccagnini prodotto da Rai cultura, la cui versione integrale andrà in onda stasera su Rai Storia, alle 21.10.</p>
      <p>Al <a href="https://www.ilrestodelcarlino.it/ravenna/cronaca/video/mattarella-attesa-1.4870297">Pala De Andrè (video)</a> erano presenti, tra gli altri, i vertici di movimenti e associazioni alle quali Zaccagnini fu più vicino: Annamaria <b>Furlan</b>, segretaria nazionale della Cisl, e Giorgio <b>Graziani</b>, componente della segreteria nazionale dello stesso sindacato; quindi Roberto <b>Rossini</b>, presidente nazionale dell’Acli; il segretario nazionale di Confcooperative, Marco <b>Venturelli</b>; il presidente provinciale della Coldiretti, Nicola <b>Dalmonte</b>.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/ravenna/cronaca/video/mattarella-a-ravenna-1.4870519"/>
        <a href="https://www.ilrestodelcarlino.it/ravenna/cronaca/video/mattarella-inno-1.4870419"/>
        <a href="https://www.ilrestodelcarlino.it/ravenna/cronaca/foto/mattarella-1.4870393"/>
        <a href="https://www.ilrestodelcarlino.it/ravenna/cronaca/video/mattarella-attesa-1.4870297"/>
        <a href="https://www.ilrestodelcarlino.it/ravenna/cronaca/mattarella-1.4824822"/>
      </related>
    </article>
  </body>
</html>