<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-sensex-nifty-fluctuations-in-early-trade-stock-market-bombay-stock-exchange-2832654.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-05T05:40:25+00:00"/>
    <meta property="og:title" content="सेंसेक्स, निफ्टी में शुरुआती कारोबार में उतार-चढ़ाव"/>
    <meta property="og:description" content="वैश्विक बाजार से सकारात्मक रुख के बीच निवेशकों की मुनाफा वूसली से बीएसई के सेंसेक्स में शुरुआती कारोबार में उतार - चढ़ाव भरा रुख देखने को मिला। बंबई शेयर बाजार (बीएसई) का 30 शेयरों वाला सेंसेक्स..."/>
  </head>
  <body>
    <article>
      <h1>सेंसेक्स, निफ्टी में शुरुआती कारोबार में उतार-चढ़ाव</h1>
      <address><time datetime="2019-11-05T05:40:25+00:00">05 Nov 2019, 05:40</time> by <a rel="author">एजेंसी,नई दिल्ली</a></address>
      <p>वैश्विक बाजार से सकारात्मक रुख के बीच निवेशकों की मुनाफा वूसली से बीएसई के सेंसेक्स में शुरुआती कारोबार में उतार - चढ़ाव भरा रुख देखने को मिला। बंबई शेयर बाजार (बीएसई) का 30 शेयरों वाला सेंसेक्स शुरुआती कारोबार में 165 अंक बढ़ने के बाद नीचे आ गया। फिलहाल, 38.17 अंक यानी 0.09 प्रतिशत की बढ़त के साथ 40,340.13 अंक पर चल रहा है। कारोबार के दौरान, सेंसेक्स एक समय 41.28 अंक यानी 0.10 प्रतिशत गिरकर 40,260.68 अंक पर आ गया था।</p>
      <p>नेशनल स्टॉक एक्सचेंज का निफ्टी शुरुआती दौर में 2.10 अंक यानी 0.02 प्रतिशत बढ़कर 11,943.40 अंक पर चल रहा है। एक समय , निफ्टी 13.60 अंक गिरकर 11,927.70 अंक पर आ गया था। सेंसेक्स की कंपनियों में सन फार्मा , टीसीएस, कोटक महिंद्रा , इंफोसिस , टाटा स्टील और हिंदुस्तान यूनिलीवर में एक प्रतिशत तक की गिरावट आई।</p>
      <p>वहीं , दूसरी ओर येस बैंक में सबसे ज्यादा 3.40 प्रतिशत की तेजी आई। इसके अलावा हीरो मोटो कॉर्प , टाटा मोटर्स , एसबीआई , बजाज फाइनेंस और बजाज ऑटो के शेयर दो प्रतिशत तक चढ़ गए। कारोबारियों के मुताबिक , निवेशकों के मौजूदा उच्च स्तर पर मुनाफावसूली करने से शेयर बाजार स्थिर कारोबार कर रहा है। अमेरिका - चीन व्यापार समझौते के बीच ज्यादातर एशियाई बाजार ऊपर थे। <br/>    </p>
    </article>
  </body>
</html>