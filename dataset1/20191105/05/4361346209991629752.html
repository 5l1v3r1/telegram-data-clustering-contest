<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/sas-jozsef-gyogyulasat-nagyban-segiti-kulka-janos-peldaja/185913"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-05T05:19:00+00:00"/>
    <meta property="og:title" content="Sas József gyógyulását nagyban segíti Kulka János példája"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Sas József gyógyulását nagyban segíti Kulka János példája</mark>
      </h1>
      <address><time datetime="2019-11-05T05:19:00+00:00">05 Nov 2019, 05:19</time> by <a rel="author">Bors</a></address>
      <p>
        <b>Januárban egy nyaraláson kapott sztrókot a népszerű humorista, azóta otthon lábadozik, de a beszéd még nem megy egyszerűen. De van mégis valaki, akire pozitív példaként tekint a gyógyulásban. </b>
        <b>Januárban egy nyaraláson kapott sztrókot a népszerű humorista, azóta otthon lábadozik, de a beszéd még nem megy egyszerűen. De van mégis valaki, akire pozitív példaként tekint a gyógyulásban.</b>
      </p>
      <p>2016-ban Kulka János is sztrókot kapott aki azóta köszöni szépen, jól van. Sas József és felesége mindent megtesznek azért hogy a humorista is ilyen hamar erőre kapjon, mint sorstársa.</p>
      <p>– Jóska nagyon akar fejlődni, gyógyulni, csak ez nem olyan egyszerű, nem olyan gyors, mint szeretnénk – kezdte a <a href="https://www.blikk.hu/aktualis/belfold/kulka-janos-csodalatos-gyogyulasa-ad-erot-a-lassan-javulo-sas-jozsefnek/x8jmw18">Blikknek </a>Zsuzsa asszony.</p>
      <p>– Mindent megteszünk annak érdekében, hogy javuljon az állapota, de ez egy nagyon csúnya betegség. Kulka művész úr többször mesélt már arról, hogy ő min ment keresztül, hogyan gyógyult meg, hogyan küzdött. Nemrégiben is adott interjút egy lapnak<b>,</b> azt együtt elolvastuk Jóskával, nagyon tanulságos volt. Sok erőt adott nekünk, mert látjuk azt, hogy kellő kitartással és akarattal még ebből a csúnya betegségből is ki lehet jönni – mesélte az asszony.</p>
      <p>– Jóska 20 évvel idősebb, mint Kulka János, aki bár nem teljesen ugyanazon ment át, mint a férjem, de a beszédével neki is voltak gondok. A férjem kommunikációja lassabb, mint volt, de mindenről beszélget.</p>
      <figure>
        <img src="http://media.borsonline.hu/cikk/20/191466/big-lead/650x360/2014736_1978439-1833756-1799647-sas-jozsef-dfp-2.jpg"/>
      </figure>
      <p>Szeretnénk, ha az is visszaállni a régi formájába, dolgozunk rajta. Néha hezitál, keresi a szavakat, de máskor verseket idéz vagy énekel. Nagyon változó, de látjuk a színész úr példájából is, hogy sokat tud javulni az ember beszéde a sztrók után, ha dolgozik rajta – nyilatkozta a humorista neje.</p>
      <p>Sas József otthon sem unatkozik, sokan látogatják, ami sokat jelent neki.</p>
    </article>
  </body>
</html>