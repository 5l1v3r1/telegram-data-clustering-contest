<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/bangkok/740068"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T05:25:00+00:00"/>
    <meta property="og:title" content="pm2.5พุ่ง15เขตกรุง 'อากาศเย็น-ลมสงบ'ฝุ่นสะสมเพิ่ม"/>
    <meta property="og:description" content="ฝุ่นพิษ pm2.5 พุ่งขึ้นเป็น 15 เขตทั่วกรุง เนื่องจากปัจจัยลมสงบ อากาศเย็นในตอนเช้า อากาศลอยตัวได้ไม่ดี ทำให้ฝุ่นละอองสะสมตัวเพิ่มขึ้น"/>
  </head>
  <body>
    <article>
      <h1>pm2.5พุ่ง15เขตกรุง 'อากาศเย็น-ลมสงบ'ฝุ่นสะสมเพิ่ม</h1>
      <address>
        <time datetime="2019-11-05T05:25:00+00:00">05 Nov 2019, 05:25</time>
      </address>
      <figure>
        <img src="https://www.dailynews.co.th/admin/upload/20191105/news_WXAVPpiXbS122018_533.jpg?v=20191106084"/>
      </figure>
      <p>
        <b>ฝุ่นพิษ pm2.5 พุ่งขึ้นเป็น 15 เขตทั่วกรุง เนื่องจากปัจจัยลมสงบ อากาศเย็นในตอนเช้า อากาศลอยตัวได้ไม่ดี ทำให้ฝุ่นละอองสะสมตัวเพิ่มขึ้น</b>
      </p>
      <p>จากกรณีเมื่อเวลา 08.00 น. วันที่ 5 พ.ย. สำนักสิ่งแวดล้อม กรุงเทพมหานคร รายงานสถานการณ์ฝุ่นละอองขนาดไม่เกิน 2.5 ไมครอน (pm2.5) ของสถานีตรวจวัดคุณภาพอากาศ พบค่าฝุ่นpm 2.5 เกินมาตรฐานในพื้นที่ 10 เขต เริ่มมีผลกระทบต่อสุขภาพ ตรวจวัดได้ 37-64 ไมโครกรัม/ลูกบาศก์เมตร (มคก./ลบ.ม.) พบว่าเกินมาตรฐาน (มาตรฐานไม่เกิน 50 มคก./ลบ.ม.)<br/><br/>ล่าสุดมีรายงานสรุปผลการตรวจวัด PM2.5 เวลา 10.00-12.00 น. (3 ชั่วโมงล่าสุด) ตรวจวัดได้ 38-67 มคก./ลบ.ม. ค่าเฉลี่ย 54 มคก./ลบ.ม. ค่าเกินมาตรฐาน อยู่ในระดับเริ่มมีผลกระทบต่อสุขภาพ เพิ่มขึ้นเป็นจำนวน <b>15 เขต ได้แก่ เขตสัมพันธวงศ์ เขตวังทองหลาง เขตปทุมวัน เขตบางคอแหลม เขตยานนาวา เขตคลองสาน เขตบางกอกน้อย เขตภาษีเจริญ เขตบางเขน เขตบางพลัด เขตบางขุนเทียน เขตสาทร เขตบางซื่อ เขตหลักสี่ เขตบึงกุ่ม </b><br/><br/><i><b>ทั้งนี้ ค่า PM2.5 มีแนวโน้มเพิ่มขึ้น เนื่องจาก กทม. มีลมสงบ และอากาศเย็นในตอนเช้า อากาศลอยตัวได้ไม่ดี จึงทำให้ฝุ่นละอองสะสมตัวเพิ่มขึ้น</b></i>.</p>
    </article>
  </body>
</html>