<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191105-ssha-vyjdut-iz-paryzkoyi-klimatychnoyi-ugody/"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T05:14:59+00:00"/>
    <meta property="og:title" content="США вийдуть із Паризької кліматичної угоди"/>
    <meta property="og:description" content="Вихід Сполучених Штатів із Паризької кліматичної угоди відбудеться через рік, коли повідомлення про це рішення набуде чинності."/>
  </head>
  <body>
    <article>
      <h1>США вийдуть із Паризької кліматичної угоди</h1>
      <address>
        <time datetime="2019-11-05T05:14:59+00:00">05 Nov 2019, 05:14</time>
      </address>
      <p>Вихід Сполучених Штатів із Паризької кліматичної угоди відбудеться через рік, коли повідомлення про це рішення набуде чинності.</p>
      <p>США почали офіційний процес виходу з Паризької угоди по клімату.</p>
      <p>Згідно з умовами угоди, Штати подали офіційне повідомлення про відкликання до ООН.</p>
      <p>У Держдепі додали, що Дональд Трамп ухвалив таке рішення через “несправидливий економічний тягар, покладений на американських робітників та платників податків”.</p>
      <p><b>Читайте:</b> <a href="https://fakty.com.ua/ua/svit/20190925-klimatychni-zagrozy-torknutsya-bilshe-milyarda-osib-do-2050-roku-oon/">Кліматичні загрози торкнуться більше мільярда осіб до 2050 року – ООН</a></p>
      <p>Також США скоротили всі види викидів у повітря.</p>
      <blockquote>– Результати говорять самі за себе: шкідливі викиди з 1970 року до 2018 року скоротилися на 74%, а викиди парникових газів з 2005 року до 2017 року впали на 13%, – йдеться в заяві.</blockquote>
      <p>До слова, генеральний секретар ООН Антоніу Гутерріш заявив, що необхідно змінювати структуру економік світу для <a href="https://fakty.com.ua/ua/svit/20190924-potribno-zminyty-strukturu-ekonomik-gensek-oon-pro-borotbu-z-klimatychnoyu-kryzoyu/">боротьби з кліматичною кризою</a>.</p>
    </article>
  </body>
</html>