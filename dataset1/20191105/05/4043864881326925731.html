<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/5/7231006/"/>
    <meta property="og:site_name" content="Українська правда"/>
    <meta property="article:published_time" content="2019-11-05T05:58:58+00:00"/>
    <meta property="og:title" content="Головні новини понеділка і ночі: припинення повноважень Луценко та судова реформа"/>
    <meta property="og:description" content="Ірина Луценко пояснила, чому залишає Верховну Раду, Зеленський підписав закон про судову реформу – новини, які були актуальні 4 листопада."/>
  </head>
  <body>
    <article>
      <h1>Головні новини понеділка і ночі: припинення повноважень Луценко та судова реформа</h1>
      <address>
        <time datetime="2019-11-05T05:58:58+00:00">05 Nov 2019, 05:58</time>
      </address>
      <p>Ірина Луценко пояснила, чому залишає Верховну Раду, Зеленський підписав закон про судову реформу – новини, які були актуальні 4 листопада.</p>
      <p>
        <b>Про Ірину Луценко</b>
      </p>
      <p>Нардеп від "Європейської солідарності" Ірина Луценко <a href="https://www.pravda.com.ua/news/2019/11/4/7230927/">підтвердила</a>, що просить про дострокове припинення повноважень нардепа за станом здоров'я.</p>
      <p>
        <b>Про судову реформу</b>
      </p>
      <p>Президент Володимир Зеленський <a href="https://www.pravda.com.ua/news/2019/11/4/7230944/">підписав</a> законопроект про діяльність органів суддівського врядування, який критикували ЄС і Канада.</p>
      <p>
        <b>Про телеграм-канал "Української правди"</b>
      </p>
      <p>Щойно стало відомо, що у "Української правди" є новинний телеграм-канал "<a href="https://cutt.ly/4eyAMVj">УП. Стрічка</a>". На нього вже підписалося більше трьох тисяч людей і кількість підписників стрімко зростає.</p>
      <p>Як повідомляють наші джерела, на каналі оперативно публікують найважливіші та найцікавіші новини з України та світу. Один зі співрозмовників УП дуже радив підписатись на цей <a href="https://cutt.ly/4eyAMVj">канал</a>.</p>
      <p>
        <b>Про інші важливі новини</b>
      </p>
      <p>Україна <a href="https://www.pravda.com.ua/news/2019/11/4/7230921/">направила</a> Росії ноту з вимогою вказати координати українських катерів "Бердянськ" і "Нікополь" та буксиру "Яни Капу", які у листопаді 2018 року захопили і обстріляли російські військові.</p>
      <p>У місті Вишневе Київської області росіянин <a href="https://www.pravda.com.ua/news/2019/11/4/7230909/">пошкодив</a> флагшток з чорно-червоним прапором Організації українських націоналістів біля пам’ятника "Небесної сотні", потім у відділку плакав, сміявся і стрибнув з 3-го поверху.</p>
      <p>В Одеській області неповнолітній <a href="https://www.pravda.com.ua/news/2019/11/4/7230950/">убив</a> 14-річну Дарію Дробот, з якою у компанії інших дітей відпочивав у лісі. Наразі зловмисника затримали.</p>
      <p>Зеленський <a href="https://www.pravda.com.ua/news/2019/11/4/7230936/">призначив</a> Романа Боднара головою Черкаської обласної адміністрації.</p>
      <p>З'їзд партії "Слуга народу" <a href="https://www.pravda.com.ua/news/2019/11/4/7230918/">відбудеться</a> в Києві найближчої неділі, 10 листопада.</p>
      <p>Колишня послиня США в Україні Марі Йованович під час свідчень перед Конгресом <a href="https://www.pravda.com.ua/news/2019/11/5/7231003/">заявила</a>, що ексгенпрокурору Юрію Луценку не подобалось, що посольство закликало до реформи Генпрокуратури.</p>
      <p>Із записів випливає, що Йованович у лютому 2019 року мала розмову з міністром внутрішніх справ Арсеном <a href="https://www.pravda.com.ua/news/2019/11/4/7230992/">Аваковим</a> стосовно партнерів Рудольфа Джуліані Льва Парнаса та Ігоря Фрумана.</p>
      <p>Прокурор Костянтин Кулик <a href="https://www.pravda.com.ua/news/2019/11/4/7230990/">незаконно побудував</a> додатковий поверх на кількасот квадратних метрів в елітному житловому комплексі Diplomat Hall у Києві. Будівництво відбувалося під під час розслідування його незаконного збагачення.</p>
      <footer>Українська правда</footer>
    </article>
  </body>
</html>