<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814159.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T18:13:00+00:00"/>
    <meta property="og:title" content="اپل ۲.۵ میلیارد دلار برای کمک به بحران مسکن کالیفرنیا تخصیص داد"/>
    <meta property="og:description" content=" به گزارش مهر به نقل از اسپوتنیک، غول تکنولوژی آمریکا، اپل، در بیانیه‌ای اعلام کرد که مبلغ ۲.۵ میلیارد دلار را برای کمک به بحران مسکن کالیفرنیا تخصیص داده است."/>
  </head>
  <body>
    <article>
      <h1>اپل ۲.۵ میلیارد دلار برای کمک به بحران مسکن کالیفرنیا تخصیص داد</h1>
      <address>
        <time datetime="2019-11-05T18:13:00+00:00">05 Nov 2019, 18:13</time>
      </address>
      <p>غول تکنولوژی آمریکا، اپل، در بیانیه‌ای اعلام کرد که مبلغ ۲.۵ میلیارد دلار را برای کمک به بحران مسکن کالیفرنیا تخصیص داده است. </p>
      <p> به گزارش مهر به نقل از اسپوتنیک، غول تکنولوژی آمریکا، اپل، در بیانیه‌ای اعلام کرد که مبلغ ۲.۵ میلیارد دلار را برای کمک به بحران مسکن کالیفرنیا تخصیص داده است.</p>
      <p>در این بیانیه آمده است: در حالی که هزینه‌ها برای اجاره‌کنندگان و خریداران بالقوه مسکن سر به فلک کشیده است و تعداد مساکنی که در توان مالی افراد هستند، نتوانسته به میزان رشد این منطقه افزایش یابد، اعضای جامعه ما، مانند معلمان، آتش‌نشانان، کارکنان اورژانس و کارکنان مشاغل خدماتی، مجبورند جایی را که زمانی خانه خود می‌نامیدند ترک کنند. در بازه آوریل تا ژوئن امسال نزدیک به ۳۰ هزار نفر سانفرانسیسکو را ترک کرده‌اند و خرید مسکن در این بندر به پایین‌ترین سطح ۷ ساله رسیده‌ است.</p>
      <p>شرکت اپل مبلغ یک میلیارد دلار را به عنوان صندوق وام برای پروژه‌های ساخت مسکن خانوارهای با درآمد پایین و متوسط در این ایالت تخصیص داده است و  یک میلیارد دلار دیگر به عنوان صندوق وام برای مسکن اولی‌ها اهدا کرده است. همچنین ۳۰۰ میلیون دلار برای خرید زمین برای مساکن ارزان و ۱۵۰ میلیون دلار برای صندوق مسکن منطقه بندرگاه و ۵۰ میلیون دلار برای کمک به بی‌خانمان‌ها اختصاص یافته است. </p>
      <p>فرماندار کالیفرنیا، گاوین نیوسم، از این اقدام اپل قدردانی کرد.</p>
    </article>
  </body>
</html>