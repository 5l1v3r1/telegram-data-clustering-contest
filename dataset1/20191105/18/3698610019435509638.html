<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/kronprinc-saudivskoyi-araviyi-ogolosiv-pro-mirnu-ugodu-mizh-uryadom-yemenu-i-separatistami-328598_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T18:44:00+00:00"/>
    <meta property="og:title" content="Кронпринц Саудівської Аравії оголосив про мирну угоду між урядом Ємену і сепаратистами"/>
    <meta property="og:description" content="Збройний конфлікт в Ємені триває з березня 2014 року."/>
  </head>
  <body>
    <article>
      <h1>Кронпринц Саудівської Аравії оголосив про мирну угоду між урядом Ємену і сепаратистами</h1>
      <h2>Збройний конфлікт в Ємені триває з березня 2014 року.</h2>
      <address>
        <time datetime="2019-11-05T18:44:00+00:00">05 Nov 2019, 18:44</time>
      </address>
      <p>Наслідний принц Саудівської Аравії Мухаммед бін Салман (МБС) повідомив про укладення мирної угоди між урядом <b><a href="https://dt.ua/WORLD/tramp-vetuvav-rezolyuciyu-pro-pripinennya-kampaniyi-v-yemeni-308799_.html">Ємену</a></b> і сепаратистами з Південного перехідної ради. Підписання угоди відбулося в Ер-Ріяді, передає телеканал Al Jazeera.</p>
      <p>МБС вважає, що цей крок є найважливішим на шляху до мирного вирішення конфлікту в Ємені.</p>
      <p>"Ця угода покладе початок новому періоду стабільності в Ємені. Королівство Саудівська Аравія підтримує вас", - сказав МБС.</p>
      <p>Джерела телеканалу кажуть, що мирна угода закликає до перестановок в уряді Ємену.</p>
      <p>Саудівська Аравія в конфлікті займає сторону уряду Ємену, а Південна перехідна рада, яка виступала за відокремлення південної частини Ємену і створення там окремої держави, спирається на підтримку ОАЕ. </p>
      <p>Збройний конфлікт в Ємені триває з березня 2014 року. Війська єменського президента Абда Раббо Мансура Хаді протистоять повстанцям-хуситам, яким, згідно з твердженнями ряду країн, допомагає Іран. Арабська коаліція, сформована в 2015 році під керівництвом Саудівської Аравії, підтримує урядові сили.</p>
      <p>У листопаді 2017 року почалися жорстокі сутички між прихильниками екс-президента Ємену Салеха і повстанцями-хуситами, які раніше боролися з силами Хаді і коаліції. Це сталося після того, як сили Салеха виступили проти хуситів. 6 грудня було повідомлено про <b><a href="https://dt.ua/WORLD/v-yemeni-vbili-kolishnogo-prezidenta-krayini-262270_.html">загибель Салеха, вбитого хуситами</a>.</b></p>
      <p>Країна перебуває на межі найстрашнішого голоду в світі. За даними ООН, в Ємені 20 млн людей потребують гуманітарної допомоги, з них 14 млн перебувають на межі голоду.</p>
      <footer>За матеріалами: <a href="https://dt.ua/go/aHR0cDovL3d3dy5pbnRlcmZheC5ydS8=">Интерфакс</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>