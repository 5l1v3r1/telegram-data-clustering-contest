<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814166.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T18:51:00+00:00"/>
    <meta property="og:title" content="ترافیک فوق سنگین در محورهای هراز و فیروزکوه"/>
    <meta property="og:description" content="سیاوش محبی فرمانده پلیس راه ویژه شرق استان تهران دقایقی پیش در گفت و گو با خبرنگار فارس در پردیس در خصوص اوضاع ترافیکی محورهای هراز، فیروزکوه، امام رضا (ع) و بزرگراه حرم به حرم، اظهار کرد: هم اکنون تردد انواع وسایل نقلیه از جنوب به شمال محور هراز و شهرهای عبوری این محور فوق سنگین است و شاهد پس زدگی بار ترافیکی در نقاط مختلف این محور هستیم. "/>
  </head>
  <body>
    <article>
      <h1>ترافیک فوق سنگین در محورهای هراز و فیروزکوه</h1>
      <address>
        <time datetime="2019-11-05T18:51:00+00:00">05 Nov 2019, 18:51</time>
      </address>
      <p>فرمانده پلیس راه ویژه شرق استان تهران گفت: هم اکنون تردد انواع وسایل نقلیه از جنوب به شمال محورهای هراز و فیروزکوه فوق سنگین است و هم وطنان سفر خود را به روزهای دیگر موکول کنند.</p>
      <p>سیاوش محبی فرمانده پلیس راه ویژه شرق استان تهران دقایقی پیش در گفت و گو با خبرنگار فارس در پردیس در خصوص اوضاع ترافیکی محورهای هراز، فیروزکوه، امام رضا (ع) و بزرگراه حرم به حرم، اظهار کرد: هم اکنون تردد انواع وسایل نقلیه از جنوب به شمال محور هراز و شهرهای عبوری این محور فوق سنگین است و شاهد پس زدگی بار ترافیکی در نقاط مختلف این محور هستیم. </p>
      <p>وی گفت: عبور و مرور انواع وسایل نقلیه از جنوب به شمال محور فیروزکوه فوق سنگین و در برخی نواحی و شهرهای عبوری این محور نیز با پس زدگی بار ترافیکی روبه‌رو هستیم.</p>
      <p>محبی با بیان اینکه حادثه خاصی در محورهای مواصلاتی شرق استان رخ نداده، بیان کرد: آمد و شد انواع وسایل نقلیه از محور امام رضا (ع) و بزرگراه حرم به حرم نیمه سنگین و پر حجم در جریان است و خودروها بدون گره و یا پس زدگی بار ترافیکی از این محورها عبور می‌کنند.</p>
      <p>فرمانده پلیس راه ویژه شرق استان تهران تاکید کرد: هم وطنان قبل از آغاز مسافرت با استعلام وضعیت راهها و اطمینان از نبود بار ترافیکی وارد محورها شوند و با مدیریت زمان سفر زمان مسافرت خود در هنگام آغاز و بازگشت مدیریت کنند.</p>
      <p>وی اذعان کرد: هموطنانی که تاکنون اقدام به آغاز سفر نکردند دسفر خود را به روز آینده موکول کنند زیرا با ورود به محورها با ترافیک های سنگین مواجه شده و چندین برابر زمان معمول باید برای رسیدن به مقصد زمان صرف کنند.</p>
      <p>محبی بیان کرد: هموطنانی که در محورها هستند با رعایت کامل مقررات راهنمایی و رانندگی، پرهیز از عجله و شتاب،با شکیبایی صبر و حوصله رانندگی کرده و با عدم ارتکاب تخلفات حادثه‌ساز مانند سرعت، سبقت، انحراف به چپ و..  همچنین عدم عبور از شانه های خاکی، رعایت حقوق شهروندی سفری ایمن و بدون خطر را برای خود و دیگر هم وطنان همان رقم بزنند.</p>
    </article>
  </body>
</html>