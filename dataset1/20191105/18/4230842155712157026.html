<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191105-komitet-rady-proponuye-rozrobyty-plan-dotatsij-dlya-agrariyiv-na-kilka-rokiv/"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T18:32:26+00:00"/>
    <meta property="og:title" content="Комітет Ради пропонує розробити план дотацій для аграріїв на кілька років"/>
    <meta property="og:description" content="Комітет з питань аграрної та земельної політики хоче створити план дотацій для аграріїв на три-п’ять років."/>
  </head>
  <body>
    <article>
      <h1>Комітет Ради пропонує розробити план дотацій для аграріїв на кілька років</h1>
      <address>
        <time datetime="2019-11-05T18:32:26+00:00">05 Nov 2019, 18:32</time>
      </address>
      <p>Комітет з питань аграрної та земельної політики хоче створити план дотацій для аграріїв на три-п’ять років.</p>
      <p>За словами голови комітету Миколи Сольського, ця пропозиція полягає в тому, що потрібно спочатку зменшити корупційні дотації, а інші залишити на наступний рік.</p>
      <blockquote>Нам наступного року потрібно зробити план дотацій на три-п’ять років. Не можна це робити щороку. Вони у нас зараз не стимулюючі. Їх дають людям, які цього року щось здають в експлуатацію – або елеватор, або якусь переробку, – сказав Сольський.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191022-granty-i-vidstrochky-mylovanov-pro-mozhlyvi-programy-shhodo-kupivli-zemli/">Гранти і відстрочки: Милованов про можливі програми щодо купівлі землі</a>
      </p>
      <p>Він також додав, що комітет розглядає варіант дотації, яка страхує прибуток або дохід, зокрема, від поганих погодніх умов.</p>
      <p>До слова, раніше Факти ICTV писали, <a href="https://fakty.com.ua/ua/videos/orenda-podvoyitsya-bezlad-prypynytsya-yak-pratsyuvatyme-zemelna-reforma/">як працюватиме земельна реформа</a>.</p>
    </article>
  </body>
</html>