<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/05/huawei-svela-emui-10-stabile-arrivera-laggiornamento-le-famiglie-p30-mate-20-foto-678526/"/>
    <meta property="og:site_name" content="AndroidWorld"/>
    <meta property="article:published_time" content="2019-11-05T18:08:23+00:00"/>
    <meta property="og:title" content="Huawei svela EMUI 10 stabile, ecco quando arriverà l’aggiornamento per le famiglie P30 e Mate 20 (foto)"/>
    <meta property="og:description" content="La prossima versione di EMUI, l’interfaccia Android personalizzata da Huawei, è attesa con una certa trepidazione visto che porterà diverse..."/>
  </head>
  <body>
    <article>
      <h1>Huawei svela EMUI 10 stabile, ecco quando arriverà l’aggiornamento per le famiglie P30 e Mate 20 (foto)</h1>
      <address><time datetime="2019-11-05T18:08:23+00:00">05 Nov 2019, 18:08</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p>La prossima versione di <a href="https://www.androidworld.it/tag/emui/">EMUI</a>, l’interfaccia Android personalizzata da <a href="https://www.androidworld.it/tag/huawei/">Huawei</a>, è attesa con una certa trepidazione visto che porterà diverse novità e sarà basata su <a href="https://www.androidworld.it/tag/android-10/">Android 10</a>. Il programma beta è già partito <a href="https://www.androidworld.it/2019/09/25/emui-10-allorizzonte-orientale-la-serie-huawei-mate-20-partito-rollout-della-beta-666257/">da qualche tempo</a> (<a href="https://www.androidworld.it/2019/09/10/video-emui-10-661166/">qui</a> trovate le nostre impressioni) e ora finalmente l’azienda cinese ha annunciato i suoi <b>piani per il rilascio della versione stabile su diversi dei suoi dispositivi</b>.</p>
      <p>Gli smartphone delle <b>serie P30 e Mate 20 sono stati tra i primi a poter testare su strada la versione beta</b> e saranno anche i primi a vedere arrivare l’update. Il cronoprogramma infatti prevede l’arrivo verso metà novembre su <a href="https://www.androidworld.it/tag/huawei-p30/">Huawei P30</a> e <a href="https://www.androidworld.it/tag/huawei-p30-pro/">P30 Pro</a> seguito entro la fine del mese da <a href="https://www.androidworld.it/tag/huawei-mate-20/">Huawei Mate 20</a> / <a href="https://www.androidworld.it/tag/huawei-mate-20-pro/">20 Pro</a> / <a href="https://www.androidworld.it/tag/huawei-mate-20x/">20X 4G</a> / 20 RS Porsche Design. Queste date sono valide per il mercato cinese mentre in occidente il roll out è atteso con qualche settimana di slittamento.</p>
      <p>Per la precisione <b>per i Huawei P30 si parla comunque di novembre, mentre per i Mate 20 dicembre</b>. Come si può intuire dalla tabella trapelata che vi riportiamo qui sotto, il rilascio è già pianificato anche per parecchi altri dispositivi, ma su questo vi aggiorneremo non appena avremo maggiori informazioni.</p>
      <p>Via: <a href="https://www.huaweicentral.com/stable-emui-10-update-for-huawei-p30-series-and-mate-20-series-will-rollout-by-this-month-in-china/">Huawei Central</a></p>
    </article>
  </body>
</html>