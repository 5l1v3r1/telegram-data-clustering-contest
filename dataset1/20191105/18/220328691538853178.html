<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/slaviya-i-loko-plovdiv-podelikha-tochki-i-duzpite-video-405972.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-05T18:56:50+00:00"/>
    <meta property="og:title" content="Славия и Локо Пловдив поделиха точки и дузпите (ВИДЕО)"/>
    <meta property="og:description" content="Двата тима завършиха 1:1 в любопитен сблъсък пред погледа на Георги Дерменджиев"/>
  </head>
  <body>
    <article>
      <h1>Славия и Локо Пловдив поделиха точки и дузпите (ВИДЕО)</h1>
      <address><time datetime="2019-11-05T18:56:50+00:00">05 Nov 2019, 18:56</time> by <a rel="author">Димитър Душков</a></address>
      <p>Отборите на Славия и Локомотив Пловдив преустановиха победните си серии в efbet Лига, след като направиха равенство – 1:1, помежду си в мач, игран на стадион „Славия” в София. Двата гола паднаха след почивката, като и двете попадения бяха от дузпи. Първо в 74-ата Димитър Илиев реализира, след като малко по-рано Петър Витанов бе препънат от Венцислав Бенгюзов, за да може в 80-ата минута Славчо Шоколаров да бъде фаулиран от Йосип Томашевич и да има дузпа за „белите”.</p>
      <p>
        <a href="https://www.vbox7.com/play:d6355265ad&amp;start=111">
          <b>ВИЖТЕ ВИДЕО ТУК</b>
        </a>
      </p>
      <p>На повторенията не се потвърди достоверността за това къде точно е нарушението срещу халфа на „белите”, но в крайна сметка Галин Иванов изравни резултата, след като бе точен от наказателния удар.</p>
      <p>Така Локомотив Пловдив се изкачи временно на второто място с 33 точки, една повече от третия Левски (32), докато Славия остана пети с 23 точки, на две зад четвърти ЦСКА, който е и с мач по-малко преди изиграването на дуела на „червените” с Черно море по-късно в следобеда на вторник.</p>
    </article>
  </body>
</html>