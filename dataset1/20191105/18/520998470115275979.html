<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/35-bukovinciv-proyshli-profesiynu-pidgotovku-i-zdobuli-novi-profesiyi-379871"/>
    <meta property="og:site_name" content="Погляд"/>
    <meta property="article:published_time" content="2019-11-05T18:19:00+00:00"/>
    <meta property="og:title" content="35 буковинців пройшли професійну підготовку і здобули нові професії"/>
    <meta property="og:description" content="35 буковинців здобули нові професії"/>
  </head>
  <body>
    <article>
      <h1>35 буковинців пройшли професійну підготовку і здобули нові професії</h1>
      <h2>35 безробітних проходили професійну підготовку та перепідготовку</h2>
      <address>
        <time datetime="2019-11-05T18:19:00+00:00">05 Nov 2019, 18:19</time>
      </address>
      <p>Від початку року у навчальних закладах, на підприємствах, в установах та організаціях області за направленням обласної служби зайнятості навчалося 2656 безробітних буковинців, з них 23 учасники АТО/ООС та двоє внутрішньо переміщених осіб. 35 безробітних проходили професійну підготовку та перепідготовку за 10 робітничими професіями.</p>
      <p>«Сьогодні служба зайнятості застосовує новітні підходи в організації професійного навчання дорослого населення, які дають змогу підвищити продуктивність праці, якісно виконувати роботу та опановувати нові види професійної діяльності», - зазначає <b>директорка Чернівецького обласного центру зайнятості Любов Кожолянко.</b></p>
      <p>Безробітні здобули професії: операторів котелень (22 особи), слюсарів з експлуатації та ремонту газового устаткування (3 особи), електрогазозварників (2 особи), обліковців з реєстрації бухгалтерських даних (2 особи), а також бармена, електромонтера з ремонту та обслуговування електроустаткування, перукаря-модельєра, тракториста-машиніста сільськогосподарського (лісогосподарського) виробництва, адміністратора та кухаря.</p>
      <p>Решта 2621 особа підвищувала свою кваліфікацію та рівень компетенції за різноманітними навчальними планами та програмами, зокрема через стажування та курсах цільового призначення. Про це повідомляє пресслужба Чернівецької ОДА.</p>
      <related>
        <h4>Схожі записи</h4>
        <a href="https://pogliad.ua/news/bukovina/z-pochatku-roku-5680-bukovinciv-znayshli-sobi-robotu-374417"/>
        <a href="https://pogliad.ua/news/bukovina/na-bukovini-u-2019-roci-bilshe-polovini-pracevlashtovanih-lyudi-vikom-35-368483"/>
        <a href="https://pogliad.ua/news/bukovina/na-odne-vilne-roboche-misce-u-cherniveckiy-oblasti-pretenduyut-4-lyudey-357822"/>
        <a href="https://pogliad.ua/news/bukovina/u-cherniveckiy-oblasti-106-osib-z-invalidnistyu-znayshli-robotu-379805"/>
      </related>
    </article>
  </body>
</html>