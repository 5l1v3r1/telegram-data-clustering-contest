<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902535/politie-reageert-na-mechelen-charleroi-meisje-is-niet-betrokken-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-05T18:53:00+00:00"/>
    <meta property="og:title" content="Politie reageert na Mechelen – Charleroi: 'Meisje is niet betrokken'"/>
    <meta property="og:description" content="Tijdens KV Mechelen – Sporting Charleroi was een incident tussen een thuisfan en Charleroi-speler Marco Ilaimaharitra. Onder meer een jonge vrouw werd beschuldigd van racisme. De politie laat nu weten dat de dame in kwestie niet betrokken is bij het incident."/>
  </head>
  <body>
    <article>
      <h1>Politie reageert na Mechelen – Charleroi: 'Meisje is niet betrokken'</h1>
      <address>
        <time datetime="2019-11-05T18:53:00+00:00">05 Nov 2019, 18:53</time>
      </address>
      <p>
        <b>Tijdens KV Mechelen – Sporting Charleroi was een incident tussen een thuisfan en Charleroi-speler Marco Ilaimaharitra. Onder meer een jonge vrouw werd beschuldigd van racisme. De politie laat nu weten dat de dame in kwestie niet betrokken is bij het incident.</b>
      </p>
      <p>De lokale politie van Mechelen en Willebroek stuurde dinsdag een bericht de wereld in. 'In de naweeën van het incident tijdens en na de wedstrijd KV Mechelen - Sporting Charleroi van zondag 3/11 werden er diverse beelden gebruikt in de media, dit met het oog op het duiden van het incident. Hierbij komen supporters - in het bijzonder een jonge studente - regelmatig in beeld en worden/wordt ten onrechte in verband gebracht met het incident', stelt de politie.</p>
      <aside>Lees meer<br/><a href="https://www.voetbalprimeur.be/nieuws/902432/joos-als-ze-de-gele-kaart-niet-intrekken-zou-ik-als-club-niet-opdagen-.html?itm_source=www.voetbalprimeur.be&amp;itm_medium=highlighted-content">Joos: “Als ze de gele kaart niet intrekken, zou ik als club niet opdagen”</a></aside>
      <p>De politie wil duidelijk maken dat de vrouw niks met de zaak te maken heeft. 'Als politiezone Mechelen-Willebroek kunnen wij duidelijk stellen dat het meisje niet bij de feiten betrokken is, noch een Hitlergroet bracht. Wij hebben de betrokken journalisten gecontacteerd en kregen appreciatie en begrip voor onze vraag én de maximale medewerking om het meisje uit de beeldpers te halen. Waarvoor dank!</p>
      <figure>
        <iframe data-src="https://twitter.com/PolitieMeWi/status/1191756306757107712?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/902490/live-krc-genk-gaat-in-de-champions-league-op-bezoek-bij-liverpool.html?itm_source=www.voetbalprimeur.be&amp;itm_medium=highlighted-content">LIVE: Genk moet weer achtervolgen Oxlade-Chamberlain doet het voor Liverpool</a></aside>
    </article>
  </body>
</html>