<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/versione-mah-mood-ndash-quot-io-fidanzato-sono-single-ma-non-do-218208.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-05T18:55:00+00:00"/>
    <meta property="og:title" content="Mah-mood-sono single. ma non do importanza al gossip- sanremo, ricky martin, il sogno san siro"/>
    <meta property="og:description" content="LA VERSIONE DI MAH-MOOD – &quot;IO FIDANZATO? SONO SINGLE. MA NON DO IMPORTANZA AL GOSSIP. ORMAI MI HANNO PURE FOTOGRAFATO IN BARCA CON ELODIE. NON MI IMPORTA PIÙ - DOPO SANREMO TEMO CHE IL SUCCESSO POSSA FINIRE – CHE PIACERE I COMPLIMENTI DI RICKY MARTIN, L'HO CONOSCIUTO A PARIGI, È UNA PERSONA SPECIALE - SAN SIRO? DEVO FARE ALTRA GAVETTA. MAGARI FRA ANNI E ANNI...” – IL PREMIO COME MIGLIOR ARTISTA ITALIANO AGLI &quot;MTV EMA&quot; - VIDEO"/>
  </head>
  <body>
    <article>
      <h1>Mah-mood-sono single. ma non do importanza al gossip- sanremo, ricky martin, il sogno san siro</h1>
      <address>
        <time datetime="2019-11-05T18:55:00+00:00">05 Nov 2019, 18:55</time>
      </address>
      <p>
        <b>LA VERSIONE DI MAH-MOOD – "IO FIDANZATO? SONO SINGLE. MA NON DO IMPORTANZA AL GOSSIP. ORMAI MI HANNO PURE FOTOGRAFATO IN BARCA CON ELODIE. NON MI IMPORTA PIÙ - DOPO SANREMO TEMO CHE IL SUCCESSO POSSA FINIRE – CHE PIACERE I COMPLIMENTI DI RICKY MARTIN, L'HO CONOSCIUTO A PARIGI, È UNA PERSONA SPECIALE - SAN SIRO? DEVO FARE ALTRA GAVETTA. MAGARI FRA ANNI E ANNI...” – IL PREMIO COME MIGLIOR ARTISTA ITALIANO AGLI "MTV EMA" - VIDEO</b>
      </p>
      <hr/>
      <figure>
        <iframe src="https://www.youtube.com/embed/22lISUXgSUw" width="560" height="315" data-service="Youtube" scrolling="no"/>
      </figure>
      <p>
        <b>Barbara Visentin per <a href="http://www.corriere.it/">il “Corriere della sera”</a></b>
      </p>
      <p>«Non mi fermo da febbraio», ride Mahmood, protagonista di un 2019 straordinario. La vittoria come Best Italian Act agli Mtv Ema è l' ultimo atto di un' escalation iniziata con Sanremo.</p>
      <figure>
        <a href="https://www.dagospia.com/mediagallery/Dago_fotogallery-254633/1207525.htm">
          <img src="https://cdn-static.dagospia.com/img/foto/09-2019/elodie-in-topless-in-barca-con-mahmood-1207525.jpg"/>
        </a>
        <figcaption>elodie in topless in barca con mahmood</figcaption>
      </figure>
      <p>Poi il palco dell' Eurovision gli ha portato un successo internazionale senza precedenti: «Soldi» ha iniziato a volare su Spotify diventando il brano italiano più «streammato» di sempre (con l' 80% degli ascolti dall' estero) e ora Alessandro Mahmoud, 27 anni, è in tour per l' Europa con date quasi sempre sold out.</p>
      <p>
        <b>Come ha accolto il nuovo premio?</b>
      </p>
      <p>«Ho sempre guardato Mtv, per me è sacra. Tutte le estati in Sardegna con i miei cugini davamo i voti ai nostri video preferiti. Il premio è la realizzazione di un sogno estremo: lo vincevano gli artisti di cui compravo i dischi».</p>
      <figure>
        <a href="https://www.dagospia.com/mediagallery/Dago_fotogallery-254633/1233318.htm">
          <img src="https://cdn-static.dagospia.com/img/foto/11-2019/mahmood-1-1233318.jpg"/>
        </a>
        <figcaption>mahmood 1</figcaption>
      </figure>
      <p>
        <b>Su Instagram ha ricevuto anche i complimenti di Ricky Martin: che effetto le ha fatto?</b>
      </p>
      <p>«Un vero piacere, l' ho conosciuto a Parigi, è una persona speciale. Sto ricevendo consensi da tanti artisti: non posso che esserne orgoglioso».</p>
      <p>
        <b>Un anno fa si sarebbe immaginato tutto questo?</b>
      </p>
      <p>«Vincere Sanremo era già oltre le aspettative. Sono andato all' Eurovision senza ansia, pensando che avevo già ottenuto quel che volevo dalla vita. Ma da lì è arrivata questa botta incredibile dell' estero».</p>
      <p>
        <b>Ora sente molta pressione?</b>
      </p>
      <p>«No, mi sto godendo tutto. È l' anno più importante della mia vita e la paura è solo che possa finire, quindi cerco di fare più cose possibili, che sia con la febbre o il mal di gola».</p>
      <p>
        <b>Ha anche suonato al Parlamento Europeo.</b>
      </p>
      <p>«Con un pubblico particolare: le menti che prendono le decisioni. Ma quando ho iniziato a cantare non ci ho più pensato e loro a un certo punto si sono alzati a ballare».</p>
      <p>
        <b>In quell' occasione ha detto di avere a cuore il clima.</b>
      </p>
      <p>«Percepisco tanto l' interesse politico e sociale della mia generazione: ci informiamo molto e io spesso mi interrogo su come trattare la politica nelle canzoni. Il clima è uno dei problemi che sento di più, sto anche lavorando a un progetto legato all' ambiente».</p>
      <figure>
        <a href="https://www.dagospia.com/mediagallery/Dago_fotogallery-254633/1233317.htm">
          <img src="https://cdn-static.dagospia.com/img/foto/11-2019/mahmood-1233317.jpg"/>
        </a>
        <figcaption>mahmood</figcaption>
      </figure>
      <p>
        <b>Ai ragazzi ha lanciato l' invito a non porsi limiti per il futuro: lei se n' era posti?</b>
      </p>
      <p>«Mai avrei pensato di poter suonare all' estero e dopo Sanremo c' era chi mi diceva di non andare all' Eurovision».</p>
      <p>
        <b>Perché no?</b>
      </p>
      <p>«In Italia non ha mai avuto tutto questo appeal, sembrava un po' l' elenco degli avanzi. Io però ero curioso dell' esperienza e non mi sono posto il problema se fosse da sfigati.</p>
      <p>Guarda cosa è successo...»</p>
      <p>
        <b>Nelle date all' estero parla in inglese col pubblico?</b>
      </p>
      <p>«Un po' in inglese e un po' in italiano. Ogni volta sono pronto a fare mille gaffe».</p>
      <figure>
        <a href="https://www.dagospia.com/mediagallery/Dago_fotogallery-254633/1222769.htm">
          <img src="https://cdn-static.dagospia.com/img/foto/10-2019/mahmood-1222769.png"/>
        </a>
        <figcaption>mahmood</figcaption>
      </figure>
      <p>
        <b>E a Milano vive sempre in periferia?</b>
      </p>
      <p>«Veramente dovrei anche cercare casa, più che altro per avere una mia indipendenza.</p>
      <p>Ma appena sono a Milano mi chiudo in studio. Voglio battere il ferro finché è caldo».</p>
      <p>
        <b>Che cosa ne esce?</b>
      </p>
      <p>«Ho il prossimo singolo e sto scrivendo l' album che uscirà l' anno prossimo. Ho fatto un featuring nel disco di Marracash, un onore enorme, e ho lavorato con Madame, una rapper bravissima».</p>
      <p>
        <b>Cercandola su Google uno dei primi suggerimenti è «Mahmood fidanzato». Come si convive col gossip?</b>
      </p>
      <p>«Fregandosene. A parte che in questo momento sono single. Ma non do importanza al gossip. Il primo periodo non è stato facile, ma ormai mi hanno pure fotografato in barca con Elodie. Non mi importa più».</p>
      <figure>
        <a href="https://www.dagospia.com/mediagallery/Dago_fotogallery-254633/1212736.htm">
          <img src="https://cdn-static.dagospia.com/img/foto/09-2019/mahmood-1212736.jpg"/>
        </a>
        <figcaption>mahmood.</figcaption>
      </figure>
      <p>
        <b>L' anno prossimo chi vorrebbe vedere a Sanremo?</b>
      </p>
      <p>«Spero Michele Bravi. Ha avuto un anno non facile. Non so come mi sentirei io al suo posto. Sarebbe davvero una bella ripartenza».</p>
      <p>
        <b>Il rapper Salmo ha annunciato una data a San Siro. Lei pensa a stadi o palazzetti?</b>
      </p>
      <figure>
        <a href="https://www.dagospia.com/mediagallery/Dago_fotogallery-254633/1212735.htm">
          <img src="https://cdn-static.dagospia.com/img/foto/09-2019/mahmood-1212735.jpg"/>
        </a>
        <figcaption>mahmood.</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254633/1207526.htm">
          <img src="https://cdn-static.dagospia.com/img/foto/09-2019/elodie-in-topless-in-barca-con-mahmood-8-1207526.jpg"/>
        </a>
        <figcaption>elodie in topless in barca con mahmood 8</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254633/1159628.htm">
          <img src="https://cdn-static.dagospia.com/img/foto/05-2019/mahmood-eurovision-1159628.jpg"/>
        </a>
        <figcaption>mahmood eurovision</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254633/1129601.htm">
          <img src="https://cdn-static.dagospia.com/img/foto/03-2019/mahmood-4-1129601.jpg"/>
        </a>
        <figcaption>mahmood 4</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254633/1127330.htm">
          <img src="https://cdn-static.dagospia.com/img/foto/03-2019/mahmood-1127330.png"/>
        </a>
        <figcaption>mahmood</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254633/1130790.htm">
          <img src="https://cdn-static.dagospia.com/img/foto/03-2019/mahmood-e-il-fidanzato-lorenzo-tobia-marcucci-foto-chi-2-1130790.jpg"/>
        </a>
        <figcaption>mahmood e il fidanzato lorenzo tobia marcucci foto chi 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254633/1129596.htm">
          <img src="https://cdn-static.dagospia.com/img/foto/03-2019/fiorello-mahmood-1129596.jpg"/>
        </a>
        <figcaption>fiorello mahmood</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254633/1129600.htm">
          <img src="https://cdn-static.dagospia.com/img/foto/03-2019/mahmood-1129600.jpg"/>
        </a>
        <figcaption>mahmood</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254633/1129602.htm">
          <img src="https://cdn-static.dagospia.com/img/foto/03-2019/mahmood-marco-mengoni-1129602.jpg"/>
        </a>
        <figcaption>mahmood marco mengoni</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254633/1131725.htm">
          <img src="https://cdn-static.dagospia.com/img/foto/03-2019/sala-mahmood-1131725.png"/>
        </a>
        <figcaption>sala mahmood</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254633/1131722.htm">
          <img src="https://cdn-static.dagospia.com/img/foto/03-2019/sala-1131722.png"/>
        </a>
        <figcaption>mahmood</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254633/1129603.htm">
          <img src="https://cdn-static.dagospia.com/img/foto/03-2019/mahmood-marco-mengoni-1129603.jpg"/>
        </a>
        <figcaption>mahmood marco mengoni</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254633/1131723.htm">
          <img src="https://cdn-static.dagospia.com/img/foto/03-2019/sala-mahmood-1131723.png"/>
        </a>
        <figcaption>sala mahmood</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254633/1131724.htm">
          <img src="https://cdn-static.dagospia.com/img/foto/03-2019/sala-mahmood-1131724.png"/>
        </a>
        <figcaption>sala mahmood</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254633/1138645.htm">
          <img src="https://cdn-static.dagospia.com/img/foto/03-2019/matteo-salvini-stringe-la-mano-a-mahmood-al-maurizio-costanzo-show-1138645.jpg"/>
        </a>
        <figcaption>matteo salvini stringe la mano a mahmood al maurizio costanzo show</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254633/1138653.htm">
          <img src="https://cdn-static.dagospia.com/img/foto/03-2019/matteo-salvini-stringe-la-mano-a-mahmood-al-maurizio-costanzo-show-15-1138653.jpg"/>
        </a>
        <figcaption>matteo salvini stringe la mano a mahmood al maurizio costanzo show 15</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254633/1195691.htm">
          <img src="https://cdn-static.dagospia.com/img/foto/08-2019/taormina-il-murale-di-tvboy-dedicato-a-mahmood-1195691.jpg"/>
        </a>
        <figcaption>TAORMINA - IL MURALE DI TVBOY DEDICATO A MAHMOOD</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254633/1212734.htm">
          <img src="https://cdn-static.dagospia.com/img/foto/09-2019/mahmood-1212734.jpg"/>
        </a>
        <figcaption>mahmood</figcaption>
      </figure>
      <p>«Quelli sono l' obiettivo ultimo, la mia carriera è appena iniziata, devo fare altra gavetta. Magari fra anni e anni...»</p>
    </article>
  </body>
</html>