<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/showbiz/20191105-budu-yizdyty-kudy-zahochu-ta-yak-zahochu-maruv-pro-skandal-z-premiyeyu-mtv/"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T18:20:40+00:00"/>
    <meta property="og:title" content="Буду їздити куди захочу та як захочу – MARUV про скандал з премією MTV"/>
    <meta property="og:description" content="Співачка MARUV прокоментувала скандал через премію MTV EMA, зазначивши, що нагороду вона отримувала, як український артист."/>
  </head>
  <body>
    <article>
      <h1>Буду їздити куди захочу та як захочу – MARUV про скандал з премією MTV</h1>
      <address>
        <time datetime="2019-11-05T18:20:40+00:00">05 Nov 2019, 18:20</time>
      </address>
      <p>Співачка MARUV прокоментувала скандал через премію MTV EMA, зазначивши, що нагороду вона отримувала, як український артист.</p>
      <p>Українська співачка MARUV прокоментувала скандал, який вибухнув через її нагороду на премії MTV EMA.  Багато ЗМІ написали, що співачка MARUV перемогла в номінації Найкращий російський виконавець MTV EMA.</p>
      <p>Артистка зазначила, що отримала нагороду на міжнародній премії в номінації Найкращий артист за версією MTV Russia.</p>
      <blockquote>– Навчіться читати і перевіряти факти, перш ніж обливати брудом! Ця номінація ніяк не прив’язана до країни або до громадянства, – заявила MARUV.</blockquote>
      <p>
        <b>Читайте: </b>
        <a href="https://fakty.com.ua/ua/showbiz/20191029-jah-khalib-i-maruv-prezentuvaly-trek-po-ldu/">Jah Khalib і MARUV презентували трек По льду</a>
      </p>
      <p>Вона зазначила, MTV Russia – це філія великого глобального телеканалу, і це єдина філія MTV на всьому пострадянському просторі.</p>
      <blockquote>– Для особливо обдарованих хочу сказати, що на червоній доріжці я зазначила, звідки я родом, а коли виходила отримувати нагороду, я отримувала її під українським прапором! А ви, мої друзі, черговий раз мене розчарували своїм невіглаством і образами! І досить мене приписувати куди-небудь!<br/>Я не тільки громадянин країни, в якій я народилася, але ще й світовий артист! Тому я буду їздити на премії та з концертами, куди захочу та як захочу, тому що я вільна людина.<br/>Я співаю для всіх, кому подобається моя музика. У всьому світі я представляю тільки себе і свою творчість, тому fuck off!, – заявила співачка.</blockquote>
      <figure>
        <embed-post data-src="https://www.instagram.com/p/B4faTb4gnVI" data-service="Instagram"/>
      </figure>
      <p>Нагадаємо, 3 листопада відбулася <a href="https://fakty.com.ua/ua/showbiz/20191104-svift-ajlish-ta-maruv-nazvani-peremozhtsi-mtv-europe-music-awards/">церемонія вручення нагород MTV Europe Music Awards</a>, переможцями в головних категоріях стали американські виконавиці Тейлор Свіфт і Біллі Айліш.</p>
    </article>
  </body>
</html>