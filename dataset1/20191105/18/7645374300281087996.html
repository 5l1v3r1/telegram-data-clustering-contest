<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://milano.repubblica.it/cronaca/2019/11/05/news/reddito_di_cittadinanza_furbetti_brescia_si_finge_separata-240315129/"/>
    <meta property="og:site_name" content="Repubblica.it"/>
    <meta property="article:published_time" content="2019-11-05T18:17:00+00:00"/>
    <meta property="og:title" content="Si finge separata per non dichiarare il reddito da 120 mila euro del marito: a Bergamo scoperti 12 &quot;furbetti&quot; del reddito di cittadinanza"/>
    <meta property="og:description" content="La Guardia di Finanza ha portato avanti le indagini su diversi percettori della misura di sostegno: da chi lavora in nero a chi non dichiara case di"/>
  </head>
  <body>
    <article>
      <h1>Si finge separata per non dichiarare il reddito da 120 mila euro del marito: a Bergamo scoperti 12 "furbetti" del reddito di cittadinanza</h1>
      <h2>La Guardia di Finanza ha portato avanti le indagini su diversi percettori della misura di sostegno: da chi lavora in nero a chi non dichiara case di proproetà date in affitto</h2>
      <address>
        <time datetime="2019-11-05T18:17:00+00:00">05 Nov 2019, 18:17</time>
      </address>
      <p>Per i Caf erano tutti nullatenenti, disoccupati e in stato di necessità tanto da meritare il reddito di cittadinanza. La Guardia di Finanza di Bergamo ha scoperto 12 "furbetti" dell'assegno sociale: 7 cittadini di origine italiana e 5 stranieri residenti a Costa Volpino, Casazza, Sovere, Villongo, Carobbio degli Angeli, Castelli Calepio, Clusone e Castione della Presolana. Diversi i casi: dalla signora che lavorava in nero nonostante avesse presentato la domanda per ottenere il reddito di cittadinanza a quella che nella dichiarazione presentata all'Inps, simulando una separazione dal coniuge, non aveva indicato il reddito del marito di oltre 120 mila euro, all'uomo che ha omesso di dichiarare compensi percepiti superiori a 17mila euro e, ancora, un altro che non aveva indicato nel proprio stato di famiglia alcuni componenti del nucleo familiare titolari di redditi, nè l'affitto incassato per un immobile dato in locazione. Tra i "furbetti" anche due donne che riscuotevano il beneficio pur essendo state, nel frattempo, assunte, mentre un altro riceveva la misura di sostegno nonostante fosse residente e lavorasse da mesi a Londra, come emerso nel corso dei controlli presso l'aeroporto di Orio al Serio.<br/> </p>
    </article>
  </body>
</html>