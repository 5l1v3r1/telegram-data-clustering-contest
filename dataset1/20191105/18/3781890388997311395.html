<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740174"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T18:19:00+00:00"/>
    <meta property="og:title" content="ไก่เดือยทองเฮ! 'เอฟเอ'ยกเลิกใบแดง'ซน'พร้อมบู๊ต่อ"/>
    <meta property="og:description" content="'ไก่เดือยทอง' เฮ!! 'เอฟเอ' ยกเลิกใบแดง 'ซน เฮือง-มิน' พร้อมบู๊ต่อได้ ไม่ต้องติดโทษแบน 3 นัด"/>
  </head>
  <body>
    <article>
      <h1>ไก่เดือยทองเฮ! 'เอฟเอ'ยกเลิกใบแดง'ซน'พร้อมบู๊ต่อ</h1>
      <address>
        <time datetime="2019-11-05T18:19:00+00:00">05 Nov 2019, 18:19</time>
      </address>
      <p>
        <b>"ไก่เดือยทอง" เฮ!! "เอฟเอ" ยกเลิกใบแดง "ซน เฮือง-มิน" พร้อมบู๊ต่อได้ ไม่ต้องติดโทษแบน 3 นัด</b>
      </p>
      <p>"ไก่เดือยทอง" ทอตแนม ฮอทสเปอร์ ได้รับข่าวดี เมื่อ ซน เฮือง-มิน แนวรุกตัวเก่งแดนกิมจิ จะพร้อมลงดวลแข้งกับ เชฟฟิลด์ ยูไนเต็ด, เวสต์แฮม ยูไนเต็ด และ บอร์นมัธ หลังสมาคมฟุตบอลอังกฤษ หรือ "เอฟเอ" ตัดสินใจยกเลิกโทษใบแดงของเขาจากเกมที่ สเปอร์ เสมอกับ เอฟเวอร์ตัน 1-1 เมื่อสุดสัปดาห์ที่ผ่านมา<br/><br/>ในแมตช์ดังกล่าว ซน ถูกใบแดงไล่ออกจากสนาม ในจังหวะที่เข้าปะทะกับ อังเดร โกเมส จนดาวเตะชาวโปรตุกีสเสียหลักไปปะทะเข้ากับ แซร์จ ออริเยร์ อีกทอดหนึ่ง ทำให้บาดเจ็บข้อเท้าขวาหักสยอง แต่ล่าสุด "เอฟเอ" ยกเลิกใบแดงดังกล่าว ทำให้ ซน ไม่ต้องติดโทษแบน 3 นัด พร้อมลงสนามให้กับ "ไก่เดือยทอง" ได้ตามปกติ.</p>
    </article>
  </body>
</html>