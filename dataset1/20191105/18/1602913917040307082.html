<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/companii/noul-director-executiv-al-boeing-dennis-muilenberg-a-primit-votul-de-incredere-al-presedintelui-companiei-muilenberg-nu-va-primi-compensatii-sub-forma-de-bonusuri-pentru-anul-2019-18545011"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-05T18:00:00+00:00"/>
    <meta property="og:title" content="Noul director executiv al Boeing, Dennis Muilenberg, a primit votul de încredere al preşedintelui companiei. Muilenberg nu va primi compensaţii sub formă de bonusuri pentru anul 2019"/>
    <meta property="og:description" content="Marţi, noul preşedinte al producătorului de avioane Boeing i-a acordat votul de încredere directorului executiv Dennis Muilenberg, după ce Muilenberg a fost nevoit să renunţe la funcţia de preşedinte în urma prăbuşirii a două aeronave 737 Max, potrivit CNBC."/>
  </head>
  <body>
    <article>
      <h1>Noul director executiv al Boeing, Dennis Muilenberg, a primit votul de încredere al preşedintelui companiei. Muilenberg nu va primi compensaţii sub formă de bonusuri pentru anul 2019</h1>
      <address><time datetime="2019-11-05T18:00:00+00:00">05 Nov 2019, 18:00</time> by <a rel="author" href="https://www.zf.ro/autor/eduard-ivanovici" target="_blank">Eduard Ivanovici</a></address>
      <p>Marţi, noul preşedinte al producătorului de avioane Boeing i-a acordat votul de încredere directorului executiv Dennis Muilenberg, după ce Muilenberg a fost nevoit să renunţe la funcţia de preşedinte în urma prăbuşirii a două aeronave 737 Max, potrivit CNBC.</p>
      <p>Consiliul de conducere Boeing i-a retras luna trecută funcţia de preşedinte lui Muilenberg, declarând că au „încredere totală” că din poziţia de director executiv va putea fi mai mai în măsură să adreseze problemele ce au dus la prăbuşirea avioanelor.</p>
      <p>Anul trecut, membrii Capitoliului Statelor Unite s-au declarat împotriva unei posibile compensaţii de 23.4 milioane de dolari adusă lui Muilenberg după ce un avion Boeing 737 Max s-a prăbuşit în Indonezia în octombrie 2018, un alt avion din acelaşi model prăbuşindu-se cinci luni mai târziu în Etiopia. Sistemul de control, cunoscut ca MCAS, a stat la baza accidentelor care au omorât 346 de oameni.</p>
      <p>Audierile de săptămâna trecută au rezultat în învinuirea producătorului de avioane pentru eşecul de a proteja pasagerii şi în publicarea unor documente din care reiese că mai mulţi angajaţi Boeing aveau dubii legate de siguranţa avioanelor.</p>
      <p>„Din punctul de vedere al conducerii, Dennis nu a greşit cu nimic, nu el a creat această problemă. A ştiut de la început că MCAS ar putea să funcţioneze mai bine şi a condus un program prin care să atenueze problemele ce au dus în cele din urmă la cele două accidente”, a declarat Dave Calhoun, preşedintele Boeing. Calhoun a mai spus că Muilenburg nu doreşte să primească compensaţii sub formă de bonusuri pentru anul 2019.</p>
      <p>Câţiva clienţi Boeing 737 Max, printre care Southwest şi American Airlines, s-au plâns de pierderile a sute de milioane de dolari în urma prăbuşirii avioanelor. Calhoun a repetat faptul că producătorul de aeronave plănuişte să rezolve problemele clienţilor, în condiţiile în care veniturile companiei pot acoperi pierderile suferite de clienţi. În al doilea trimestru al anului curent, Boeing a cheltuit aproape 5 milioane de dolari pentru a compensa pierderile comapaniilor partenere.</p>
      <p>Calhoun a declarat săptămâna trecută că Boeing nu are în plan reducerea producţiei modelului 737 Max de 42 de avioane pe lună, după ce în luna iulie, Muilenberg spunea că producţia modelului poate fi întreruptă definitiv.</p>
    </article>
  </body>
</html>