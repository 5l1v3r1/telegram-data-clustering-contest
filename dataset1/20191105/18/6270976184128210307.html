<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/05/na-adminkordoni-z-krymom-zakryyut-kpvv-kalanchak/"/>
    <meta property="og:site_name" content="Рубрика"/>
    <meta property="article:published_time" content="2019-11-05T18:22:01+00:00"/>
    <meta property="og:title" content="На адмінкордоні з Кримом закриють КПВВ &quot;Каланчак&quot;"/>
    <meta property="og:description" content="Контрольний пункт в’їзду-виїзду “Каланчак” на адміністративному кордоні з окупованим Росією Кримом закриють на 9 днів. Про це повідомляє у Facebook Азово-Чорноморське регіональне управління Держприкордонслужби. “За зверненням Одеської філії “Укрзалізниці” до Голови Херсонської ОДА – з 7 по 15 листопада в КПВВ “Каланчак” не буде здійснюватися пропуск громадян”, – йдеться у повідомленні. Керівництво регіональної філії “Одеська […]"/>
  </head>
  <body>
    <article>
      <h1>На адмінкордоні з Кримом закриють КПВВ "Каланчак"</h1>
      <address><time datetime="2019-11-05T18:22:01+00:00">05 Nov 2019, 18:22</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/06/825076-620x420-c-1.jpg"/>
      </figure>
      <p>
        <b>
          <b>Контрольний пункт в’їзду-виїзду “Каланчак” на адміністративному кордоні з окупованим Росією Кримом закриють на 9 днів.</b>
        </b>
      </p>
      <p>Про це повідомляє у <a href="https://www.facebook.com/dpsuachru/posts/2115578668738331">Facebook</a> Азово-Чорноморське регіональне управління Держприкордонслужби.</p>
      <p>“За зверненням Одеської філії “Укрзалізниці” до Голови Херсонської ОДА – з 7 по 15 листопада в КПВВ “Каланчак” не буде здійснюватися пропуск громадян”, – йдеться у повідомленні.</p>
      <p>Керівництво регіональної філії “Одеська залізниця” звернулося до голови Херсонської облдержадміністрації щодо призупинення оформлення громадян в КПВВ “Каланчак” для проведення будівельних робіт підвищеної небезпеки під час реконструкції контрольних пунктів на адмінкордоні з Кримом.</p>
      <p>Контрольні пункти “Чаплинка” та “Чонгар” на адмінкордоні з окупованим півостровом продовжують працювати в штатному режимі.</p>
      <p>Нагадаємо, <a href="https://rubryka.com/2019/11/05/rosiya-vysunula-umovu-povernennya-ukrayinskyh-korabliv-zahoplenyh-u-kerchenskij-prototsi/">Росія висунула умову повернення українських кораблів, захоплених у Керченській протоці.</a></p>
    </article>
  </body>
</html>