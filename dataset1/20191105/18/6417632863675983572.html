<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/son-xyon-minga-korsatilgan-qizil-kartochka-bekor-qilindi"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-05T18:12:57+00:00"/>
    <meta property="og:title" content="Сон Хён Минга кўрсатилган қизил карточка бекор қилинди"/>
    <meta property="og:description" content="Англия футбол ассоциацияси (FA) &quot;Тоттенхэм&quot; клуби ҳужумчиси Сон Хён Минга кўрсатилган қизил карточкани бекор қилди."/>
  </head>
  <body>
    <article>
      <h1>Сон Хён Минга кўрсатилган қизил карточка бекор қилинди</h1>
      <h2>Англия футбол ассоциацияси (FA) "Тоттенхэм" клуби ҳужумчиси Сон Хён Минга кўрсатилган қизил карточкани бекор қилди.</h2>
      <address>
        <time datetime="2019-11-05T18:12:57+00:00">05 Nov 2019, 18:12</time>
      </address>
      <p>"Эвертон"(1:1) билан учрашувда рақиб футболчиси Андре Гомеш Сон билан тўқнашгач, португалиялик ярим ҳимоячининг оёғи синганди. Учрашувни бошқариб бораётган Мартин Аткинсон ушбу эпизоддан кейин кореялик футболчига дастлаб сариқ карточка кўрсатди, бироздан кейин эса уни учрашувдан четлаштирди. Сон тушкунликка тушиб, йиғлаб юборди.</p>
      <p>Учрашувдан кейин "шпорлар" раҳбарияти футболчига кўрсатилган қизил карточка юзасидан апеллация беришди ва уларнинг талаби қондирилди.</p>
      <p>Эслатиб ўтамиз, Лондон клуби раҳбарияти Сон Хён Минга психологик ёрдам кўрсатишини эълон қилганди. Унинг эртага ўтказиладиган ЕЧЛ баҳсида майдонга тушиши сўроқ остида турибди.</p>
      <p>Манба : BBC</p>
    </article>
  </body>
</html>