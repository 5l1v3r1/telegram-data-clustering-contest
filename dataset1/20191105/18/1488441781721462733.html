<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/05/lg-svela-corea-g-pad-5-un-101-ltewi-fi-display-fhd-batteria-8-200-mah-678574/"/>
    <meta property="og:site_name" content="AndroidWorld"/>
    <meta property="article:published_time" content="2019-11-05T18:27:43+00:00"/>
    <meta property="og:title" content="LG svela in Corea il nuovo G Pad 5: un 10,1″ LTE/Wi-Fi con display FHD e batteria da 8.200 mAh"/>
    <meta property="og:description" content="La scorsa settimana vi avevamo anticipato il possibile arrivo di un nuovo tablet di fascia media a rimpolpare le fila..."/>
  </head>
  <body>
    <article>
      <h1>LG svela in Corea il nuovo G Pad 5: un 10,1″ LTE/Wi-Fi con display FHD e batteria da 8.200 mAh</h1>
      <address><time datetime="2019-11-05T18:27:43+00:00">05 Nov 2019, 18:27</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p>La scorsa settimana vi avevamo anticipato il <a href="https://www.androidworld.it/2019/10/30/lg-pronta-lanciare-un-tablet-fascia-medio-bassa-trapelano-le-prime-immagini-lg-g-pad-5-foto-676918/">possibile arrivo di un nuovo tablet di fascia media</a> a rimpolpare le fila della famiglia <a href="https://www.androidworld.it/tag/lg-g-pad/">G Pad</a> da parte di <a href="https://www.androidworld.it/tag/lg/">LG</a> e oggi il produttore coreano <b>ha svelato in patria il suo ultimo dispositivo</b>. Come anticipato si tratta di un prodotto dalle caratteristiche che non lasciano a bocca aperta e che sfoggia delle cornici piuttosto evidenti.</p>
      <p>Il nuovo <b>LG G Pad 5</b> è disponibile sia con modulo di connettività <a href="https://www.androidworld.it/tag/lte/">4G LTE</a> sia solamente con il Wi-Fi e presenta un <b>lettore di impronte digitali posizionato sul fianco</b>. Al di là della batteria molto capiente, con tanto di supporto alla ricarica rapida, sembra che sarà equipaggiato con <a href="https://www.androidworld.it/tag/android-pie/">Android Pie</a> e con una funzione specifica per la riduzione dell’emissione di luce blu (probabilmente una classica modalità notturna).</p>
      <p>Al momento <b>la disponibilità è stata annunciata solamente per il paese orientale</b> anche se non è stata comunicata la data di commercializzazione. Il tablet ad ogni modo sarà lanciato nell’unica colorazione argento a 440.000 won (<b>circa 345€</b>).</p>
      <ul>
        <li><b>Schermo:</b> IPS da 10,1″ e risoluzione Full HD (1.920 x 1.200 pixel) con angolo di visione di 178°</li>
        <li><b>CPU e GPU</b>: quad-core Snapdragon 821 con GPU Adreno 530</li>
        <li><b>RAM e archiviazione</b>: 4 GB di RAM LPDDR4 e 32 GB di memoria interna (UFS 2.0), espandibile con microSD fino a 512 GB</li>
        <li><b>Fotocamera posteriore</b>: 8 MP con autofocus</li>
        <li><b>Fotocamera frontale</b>: 5 MP</li>
        <li><b>Connettività:</b> 4G LTE (opzionale), Wi-Fi 802.11 ac (2,4 GHz e 5 GHz), Bluetooth 4.2, GPS, USB-C, jack da 3,5 mm</li>
        <li><b>Dimensioni e peso</b>: 247,2 x 150,7 x 8 mm per 498 g</li>
        <li><b>OS:</b> Android Pie</li>
        <li><b>Batteria:</b> 8.200 mAh con supporto a Quick Charge 3.0</li>
      </ul>
      <p>Via: <a href="https://www.fonearena.com/blog/297267/lg-g-pad-5-price-specifications.html">FoneArena</a></p>
    </article>
  </body>
</html>