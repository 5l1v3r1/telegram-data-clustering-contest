<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/crime/story-18-year-old-man-shot-by-his-friend-over-video-game-dispute-in-tamil-nadu-2833960.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-05T18:21:59+00:00"/>
    <meta property="og:title" content="वीडियो गेम के विवाद में 18 साल के युवक को उसके दोस्त ने मारी गोली"/>
    <meta property="og:description" content="तमिलनाडु में वीडियो गेम को लेकर हुए विवाद में 18 साल के युवको उसके ही दोस्त ने गोली मारकर हत्या कर दी। आरोपी दोस्त ने युवक के सिर में गोली मारी। घटना चेन्नई के दक्षिण में 48 किमी दूर की है। पुलिस ने..."/>
  </head>
  <body>
    <article>
      <h1>वीडियो गेम के विवाद में 18 साल के युवक को उसके दोस्त ने मारी गोली</h1>
      <address><time datetime="2019-11-05T18:21:59+00:00">05 Nov 2019, 18:21</time> by <a rel="author">लाइव हिन्दुस्तान टीम,नई दिल्ली</a></address>
      <p>तमिलनाडु में वीडियो गेम को लेकर हुए विवाद में 18 साल के युवको उसके ही दोस्त ने गोली मारकर हत्या कर दी। आरोपी दोस्त ने युवक के सिर में गोली मारी। घटना चेन्नई के दक्षिण में 48 किमी दूर की है। पुलिस ने बताया ने हमारे सहयोगी हिन्दुस्तान टाइम्स को बताया कि इस हत्याकांड के पीछे मोबाइल पर खेले जा रहे वीडियो गेम को लेकर शुरू हुआ विवाद है। </p>
      <p>पुलिस को आशंका है कि आरोपी युवक ने दोस्त की हत्या करने के लिए देसी पिस्टल का इस्तेमाल किया।</p>
      <p>हत्यारोपी विजय कुमार 23 साल है जिसकी दोस्ती 18 साल के मुकेश कुमार से थी। मुकेश पॉलीटेक्निक कोर्स के द्वितीय वर्ष का छात्र था। वह चेन्नई के पास एक प्राइवेट कॉलेज में पढ़ता था। पुलिस का मानना है कि गोलीकांड की घटना से पहले दोनों वीडियो गेम खेल रहे थे।</p>
      <p>मुकेश का भाई उदयकुमार जो कि अपने घर के बाहर वेंकटमंगलम में खड़ा था उसे अचानक गोली चलने की आवाज सुनाई दी। वह जल्दी अपने घर की ओर भागा तभी घर के अंदर देखता है कि उसका भाई खून से लथपत लेटा है। विजय कुमार जो वीडियो गेम खेल रहा था वह मौके से भाग निकला। उदयकुमार ने बताया कि घर से भागते वक्त विजय के हाथ में पिस्टल थी। घटना से पहले वह उसके भाई मुकेश के साथ मोबाइल पर वीडियो खेल रहा था। </p>
      <p>वीडियो गेम खेलने के दौरान ही दोनों का झगड़ा शुरू हुआ था। ऐसे में पुलिस और मुकेश के परिजनों को संदेह है कि वीडियो गेम को लेकर हुए विवाद में ही आरोपी विजय ने हत्याकांड को अंजाम दिया होगा।  </p>
    </article>
  </body>
</html>