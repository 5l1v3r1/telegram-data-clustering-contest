<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/5/653364/"/>
    <meta property="og:site_name" content="Економічна правда"/>
    <meta property="article:published_time" content="2019-11-05T18:06:00+00:00"/>
    <meta property="og:title" content="На &quot;державу в смартфоні&quot; не заклали коштів в держбюджет"/>
    <meta property="og:description" content="В проєкті держбюджету на додаток і портал державних послуг “Дія”, та на навчання цифровими навичками не було закладено коштів."/>
  </head>
  <body>
    <article>
      <h1>На "державу в смартфоні" не заклали коштів в держбюджет</h1>
      <address>
        <time datetime="2019-11-05T18:06:00+00:00">05 Nov 2019, 18:06</time>
      </address>
      <p>В проєкті держбюджету на додаток і портал державних послуг "Дія", та на навчання цифровими навичками не було закладено коштів. <br/><br/>Про це на своїй сторінці у <a href="https://www.facebook.com/photo.php?fbid=1830096270467562&amp;set=a.390300244447179&amp;type=3&amp;theater">Facebook </a>повідомив міністр цифрової трансформації Михайло Федоров.<br/><br/>"На державу в смартфоні (додаток, портал, оцифровку пріоритетних послуг, навчання цифрових навичок та ін.) бюджет не закладено. Є 30,8 млн на підтримку поточних систем (сайти, сервери, шини), які працювали і раніше", - заявив Федоров.<br/><br/>За словами міністра, його команда буде сподіватися на волонтерів, бізнес та власну ефективність.</p>
      <p>"Роблю ставку на ефективну команду і міжнародно-технічну допомогу, державно-приватне партнерство, волонтерство. У нашому напрямку, на даному етапі розвитку країни, потрібно вміти досягати мети з обмеженим ресурсом. А діджиталізація — це ефективність, трансформація, та, сподіваюсь вплив на збільшення бюджету на 2021 рік", - резюмував Федоров.<br/><br/><b>Рекомендуємо почитати:</b> <a href="https://www.epravda.com.ua/publications/2019/09/30/652085/">Сервіс без чиновників. Як буде виглядати і працювати "держава в смартфоні" Зеленського</a></p>
    </article>
  </body>
</html>