<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/xiaomi-redmi-8-arriva-in-italia-a-16999-euro/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-05T18:04:00+00:00"/>
    <meta property="og:title" content="Xiaomi Redmi 8 arriva in Italia a 169,99 euro"/>
    <meta property="og:description" content="Xiaomi Redmi 8 è disponibile attraverso lo store ufficiale e nei negozi Wind TRE."/>
  </head>
  <body>
    <article>
      <h1>Xiaomi Redmi 8 arriva in Italia a 169,99 euro</h1>
      <address>
        <time datetime="2019-11-05T18:04:00+00:00">05 Nov 2019, 18:04</time>
      </address>
      <p>Redmi 8, uno smartphone pensato per gli utenti che necessitano di una batteria molto capiente, arriverà anche in Italia. Per acquistare un esemplare, i consumatori italiani dovranno recarsi presso un Mi Store<b> o in un negozio Wind Tre.</b></p>
      <p>Questo prodotto targato Xiaomi è stato molto apprezzato, grazie al suo ottimo rapporto qualità/prezzo. Sotto la scocca troviamo il SoC Snapdragon 439 <b>accompagnato da 4 GB di RAM e 64 GB di memoria interna</b> (espandibile tramite microSD fino a 512 GB). La batteria disponibile, punto forte dello smartphone, è da 5.000 mAh, compatibile con la ricarica rapida a 18W. Il device dual sim comprende una doppia fotocamera posteriore da 12 MP e 2 MP; quella singola frontale, invece, è da 8 megapixel. Il soddisfacente display da 6,22 pollici è protetto da Gorilla Glass 5.</p>
      <figure>
        <img src="https://www.tomshw.it/images/images/2019/11/xiaomi-redmi-8-60895.768x432.jpg"/>
      </figure>
      <p>Redmi 8 sarà disponibile, nelle colorazioni Onxy Black e Sapphire Blue, in esclusiva presso i negozi Wind, i 3 Store, il sito web ufficiale di Xiaomi e i Mi Store. Presso questi ultimi due, inoltre, sarà disponibile anche l’esemplare di tonalità Ruby Red. Il prezzo di lancio per il mercato italiano <b>sarà pari a 169,99 euro.</b></p>
      <blockquote>Xiaomi Mi 9T è disponibile all’acquisto tramite Amazon. Lo trovate a <a href="https://toms.it/ygpT1">questo link.</a></blockquote>
    </article>
  </body>
</html>