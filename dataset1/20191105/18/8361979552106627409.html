<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/consmarket/apple-kompaniya-spryamuye-2-5-mlrd-na-pidtrimku-budivnictva-dostupnogo-zhitla-novini-svitu-50051803.html"/>
    <meta property="og:site_name" content="НВ"/>
    <meta property="article:published_time" content="2019-11-05T18:48:00+00:00"/>
    <meta property="og:title" content="Apple виділить $2,5 млрд на боротьбу з браком доступного житла в Каліфорнії"/>
    <meta property="og:description" content="В Apple стурбовані швидким зростанням вартості будинків і квартир у Сан-Франциско і околицях"/>
  </head>
  <body>
    <article>
      <h1>Apple виділить $2,5 млрд на боротьбу з браком доступного житла в Каліфорнії</h1>
      <h2>В Apple стурбовані швидким зростанням вартості будинків і квартир у Сан-Франциско і околицях</h2>
      <address>
        <time datetime="2019-11-05T18:48:00+00:00">05 Nov 2019, 18:48</time>
      </address>
      <p>Корпорація <a href="https://nv.ua/ukr/tags/apple.html">Apple</a> протягом двох років виділить $2,5 млрд на боротьбу з браком житла в Каліфорнії, повідомили в компанії.</p>
      <p>В Apple відзначили, що стурбовані швидким зростанням вартості будинків і квартир у Каліфорнії. «Витрати наймачів і потенційних покупців житла стрімко ростуть, а доступність житла не встигає за темпами зростання регіону», — вказали в компанії. Там відзначили, що вчителям, пожежникам, медикам і працівникам сфери послуг стає все складніше оплачувати проживання в Сан-Франциско: тільки з квітня по червень 2019 року мегаполіс покинуло 30 тис. осіб, а кількість домовласників впала до семирічного мінімуму.</p>
      <p>Кошти, виділені Apple, будуть розподілені наступним чином:</p>
      <p>— $1 млрд направлять до фонду будівництва житла для жителів із низьким і середнім достатком;</p>
      <p>— $1 млрд піде на допомогу в оплаті іпотеки при купівлі першого помешкання;</p>
      <p>— $300 млн піде на передачу земельних ділянок в Сан-Хосе, які належать корпорації, для житлової забудови;</p>
      <p>— $150 млн — на підтримку нових будівельних проектів у Сан-Франциско і околицях;</p>
      <p>— $50 млн — на допомогу безхатченкам.</p>
      <p>Крім того, Apple шукає приватних девелоперів, які за умов фінансування та отримання інвестицій готові почати будівництво об'єктів доступного житла.</p>
      <p>Раніше повідомлялося, що <a href="https://nv.ua/ukr/biz/markets/reyting-brendiv-apple-i-google-zaymayut-pershi-ryadki-novini-svitu-50048363.html">Apple протягом семи років поспіль залишається найдорожчим світовим брендом</a>.</p>
    </article>
  </body>
</html>