<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/05/nav-ugyfelszolganak-adja-ki-magat-egyre-tobb-netes-csalo"/>
    <meta property="og:site_name" content="infostart"/>
    <meta property="article:published_time" content="2019-11-05T18:23:00+00:00"/>
    <meta property="og:title" content="NAV-ügyfélszolgának adja ki magát egyre több netes csaló"/>
    <meta property="og:description" content="Általában bankkártyaadatokra vadásznak, de ilyet a NAV soha nem kér, egyébként is csak a saját honlapján keresztül kér adatszolgáltatást."/>
  </head>
  <body>
    <article>
      <h1>NAV-ügyfélszolgának adja ki magát egyre több netes csaló</h1>
      <address><time datetime="2019-11-05T18:23:00+00:00">05 Nov 2019, 18:23</time> by <a rel="author">Infostart</a></address>
      <h3>Általában bankkártyaadatokra vadásznak, de ilyet a NAV soha nem kér, egyébként is csak a saját honlapján keresztül kér adatszolgáltatást.</h3>
      <p>Ügyfélkapus bejelentkezési adatokra és bankkártyaadatokra vadásznak - a napokban egyre több csaló a <a href="https://infostart.hu/belfold/2019/11/05/%C3%9Ajra%20%E2%80%9Ebeindultak%E2%80%9D%20a%20csal%C3%B3k!%20%20%20%20%20A%20napokban%20ism%C3%A9t%20t%C3%B6bb%20bejelent%C3%A9s%20%C3%A9rkezett%20a%20Nemzeti%20Ad%C3%B3-%20%C3%A9s%20V%C3%A1mhivatalhoz%20(NAV),%20miszerint%20adathal%C3%A1szok%20k%C3%ADs%C3%A9reltek%20megszerezni%20%C3%BCgyf%C3%A9lkapus%20bejelentkez%C3%A9si%20%C3%A9s%20bankk%C3%A1rtyaadatokat.%20A%20csal%C3%B3k%20nem%20f%C3%A1radnak,%20%C3%BAjra%20%C3%A9s%20%C3%BAjra%20pr%C3%B3b%C3%A1lkoznak.%20Senki%20ne%20d%C5%91lj%C3%B6n%20be!%20%20A%20NAV%20informatikai%20fejleszt%C3%A9sei%20r%C3%A9v%C3%A9n%20m%C3%A1r%20nagyr%C3%A9szt%20elektronikusan%20kommunik%C3%A1l%20%C3%BCgyfeleivel.%20Az%20adathal%C3%A1szok%20ezt%20haszn%C3%A1lj%C3%A1k%20ki,%20%C3%A9s%20megpr%C3%B3b%C3%A1lnak%20bizalmas%20inform%C3%A1ci%C3%B3kat%20szerezni.%20A%20NAV%20nev%C3%A9ben%20%C3%ADrt%20ad%C3%B3-visszat%C3%A9r%C3%ADt%C3%A9s%20lehet%C5%91s%C3%A9g%C3%A9re%20felh%C3%ADv%C3%B3%20elektronikus%20levelek,%20SMS-ek%20hib%C3%A1s%20nyelvi%20fordulatokat,%20tegez%C5%91%20megsz%C3%B3l%C3%ADt%C3%A1st,%20%C3%A9rtelmezhetetlen%20sz%C3%B6vegr%C3%A9szleteket%20tartalmaznak.%20%20A%20csal%C3%B3%20e-mailek%20%C3%A9s%20SMS-ek%20%C3%A1ltal%C3%A1ban%20egy%20linket%20is%20tartalmaznak,%20ami%20a%20gyan%C3%BAtlan%20%C3%BCgyfelet%20egy%20felugr%C3%B3%20%C5%B1rlapra%20vagy%20honlapra%20vezeti.%20Az%20%C5%B1rlapon%20a%20csal%C3%B3k%20%C3%A1ltal%C3%A1ban%20a%20bankk%C3%A1rty%C3%A1k%20h%C3%A1tlapj%C3%A1n%20tal%C3%A1lhat%C3%B3%20h%C3%A1romjegy%C5%B1%20sz%C3%A1mot,%20az%20%C3%BAgynevezett%20CVV/CVC%20k%C3%B3dot%20vagy%20az%20%C3%BCgyf%C3%A9lkapus%20bejelentkez%C3%A9si%20adatokat%20k%C3%A9rik.%20Ha%20valaki%20megadja%20a%20bankk%C3%A1rtyaadatait,%20sz%C3%A1molnia%20kell%20azzal,%20hogy%20illet%C3%A9ktelenek%20p%C3%A9nzt%20emelhetnek%20le%20sz%C3%A1ml%C3%A1j%C3%A1r%C3%B3l.%20%20Az%20%C3%BCgyf%C3%A9lkapus%20adatokat%20mindenki%20csak%20a%20megfelel%C5%91%20oldalon%20(www.nav.gov.hu,%20www.magyarorszag.hu)%20adja%20meg,%20ugyanis%20a%20csal%C3%B3k%20sokszor%20olyan%20oldalakat%20szerkesztenek,%20amelyek%20arculati%20elemeiben%20is%20rendk%C3%ADv%C3%BCl%20j%C3%B3l%20ut%C3%A1nozz%C3%A1k%20a%20val%C3%B3s%20bejelentkez%C3%A9si%20fel%C3%BCleteket,%20azonban%20a%20webc%C3%ADm%20ebben%20az%20esetben%20%C3%A1rulkod%C3%B3%20lehet.%20%20A%20NAV%20soha,%20semmilyen%20k%C3%B6r%C3%BClm%C3%A9nyek%20k%C3%B6z%C3%B6tt%20nem%20k%C3%A9r%20bankk%C3%A1rtyaadatokat!%20%20A%20NAV%20%C3%A9rtes%C3%ADt%C3%A9si%20gyakorlata%20mer%C5%91ben%20elt%C3%A9r%20a%20megt%C3%A9veszt%C5%91%20m%C3%B3dszert%C5%91l,%20a%20hivatal%20ugyanis%20%C3%9Cgyf%C3%A9lkapun%20kereszt%C3%BCl,%20illetve%20post%C3%A1n,%20ad%C3%B3sz%C3%A1mla-kivonaton%20%C3%A9rtes%C3%ADti%20az%20%C3%BCgyfeleket%20a%20t%C3%BAlfizet%C3%A9sk%C3%A9nt%20megjelen%C5%91%20t%C3%A9telekr%C5%91l,%20%C3%A9s%20hivatalos%20honlapja%20a%20www.nav.gov.hu%20c%C3%ADmen%20tal%C3%A1lhat%C3%B3.%20%20A%20t%C3%BAlfizet%C3%A9st%20csak%20a%201917-es%20nyomtatv%C3%A1nnyal%20lehet%20visszaig%C3%A9nyelni,%20%E2%80%9Elinkre%20kattint%C3%A1ssal%E2%80%9D%20nem.%20%20A%20gyan%C3%BAs%20%C3%BCzenetekkel%20kapcsolatos%20tov%C3%A1bbi%20inform%C3%A1ci%C3%B3k%C3%A9rt,%20hasznos%20tan%C3%A1csok%C3%A9rt%20l%C3%A1togasson%20el%20a%20Nemzetbiztons%C3%A1gi%20Szakszolg%C3%A1lat%20Nemzeti%20Kiberv%C3%A9delmi%20Int%C3%A9zet%C3%A9nek%20(NBSZ%20NKI)%20honlapj%C3%A1ra.%20">NAV honlapjára</a> felkerült friss közlés szerint. Egyre több bejelentés is érkezik a hivatalhoz emiatt.</p>
      <p>Ami az ügyfelek számára nehézség, hogy a csalók folyamatosan próbálkoznak, fáradhatatlanul, ismeretlenek a NAV nevében írnak az adó-visszatérítés lehetőségére felhívó elektronikus leveleket, SMS-eket, persze hibás magyarsággal és tegező formában, gyakran értelmezhetetlen szövegrészekkel.</p>
      <p>Az üzenetekben internetes link is van, a gyanútlan ügyfél így maga navigál el arra a felületre, ahonnan elszedik az adatait.</p>
      <p>"Ha valaki megadja a bankkártyaadatait, számolnia kell azzal, hogy illetéktelenek pénzt emelhetnek le számlájáról" - szól a NAV figyelmeztetése, hozzátéve, az ügyfelek a NAV számára csak és kizárólag a nav.gov.hu vagy a magyarorszag.hu portálon keresztül adjanak meg adatokat, de bankkártyaadatokat a NAV egyébként sem kér soha.</p>
      <p>
        <i>Nyitókép: Pixabay</i>
      </p>
    </article>
  </body>
</html>