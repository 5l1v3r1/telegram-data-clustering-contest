<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42616_Bez-avtokrisla---shtraf-v-Ukrani-vveli-shtrafi-za-perevezennya-ditini-bez-spetsialnoho-sidinnya-"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-05T18:46:00+00:00"/>
    <meta property="og:title" content="Без автокрісла - штраф: в Україні ввели штрафи за перевезення дитини без спеціального сидіння"/>
    <meta property="og:description" content="Додаткові витрати. Відтепер в Україні дітей без автокрісел перевозити заборонено. Верховна Рада ухвалила закон України «Про внесенн"/>
  </head>
  <body>
    <article>
      <h1>Без автокрісла - штраф: в Україні ввели штрафи за перевезення дитини без спеціального сидіння</h1>
      <address>
        <time datetime="2019-11-05T18:46:00+00:00">05 Nov 2019, 18:46</time>
      </address>
      <p>
        <b>Додаткові витрати. Відтепер в Україні дітей без автокрісел перевозити заборонено. Верховна Рада ухвалила закон України «Про внесення змін до Кодексу України про адміністративні правопорушення, щодо встановлення відповідальності за порушення правил перевезення дітей» (№ 1150). За це рішення проголосували 332 народних депутатів.</b>
      </p>
      <p>У пояснювальній записці до законопроекту пишуть, що згідно з офіційними даними Національної поліції України, щороку на дорогах України гине не менше 3,5 тисяч людей та травмується не менше 35 тисяч. Чималу частку серед постраждалих становлять саме діти.</p>
      <p>За порушення правил перевезення дітей водій отримує штраф у розмірі 30 неоподаткованих мінімумів (510 гривень). При повторному порушені штраф сягатиме –850 гривень.</p>
      <p>Раніше перевозити дітей віком до 12 років і зростом до 145 сантиметрів у машині без використання спеціальних засобів, які дозволять пристебнути дитину пасками безпеки було заборонено, але за це не штрафували.</p>
      <blockquote>
        <i>Відсутність законодавчої норми щодо відповідальності за порушення правил перевезення дітей, призводить до їх вибіркового використання. Відсутність штрафу за це правопорушення створює у суспільстві уявлення, що порушення цих норм є чимось дріб`язковим та несуттєвим,</i>
        <b>
          <i> – ідеться у пояснювальній записці до законопроєкту.</i>
        </b>
      </blockquote>
      <blockquote><i>Ну для мене – це нормально, мої діти так їздять давно. В обох діток є авто крісла. По перше для мене це зручно і звичайно безпечно. Ми часто подорожуємо і бачимо, що закордоном всі дітки обов’язково знаходяться у таких спеціальних кріслах, </i><b><i>- розповідає пані Віталіна.<br/></i></b><i>Я вважаю, що це нормально. В першу чергу це безпека дітей. І тут не варто слухати батьків, які невдоволені нововведеннями, адже це зроблено задля безпеки їх же дітей, - </i><b><i>каже пан Петро.<br/></i></b><i>Як на мене – це черговий заробіток наших поліцейських. А як тепер таксистам бути? Це розповсюджується на усі транспортні засоби? Якщо так, то це буде бунт, -<b> каже пан Володимир.<br/></b></i> <i>От, а в кого немає грошей купити авто крісло? Вони недешеві далеко. Що робити? У нас як завжди, щось придумають, але як воно має працювати, </i><b><i>- каже пані Ірина.</i></b></blockquote>
      <p>Вартують авто крісла від 350 гривень і навіть до 10 тисяч гривень. Важливо підібрати крісло так аби воно підходило дитині. В першу чергу звертається увага на зріст та вагу дитини. Щоб правильно вибрати автокрісло, потрібно звертати увагу на пластик. Важливо, щоб оббивка не була пофарбована жодними хімічними речовинами, які негативно впливають на здоров`я дитини.</p>
      <p>Також дитячі автокрісла діляться на універсальні й розраховані на різний вік. Універсальні розраховані на дітей вагою від 9 кг до 36 кг. Звісно, краще спочатку вибирати автокрісла за категоріями. Тобто від народження група 0+, до року - для дітей до 18 кг і т.д.</p>
      <p>П’ятиточкові ремені використовуються для дітей вагою до 18 кг. Якщо дитина важить більше 18 кг і зростом вища метра - крісло можна фіксувати триточковим ременем, як дорослу людину.</p>
      <p>У пояснювальній зупинці додають, що в Україні власники автівок використовують дитячі крісла лише для 12% дітей віком до 6 років, та майже ніколи для старших дітей, про що свідчать результати всеукраїнського опитування, проведеного дослідницькою компанією "Ipsos" в рамках проекту "Модернізація та підвищення безпеки дорожньої мережі в Україні" влітку 2016 року.</p>
      <p>Зауважимо, що рівень дотримання безпеки під час перевезення дітей є значно вищим, що підтверджується, зокрема, тим фактом, що у Німеччині рівень користування дитячими кріслами становить 99%, Чехії – 96%, Естонії – 96%, Польщі – 93%.</p>
      <p>Натомість, відповідальність порушників в випадку недотримання безпечного перевезення дітей законодавчо закріплена та є досить суворою. Так, , у Німеччині порушники правил платять штраф у розмірі 60 євро, Чехії – 78 євро, Естонії – до 400 євро, Польщі – 35 євро.</p>
      <p>
        <i>фото із відкритих джерел  </i>
      </p>
      <p> </p>
    </article>
  </body>
</html>