<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/ultimo-stadio-insulti-balotelli-aperta-inchiesta-discriminazione-218219.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-05T18:19:00+00:00"/>
    <meta property="og:title" content="Insulti a balotelli: aperta inchiesta per discriminazione razziale-per ora l’accusa e'contro ignoti"/>
    <meta property="og:description" content="ULTIMO STADIO - INSULTI A BALOTELLI: APERTA INCHIESTA PER DISCRIMINAZIONE RAZZIALE - PER ORA L’ACCUSA È CONTRO IGNOTI MA SI STANNO IDENTIFICANDO I TIFOSI - I CORI CONTRO SUPERMARIO DURANTE VERONA-BRESCIA SONO STATI &quot;CHIARAMENTE PERCEPITI, OLTRE CHE DAL CALCIATORE, ANCHE DAL RAPPRESENTANTE DELLA PROCURA FEDERALE..” - CHIUSO IL SETTORE &quot;POLTRONE EST&quot; DEL BENTEGODI"/>
  </head>
  <body>
    <article>
      <h1>Insulti a balotelli: aperta inchiesta per discriminazione razziale-per ora l’accusa e'contro ignoti</h1>
      <address>
        <time datetime="2019-11-05T18:19:00+00:00">05 Nov 2019, 18:19</time>
      </address>
      <p>
        <b>ULTIMO STADIO - INSULTI A BALOTELLI: APERTA INCHIESTA PER DISCRIMINAZIONE RAZZIALE - PER ORA L’ACCUSA È CONTRO IGNOTI MA SI STANNO IDENTIFICANDO I TIFOSI - I CORI CONTRO SUPERMARIO DURANTE VERONA-BRESCIA SONO STATI "CHIARAMENTE PERCEPITI, OLTRE CHE DAL CALCIATORE, ANCHE DAL RAPPRESENTANTE DELLA PROCURA FEDERALE..” - CHIUSO IL SETTORE "POLTRONE EST" DEL BENTEGODI</b>
      </p>
      <hr/>
      <p>
        <b>ANDREA TORNAGO per <a href="http://www.repubblica.it/">repubblica.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254644/1234074.htm">
          <img src="https://cdn-static.dagospia.com/img/foto/11-2019/balotelli-1234074.png"/>
        </a>
        <figcaption>balotelli</figcaption>
      </figure>
      <p>Dopo i cori razzisti contro Balotelli è stata aperta un'inchiesta per discriminazione razziale in violazione della legge Mancino. Per ora l'accusa è contro ignoti ma si stanno identificando i tifosi che hanno gridato insulti dalla curva sud. La polizia ha gia depositato una informativa in procura.</p>
      <p>Quei cori contro Mario Balotelli durante Verona-Brescia sono stati "chiaramente percepiti, oltre che dal calciatore, anche dal rappresentante della Procura federale posizionato in prossimità", ma dopo di questi "si sono levati, da parte dei tifosi assiepati nell'attigua "curva sud", cori di sostegno, seguiti da un lungo applauso".</p>
      <figure>
        <a href="https://www.dagospia.com/mediagallery/Dago_fotogallery-254644/1233903.htm">
          <img src="https://cdn-static.dagospia.com/img/foto/11-2019/castellini-balotelli-1233903.png"/>
        </a>
        <figcaption>castellini balotelli</figcaption>
      </figure>
      <p>Le motivazioni del giudice sportivo sul caso Balotelli fanno proprie le indicazioni del rapporto della procura Figc, e sottolineano come la decisione di chiudere per un turno senza condizionale il settore est della curva dello stadio di Verona sia stata presa "impregiudicata ogni attività d'indagine in corso per l'individuazione dei responsabili".</p>
      <p>Il referto arbitrale e la relazione della Procura federale sulla partita, interrotta al 9' dall'arbitro per i cori di discriminazione razziale contro Balotelli, hanno indotto il giudice a infliggere al Verona la sanzione di chiusura per una giornata effettiva di gara con decorrenza immediata, di quel settore dello stadio Bentegodi.</p>
      <figure>
        <a href="https://www.dagospia.com/mediagallery/Dago_fotogallery-254644/1233195.htm">
          <img src="https://cdn-static.dagospia.com/img/foto/11-2019/balotelli-89-1233195.jpg"/>
        </a>
        <figcaption>balotelli 89</figcaption>
      </figure>
      <p>Una decisione adottata considerando, si legge nel comunicato ufficiale della Lega, che "il pur esiguo numero degli autori dei cori va rapportato al numero di occupanti quel settore". Il giudice ha ritenuto che "la sanzione possa essere applicata limitatamente al settore in primis indicato" e che "non sussistono i presupposti per l'applicazione della misura sospensiva dell'esecuzione della sanzione ai sensi dall'art 28 comma 7 CGS, vista anche la durata dell'interruzione del giuoco doverosamente disposta dal direttore di gara".</p>
      <figure>
        <a href="https://www.dagospia.com/mediagallery/Dago_fotogallery-254644/1233193.htm">
          <img src="https://cdn-static.dagospia.com/img/foto/11-2019/balotelli-88-1233193.jpg"/>
        </a>
        <figcaption>balotelli 88</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254644/1233194.htm">
          <img src="https://cdn-static.dagospia.com/img/foto/11-2019/balotelli-90-1233194.jpg"/>
        </a>
        <figcaption>balotelli 90</figcaption>
      </figure>
    </article>
  </body>
</html>