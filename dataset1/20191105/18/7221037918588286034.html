<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/hurriyet-ahmet-hakanin-yeni-gorevini-manset-yapti/926327"/>
    <meta property="og:site_name" content="medya faresi"/>
    <meta property="article:published_time" content="2019-11-05T18:56:00+00:00"/>
    <meta property="og:title" content="Hürriyet Ahmet Hakan’ın yeni görevini manşet yaptı"/>
    <meta property="og:description" content="Gazetede “Hürriyet’te Yeni Dönem” başlığıyla duyurulan haberde “Ahmet Hakan 71 yıldır Türki basınının özcüsü Hürriyet gazetesinin yeni Genel Yayın Yönetmeni oldu” denildi."/>
  </head>
  <body>
    <article>
      <h1>Hürriyet Ahmet Hakan’ın yeni görevini manşet yaptı</h1>
      <h2>Gazetede “Hürriyet’te Yeni Dönem” başlığıyla duyurulan haberde “Ahmet Hakan 71 yıldır Türki basınının özcüsü Hürriyet gazetesinin yeni Genel Yayın Yönetmeni oldu” denildi.</h2>
      <address>
        <time datetime="2019-11-05T18:56:00+00:00">05 Nov 2019, 18:56</time>
      </address>
      <p>Hürriyet’teki 50 kişiye yaklaşan toplu işten çıkarmaların ardından istifa eden Vahap Muhyar’ın yerine Hürriyet Gazetesi Genel Yayın Yönetmeliği görevine Ahmet Hakan getirildi.</p>
      <p>Hakan’ın yeni görevi 6 Kasım 2019 tarihli Hürriyet gazetesinin sürmanşetinden duyuruldu.</p>
      <p>Gazetede “Hürriyet’te Yeni Dönem” başlığıyla duyurulan haberde “Ahmet Hakan 71 yıldır Türki basınının özcüsü Hürriyet gazetesinin yeni Genel Yayın Yönetmeni oldu” denildi.</p>
      <p>Haberde şu ifadeleri kullanıldı:</p>
      <p>“Hürriyet’in tarafsız, bağımsız çizgisinin korunacağını söyleyen Ahmet Hakan, yeni dönemle ilgili olarak hedeflerini şöyle açıkladı: Hedefimiz Hürriyet’in güçlü markasını daha da yukarıya taşımak olacaktır.”</p>
      <p>‘Demirören’den tam destek’ vurgusu</p>
      <p>Gazetede yer alan haberin devamında Hürriyet’in de aralarında bulunduğu Doğan Medya grubunu satın alan Demirören ailesinin Ahmet Hakan’a ‘tam destek verdiği’ vurgulandı.</p>
      <p>Haberde Demirören Medya Yönetim Kurulu Başkanı Yıldırım Demirören, Başkanvekili Meltem Demirören Oktay ve Yönetim Kurulu Üyesi Tayfun Demirören’in yeni atamaya ilişkin şu mesajına yer verildi:</p>
      <p>“Hürriyet’in yeni Genel Yayın Yönetmeni Ahmet Hakan’ın Hürriyet markasına büyük katkı vereceğine inanıyoruz.”</p>
      <p>Mesajda 43 kişinin evlerine yollanan tebligatlar aracılığıyla işten çıkarılmasının ardından Genel Yayın Yönetmenliği’nden istifasını noter yoluyla gazetesine bildiren Vahap Munyar’a da teşekkür edildi.</p>
    </article>
  </body>
</html>