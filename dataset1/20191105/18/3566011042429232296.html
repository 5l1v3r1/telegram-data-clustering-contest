<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545211.html/%D9%87%D8%B2%DB%8C%D9%86%D9%87-%D9%87%D8%A7%DB%8C-%D8%AF%D8%A7%D9%86%D8%B4%DA%AF%D8%A7%D9%87-%D9%81%D8%B1%D9%87%D9%86%DA%AF%DB%8C%D8%A7%D9%86-%D8%AE-%DB%8C-%D8%B1%DB%8C-%D9%85%D8%AD%D9%88%D8%B1-%D8%A7%D8%AF%D8%A7%D8%B1%D9%87-%D9%85%DB%8C-%D8%B4%D9%88%D8%AF-%D8%AA%D9%86%D8%B2%D9%84-%D8%B1%D8%AA%D8%A8%D9%87-%D8%AE-%DB%8C-%D8%B1%DB%8C%D9%86-%D8%AF%D8%A7%D9%86%D8%B4%DA%AF%D8%A7%D9%87-%D8%B3%D8%A7%D8%B2--%D8%AA%D8%A7%D8%B3%D9%81-%D8%A8%D8%A7%D8%B1-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T18:46:00+00:00"/>
    <meta property="og:title" content="هزینه های دانشگاه فرهنگیان،خَیّری محور اداره می شود/تنزل رتبه خَیّرین دانشگاه ساز، تاسف بار است"/>
    <meta property="og:description" content="مشاور رئیس دانشگاه فرهنگیان در اردبیل با بیان اینکه مهمترین دانشگاه های بزرگ دنیا بصورت خیر محور اداره می شود،گفت متاسفانه رتبه ایران در زمینه خَیّرین دانشگاه ساز در چند سال اخیر تنزل یافته و از رتبه 25 به 29 رسیده است که این تاسف بار است."/>
  </head>
  <body>
    <article>
      <h1>هزینه های دانشگاه فرهنگیان،خَیّری محور اداره می شود/تنزل رتبه خَیّرین دانشگاه ساز، تاسف بار است</h1>
      <h2>مشاور رئیس دانشگاه فرهنگیان در اردبیل:</h2>
      <address>
        <time datetime="2019-11-05T18:46:00+00:00">05 Nov 2019, 18:46</time>
      </address>
      <p>مشاور رئیس دانشگاه فرهنگیان در اردبیل با بیان اینکه مهمترین دانشگاه های بزرگ دنیا بصورت خیر محور اداره می شود،گفت متاسفانه رتبه ایران در زمینه خَیّرین دانشگاه ساز در چند سال اخیر تنزل یافته و از رتبه 25 به 29 رسیده است که این تاسف بار است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از  <a href="http://sabalanema.ir/">سبلان‌ما</a>، مهدی احمدی مشاور رئیس دانشگاه فرهنگیان کشور و مدیرعامل خیرین دانشگاه فرهنگیان  ظهر امروز در جمع اصحاب رسانه به تشریح ساختار دانشگاه فرهنگیان پرداخت و گفت: مهمترین بحث در امر آموزش و پروش بحث زیرساخت و تملک است که در این خصوص دانشگاه فرهنگیان در همه استان ها فاقد تملک واحد دانشگاهی است.</p>
      <p>وی به راهکارهای حل مشکل فوق اشاره کرد و گفت: راه اندازی بنیاد خیرین دانشگاه به منظور جذب کمک های مردمی مهمترین راه تامین زیرساخت های آموزشی این دانشگاه است.</p>
      <p>احمدی در ادامه سخنان خود به ویژگی ها و شخصیت معلم پرداخت و گفت: معلم به عنوان رکن اصلی نظام تعلیم و تربیت است و تربیت صحیح دانش‌آموزان بدون وجود معلمان متعهد و متخصص امکان‌پذیر نیست؛ بنابراین باید همگان در راستای تربیت معلم احساس تکلیف نمایند.</p>
      <p>وی به مدرسه سازان خیر نیز اشاره کرد و گفت:  همانگونه که مدرسه سازان خیر در سطح جهان زبانزد هستند باید از این خیران در دانشگاه سازی نیز استفاده شود چراکه در کنار مدرسه‌سازی توجه به امر معلم داری از ضروریات است.</p>
      <p>مشاور رئیس دانشگاه فرهنگیان در ادامه سخنان خود خواستار توجه بیشتر مسئولان به دانشگاه فرهنگیان شد و گفت: توجه به این دانشگاه   پایه و اساس آموزش و پرورش است. </p>
      <p>احمدی به فلسفه وجودی دانشگاه فرهنگیان اشاره کرد و گفت: تربیت معلم و نیروی انسانی مورد نیاز آموزش و پرورش در این دانشگاه صورت می گیرد.</p>
      <p>وی با بیان اینکه دانشگاه فرهنگیان مورد بی‌مهری قرار گرفته بود،گفت: رهبر معظم انقلاب نیز در تشریف فرمایی به دانشگاه فرهنگیان فرمودند که «نسبت به دانشگاه فرهنگیان کوتاهی شده است» و خواستار توجه جدی مسؤولان به این دانشگاه شدند.</p>
      <p>وی به رویکرد اخیر دانشگاه فرهنگیان نیز اشاره کرد و با بیان اینکه تربیت معلم قیمتی به هر قیمتی ممکن نیست،خواستار ورود خیرین به فضای دانشگاه فرهنگیان شد و گفت: با ورود خیرین و حمایت از دانشگاه فرهنگیان این دانشگاه بهتر می تواند در تربیت معلمان تراز انقلاب ایفای نقش کند.</p>
      <p>احمدی در پایان سخنان خود از راه‌اندازی هشتمین شعبه بنیاد خیرین حامی دانشگاه فرهنگیان  در اردبیل خبر داد و گفت: تا 25 آبان ماه همه شعبات استانی در کشور راه اندازی خواهد شد.</p>
      <p>انتهای پیام/ج</p>
    </article>
  </body>
</html>