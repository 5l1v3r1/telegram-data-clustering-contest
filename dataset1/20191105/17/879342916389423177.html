<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/05/infografika/suspilstvo/medychni-dovidky-najchastishe-vymahayut-skilky-koshtuyut-chornomu-rynku"/>
    <meta property="og:site_name" content="Слово і Діло"/>
    <meta property="article:published_time" content="2019-11-05T17:21:00+00:00"/>
    <meta property="og:title" content="Медичні довідки: де найчастіше вимагають і скільки коштують на «чорному» ринку"/>
    <meta property="og:description" content="Медичні довідки в Україні можуть скасувати. Їх вимагають для працевлаштуванні в багатьох сферах діяльності, а купити на чорному ринку можна за 150-300 гривень."/>
  </head>
  <body>
    <article>
      <h1>Медичні довідки: де найчастіше вимагають і скільки коштують на «чорному» ринку</h1>
      <address>
        <time datetime="2019-11-05T17:21:00+00:00">05 Nov 2019, 17:21</time>
      </address>
      <p>
        <b>В уряді міркують над тим, як скасувати медичні довідки. Міністр охорони здоров'я Зоряна Скалецька заявила, що <a href="https://www.slovoidilo.ua/promise/67028.html">відомство хоче відмовитися від документів із корупційною складовою</a>, міністр Кабміну Дмитро Дубілет теж вивчає це питання. <i>«В Україні є таке явище, як медичні довідки, які наша держава вимагає в найнесподіваніших місцях. З одного боку, вони призводять до зайвої бюрократії, витрат і навантаження лікарень, а самі довідки часто просто продаються. З іншого боку, може, це робить позитивний вплив на здоров'я українців?»</i> – сформулював він проблему. «Слово і Діло» вивчило, в яких випадках найчастіше вимагають медичні довідки, а також скільки вони коштують на «чорному» ринку.</b>
      </p>
      <p>Паперової тяганини не уникнути практично в будь-якій сфері діяльності. Довідки вимагають від працівників підприємств у сфері громадського харчування (кухарів, офіціантів), у торгівлі продовольством, в навчальних закладах, оздоровчих установах для дітей, готелях і гуртожитках, армії, силових структурах, розважальних закладах, перукарнях, салонах, хімчистках тощо.</p>
      <figure>
        <img src="http://media.slovoidilo.ua/media/infographics/10/98456/98456-1_uk_origin.png"/>
      </figure>
      <p>Причому в деяких місцях довідки потрібні не тільки співробітникам, а й відвідувачам. Йдеться про спортивні секції, дитячі оздоровчі установи і лікувально-профілактичні установи для дорослих. Скрізь потрібна мінімум одна довідка, а подекуди – і три.</p>
      <p>Різновидів медичних довідок в Україні величезна кількість. Один із найпопулярніших – особиста медична книжка, яку вимагають від працівників підприємств, пов'язаних з обслуговуванням населення і ризиком поширення інфекційних захворювань.</p>
      <p>Для водіїв або тих, хто хоче отримати водійські права або зброю, є обов'язковим сертифікат про проходження наркологічного контролю, а також довідка про проходження психіатричного огляду.</p>
      <p>Цілу купу довідок потрібно отримати дитині: при вступі до навчального закладу – довідка про медичний огляд і карта щеплень, щоб піти в спортивну секцію – довідка про допуск до занять спортом, поїхати на оздоровлення – довідка для отримання путівки. Не легше і дорослому: в разі хвороби потрібно взяти листок непрацездатності, який є підставою для виплати відповідної допомоги.</p>
      <p>Не всі готові пройти через «бюрократичне пекло» для отримання медичної довідки. На «чорному» ринку їх можна купити в середньому лише за 150-300 гривень. Найдешевше коштує медична книжка, дорожче – довідки для дозволу на зброю або довідки, пов'язані з вагітністю.</p>
      <figure>
        <img src="http://media.slovoidilo.ua/media/infographics/10/98456/98456-2_uk_origin.png"/>
      </figure>
      <p>Нагадаємо, <a href="https://www.slovoidilo.ua/2019/10/09/novyna/polityka/skasuvannya-trudovyx-knyzhok-kabmini-rozpovily-pro-reformu">в Україні до кінця року можуть скасувати паперові трудові книжки</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/10/novyna/suspilstvo/moz-planuye-skasuvaty-meddovidky"/>
        <a href="https://www.slovoidilo.ua/2018/03/05/pogljad/suspilstvo/medychni-dovidky-vodiyiv-proponuyut-moz"/>
        <a href="https://www.slovoidilo.ua/2019/10/26/novyna/suspilstvo/moz-oprylyudnylo-rezultaty-audytu-instytuti-raku"/>
      </related>
    </article>
  </body>
</html>