<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191105-pensiyi-ta-dovidky-u-smartfoni-doruchennya-zelenskogo-do-kintsya-2019-roku/"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T17:36:17+00:00"/>
    <meta property="og:title" content="Пенсії та довідки у смартфоні: доручення Зеленського до кінця 2019 року"/>
    <meta property="og:description" content="Президент України Володимир Зеленський поставив завдання до кінця 2019 року запровадити сервіс призначення пенсій та отримання довідок за допомогою мобільного додатка, а також розпочати підготовку до масштабної приватизації."/>
  </head>
  <body>
    <article>
      <h1>Пенсії та довідки у смартфоні: доручення Зеленського до кінця 2019 року</h1>
      <address>
        <time datetime="2019-11-05T17:36:17+00:00">05 Nov 2019, 17:36</time>
      </address>
      <p>Президент України Володимир Зеленський поставив завдання до кінця 2019 року запровадити сервіс призначення пенсій та отримання довідок за допомогою мобільного додатка, а також розпочати підготовку до масштабної приватизації.</p>
      <p>Президент Володимир Зеленський під час зустрічі з керівництвом Верховної Ради та Кабміна заявив про необхідність кількох нововведень.</p>
      <p>Зокрема, президент поставив завдання міністру соціальної політики Юлії Соколовській до кінця 2019 року запровадити сервіс <b>призначення</b> <b>пенсій та отримання довідок за допомогою мобільного додатка</b>.</p>
      <p><b>Читайте</b>: <a href="https://fakty.com.ua/ua/ukraine/20191105-yak-pidvyshhat-zarplaty-politsejskym-prykordonnykam-ta-natsgvardijtsyam-u-2020/">Як підвищать зарплати поліцейським, прикордонникам та нацгвардійцям у 2020</a></p>
      <p>Міністерство охорони здоров’я до 31 січня 2020 року має удосконалити роботу системи екстреної медицини та до лютого забезпечило створення й функціонування <b>Єдиної державної інформаційної системи трансплантації</b>.</p>
      <p>Президент також поставив завдання міністру освіти і науки Ганні Новосад. Зокрема, до кінця року має бути сформовано законодавчу основу для роботи базової та профільної школи за новими освітніми стандартами та забезпечено повноцінний запуск роботи <b>Національного фонду досліджень.</b></p>
      <p>Міністерство культури, молоді та спорту до кінця року повинно розробити законопроект щодо <b>інформаційного простору України.</b></p>
      <p>Крім того, Володимир Зеленський поставив завдання до кінця поточного року розробити план заходів щодо <b>зростання позицій України в рейтингу Doing Business</b>, а також розпочати підготовку до масштабної <b>приватизації</b> та запровадження <b>ринку землі.</b></p>
      <p>Раніше Факти ICTV писали, що Володимир <a href="https://fakty.com.ua/ua/ukraine/20191105-minoborony-maye-stvoryty-vijskovu-politsiyu-zelenskyj/">Зеленський дав розпорядження міністру оборони</a> Андрію Загороднюку до 31 грудня впровадити нову об’єднану систему керівництва та управління силами оборони, яка відповідатиме стандартам НАТО.</p>
      <p>Крім того, у структурі Міноборони має бути створений сучасний ефективний правоохоронний орган –<b> Військова поліція.</b></p>
    </article>
  </body>
</html>