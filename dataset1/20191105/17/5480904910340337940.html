<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/koruna-stagnovala-k-euru-a-oslabila-vuci-dolaru-prazska-burza-rostla/1817583?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-05T17:32:00+00:00"/>
    <meta property="og:title" content="Koruna stagnovala k euru a oslabila vůči dolaru, pražská burza rostla"/>
    <meta property="og:description" content="Praha - Česká měna dnes stagnovala k euru a oslabila vůči dolaru. Koruna k 17:00 oproti předchozímu závěru oslabila k dolaru o 17 haléřů na 23,05 Kč/USD. K euru zůstala beze změny na 25,52 Kč/EUR. Vyplývá to z údajů na serveru Patria Online. Pražská burza dnes rostla třetí den v řadě. Index PX si připsal 0,68 procenta na 1077,01 bodu. Vzhůru mu pomohly hlavně akcie Erste Bank a VIG."/>
  </head>
  <body>
    <article>
      <h1>Koruna stagnovala k euru a oslabila vůči dolaru, pražská burza rostla</h1>
      <address><time datetime="2019-11-05T17:32:00+00:00">05 Nov 2019, 17:32</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Česká měna dnes stagnovala k euru a oslabila vůči dolaru. Koruna k 17:00 oproti předchozímu závěru oslabila k dolaru o 17 haléřů na 23,05 Kč/USD. K euru zůstala beze změny na 25,52 Kč/EUR. Vyplývá to z údajů na serveru Patria Online. Pražská burza dnes rostla třetí den v řadě. Index PX si připsal 0,68 procenta na 1077,01 bodu. Vzhůru mu pomohly hlavně akcie Erste Bank a VIG.</p>
      <p>"Koruna vyčkává na čtvrteční jednání centrální banky, které by mělo určit směr, jakým se bankovní rada chce vydat," sdělil analytik Komerční banky František Táborský. Bankovní rada České národní banky bude na svém čtvrtečním zasedání jednat mimo jiné o úrokových sazbách, od nichž se odvíjí úročení komerčních úvěrů. Analytici oslovení ČTK se již dříve shodli, že centrální banka sazby nezmění.</p>
      <p>Pražská burza dnes rostla třetí den v řadě. Index PX si připsal 0,68 procenta na 1077,01 bodu. Vzhůru mu pomohly hlavně rakouské finanční tituly. Vyplývá to z internetových stránek burzy.</p>
      <p>"Tahounem růstu se staly akcie Erste Bank, které posílily o 2,30 procenta na 855 Kč, když nálada v západoevropském bankovním sektoru zůstala pozitivní," uvedl k dnešnímu obchodování makléř Fio banky Josef Dudek.</p>
      <p>Dařilo se i dalšímu rakouskému titulu, pojišťovně VIG. Její cenné papíry zdražily o 0,72 procenta na 628,50 koruny.</p>
      <p>Mimo finanční sektor si polepšila emise technologické společnosti Avast. Akcie vývojáře stejnojmenného antivirového programu zpevnily o 0,8 procenta na 126 Kč za kus.</p>
      <p>Naopak mezi ztrátové se dnes zařadily cenné papíry Monety či textilky PFNonwovens. Akcie Monety, která ve středu zveřejní hospodářské výsledky za 3. čtvrtletí, dnes odepsaly přes půl procenta na 77 korun. Emise znojemského výrobce netkaných textilií PFNonwovens oslabila o 0,56 procenta.</p>
      <p>
        <b>Kurz české měny:</b>
      </p>
      <ul>
        <li>| Předchozí závěr | Dnes kolem 17:00</li>
        <li>Kč/EUR | 25,52 | 25,52</li>
        <li>Kč/USD | 22,88 | 23,05</li>
      </ul>
      <p>
        <i>Zdroj: Patria Online</i>
      </p>
    </article>
  </body>
</html>