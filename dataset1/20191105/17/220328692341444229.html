<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/bekinseyl-i-uayzman-ofitsialno-razvedeni-405965.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-05T17:49:00+00:00"/>
    <meta property="og:title" content="Бекинсейл и Уайзман официално разведени"/>
    <meta property="og:description" content="Звездата от &quot;Подземен свят&quot; вече е свободна."/>
  </head>
  <body>
    <article>
      <h1>Бекинсейл и Уайзман официално разведени</h1>
      <address><time datetime="2019-11-05T17:49:00+00:00">05 Nov 2019, 17:49</time> by <a rel="author">Агенция Стандарт</a></address>
      <p>TMZ съобщи за приключването на бракоразводното дело на актрисата Кейт Бекинсейл и Лен Уайзман. Двете звезди вече са свободни. Бекинсейл и Уайзман сключиха брак през 2004-а. До развода им се стигна, след като холивудския ас беше заснет с модела Си Джей Франко през 2015-а. Двамата нямат деца и разделят само имуществото си. Звездната двойка не е сключвала предбрачен договор. В документите по делото Кейт е заявила, че иска да запази само бижутата си и личните вещи. В допълнение тя е поискала да задържи и доходите й след датата на раздялата. Нито един от двамата не е поискал от бившия си партньор издръжка. Лен Уайзман е известен холивудски режисьор. Първата му съпруга е детска учителка. Напуска я, след като се запознава с Кейт Бекинсейл на снимките на един от филмите от „Подземен свят”, на който той е режисьор. Актрисата също напусна партньора си – актьора Майкъл Шийн, заради Уайзман.</p>
    </article>
  </body>
</html>