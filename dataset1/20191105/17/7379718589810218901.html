<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/05/champions-league-real-ad-un-bivio-juve-in-cerca-della-sicurezza"/>
    <meta property="og:site_name" content="euronews"/>
    <meta property="article:published_time" content="2019-11-05T17:46:20+00:00"/>
    <meta property="og:title" content="Champions League: Real ad un bivio, Juve in cerca della sicurezza"/>
    <meta property="og:description" content="Nella quarta giornata della fase a gironi, il Real Madrid ospiterà i turchi del Galatasaray, in un match pressoché decisivo per la qualificazione"/>
  </head>
  <body>
    <article>
      <h1>Champions League: Real ad un bivio, Juve in cerca della sicurezza</h1>
      <address><time datetime="2019-11-05T17:46:20+00:00">05 Nov 2019, 17:46</time> by <a rel="author">euronews </a></address>
      <figure>
        <img src="https://static.euronews.com/articles/stories/04/28/07/38/773x435_cmsv2_2520bef2-86c5-5a4f-a3bf-6ad6f899137a-4280738.jpg"/>
      </figure>
      <p><b>Champions League, quarta giornata della fase a gironi</b>.</p>
      <p><b>Il Real Madrid ospiterà al Bernabeu i turchi del Galatasaray</b>, sempre sconfitti nei tre precedenti nella tana dei Blancos.</p>
      <p>Zinedine Zidane, che in questi giorni ha strizzato l'occhio al parigino Mbappé e confermato Gareth Bale per la stagione in corso, sprona per la sfida assai importante ai fini della qualificazione la sua squadra, seconda nel gruppo A con soli quattro punti.</p>
      <p>"Penso che tutto ciò cui dobbiamo pensare sia giocare una grande partita con il supporto dei nostri tifosi e di tutti i membri del club - dice il tecnico - faremo del nostro meglio per ottenere questi tre punti che, in pratica, ci qualificherebbero".</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FRealMadrid%2Fvideos%2F2340635889584715%2F&amp;show_text=&amp;width=640" width="640" height="800" data-service="Facebook" scrolling="no"/>
      </figure>
      <p>in Germania, invece, il <b>Bayern Monaco</b> (forte di tre successi in altrettanti incontri)se la vedrà tra le mura amiche contro gli ellenici dell'<b>Olympiacos</b>, formazione fanalino di coda del gruppo B.</p>
      <p>L'allenatore ad interim, Hansi Flick, è di fresco insediamento, dopo il <b>"cappotto"</b> (sconfitta per 5-1) in Bundesliga contro l'<b>Eintracht Francoforte</b>, costato la panchina a Niko Kovač.</p>
      <p>Nell'altra sfida del girone, punti pesanti in palio a Belgrado, con la <b>Stella Rossa che riceve il Tottenham</b>.</p>
      <p>Gruppo C: assodata la qualificazione del <b>Manchester City</b>, che rende visita all'<b>Atalanta</b>, ormai spacciata; spareggio per la seconda piazza in Croazia, tra <b>Dinamo Zagabria e Shakhtar Donestk</b>.</p>
      <p>Infine, nel girone D, <b>la Juventus cerca il lasciapassare</b> per l'approdo al secondo turno <b>in casa della Lokomotiv Mosca</b>, sulla carta meno disagevole la <b>trasferta dell'Atletico MAdrid col Bayer Leverkusen</b>.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FEuropaLeague%2Fvideos%2F563703677719470%2F&amp;show_text=&amp;width=640" width="640" height="358" data-service="Facebook" scrolling="no"/>
      </figure>
    </article>
  </body>
</html>