<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/kabmin-rozglyane-zakonoproekt-pro-skasuvannya-priv-yazki-socviplat-do-prozhitkovogo-minimumu-328585_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T17:09:00+00:00"/>
    <meta property="og:title" content="Кабмін розгляне законопроект про скасування &quot;прив'язки&quot; соцвиплат до прожиткового мінімуму"/>
    <meta property="og:description" content="Міністерство підготувало відповідний законопроект."/>
  </head>
  <body>
    <article>
      <h1>Кабмін розгляне законопроект про скасування "прив'язки" соцвиплат до прожиткового мінімуму</h1>
      <h2>Міністерство підготувало відповідний законопроект.</h2>
      <address>
        <time datetime="2019-11-05T17:09:00+00:00">05 Nov 2019, 17:09</time>
      </address>
      <p>Міністерство соціальної політики підготувало законопроект, який скасує <b><a href="https://dt.ua/ECONOMICS/u-minsocpolitiki-proponuyut-vidv-yazati-vid-prozhitkovogo-minimumu-150-socviplat-326038_.html">прив'язку показника прожиткового мінімуму до зарплат</a>,</b> штрафів та інших виплат або платежів. Про це повідомила міністерка соціальної політики Юлія Соколовська, <a href="https://www.epravda.com.ua/rus/news/2019/11/5/653337/">пише ЕП.</a></p>
      <p>"Прожитковий мінімум перестав бути чинником, яким вимірюється бідність. До показника прожиткового мінімуму прив'язані понад 150 різного роду виплат. Ми підготували законопроект і готуємося виносити його на розгляд уряду завтра (6 листопада – ред.)", - заявила Соколовська.</p>
      <p>За словами міністерки, паралельно законопроект представлять на розгляд Верховної Ради.</p>
      <p>"З головою профільного комітету це питання обговорювали і збирали засідання комітету", - сказав вона.</p>
      <p>Нагадаємо, що, згідно з планами Кабміну, з 1 січня 2020 року прожитковий мінімум збільшиться на 162 грн та складе 2027 грн. Хоча при цьому у Кабміні вважають, що "повинні здійснити рішучі кроки" щодо наближення розміру прожиткового мінімуму до 4251 грн.</p>
      <p>Розмір прожиткового мінімуму в Україні для різних груп населення з <b><a href="https://dt.ua/ECONOMICS/rozmir-prozhitkovogo-minimumu-zris-do-1-936-tis-grn-316102_.html">1 липня 2019 року зріс з 1,853 тис. грн до 1,936 тис. грн</a>.</b></p>
      <footer>За матеріалами: <a href="https://dt.ua/go/aHR0cDovL3d3dy5lcHJhdmRhLmNvbS51YS9ydXMv">Економічна правда</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>