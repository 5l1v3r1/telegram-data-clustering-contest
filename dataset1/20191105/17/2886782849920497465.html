<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/05/bl-szerda-ujabb-5-6-csapat-valthat-jegyet-tavaszra"/>
    <meta property="og:site_name" content="euronews"/>
    <meta property="article:published_time" content="2019-11-05T17:03:51+00:00"/>
    <meta property="og:title" content="BL-szerda: újabb 5-6 csapat válthat jegyet tavaszra"/>
    <meta property="og:description" content="A PSG, a Bayern München, a Manchester City, a Juventus, az Atlético Madrid, és gyakorlatilag a Real Madrid is biztosíthatja nyolcaddöntős helyét."/>
  </head>
  <body>
    <article>
      <h1>BL-szerda: újabb 5-6 csapat válthat jegyet tavaszra</h1>
      <address><time datetime="2019-11-05T17:03:51+00:00">05 Nov 2019, 17:03</time> by <a rel="author">Horváth Ferenc</a></address>
      <figure>
        <img src="https://static.euronews.com/articles/stories/04/28/07/38/773x435_cmsv2_2520bef2-86c5-5a4f-a3bf-6ad6f899137a-4280738.jpg"/>
      </figure>
      <p>Akár újabb hat csapat továbbjuthat a csoportkörből a labdarúgó Bajnokok Ligájában szerdán.</p>
      <p>Az A-csoport második helyére hajt a rekordgyőztes Real Madrid, mivel az eddig 100 százalékos Paris Saint-Germain számára nem lehet túl nagy falat otthon a belga Club Brugge.</p>
      <p>Zinedine Zidane csapatától ugyancsak elvárás, az eddig halványan muzsikáló Galatasaray legyőzése.</p>
      <p>- Azt hiszem, mindenre fel kell készülnünk, és mindent meg kell tennünk szurkolóink kiszolgálása érdekében, és a klub összes alkalmazottja is ezt várja el tőlünk. A legjobbat fogjuk adni magunkból a 3 pont érdekben, ami gyakorlatilag már továbbjutást ér számunkra - nyilatkozta a Real francia mestere.</p>
      <p>A B-csoport élén álló, eddig mindhárom mérkőzését megnyerő Bayern München az egypontos Olympiakoszt fogadja. Már egy sovány döntetlennel is nyerő pozícióba kerülnek a bajorok. Amit Nico Kovac edző menesztése után, az eddigi segítő, Hansi Flick átmeneti irányításával is könnyedén elérhetnek.</p>
      <p>Itt a Crvena Zvezda-Tottenham mérkőzés kimenetelén múlik, hogy kettejük közül melyik csapat gondolhatja komolyan a 16 közé jutást.</p>
      <p>A C jelű négyes együttesei közül a Manchester City, a BL-mezőnyben idegenül mozgó Atalanta vendégeként érheti el célját. A másik továbbjutó helyért még éles harc lesz.</p>
      <p>A D-csoportban két vendéggyőzelem el is dönti a legfontosabb kérdést; az Atletico Madrid és a Juventus továbbjutását.</p>
      <p>
        <b>A szerdai program,</b>
      </p>
      <p>
        <b>csoportkör, 4. forduló:</b>
      </p>
      <p>
        <b>A-csoport:</b>
      </p>
      <p>Paris Saint-Germain (francia) - Club Brugge (belga) 21.00</p>
      <p>Real Madrid (spanyol)-Galatasaray (török) 21.00</p>
      <p>Az állás: 1. Paris Saint-Germain 9 pont, 2. Real Madrid 4, 3. Brugge 2, 4. Galatasaray 1</p>
      <p>
        <b>B-csoport:</b>
      </p>
      <p>Bayern München (német)-Olimpiakosz Pireusz (görög) 18.55</p>
      <p>Crvena zvezda (szerb)-Tottenham Hotspur (angol) 21.00</p>
      <p>Az állás: 1. Bayern München 9 pont, 2. Tottenham 4, 3. Crvena zvezda 3, 4. Olimpiakosz 1</p>
      <p>
        <b>C-csoport:</b>
      </p>
      <p>Dinamo Zagreb (horvát)-Sahtar Donyeck (ukrán) 21.00</p>
      <p>Atalanta (olasz)-Manchester City (angol), Milánó 21.00</p>
      <p>Az állás: 1. Manchester City 9 pont, 2. Dinamo Zagreb 4 (6-4), 3. Sahtar Donyeck 4 (4-6), 4. Atalanta 0</p>
      <p>
        <b>D-csoport:</b>
      </p>
      <p>Lokomotiv Moszkva (orosz)-Juventus (olasz) 18.55</p>
      <p>Bayer Leverkusen (német)-Atlético Madrid (spanyol) 21.00</p>
      <p>Az állás: 1. Juventus 7 pont (7-3), 2. Atlético Madrid 7 (5-2), 3. Lokomotiv Moszkva 3, 4. Bayer Leverkusen 0</p>
    </article>
  </body>
</html>