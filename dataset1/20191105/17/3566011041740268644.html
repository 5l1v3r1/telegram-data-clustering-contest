<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545214.html/%D8%A7%D8%A8%D8%B1%D8%A7%D8%B2-%D9%86%DA%AF%D8%B1%D8%A7%D9%86%DB%8C-%D8%A7%D8%AA%D8%AD%D8%A7%D8%AF%DB%8C%D9%87-%D8%A7%D8%B1%D9%88%D9%BE%D8%A7-%D8%A7%D8%B2-%DA%AF%D8%A7%D9%85-%D9%87%D8%B3%D8%AA%D9%87-%D8%A7%DB%8C-%D8%AA%D8%A7%D8%B2%D9%87-%D8%A7%DB%8C%D8%B1%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T17:07:00+00:00"/>
    <meta property="og:title" content="ابراز نگرانی اتحادیه اروپا از گام هسته‌ای تازه ایران"/>
    <meta property="og:description" content="سخنگوی اتحادیه اروپا با صدور بیانیه‌ای از ادامه کاهش تعهد ایران به برجام ابراز نگرانی کرده و از تهران خواسته به پایبندی به این توافق بازگردد."/>
  </head>
  <body>
    <article>
      <h1>ابراز نگرانی اتحادیه اروپا از گام هسته‌ای تازه ایران</h1>
      <address>
        <time datetime="2019-11-05T17:07:00+00:00">05 Nov 2019, 17:07</time>
      </address>
      <p>سخنگوی اتحادیه اروپا با صدور بیانیه‌ای از ادامه کاهش تعهد ایران به برجام ابراز نگرانی کرده و از تهران خواسته به پایبندی به این توافق بازگردد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سخنگوی اتحادیه اروپا امروز (سه‌شنبه) از تصمیم ایران برای برداشتن گام تازه‌ای در جهت کاهش تعهد به توافق هسته‌ای ابراز نگرانی کرد.</p>
      <p>در این بیانیه همچنین به ایران توصیه شده است که با صرف نظر کردن از گام هسته‌ای جدید، به پایبندی به برجام بازگردد.   جمهوری اسلامی ایران امروز اعلام کرد که در چهارمین گام از روند کاهش تعهد به توافق هسته‌ای، از فردا تزریق گاز به سانتریفیوژهای نصب‌شده در تأسیسات زیرزمینی فردو را آغاز می‌کند. بر اساس برجام، این تأسیسات قرار بود به مرکز تحقیق و توسعه و تولید ایزوتوپ‌های پایدار بدل شود.   گام تازه ایران، ادامه مسیری است که اردیبهشت ماه امسال در واکنش به خروج یکجانبه آمریکا از توافق هسته‌ای آغاز شد. تهران می‌گوید در صورتی که طرف‌های باقی‌مانده در برجام به تعهدات خود عمل کرده و آثار منفی تحریم‌های آمریکا را جبران کنند، حاضر است گام‌های برداشته‌شده را به عقب بازگرداند.   منبع: فارس</p>
    </article>
  </body>
</html>