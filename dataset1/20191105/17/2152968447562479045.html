<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/05/sluchi-se-kianu-riivs-se-poiavi-s-priiatelka-za-pyrvi-pyt.428670"/>
    <meta property="og:site_name" content="Dnes.bg"/>
    <meta property="article:published_time" content="2019-11-05T17:52:00+00:00"/>
    <meta property="og:title" content="Случи се! Киану Рийвс се появи с приятелка за първи път"/>
    <meta property="og:description" content="Актьорът показа дамата до себе си | Dnes.bg"/>
  </head>
  <body>
    <article>
      <h1>Случи се! Киану Рийвс се появи с приятелка за първи път</h1>
      <h2>Актьорът показа дамата до себе си</h2>
      <address><time datetime="2019-11-05T17:52:00+00:00">05 Nov 2019, 17:52</time> by <a rel="author" href="https://www.dnes.bg/author/297" target="_blank">Дарена Найденова</a></address>
      <p>Любимецът на публиката Киану Рийвс най-накрая показа жената до себе си. Актьорът се появи на червения килим в Лос Анджелис заедно с художничката Александра Грант. Събитието беше спонсорирано от Gucci и беше с цел събиране на средства за Музея на Лос Анджелис.</p>
      <p>И докато на червения килим имаше още много звезди, включително Бри Ларсън, Доналд Глоувър, Наоми Кембъл, Джаред Лето и Салма Хайек, апаратите на фотографите бяха насочени към Киану Рийвс и неговата половинка. Той и Александра Грант не се притесняваха от вниманието и спокойно демонстрираха своята близост.<br/> <br/>Актьорът, познат на публиката от „Матрицата“ и „Джон Уик“ беше облечен с традиционния черен костюм, а дамата му избра дълга рокля с дълбоко деколте и сребърни пантофки. <br/> <br/>И докато много от холивудските двойки постоянно позират пред фотографите, то това е събитие за Рийвс. Той ревностно пази личния си живот и досега никога не е присъствал на официално събитие с приятелка. <br/> <br/>Александра Грант и Киану Рийвс работят от години заедно. Двамата залягат над книгата на актьора „Ode to Happiness“, която излиза през 2011 година, след което издават и втора творба – „Shadows“ през 2016-а. <br/> <br/>Грант и Рийвс имат и обща издателска къща „X Artist's Books“, която е основана през 2017-а. Сега обаче актьорът се е фокусирал върху киното, като само тази година участва в 3 филма – „John Wick: Chapter 3“, „Toy Story 4“ и продукцията на Нетфликс „Maybe“.<br/> <br/>Очакваме го и да се появи отново в продължението на „Матрицата“, което беше обявено през август. Няма кой знае какви детайли около филма, но Рийвс призна, че проектът е много обещаващ. <br/> <br/>Още новини за звезди четете в <a href="https://www.tialoto.bg/c/1-zvezdi"><b>Tialoto.bg</b></a></p>
    </article>
  </body>
</html>