<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/komitet_rekomenduie_radi_uhvalyty_novyy_zakonoproiekt_pro_plast_1684273"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T17:00:00+00:00"/>
    <meta property="og:title" content="Комітет рекомендує Раді ухвалити новий законопроєкт про &quot;Пласт&quot;"/>
    <meta property="og:description" content="Профільний парламентський комітет з питань молоді та спорту рекомендує Верховній Раді ухвалити законопроєкт №0976 &quot;Про державне визнання і підтримку &quot;Пласту&quot; - національної скаутської організації України&quot; у новій редакції з пропозиціями Президента України."/>
  </head>
  <body>
    <article>
      <h1>Комітет рекомендує Раді ухвалити новий законопроєкт про "Пласт"</h1>
      <address>
        <time datetime="2019-11-05T17:00:00+00:00">05 Nov 2019, 17:00</time>
      </address>
      <p>
        <b>Профільний парламентський комітет з питань молоді та спорту рекомендує Верховній Раді ухвалити законопроєкт №0976 "Про державне визнання і підтримку "Пласту" - національної скаутської організації України" у новій редакції з пропозиціями Президента України.</b>
      </p>
      <p>Про це повідомляє <a href="https://iportal.rada.gov.ua/news/Novyny/183940.html">пресслужба</a> Апарату Верховної Ради.</p>
      <p>Як зазначається, комітеті була створена робоча група, до якої увійшли представники пластових  та скаутських організацій, Міністерства фінансів, Міністерства освіти та Міністерства культури.</p>
      <p>Відтак, у ході доопрацювання була змінена назва на більш об'єднуючу, а також вилучені норми, що порушують принцип рівності громадських організацій.</p>
      <p>У цій редакції законопроєкт стосується пластових і скаутських організацій, а визнання історичного внеску "Пласту" винесено у преамбулу.</p>
      <p>Законопроєктом передбачено розробку органами місцевого самоврядування та органами виконавчої влади програм  стосовно дітей та молоді з урахуванням пропозицій пластових та скаутських організацій, а також можливість залучати пластові організації до державних програм.</p>
      <p>Окрім цього, органи виконавчої влади та місцевого самоврядування надають матеріальну допомогу, а при затвердженні державного та місцевого бюджетів передбачаються видатки на підтримку програм проєктів пластової та скаутської освітньої програми.</p>
      <p>Раніше <a href="https://zik.ua/news/2019/10/03/rada_pidtrymala_propozytsii_prezydenta_do_zakonu_pro_derzhavnu_pidtrymku_1660325">повідомлялося</a>, що Верховна Рада погодила пропозиції президента щодо ухвалення законопроєкту про державну підтримку та визнання національної скаутської організації "Пласт" та відправила його на доопрацювання комітету.</p>
      <related>
        <h4>читайте також</h4>
        <a href="https://zik.ua/news/2019/11/05/razumkov_pidpysav_zakonoproiekt_pro_zakryti_plyazhi_1684405"/>
        <a href="https://zik.ua/news/2019/10/03/rada_pidtrymala_propozytsii_prezydenta_do_zakonu_pro_derzhavnu_pidtrymku_1660325"/>
        <a href="https://zik.ua/news/2019/09/23/komitet_pidtrymav_propozytsii_zelenskogo_po_zakonu_pro_plast_1652599"/>
        <a href="https://zik.ua/news/2019/05/31/dyva_produktyvnosti_vr_nova_armiya_i_shkola_legalizovanyy_plast_prava_1584115"/>
      </related>
    </article>
  </body>
</html>