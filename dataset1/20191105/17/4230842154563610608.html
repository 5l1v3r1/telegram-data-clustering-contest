<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191105-minoborony-maye-stvoryty-vijskovu-politsiyu-zelenskyj/"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T17:00:53+00:00"/>
    <meta property="og:title" content="Міноборони має створити Військову поліцію – Зеленський"/>
    <meta property="og:description" content="Президент Володимир Зеленський виступив з пропозицією про необхідність створення в Україні Військової поліції."/>
  </head>
  <body>
    <article>
      <h1>Міноборони має створити Військову поліцію – Зеленський</h1>
      <address>
        <time datetime="2019-11-05T17:00:53+00:00">05 Nov 2019, 17:00</time>
      </address>
      <p>Президент Володимир Зеленський виступив з пропозицією про необхідність створення в Україні Військової поліції.</p>
      <p>В Україні до 2020 року може з’явитися Військова поліція. Президент Володимир Зеленський дав розпорядження міністру оборони Андрію Загороднюку до 31 грудня впровадити нову об’єднану систему керівництва та управління силами оборони, яка відповідатиме стандартам НАТО.</p>
      <p><b>Читайте</b>: <a href="https://fakty.com.ua/ua/ukraine/20191105-yak-pidvyshhat-zarplaty-politsejskym-prykordonnykam-ta-natsgvardijtsyam-u-2020/">Як підвищать зарплати поліцейським, прикордонникам та нацгвардійцям у 2020</a></p>
      <p>Крім того, у структурі Міноборони має бути створений сучасний ефективний правоохоронний орган –<b> Військова поліція.</b></p>
      <p>Також президент вважає за потрібне, щоб до кінця року Міністерство у справах ветеранів, тимчасово окупованих територій та внутрішньо переміщених осіб створило концепцію об’єднаного реєстру ветеранів та розробило проект технічного завдання платформи<b> Е-ветеран.</b></p>
      <p>Раніше Факти ICTV писали, що Міністерство оборони планує подати до Верховної Ради <a href="https://fakty.com.ua/ua/ukraine/20190926-minoborony-stvoryt-vijskovu-politsiyu-dlya-borotby-z-koruptsiyeyu/">законопроект про створення Військової поліції</a>.</p>
      <p>На думку Андрія Загороднюка, новий антикорупційний орган потрібен, щоб аналізувати технічні умови, тендери, звітність, щоб знизити ризики виникнення корупції.</p>
    </article>
  </body>
</html>