<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Televiziyata-na-Slavi-se-otchete-s-ogromen-reiting-911424"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-05T17:28:00+00:00"/>
    <meta property="og:title" content="Телевизията на Слави се отчете с огромен рейтинг"/>
    <meta property="og:description" content="Телевизията на Слави Трифонов обяви първите данни за интереса на зрителите към програмата на новата ..."/>
  </head>
  <body>
    <article>
      <h1>Телевизията на Слави се отчете с огромен рейтинг</h1>
      <address>
        <time datetime="2019-11-05T17:28:00+00:00">05 Nov 2019, 17:28</time>
      </address>
      <p>Телевизията на Слави Трифонов обяви първите данни за интереса на зрителите към програмата на новата медия, чийто сигнал тръгна на 1 ноември в ефира, но официалният старт на програмата бе в понеделник - на 4 ноември.</p>
      <p>Ето какво написа самият Слави Трифонов на личната си страница във фейсбук:</p>
      <p>
        <i>Вчера в 19 ч. беше официалният старт на "7/8 ТВ“. Според данните на Be Media Consultant при старта на "7/8 ТВ“ общо достигнатата аудитория (Reach) в часовия пояс 19:00 – 23:45 на национална база във възрастовата група 15-70 г. е 1 милион 456 хиляди и 120 зрители, което e 28.8 % Reach.</i>
      </p>
      <p>
        <i>Безспорен лидер в гледаемостта е "Вечерното шоу на Слави Трифонов“ с достигната аудитория (Reach) - 1 милион 36 хиляди и 470 зрители. На второ място е "Вечерта на актьорите“ с достигната аудитория (Reach) – 1 милион 11 хиляди и 200 зрители.</i>
      </p>
      <p>
        <i>За сравнение, по официални данни на агенцията, мереща bTV, предаването "Фермата“ е гледано средно от 909 хиляди и 120 зрители, което е с 127 350 по-малко. Публицистичното предаване "Студио Хъ“ е с достигната аудитория 687 хиляди и 600 зрители.</i>
      </p>
      <p>
        <i>За сравнение публицистичното предаване "Лице в лице“, по данни на мерещата го агенция, вчера е гледано средно от 524 хиляди и 400 зрители, което е с 163 200 по-малко.<br/>Силата е в истината!</i>
      </p>
    </article>
  </body>
</html>