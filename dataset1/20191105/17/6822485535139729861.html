<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814152.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T17:25:00+00:00"/>
    <meta property="og:title" content="بازیکن پرسپولیس محروم شد/جریمه برای حاج‌صفی"/>
    <meta property="og:description" content=" به گزارش سایت رسمی فدراسیون فوتبال، دیدار تیم های صنعت نفت آبادان و تراکتورسازی تبریز در هفته هشتم برگزار و از سوی احسان حاج صفی تخلفاتی مبنی بر توهین به داور مسابقه رخ داد. وی به 50 میلیون ریال جریمه نقدی و توبیخ کتبی محکوم شد."/>
  </head>
  <body>
    <article>
      <h1>بازیکن پرسپولیس محروم شد/جریمه برای حاج‌صفی</h1>
      <address>
        <time datetime="2019-11-05T17:25:00+00:00">05 Nov 2019, 17:25</time>
      </address>
      <p>کمیته انضباطی آرای خود را در خصوص سه تیم لیگ برتری صادر کرد.</p>
      <p> به گزارش سایت رسمی فدراسیون فوتبال، دیدار تیم های صنعت نفت آبادان و تراکتورسازی تبریز در هفته هشتم برگزار و از سوی احسان حاج صفی تخلفاتی مبنی بر توهین به داور مسابقه رخ داد. وی به 50 میلیون ریال جریمه نقدی و توبیخ کتبی محکوم شد.</p>
      <p>مسابقه تیم های شاهین شهرداری بوشهر و پرسپولیس تهران برگزار و از سوی تماشاگران تیم شاهین شهرداری بوشهر تخلفاتی مبنی بر ورود به زمین مسابقه رخ داد. این تیم به پرداخت 100 میلیون ریال جریمه نقدی محکوم شد.</p>
      <p>فرشاد احمدزاده- بازیکن تیم پرسپولیس به دلیل توهین و تهدید داور که منجر به اخراجش شد به یک جلسه محرومیت و پرداخت 200 میلیون ریال جریمه نقدی محکوم شد( این رای در خصوص محرومیت قطعی و در خصوص جریمه نقدی قابل تجدید نظر می باشد)</p>
      <p>همچنین با توجه به سابقه احمدزاده به ایشان تذکر داده می شود که چنانچه این رفتارها ادامه یابد با مجازاتهای شدیدتری روبه رو خواهدشد.</p>
      <p>در دیدار تیم های نساجی مازندران و تراکتور از سوی تماشاگران تیم نساجی تخلفاتی مبنی بر فحاشی به بازیکن حریف رخ داد. این تیم به پرداخت 500 میلیون ریال جریمه نقدی محکوم است. ( این رای قابل تجدید نظر است)</p>
      <p>به تیم نساجی مازندران تذکر جدید داده می شود که با توجه به تکرار تخلفات از سوی تماشاگران این تیم در بازیهای خانگی در هفته های 2، 3، 6 و 7 و جام حذفی ، چنانچه در بازی بعدی این تخلفات به هر نحو تکرار شود، مستوجب محرومیت از حضور در بازیهای خانگی خواهد شد.</p>
    </article>
  </body>
</html>