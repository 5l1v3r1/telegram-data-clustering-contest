<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/595880/o-minas-oktovrios-o-thermoteros-pagkosmios"/>
    <meta property="og:site_name" content="SIGMALIVE"/>
    <meta property="article:published_time" content="2019-11-05T17:49:00+00:00"/>
    <meta property="og:title" content="«Ο μήνας Οκτώβριος ο θερμότερος παγκοσμίως»"/>
    <meta property="og:description" content="Ο Οκτώβριος του 2019 ήταν ο ζεστότερος μήνας Οκτώβριος που έχει ποτέ καταγραφεί στον πλανήτη, ανακοίνωσε σήμερα η ευρωπαϊκή υπηρεσία Copernicus,..."/>
  </head>
  <body>
    <article>
      <h1>«Ο μήνας Οκτώβριος ο θερμότερος παγκοσμίως»</h1>
      <address><time datetime="2019-11-05T17:49:00+00:00">05 Nov 2019, 17:49</time> by <a rel="author">sigmalive</a></address>
      <p>Ο Οκτώβριος του 2019 ήταν ο ζεστότερος μήνας Οκτώβριος που έχει ποτέ καταγραφεί στον πλανήτη, ανακοίνωσε σήμερα η ευρωπαϊκή υπηρεσία Copernicus, επισημαίνοντας ότι πρόκειται για τον πέμπτο συνεχόμενο μήνα που καταρρίπτει ή προσεγγίζει ένα ρεκόρ.</p>
      <p>Ο μήνας Οκτώβριος φέτος ήταν 0,63 βαθμούς Κελσίου πάνω από τη μέση θερμοκρασία της περιόδου αναφοράς 1981-2000, καταρρίπτοντας με πολύ μικρή διαφορά (0,01 βαθμό Κελσίου) το ρεκόρ του Οκτωβρίου 2015, όμως κατά 1,2 βαθμό Κελσίου πάνω από τη θερμοκρασία της προβιομηχανικής περιόδου.</p>
      <p>«Είναι ο πέμπτος κατά σειρά μήνας που καταγράφει ένα ρεκόρ ή προσεγγίζει κατά πολύ ένα ρεκόρ», υπογραμμίζει η ευρωπαϊκή υπηρεσία για την κλιματική αλλαγή σε ένα δελτίο Τύπου.</p>
      <p>Ο Ιούνιος του 2019 ήταν ο θερμότερος Ιούνιος και ο Ιούλιος κατέγραψε το απόλυτο ρεκόρ του θερμότερου μήνα που έχει ποτέ καταγραφεί. Ο Αύγουστος του 2019 ήταν ο δεύτερος θερμότερος μήνας Αύγουστος και ο Σεπτέμβριος ο ζεστότερος παγκοσμίως.</p>
      <p>Τα τέσσερα τελευταία χρόνια ήταν τα θερμότερα που έχουν ποτέ καταγραφεί στον πλανήτη και τον Αύγουστο, ο Παγκόσμιος Οργανισμός Μετεωρολογίας διατύπωσε την εκτίμηση ότι το έτος 2019 θα βρεθεί μεταξύ των 5 με τις υψηλότερες θερμοκρασίες στις προβλέψεις, σε συνδυασμό με τις επιπτώσεις της κλιματικής αλλαγής.</p>
      <p>ΠΗΓΗ: ΑΠΕ-ΜΠΕ</p>
    </article>
  </body>
</html>