<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/zamorozhennya-novogo-transhu-mvf-zastupnik-ministra-prokomentuvav-informaciyu-dzherel-wsj-novini-ukrajini-50051791.html"/>
    <meta property="og:site_name" content="НВ"/>
    <meta property="article:published_time" content="2019-11-05T17:34:00+00:00"/>
    <meta property="og:title" content="«Не варто шукати чорну кішку». У Мінекономрозвитку відреагували на статтю WSJ про замороження нового траншу МВФ через борги Коломойського"/>
    <meta property="og:description" content="Заступник міністра розвитку економіки, торгівлі і сільського господарства України Дмитро Романович прокоментував статтю The Wall Street Journal про загрозу зриву нового траншу МВФ у разі неповернення боргів олігарха Ігоря Коломойського."/>
  </head>
  <body>
    <article>
      <h1>«Не варто шукати чорну кішку». У Мінекономрозвитку відреагували на статтю WSJ про замороження нового траншу МВФ через борги Коломойського</h1>
      <h2>Заступник міністра розвитку економіки, торгівлі і сільського господарства України Дмитро Романович прокоментував статтю The Wall Street Journal про загрозу зриву нового траншу МВФ у разі неповернення боргів олігарха Ігоря Коломойського.</h2>
      <address>
        <time datetime="2019-11-05T17:34:00+00:00">05 Nov 2019, 17:34</time>
      </address>
      <p>У Міністерстві наразі не бачать проблем у співпраці з Міжнародним валютним фондом, розповів він в інтерв'ю <a href="https://radio.nv.ua/">Радіо НВ</a>.</p>
      <p>«Ми наразі не бачимо якихось проблем у взаємодії з Міжнародним валютним фондом. Звісно, що важливим маркером для МВФ буде прийняття бюджету і ті параметри, які в ньому будуть закладені. Тому, можливо, не треба шукати чорну кішку в чорній кімнаті, а дочекатись прийняття бюджету», - підкреслив Романович.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/013/730/original/85f1c8a9bee056b0adc74b9fef1bd21a.png?stamp=1&amp;q=85&amp;w=115"/>
      </figure>
      <p>Олександр Соколовський<br/>Як легко допомогти економіці України</p>
      <p>У той же час заступник міністра економрозвитку припустив, що для відповідної інформації про загрозу надходження нового траншу МВФ можуть бути підстави.</p>
      <p>«The Wall Street Journal посилається на якісь джерела - мабуть, у нього є якісь підстави (я сподіваюсь)», - сказав співрозмовник НВ.</p>
      <p>Раніше впливове видання <a href="https://www.wsj.com/articles/ukraine-corruption-concerns-stall-imf-bailout-11572535061?fbclid=IwAR0_DLAvIIQPfOpi6nIKHrtF9_3tCpPRNV0npvv4fRDofpmi9vfI_7v__1M">The Wall Street Journal</a> з посиланням на джерела, близькі до переговорів між МВФ і Україною, повідомило, що <a href="https://nv.ua/ukr/biz/finance/mvf-proti-kolomoyskogo-fond-postaviv-umovi-zelenskomu-po-privatbanku-novini-ukrajini-50051530.html">Міжнародний валютний фонд відклав фінансову допомогу Україні</a> через стурбованість, що президент Володимир Зеленський не зможе повернути мільярди доларів, виведених з українських банків, в тому числі <a href="https://nv.ua/tags/privatbank.html">ПриватБанку</a>.</p>
    </article>
  </body>
</html>