<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/oppo-coloros-7-la-nuova-versione-dellinterfaccia-verra-annunciata-il-20-novembre/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-05T17:51:00+00:00"/>
    <meta property="og:title" content="Oppo ColorOS 7: la nuova versione dell’interfaccia verrà annunciata il 20 novembre | MobileLabs"/>
    <meta property="og:description" content="Oppo ColorOS 7 sarà basata su Android 10, e riguarderà anche gli smartphone dell'azienda cinese venduti in Italia."/>
  </head>
  <body>
    <article>
      <h1>Oppo ColorOS 7: la nuova versione dell’interfaccia verrà annunciata il 20 novembre | MobileLabs</h1>
      <address>
        <time datetime="2019-11-05T17:51:00+00:00">05 Nov 2019, 17:51</time>
      </address>
      <p>Oppo ha finalmente annunciato<b> la data di lancio di ColorOS  7</b>, la nuova versione dell’interfaccia utente presente negli smartphone prodotti dalla società. L’azienda asiatica ha diffuso l’annuncio pubblicando una semplice e abbastanza anonima immagine.</p>
      <p>Oppo ColorOS 7 verrà quindi annunciato <b>il prossimo 20 novembre</b>, a distanza di un anno dalla versione precedente. Sarà quella, di conseguenza, la data in cui verranno ufficialmente chiarite le ottimizzazioni e le modifiche disponibili dopo questo update. L’unica possibile anticipazione, derivata proprio dall’immagine pubblicata, è che gli utenti appassionati di videogames dovrebbero poter ottenere un’esperienza migliore.</p>
      <figure>
        <img src="https://www.tomshw.it/images/images/2019/10/oppo-reno2-56846.768x432.jpg"/>
      </figure>
      <p>Non sappiamo nulla in merito alla versione di Android e alle modifiche grafiche apportate. Quasi certamente, però, <b>troveremo <a href="http://www.tomshw.it/smartphone/android-q-e-gia-in-fase-di-test-sui-galaxy-s10/">Android 10.</a></b> Il vicepresidente di Oppo, Shen Yiren, ha tenuto a sottolineare che Oppo Reno 10x Zoom sarà uno dei primi smartphone dell’azienda ad abbracciare la nuova versione del sistema operativo.</p>
      <p>Inoltre, Madhav Sheth, CEO di Realme India, aveva precedentemente sottolineato che la sua società <b>aveva deciso di abbandonare l’idea di RealmeOS</b>, optando per una versione di ColorOS 7 appositamente personalizzata per i dispositivi Realme.</p>
      <p>Non ci resta quindi che attendere il 20 novembre per scoprire la versione dell’OS che dovrebbe regalare un miglioramento delle prestazioni complessive.</p>
      <blockquote>Xiaomi Mi 9T è disponibile all’acquisto tramite Amazon. Lo trovate a <a href="https://toms.it/ygpT1">questo link.</a></blockquote>
    </article>
  </body>
</html>