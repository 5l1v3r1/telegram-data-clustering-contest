<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-intelligence-input-of-the-presence-of-7-terrorists-in-uttar-pradesh-security-agencies-are-on-high-alert-2833874.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-05T17:51:16+00:00"/>
    <meta property="og:title" content="उत्तर प्रदेश में 7 आतंकियों के मौजूदगी की खुफिया सूचना, सुरक्षा एजेंसियां हाई अलर्ट पर"/>
    <meta property="og:description" content="उत्तर प्रदेश के नेपाल की सीमा से सटे इलाकों में सात आतंकवादियों के दाखिल होने की खुफिया जानकारी के बाद में प्रदेश हाईअलर्ट जारी कर दिया गया है। अयोध्या जमीनी विवाद पर सुप्रीम कोर्ट का बहुप्रतीक्षित..."/>
  </head>
  <body>
    <article>
      <h1>उत्तर प्रदेश में 7 आतंकियों के मौजूदगी की खुफिया सूचना, सुरक्षा एजेंसियां हाई अलर्ट पर</h1>
      <address><time datetime="2019-11-05T17:51:16+00:00">05 Nov 2019, 17:51</time> by <a rel="author">आईएएनएस। ,लखनऊ।</a></address>
      <p>उत्तर प्रदेश के नेपाल की सीमा से सटे इलाकों में सात आतंकवादियों के दाखिल होने की खुफिया जानकारी के बाद में प्रदेश हाईअलर्ट जारी कर दिया गया है। अयोध्या जमीनी विवाद पर सुप्रीम कोर्ट का बहुप्रतीक्षित फैसला आने से कुछ दिन पहले उत्तर प्रदेश में सात आतंकवादियों की घुसपैठ की जानकारी मिली है। एक वरिष्ठ पुलिस अधिकारी ने कहा, 'पाकिस्तानी आतंकी संगठन उत्तर प्रदेश को निशाना बना रहे हैं और इस जानकारी के बाद हम बेहद सतर्क हैं। अयोध्या में 14 कोसी परिक्रमा मंगलवार सुबह शुरू हुई है और बुधवार सुबह को इसका समापन होगा। इस समागम में देशभर से लाखों की तादाद में भक्त आते हैं।'</p>
      <p>
        <b>Read Also: <a href="https://www.livehindustan.com/uttar-pradesh/story-pf-scam-cm-yogi-tweeted-and-asked-akhilesh-what-is-this-relationship-called-2833341.html">पीएफ घोटाला: सीएम योगी ने ट्वीट कर अखिलेश से पूछा, ये रिश्ता क्या कहलाता है?</a></b>
      </p>
      <p>अधिकारी ने कहा, 'खुफिया जानकारी के मुताबिक, राज्य में प्रवेश करने वाले सात सदस्यीय आतंकी समूह का संचालन पाकिस्तान से किया जा रहा है। अंदेशा है कि आतंकी अयोध्या, फैजाबाद और गोरखपुर में छिप सकते हैं।' सात में से पांच आतंकियों की पहचान मोहम्मद याकूब, अबू हमजा, मोहम्मद शाहबाज, निसार अहमद और मोहम्मद क्वामी चौधरी के रूप में की गई है। सूत्रों का यह भी कहना है कि ये अयोध्या में भगवाधारी हिंदू के भेष में घुस सकते हैं, जिससे भक्तों के साथ घुलने-मिलने में इन्हें आसानी होगी।</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    </b>
      </p>
    </article>
  </body>
</html>