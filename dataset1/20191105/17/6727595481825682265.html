<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/infosys-now-plans-to-lay-off-thousands.html"/>
    <meta property="og:site_name" content="DoolNews"/>
    <meta property="article:published_time" content="2019-11-05T17:07:00+00:00"/>
    <meta property="og:title" content="അസ്വസ്ഥമായി ഐ.ടി മേഖല; കൊഗ്നിസാന്റിന് പിന്നാലെ ഇന്‍ഫോസിസും; പിരിച്ചുവിടുന്നത് പതിനായിരം തൊഴിലാളികളെ"/>
    <meta property="og:description" content="Economic Crisis Infosys National News India കൊഗ്നിസാന്റിന് പിന്നാലെ തൊഴിലാളെ പിരിച്ചുവിട്ട് പ്രമുഖ ഐ.ടി കമ്പനിയായ ഇന്‍ഫോസിസും. പതിനായിരും സീനിയര്‍ തൊഴിലാളികളെ പിരിച്ചുവിട"/>
  </head>
  <body>
    <article>
      <h1>അസ്വസ്ഥമായി ഐ.ടി മേഖല; കൊഗ്നിസാന്റിന് പിന്നാലെ ഇന്‍ഫോസിസും; പിരിച്ചുവിടുന്നത് പതിനായിരം തൊഴിലാളികളെ</h1>
      <address><time datetime="2019-11-05T17:07:00+00:00">05 Nov 2019, 17:07</time> by <a rel="author">ന്യൂസ് ഡെസ്‌ക്</a></address>
      <p>കൊഗ്നിസാന്റിന് പിന്നാലെ തൊഴിലാളെ പിരിച്ചുവിട്ട് പ്രമുഖ ഐ.ടി കമ്പനിയായ ഇന്‍ഫോസിസും. പതിനായിരും സീനിയര്‍ തൊഴിലാളികളെ പിരിച്ചുവിടാന്‍ കമ്പനി തീരുമാനിച്ചതായി ടൈംസ് ഓഫ് ഇന്ത്യ റിപ്പോര്‍ട്ട് ചെയ്തു.</p>
      <p>ഏറ്റവും മുതിര്‍ന്ന ജീവനക്കാരില്‍നിന്ന് തുടങ്ങി ഇടത്തരം സീനിയര്‍ തൊഴിലാളികളെവരെയാണ് പിരിച്ചുവിടുന്നത്. പത്ത് ശതമാനം വര്‍ക്ക്‌ഫോഴ്‌സ് കുറയ്ക്കാനാണ് തീരുമാനം.</p>
      <p>അസോസിയേറ്റ്, മിഡില്‍ ലെവലിലുള്ള രണ്ടു മുതല്‍ അഞ്ച് ശതമാനം തൊഴിലാളികളെയും പിരിച്ചുവിടും. 971 സീനിയര്‍ എക്‌സിക്യുട്ടീവ് തൊഴിലാളികളില്‍ രണ്ടുമുതല്‍ അഞ്ച് ശതമാനം വരെപേരോടും പിരിഞ്ഞുപോകാന്‍ ആവശ്യപ്പെട്ടിട്ടുണ്ട്.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <related>
        <a href="https://www.doolnews.com/cognizant-to-cut-13-000-jobs-exit-some-businesses.html?utm_source=doolnews&amp;utm_medium=related"/>
      </related>
      <p>ഒരുപാട് പേര്‍ തൊഴിലാളികളായെത്തുമ്പോള്‍ കമ്പനി സ്വാഭാവികമായി നടത്തുന്ന പിരിച്ചുവിടല്‍ പ്രക്രിയയാണ് ഇതെന്നും മറ്റ് കാരണങ്ങളൊന്നും പിരിച്ചുവിടലിന് പിന്നിലില്ലെന്നുമാണ് ഇന്‍ഫോസിസ് പിരിച്ചുവിടലിനെ വിശദീകരിച്ച് പുറത്തിറക്കിയ പ്രസ്താവനയില്‍ പറയുന്നത്.</p>
      <p>കഴിഞ്ഞ ദിവസമാണ് സമാനരീതിയില്‍ പ്രമുഖ ആഗോള ഐ.ടി കമ്പനിയും ഫേസ്ബുക്കിന്റെ കണ്ടന്റ് റിവ്യൂ കോണ്ടാക്ടേഴ്സുമായ കൊഗ്‌നിസാന്റ് ടെക്നോളജി സൊലൂഷന്‍ 13000 തൊഴിലാളികളെ പിരിച്ചുവിട്ടത്. വ്യാപാരം മെച്ചപ്പെടുത്തുന്നതിന്റെ ഭാഗമായാണ് തൊഴിലവസരങ്ങള്‍ വെട്ടിച്ചുരുക്കുന്നതെന്നാണ് കമ്പനിയുടെ വാദം.</p>
      <related>
        <a href="https://www.doolnews.com/economic-slowdown-ambani-and-yeddiyurappa132.html?utm_source=doolnews&amp;utm_medium=related"/>
      </related>
      <p>ഇപ്പോള്‍ 6000 പേരെയും സാമ്പത്തിക വര്‍ഷത്തിന്റെ അടുത്ത പാദങ്ങള്‍ക്കുള്ളില്‍ 7,000 സീനിയര്‍ തൊഴിലാളികളെയും പിരിച്ചുവിടുമെന്നാണ് കമ്പനി അറിയിച്ചിരിക്കുന്നത്.</p>
      <p>മോഡറേറ്റര്‍മാരുടെ തൊഴില്‍ അന്തരീക്ഷത്തെക്കുറിച്ചും അവരുടെ മാനസീകാരോഗ്യത്തെക്കുറിച്ചും അന്വേഷണം നടത്തിയവര്‍ ചോദ്യങ്ങള്‍ ഉന്നയിച്ചതിന് പിന്നാലെയാണ് തീരുമാനം.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
    </article>
  </body>
</html>