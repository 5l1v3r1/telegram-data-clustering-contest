<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Sport/sotni-divchat-priyidut-u-hmelnitskiy-na-kubok-z-hudozhnoyi-gimnastiki-10962449.html"/>
    <meta property="og:site_name" content="Всім"/>
    <meta property="article:published_time" content="2019-11-05T17:40:00+00:00"/>
    <meta property="og:title" content="Сотні дівчат приїдуть у Хмельницький на кубок з художньої гімнастики"/>
    <meta property="og:description" content="Наше місто на день стане центром грації та краси. Гімнастки із всієї України змагатимуться у Відкритому кубку Хмельницького."/>
  </head>
  <body>
    <article>
      <h1>Сотні дівчат приїдуть у Хмельницький на кубок з художньої гімнастики</h1>
      <address><time datetime="2019-11-05T17:40:00+00:00">05 Nov 2019, 17:40</time> by <a rel="author" href="https://vsim.ua/authors/nika" target="_blank">Ніка САФРОНОВА</a></address>
      <ul>
        <li>Наше місто на день стане центром грації та краси.</li>
        <li>Гімнастки із всієї України змагатимуться у Відкритому кубку Хмельницького.</li>
      </ul>
      <p>Художня гімнастика у Хмельницькому стає все популярнішим видом спорту. Щодня у спортивних залах у різних мікрорайонах міста тренуються сотні дівчат. Досить часто вони виїжджають на великі відстані для того, щоб позмагатися на різноманітних чемпіонатах. А вже у найближчу суботу, 9 листопада, сотні гімнасток із всієї України з’їдуться до Хмельницького.</p>
      <p>В цей день у спортивному залі ДЮСШ №3, що на Прибузькій, відбудеться Відкритий кубок міста з художньої гімнастики. Про престижність цих змагань яскраво свідчить географія учасниць: Київ, Львів, Рівне, Чернівці, Запоріжжя, Суми, Дніпро, Ужгород, Шостка, Славутич, Калинівка і Кам’янець-Подільський.</p>
      <figure>
        <img src="https://img.20minut.ua/uploads/ckeditor/0015/22/17dd445a846b14cc8217a820330457ecd0a31dd4.jpeg?hash=2019-11-05-17-38-59"/>
      </figure>
      <p>Вийдуть на килим, звісно, і наші хмельничанки. Наймолодші учасниці почнуть виступати вже о восьмій ранку. Змагання триватимуть два дні — субота і неділя. А подивитися на це свято краси та грації можна цілком безкоштовно. Тому приходьте, насолоджуйтеся і вболівайте за своїх.</p>
      <p>Кубок у Хмельницькому є санкціонованим Федерацією художньої гімнастики України. Відбудеться він за підтримки Управління молоді та спорту Хмельницької міської ради, обласного відділення Національного олімпійського комітету України, Федерації художньої гімнастики Хмельницької області та ГО “Хмельницька федерація художньої гімнастики.</p>
      <ul>
        <li><b>Що?</b> - Відкритий кубок міста з художньої гімнастики.</li>
        <li><b>Де?</b> - Хмельницький, ДЮСШ №3, Прибузька, 3/1</li>
        <li><b>Коли?</b> - Субота, 9 листопада. Початок - 8:00, Неділя, 10 листопада. Початок - 8:00</li>
      </ul>
      <figure>
        <img src="https://img.20minut.ua/uploads/ckeditor/0015/22/5b9616f5b162924d12c29c56b7cbbafa7dead37f.jpeg?hash=2019-11-05-17-42-27"/>
      </figure>
    </article>
  </body>
</html>