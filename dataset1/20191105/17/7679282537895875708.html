<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-yuvraj-singh-wishes-virat-kohli-on-his-birthday-people-asked-is-this-a-taunt-2833825.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-05T17:30:10+00:00"/>
    <meta property="og:title" content="युवी ने विराट को जन्मदिन पर किया विश, लोगों ने पूछा- ये ताना था क्या?"/>
    <meta property="og:description" content="टीम इंडिया के कप्तान विराट कोहली मंगलवार को 31 वर्ष के हो गए। उन्होंने अपना यह जन्मदिन पत्नी अनुष्का शर्मा के साथ भूटान में मनाया। इस अवसर पर विराट कोहली को दुनियाभर से बधाई संदेश मिले। टीम इंडिया के..."/>
  </head>
  <body>
    <article>
      <h1>युवी ने विराट को जन्मदिन पर किया विश, लोगों ने पूछा- ये ताना था क्या?</h1>
      <address><time datetime="2019-11-05T17:30:10+00:00">05 Nov 2019, 17:30</time> by <a rel="author">लाइव हिन्दुस्तान टीम।,नई दिल्ली।</a></address>
      <p>टीम इंडिया के कप्तान विराट कोहली मंगलवार को 31 वर्ष के हो गए। उन्होंने अपना यह जन्मदिन पत्नी अनुष्का शर्मा के साथ भूटान में मनाया। इस अवसर पर विराट कोहली को दुनियाभर से बधाई संदेश मिले। टीम इंडिया के बाएं हाथ के पूर्व बल्लेबाज युवराज सिंह ने भी विराट कोहली को जन्मदिन की बधाई दी। लेकिन युवराज का यह बधाई संदेश इतना सीधा भी नहीं था। युवराज ने विराट के साथ अपनी दो पुरानी फोटो शेयर करते हुए ट्विटर पर लिखा, 'ये भी क्या दिन थे और एक आज का दिन है। तुम जहां भी रहो, हमेशा खुश रहो। भगवान तुम्हारा भला करे।'</p>
      <figure>
        <iframe data-src="https://twitter.com/YUVSTRONG12/status/1191651234677219328?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>गौरतलब है कि इस साल जून में युवराज सिंह ने मुंबई में एक प्रेस कॉन्फ्रेंस आयोजित कर अंतरराष्ट्रीय क्रिकेट से अपने संन्‍यास की घोषणा की थी। युवराज ने जैसे ही विराट को विश करते हुए यह ट्वीट किया सोशल मीडिया यूजर्स के कॉमेंट्स आने लगे। कई यूजर्स ने तो युवराज से पूछा  कि वह बधाई दे रहे हैं या फिर विराट को ताना मार रहे हैं। एक यूजर ने तो युवराज की तुलना भाजपा नेता लालकृष्ण आडवाणी और विराट की तुलना प्रधानमंत्री नरेंद्र मोदी से कर दी। उसने कहा, 'आडवाणी जी भी मोदी जी को ऐसे ही बर्थडे विश करते होंगे।'</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    </b>
      </p>
    </article>
  </body>
</html>