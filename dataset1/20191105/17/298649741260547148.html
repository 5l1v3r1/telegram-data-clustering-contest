<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/sport/2019/11/05/balotelli-in-nazionale-messaggio-contro-il-razzismo-cos%c3%ac-gravina-top10_20191105_180458/"/>
    <meta property="og:site_name" content="Askanews"/>
    <meta property="article:published_time" content="2019-11-05T17:04:58+00:00"/>
    <meta property="og:title" content="“Balotelli in Nazionale messaggio contro il razzismo” (così Gravina)"/>
    <meta property="og:description" content="Roma, 5 nov. (askanews) – Tutti per Balotelli, anche per il presidente della Figc Gabriele Gravina che lo vuole in Nazionale. “Mi auguro ci sia in tempi rapidi una sua partecipazione attiva nel gruppo nazionale: sarebbe un messaggio straordinario verso il mondo che pensa di scoraggiare l’avversario facendo espressioni di quel tipo – dice al […]"/>
  </head>
  <body>
    <article>
      <h1>“Balotelli in Nazionale messaggio contro il razzismo” (così Gravina)</h1>
      <h2>A Mancini dice: "E' sensibile farà le considerazioni del caso"</h2>
      <address>
        <time datetime="2019-11-05T17:04:58+00:00">05 Nov 2019, 17:04</time>
      </address>
      <figure>
        <img src="http://www.askanews.it/wp-content/uploads/2019/11/20191105_180449_80C36B3A.jpg"/>
      </figure>
      <p>Roma, 5 nov. (askanews) – Tutti per Balotelli, anche per il presidente della Figc Gabriele Gravina che lo vuole in Nazionale. “Mi auguro ci sia in tempi rapidi una sua partecipazione attiva nel gruppo nazionale: sarebbe un messaggio straordinario verso il mondo che pensa di scoraggiare l’avversario facendo espressioni di quel tipo – dice al termine del Consiglio federale Figc -. Mario insieme a tutti i suoi compagni sarebbe un’immagine molto bella. Non ho mai inciso su quelle che sono le scelte di Mancini perché non ho né la capacità e né il potere di farlo, lui sa benissimo quello che deve fare e vista la sua sensibilità farà tutte le considerazioni del caso”. Al presidente della Figc preme anche sottolineare che “Balotelli è italiano, io sto con lui tutta la vita: ha dimostrato di avere una sensibilità da italiano più italiano degli altri. Se ho sentito Mario? Lo conosco bene, sono particolarmente legato a lui – conclude Gravina -: quello che appare all’esterno non è l’anima di Mario Balotelli. È un ragazzo molto bravo e deve dar sfogo alla sua vena artistica”.</p>
      <p>Adx/Int2</p>
    </article>
  </body>
</html>