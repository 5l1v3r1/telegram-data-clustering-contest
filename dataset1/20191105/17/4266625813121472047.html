<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/u_kyievi_sud_zakryv_spravu_gostynogo_dvoru_1684311"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T17:32:00+00:00"/>
    <meta property="og:title" content="У Києві суд закрив справу щодо Гостиного двору"/>
    <meta property="og:description" content="Сьогодні, 5 листопада, відбулося засідання Київського апеляційного суду щодо накладання арешту на будівлю Гостиного двору, під час якого, суд постановив закрити справу у зв’язку з тим, що прокурор відмовився від своєї апеляційної скарги."/>
  </head>
  <body>
    <article>
      <h1>У Києві суд закрив справу щодо Гостиного двору</h1>
      <address>
        <time datetime="2019-11-05T17:32:00+00:00">05 Nov 2019, 17:32</time>
      </address>
      <p>
        <b>Сьогодні, 5 листопада, відбулося засідання Київського апеляційного суду щодо накладання арешту на будівлю Гостиного двору, під час якого, суд постановив закрити справу у зв’язку з тим, що прокурор відмовився від своєї апеляційної скарги.</b>
      </p>
      <p>Про це повідомляє <a href="https://kyivcity.gov.ua/news/sud_zakriv_spravu_po_gostinnomu_dvoru/">пресслужба</a> Київської міської ради.</p>
      <p>"Тепер справа за Кабміном – передати будівлю Гостиного двору у комунальну власність задля її реставрації. Окремо хочу подякувати громадськості, яка підтримувала весь цей час місто. Тільки разом ми можемо досягти результату", – сказав директор Департаменту охорони культурної спадщини Олександр Никоряк.</p>
      <p>
        <b>Довідка:</b>
      </p>
      <p>Гостиний двір – пам’ятка архітектури місцевого значення. Будівля збудована у 1809 році.</p>
      <p>Постановою Кабінету міністрів № 1380 від 15 серпня 2011 року Гостиний двір було виведено з Державного реєстру пам’яток архітектури, але 24 листопада 2015 року Окружний адмінсуд Києва визнав незаконною та нечинною постанову Кабміну "Про виключення будівлі Гостиного двору у місті Києві зі списку пам’ятників архітектури, що перебувають під охороною держави".</p>
      <p>У вересні 2016 року Господарський суд Києва відмовив фонду Держмайна у поверненні архітектурної пам’ятки Гостиного двору у державну власність.</p>
      <p>Гостинний двір стоїть без даху, вікон і штукатурки ще з зими 2013 року.</p>
      <p>У 2014-2016 суди скасували дозвіл на виконання будівельних робіт, після чого роботи припинилися.</p>
      <p>У 2018 році суд розірвав договір оренди і зобов’язав "Укрреставрацію" повернути будівлю – пам’ятку архітектури "Гостиний двір" Регіональному відділенню ФДМУ по місту Києву.</p>
      <p>25 березня 2019 року слідчий суддя Печерського районного суду міста Києва, розглянув у відкритому судовому засіданні клопотання про накладення арешту на будівлю Гостиного двору. У клопотанні було відмовлено.</p>
      <related>
        <h4>читайте також</h4>
        <a href="https://zik.ua/news/2019/11/05/zhovtyy_riven_nebezpeky_zavtra_u_kyievi_ochikuyutsya_sylni_poryvy_vitru_1684165"/>
        <a href="https://zik.ua/news/2019/11/05/u_kyivskyh_marshrutkah_pochaly_vprovadzhuvaty_bezgotivkovu_oplatu_1684141"/>
        <a href="https://zik.ua/news/2019/11/05/kyiv_na_osvitlennya_vulyts_vytrachaie_ponad_10_mln_grn_na_misyats_1684123"/>
        <a href="https://zik.ua/news/2019/11/05/u_kyievi_zafiksuvaly_novyy_temperaturnyy_rekord_1684077"/>
      </related>
    </article>
  </body>
</html>