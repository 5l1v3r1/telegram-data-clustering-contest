<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/vbyvstvo_5richnogo_kyryla_tlyavova_figurantam_ogolosheno_ostatochni_pidozry_1684285"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T17:06:00+00:00"/>
    <meta property="og:title" content="Вбивство 5-річного Кирила Тлявова: фігурантам оголошено остаточні підозри"/>
    <meta property="og:description" content="Усім чотирьом фігурантам розслідування вбивства 5-річного хлопчика Кирила Тлявова у Переяславі оголошено підозри."/>
  </head>
  <body>
    <article>
      <h1>Вбивство 5-річного Кирила Тлявова: фігурантам оголошено остаточні підозри</h1>
      <address>
        <time datetime="2019-11-05T17:06:00+00:00">05 Nov 2019, 17:06</time>
      </address>
      <p>
        <b>Усім чотирьом фігурантам розслідування вбивства 5-річного хлопчика Кирила Тлявова у Переяславі оголошено підозри.</b>
      </p>
      <p>Про це заявив директор Державного бюро розслідувань Роман Труба під час брифінгу, передає <a href="https://www.unn.com.ua/uk/news/1834087-ubivstvo-5-richnogo-kirila-vsim-figurantam-ogolosheno-pidozri">УНН</a>. </p>
      <p>"Сьогодні інспектору поліції оголошено підозру у вбивстві, вчиненому через необережність", – зазначив Труба.</p>
      <p>Труба зазначив, що інспектор поліції стріляв по мішені, що знаходилась перед лісопосадкою. Він не бачив будинків за нею і дітей, але усвідомлював, що стріляє з вогнепальної зброї і порушує закон. Він усвідомлював, що могли постраждати люди.<br/>"Крім цього, всім чотирьом учасникам, які... мають статус підозрюваних, оголошено остаточні підозри в наступних злочинах: грубе порушення громадського порядку, яке супроводжувалось особливою зухвалістю, вчинене групою осіб з використанням вогнепальної зброї. Також в зберіганні вогнепальної зброї та бойових припасів без передбаченого законом дозволу", – наголосив Труба. </p>
      <p><a href="https://zik.ua/news/2019/06/04/drugogo_politseyskogo_pidozryuvanogo_u_vbyvstvi_5richnogo_hlopchyka_vzyaly_1586351">Нагадаємо,</a> 31 травня у Переяславі-Хмельницькому Київської області патрульні поліцейські Іван Приходько та Володимир Петровець напідпитку в позаробочий час стріляли з вогнепальної зброї по металевих банках та інших предметах, неподалік від місця, де гуляв 5-річний Кирило Тлявов. Хлопчика поранили в голову і 3 червня він помер у київській лікарні.</p>
      <related>
        <h4>читайте також</h4>
        <a href="https://zik.ua/news/2019/11/05/zelenskyy_dav_zavdannya_gotuvatysya_do_masshtabnoi_pryvatyzatsii_ta_do_1684391"/>
        <a href="https://zik.ua/news/2019/11/05/anna_skorohod_u_programi_hard_z_vlashchenko_v_efiri_telekanalu_zik__1684207"/>
        <a href="https://zik.ua/news/2019/11/05/zelenskyy_pidpysav_zakonoproiekt_pro_povodzhennya_z_yadernymy_vidhodamy_1684339"/>
        <a href="https://zik.ua/news/2019/11/05/u_tsentri_kyieva_provalyvsya_asfalt_u_yamu_vpalo_dva_avtomobilya_1684333"/>
      </related>
    </article>
  </body>
</html>