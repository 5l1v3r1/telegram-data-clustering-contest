<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-a-lot-can-be-learned-from-salman-bhai-says-aayush-sharma-2832598.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-05T01:51:24+00:00"/>
    <meta property="og:title" content="सलमान भाई से काफी कुछ सीखा जा सकता है : आयुष शर्मा"/>
    <meta property="og:description" content="अभिनेता आयुष शर्मा फिलहाल अपने बहनोई और सुपरस्टार सलमान खान के साथ 'दबंग टूर' के लिए हैदराबाद में हैं। इस दौरान उनका कहना है कि बड़े कलाकारों के साथ मंच साझा करना उनके लिए एक सपने के सच होने..."/>
  </head>
  <body>
    <article>
      <h1>सलमान भाई से काफी कुछ सीखा जा सकता है : आयुष शर्मा</h1>
      <address><time datetime="2019-11-05T01:51:24+00:00">05 Nov 2019, 01:51</time> by <a rel="author">एजेंसी, हैदराबाद।</a></address>
      <p>अभिनेता आयुष शर्मा फिलहाल अपने बहनोई और सुपरस्टार सलमान खान के साथ 'दबंग टूर' के लिए हैदराबाद में हैं। इस दौरान उनका कहना है कि बड़े कलाकारों के साथ मंच साझा करना उनके लिए एक सपने के सच होने जैसा है।</p>
      <p>आयुष ने इंस्टाग्राम स्टोरी पर कई वीडियो साझा करते हुए शनिवार रात को किया अपना डांस दिखाया।</p>
      <p>एक वीडियो में वह फिल्म 'बजरंगी भाईजान' के गाने 'आज की पार्टी' में सलमान और प्रभुदेवा के साथ एक पैर हिलाते हुए दिखाई दे रहे हैं। आयुष ने वीडियो को कैप्शन देते हुए लिखा, “सपना सच हो गया। भाई और प्रभु सर के साथ मंच साझा करने का मौका मिला।”</p>
      <p>इसके अलावा उन्होंने सलमान खान, जैकलीन व सोनाक्षी की तारीफ भी की। आयुष ने कहा, “आप सलमान भाई, जैकलीन व सोनाक्षी से काफी कुछ सीख सकते हैं। ये सभी मंच पर काफी अच्छे हैं और अनुभवी हैं।”</p>
      <p>उन्होंने अपने गीत 'चोगड़ा' पर भी डांस किया, जो उनकी पहली फिल्म 'लवयात्री' का हिट गाना है। अभिनेत्री जैकलीन फर्नांडीज, सोनाक्षी सिन्हा, डेजी शाह और मनीष पॉल भी 'दबंग टूर' के लिए हैदराबाद में हैं।</p>
    </article>
  </body>
</html>