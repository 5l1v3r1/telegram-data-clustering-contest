<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/mumbai/birds-karnal-took-deep-breath/"/>
    <meta property="og:site_name" content="Lokmat"/>
    <meta property="article:published_time" content="2019-11-05T01:32:43+00:00"/>
    <meta property="og:title" content="कर्नाळ्यातील पक्ष्यांनी घेतला मोकळा श्वास"/>
    <meta property="og:description" content="अभयारण्य झाले प्लास्टिकमुक्त : १७२ प्रजातींचे पक्षी आणि ६४२ प्रजातींचे वृक्ष"/>
  </head>
  <body>
    <article>
      <h1>कर्नाळ्यातील पक्ष्यांनी घेतला मोकळा श्वास</h1>
      <h2>अभयारण्य झाले प्लास्टिकमुक्त : १७२ प्रजातींचे पक्षी आणि ६४२ प्रजातींचे वृक्ष</h2>
      <address><time datetime="2019-11-05T01:32:43+00:00">05 Nov 2019, 01:32</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <p><b>सचिन लुंगसे</b> </p>
      <p><a href="https://www.lokmat.com/topics/mumbai/">मुंबई</a> : १३४ प्रजातींचे स्थानिक पक्षी, ३८ प्रजातींचे स्थलांतरित पक्षी आणि ६४२ प्रजातींचे वृक्ष, वेली, वनौषधी आणि दुर्मिळ वनस्पतींनी नटलेले कर्नाळा <a href="https://www.lokmat.com/topics/birds-sanctuary/">पक्षी अभयारण्य</a> सुमारे १२.११ चौरस किलोमीटरवर पसरले आहे. हे अभयारण्य प्लास्टिकमुक्त असल्याने येथील निसर्गसौंदर्य टिकून आहे.</p>
      <p>भयारण्य निर्मितीत पक्षीतज्ज्ञ डॉ. सलीम अली यांचे मोठे योगदान आहे. रायगड जिल्ह्यातील पनवेल तालुक्यात <a href="https://www.lokmat.com/topics/mumbai/">मुंबई</a>-गोवा राष्ट्रीय महामार्ग क्रमांक १७ वर पनवेलपासून १२ कि.मी.वर हे अभयारण्य आहे. कर्नाळा किल्ला समुद्रसपाटीपासून ४४५ मीटर उंचीवर असून, येथील वनसंपदा नष्ट होऊ नये म्हणून शासनाने पुढाकार घेतला आहे. <br/><br/>पक्षी सप्ताह विशेष</p>
      <p>लांब शेपटीचा स्वर्गीय नर्तक<br/><br/>शिकारी पक्षी :<br/>तुरेवाला सर्पगरुड,<br/>खरूची, कापशी, शिक्रा.<br/>मोठे पक्षी : जंगली कोंबडा, भारद्वाज, धनेश.<br/>येथील आकर्षण : शामा, लांब शेपटीचा स्वर्गीय नर्तक, तिबेटी खंड्या.<br/>विविध पक्षी :<br/>तांबट, कुरटुक, शिंजीर, रानकस्तुर, रक्ताभ सुतार, हरितांग, मिलिंद, सोनेरी पाठीचा सुतार, नवरंग, नीलिमा, नीलमणी, शैल कस्तुर, पर्वत कस्तुर, निलांग, खंड्या, पाचूकवडा.<br/>सस्तन प्राणी : रानमांजर, ससा, भेकर, रानडुक्कर, सायाळ, खार, वानर हे सस्तन प्राणी व सरपटणारे प्राणीही येथे दर्शन देतात.<br/>मोठे वृक्ष : आपटा, आवळा, उंबर, ऐन, करंज, कोकम, खैर, चिंच, जांभूळ, बेल, मोह.<br/>औषधी वनस्पती : आवळा, कोकम, बेहडा, रिठा. झुडुपवर्गीय वनस्पती : अडुळसा, एरंड, करवंट, घाणोरी, निरगुडी.<br/>वेली : गुळवेल,<br/>पळसवेल, मोरवेल, गारंबी.<br/><br/>134 प्रजातींचे स्थानिक<br/>पक्षी येथे आढळतात. नोव्हेंबर ते एप्रिल या कालावधीतील सुमारे ३८ प्रजातींचे स्थलांतरित पक्षी आढळतात.<br/><br/>कर्नाळा <a href="https://www.lokmat.com/topics/birds-sanctuary/">पक्षी अभयारण्याचा</a> बहुतांश भाग दक्षिण दमट मिश्र पानझडी वनांचा आहे.<br/><br/>642 प्रजातींचे वृक्ष, वेली, वनौषधी आणि दुर्मिळ वनस्पतींचा समावेश आहे.</p>
    </article>
  </body>
</html>