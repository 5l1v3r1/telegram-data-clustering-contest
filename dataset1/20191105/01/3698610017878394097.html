<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-centri-kiyeva-dobuduvali-ciliy-poverh-v-zhk-dlya-prokurora-kulika-bihus-328482_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T01:18:00+00:00"/>
    <meta property="og:title" content="У центрі Києва добудували цілий поверх в ЖК для прокурора Кулика — Bihus"/>
    <meta property="og:description" content="Будівництво поверху, на який немає документів, велося під час розслідування незаконного збагачення прокурора."/>
  </head>
  <body>
    <article>
      <h1>У центрі Києва добудували цілий поверх в ЖК для прокурора Кулика — Bihus</h1>
      <h2>Будівництво поверху, на який немає документів, велося під час розслідування незаконного збагачення прокурора.</h2>
      <address>
        <time datetime="2019-11-05T01:18:00+00:00">05 Nov 2019, 01:18</time>
      </address>
      <p>Прокурор Генеральної прокуратури України <b><a href="https://dt.ua/ECONOMICS/kolomoyskiy-poklav-oko-na-energoatom-kulik-323798_.html">Костянтин Кулик</a></b> незаконно добудував чотирнадцятий поверх в житловому комплексі Diplomat Hall в центрі столиці. Про це повідомляє Bihus info.</p>
      <p>Зокрема, будівництво 14-поверху в житловому комплексі Diplomat Hall відбувалося під час розслідування незаконного збагачення прокурора.</p>
      <p>Крім цього, сім'я Кулика вже має в Diplomat Hall дві квартири загальною площею понад 400 квадратних метрів. Ціна однієї квартири в цьому будинку в середньому становить 300 000 гривень. Також в житловому комплексі сім'я прокурора має два гаражі і одне приміщення на даху площею в 88 квадратних метрів.</p>
      <p>До слова, одна з цих квартир оформлена на співмешканку держслужбовця Ірину Німець.</p>
      <p>Як наголошується, будівництво додаткового поверху не погоджували ні з Департаментом з питань державного архітектурно-будівельного контролю Києва, ні з Державною архітектурно-будівельною інспекцією.</p>
      <p>До того ж, в Єдиному реєстрі документів немає інформації про видачу документів з дозволом на будівництво об'єкта по вулиці Жилянська 59, приміщення 1420.</p>
      <p>У зв'язку з цим, в ході розслідування було встановлено, що 14-й поверх для Кулика будувався незаконно.</p>
      <figure>
        <iframe src="https://www.youtube.com/embed/kzg3Y90WR8g" width="640" height="360" data-service="Youtube" scrolling="no"/>
      </figure>
      <p>Раніше видання "Наші гроші" опублікувало розслідування про те, хто з українських політиків та бізнесменів <b><a href="https://dt.ua/POLITICS/hto-z-ukrayinskih-politikiv-ta-yih-rodichiv-volodiye-maynom-v-chehiyi-rozsliduvannya-nashih-groshey-328435_.html">володіє майном у Чехії</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>