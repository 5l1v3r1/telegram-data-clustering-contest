<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/helal-olsun-fan-klup-bursa-hak-ediyor-demeye-gidiyor-15527yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-05T01:00:00+00:00"/>
    <meta property="og:title" content="Helal olsun Fan Klüp: ‘Bursa Hak Ediyor’ demeye gidiyor!"/>
    <meta property="og:description" content="Sorun şu… Hepimiz kabul ediyoruz ki, Bursa hakkını aramayan bir kent. Çünkü, istemeyi mahcubiyet gibi algılayan bir kent..."/>
  </head>
  <body>
    <article>
      <h1>Helal olsun Fan Klüp: ‘Bursa Hak Ediyor’ demeye gidiyor!</h1>
      <address><time datetime="2019-11-05T01:00:00+00:00">05 Nov 2019, 01:00</time> by <a rel="author">Ahmet Emin Yılmaz</a></address>
      <p>Sorun şu… Hepimiz kabul ediyoruz ki, <b>Bursa hakkını aramayan </b>bir kent. Çünkü, <b>istemeyi mahcubiyet</b> gibi algılayan bir <b>kent toplumu</b> var.</p>
      <p>Yıllarca kamu yatırımlarından hak ettiği payı bir türlü alamadı, alamıyor.</p>
      <p>Oysa…</p>
      <p>Sanayi üretimiyle, ihracatıyla, tarımsal ürünleriyle <b>ülke ekonomisine </b>katkı sağladı, <b>istihdamın lokomotifi</b> oldu, ama <b>ürettiği katma değerin karşılığını</b> alamaması başka türlü açıklanabilecek gibi değil.</p>
      <figure>
        <img src="https://www.olay.com.tr/d/other/1.-yazi-icin-bursa-fan-klup-toplantisi,-bursa-hak-ediyor,-ankara-cp-otel-salonu.jpg"/>
      </figure>
      <p>Açıkçası…</p>
      <p><b>Anadolu’</b>daki pek çok kentin oluşturduğu <b>birlikteliği</b> ve <b>istediklerini kabul ettirmelerini</b> gıptayla izliyoruz. <b>“Biz neden istediğimizi belli edemiyoruz”</b> diye de üzülüyoruz.</p>
      <p>Yapımı yürümeyen, inşaatı duran, adı bile değişen <b>hızlı tren</b> bunların başında geliyor. Rutin işler bir yana, göreceğimiz en büyük yatırım bu, ama akıbeti sürekli değişkenlik gösteriyor.</p>
      <p>Tamam…</p>
      <p>Milletvekillerimiz iyi niyetle <b>Ankara’</b>da her ortamda dile getiriyorlar, <b>Bursa’ya trenin kısa sürede gelmesi gerektiğini</b> söylüyorlar, bunları izleyip görüyoruz.</p>
      <p>Ancak…</p>
      <p>Kentin dinamiklerinin siyasilere destek olmadığını da görüyoruz. O nedenle bu sütunlarda son günlerde <b>çağrılar</b> yapıp başta en büyük çatı kuruluşu <b>BTSO </b>olmak üzere, <b>Bursa’nın hızlı treni çok istediğini</b> belli etmelerini istiyoruz.</p>
      <p>Hatta…</p>
      <p><b>Balıkesir’</b>deki <b>AK Parti</b> milletvekillerinin <b>Büyükşehir </b>ve ilçe belediye başkanını da alıp <b>TCDD Genel Müdürü’</b>ne gittiklerini, <b>Bursa Hızlı Tren </b>projesini konuştuklarını dün aktardık. Çünkü, <b>Balıkesir’</b>in de, <b>Çanakkale’</b>nin de umudu <b>Bursa’</b>ya hızlı tren gelmesinde.</p>
      <p><b>Bursa’</b>ya gelirse o illere de gidecek.</p>
      <p>İşte…</p>
      <p>Böyle bir ortamda beklediğimiz <b>ilk ses Fan Klüp’ten</b> geldi, <b>Bursa Fazlasını Hak Ediyor</b> diyerek ilk çıkışı <b>Bursa Fan Küp Başkanı Ali Ademoğlu</b> yaptı.</p>
      <p>Bu akşam saat 19.30’da <b>CP Ankara Otel’</b>de düzenlenen toplantıya <b>Bursa</b> milletvekilleri yanında <b>Ankara’</b>daki üst bürokrasi davetli.</p>
      <p>Salon <b>Bursa Hak Ediyor</b> afiş ve posterleriyle donatıldı. Konuklara verilmek üzere <b>hızlı tren</b> fotoğrafı ve <b>Bursa Hak Ediyor</b> yazılı hediyelikler hazırlandı.</p>
      <p>O nedenle…</p>
      <p><b>Bursa Fan Klüp’</b>ü ve başkanı <b>Ali Ademoğlu’</b>nu şimdiden kutluyor, <b>“Helal olsun”</b> diyoruz. İstemek çok önemli.</p>
      <p> </p>
      <p>
        <b>Kemal Demirel trenin peşini bırakmıyor</b>
      </p>
      <p> </p>
      <figure>
        <img src="https://www.olay.com.tr/d/other/2.-yazi-icin-kemal-demirel-tren-santiyesinde.jpg"/>
      </figure>
      <p>
        <b>Türkiye’</b>
      </p>
      <p>de, <b>demiryolu için yürüyüş yapan</b> tek siyasetçi olarak <b>Kemal Demirel</b> tarihe geçti. <b>Bursa’ya tren gelmesi için</b> ülkenin her yerinde toplantı ve gösteriler yaptı, kilometrelerce yürüdü.</p>
      <p>Artık aktif siyaset yapmasa da gözü yine <b>tren </b>projesinde.</p>
      <p>Bir süre önce <b>Ankara’</b>ya gidip <b>TCDD Genel Müdürlüğü’</b>nde bilgi almıştı. İhalenin iptali, <b>Yatırım Programı’</b>nda adının değişmesinden sonra <b>tren şantiyelerini</b> bir kez daha ziyaret edip <b>“Yaşadığım sürece peşini bırakmayacağım”</b> dedi.</p>
      <p> </p>
      <p>
        <b>Ulucami’de duayla başlayıp köyün yanındaki taş ocağına karşı çıktılar</b>
      </p>
      <p> </p>
      <figure>
        <img src="https://www.olay.com.tr/d/other/3.-yazi-icin-harmanci-dedebali-koyu-ulucamli-sabah-namazi-ve-dag-der-toplanti.jpg"/>
      </figure>
      <p>Aslında… 5 yıldır sürdüğü için bir çeşit geleneğe dönüştü. Organizasyonu da <b>Harmancık’</b>a bağlı <b>Dedebali Köyü Kültür ve Dayanışma Derneği </b>ile köy gençliği yapıyor.</p>
      <p>Her ayın ilk pazar sabah namazını farklı bir yerde kılıp kahvaltı yapıyorlar.</p>
      <p><b>Ulucami’</b>den <b>Emirsultan’</b>a <b>Hürdavendigar’</b>dan <b>Yeşil’</b>e, <b>Dedebali’</b>den <b>İznik Mahmudiye Köyü’</b>ne kadar pek çok sabah namazı ve kahvaltı programı yaptılar.</p>
      <p>Bu kez…</p>
      <p><b>Dedebali Köyü</b> yakınına kurulacak taş ocağı için pazar sabahı <b>Bursa’</b>ya geldiler. <b>Ulucami’</b>ye gidip sabah namazını kıldılar ve dua ettiler, <b>Tahtakale’</b>deki <b>Dağ-Der Genel Merkezi’</b>nde de hem kahvaltı yaptılar, hem de <b>taş ocağının köye ve çevreye vereceği zararları</b> konuştular.</p>
      <p>Daha çok da…</p>
      <p>Yasal mücadele yollarıyla ilgili <b>Avukat Ali Özbek’</b>in verdiği bilgileri dinlediler.</p>
      <p>Yaptıkları açıklamada da, <b>“Köyümüzde arıcılık, meyvecilik, küçükbaş hayvancılık bu taş ocağıyla imkansız hale gelecek”</b> dediler.</p>
      <p> </p>
      <p>
        <b>Doğancı Barajı su seviyesi sınıra geldi</b>
      </p>
      <p> </p>
      <figure>
        <img src="https://www.olay.com.tr/d/other/4.-yaz-i-icin-doganci-baraji-su-seviyesi.jpg"/>
      </figure>
      <p>
        <b>Çin Fahri Konsolosu </b>
      </p>
      <p>olan <b>İşadamı Nejat Yahya’</b>nın çektiği fotoğrafta<b> Doğancı Barajı</b> su seviyesini görüp tedirgin olmamak elde değil.</p>
      <p>Kısa sürede <b>yağmur</b> gelmezse <b>Bursa’</b>nın işi zor.</p>
      <p>Ne var ki…</p>
      <p><b>DSİ Bölge Müdürü </b>olduğu dönemde <b>Doğancı </b>ve <b>Nilüfer </b>barajlarını planlayan <b>Büyükşehir eski Belediye Başkanı Erdem Saker</b> ise, <b>“2020 yılında kent nüfusunun 2 milyon 300 bin olacağını düşünerek planlamıştık. 2020’den sonra ise bugün elektrik üretilen Çınarcık Barajı’ndan su ihtiyacı karşılanacaktı”</b> diyor.</p>
      <p> </p>
      <p>
        <b>Saadet Parti GİK’te Bursa için nöbet değişimi oldu, listede 4 isim var</b>
      </p>
      <p> </p>
      <figure>
        <img src="https://www.olay.com.tr/d/other/5.-yazi-icin-selim-sait-terzioglu-ve-gokhan-gercek.jpg"/>
      </figure>
      <p>Pazar günü <b>Saadet Partisi’</b>nin kurultayı vardı. <b>Temel Karamollaoğlu’</b>nun yeniden <b>genel başkan</b> seçildiği kurultayda, <b>Bursa’</b>yı da ilgilendiren sonuçlar var.</p>
      <p>Örneğin…</p>
      <p>Son 3 kurultayda, <b>Genel İdare Kurulu Üyesi</b> seçilen <b>Selim Sait Terzioğlu</b> bu kez <b>GİK</b> yerine <b>Yüksek Disiplin Kurulu’</b>na aday gösterildi ve seçildi.</p>
      <p>Buna karşın…</p>
      <p>Daha önce <b>SP Osmangazi İlçe Başkanı</b> olarak görev yapan, geçmiş yerel seçimlerde <b>Osmangazi Adayı</b> ve son genel seçimde milletvekili adayı olarak listelerde yer alan <b>Gökhan Gerçek </b>bu yeni dönemde <b>GİK’</b>e seçildi.</p>
      <p>Bir anlamda…</p>
      <p><b>Terzioğlu</b> ve <b>Gerçek </b>arasında <b>GİK nöbet değişimi</b> yaşandı.</p>
      <p>Yanı sıra…</p>
      <p><b>SP Bursa İl Başkan Yardımcısı Recep Aygün </b>ile <b>İnegöl İlçe </b>yönetiminden <b>Yaşar Yazıcı</b> da yeni dönemde <b>Genel İdare Kurulu</b> listesinin yedekleri bölümünde yer aldılar.</p>
      <p>Böylece…</p>
      <p><b>GİK </b>listesi 1 asıl, 2 yedek ve <b>YDK</b> listesinde 1 asıl olmak üzere <b>SP Genel Merkezi </b>yönetim kademelerinde <b>Bursa</b> 4 isimle temsil edilecek.</p>
      <p> </p>
      <p>
        <b>İsmail Hoca’ya Akşener-İmamoğlu sürprizi</b>
      </p>
      <p> </p>
      <figure>
        <img src="https://www.olay.com.tr/d/other/6.-yazi-icin-ismail-tatlioglu-paneli.jpg"/>
      </figure>
      <p>
        <b>İYİ Parti’</b>
      </p>
      <p>nin <b>Ankara’</b>daki ikinci yıl kutlamasının ardından <b>İstanbul Teşkilatı</b> da pazar günü <b>panelle kutlama</b> düzenlendi.</p>
      <p><b>Cumhurbaşkanlığı Hükümet Modeli’</b>nin tartışıldığı paneli <b>İYİ Parti Bursa Milletvekili ve Genel Başkan Yardımcısı Prof. Dr. İsmail Tatlıoğlu </b>yönetti. <b>Taha Akyol, Prof. Dr. Bahadır Erdem </b>ve <b>Prof. Dr. Ahmet Kasım Han </b>dea panelin konuşmacılarıydı.</p>
      <p>Sürprizi ise...</p>
      <p><b>İstanbul Büyükşehir Belediye Başkanı Ekrem İmamoğlu</b> ile birlikte sahneye çıkan <b>İYİ Parti Genel Başkanı Meral Akşener </b>yaptı.</p>
    </article>
  </body>
</html>