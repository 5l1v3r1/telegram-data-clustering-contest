<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76227-Streamer-sa-na-videu-rozplakal-po-tom-co-mu-dal-Fornite-dozivotny-ban-kvoli-cheatovaniu"/>
    <meta property="og:site_name" content="REFRESHER"/>
    <meta property="article:published_time" content="2019-11-05T07:46:00+00:00"/>
    <meta property="og:title" content="Streamer sa na videu rozplakal po tom, čo mu dal Fornite doživotný ban kvôli cheatovaniu"/>
    <meta property="og:description" content="Fanúšikovia youtubera dokonca spustili kampaň #FreeJarvis v nádeji, že prinútia Fortnite, aby prehodnotil svoj zákaz."/>
  </head>
  <body>
    <article>
      <h1>Streamer sa na videu rozplakal po tom, čo mu dal Fornite doživotný ban kvôli cheatovaniu</h1>
      <address><time datetime="2019-11-05T07:46:00+00:00">05 Nov 2019, 07:46</time> by <a rel="author">Daniel Mikolášik</a></address>
      <p>
        <b>Fanúšikovia youtubera dokonca spustili kampaň #FreeJarvis v nádeji, že prinútia Fortnite, aby prehodnotil svoj zákaz.</b>
      </p>
      <p>Známy britský <b>youtuber a streamer</b> <b>FaZe Jarvis</b> sa vo svojom najnovšom videu, v ktorom sa prihovára fanúšikom a vysvetľuje, čo sa mu stalo, <b>rozplakal na kameru</b>. Vývojár <i>Epic Games</i>, pod ktorého spadá aj jedna z najpopulárnejších videohier - <b>Fortnite</b>, dal mladíkovi <b>ban.</b> 17-ročný Brit mal totiž v hre <b>cheatovať</b>.</p>
      <related>
        <a href="https://refresher.sk/70549-Deti-ktore-hraju-Fortnite-su-sikanovane-a-hanbia-sa-ak-si-nemozu-dovolit-kupit-iny-vzhlad-hovori-studia"/>
      </related>
      <p>Jarvis pravidelne vysielal naživo ako hrá Fortnite. Vo videohre však používal tzv. <b><i>aimboty</i></b> – podvodné programy používané hráčmi akčných online hier, umožňujúce rýchle zvyšovanie hráčovho skóre vďaka použitiu nepovolených prostriedkov. Ich funkcia je založená na automatickom mierení zbrane na cieľ.</p>
      <p>To však po čase hra samozrejme odhalila a automaticky mu dala <b>ban.</b> Nie však hocijaký. Jarvis má <b>doživotný zákaz hrať Fortnite</b> či podieľať sa na akýchkoľvek konferenciách v súvislosti s touto hrou. Youtuber v emotívnom videu vysvetľuje, že netušil, aké následky môže mať používanie cheatov, keďže v inej hre ich nikdy nepoužil.</p>
      <figure>
        <iframe data-src="https://twitter.com/liljarviss/status/1191092306062897152?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><i>„Beriem zodpovednosť za svoje činy a plne chápem a rešpektujem to, čo sa mi prihodilo. Keby som však vedel predtým, aké závažné dôsledky môže mať moje správanie, nikdy by som o cheatovaní ani nepremýšľal. Milujem všetkých, ktorí ma aj napriek celej situácii stále podporujú. Rozhodne nekončím,“</i> napísal Jarvis na svoj Twitter.</p>
      <p>Niektorí si z jeho emotívneho výlevu vo videu uťahujú, iní mu píšu pozitívne komentáre a prosia Epic Games, aby v tomto prípade urobili výnimku a zrušili Jarvisovi ban. Na mnohých sociálnych sieťach dokonca fanúšikovia youtubera spustili kampaň <i><b>#FreeJarvis</b></i> v nádeji, že prinútia Fortnite, aby prehodnotil svoj zákaz.</p>
      <figure>
        <iframe src="https://www.youtube.com/embed/iN3ttHug-BU" width="700" height="393" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/62436-Na-svetovom-ESL-Katowice-sa-hraci-stretnu-v-prvom-oficialnom-Fortnite-turnaji-o-viac-ako-500tisic-eur"/>
        <a href="https://refresher.sk/62960-Apex-Legends-se-nejspise-jiz-brzy-docka-hrani-solo-a-ve-dvou-hracich"/>
        <a href="https://refresher.sk/56752-Nemile-prekvapenie-Fortnite-si-na-Androide-zahrate-najskor-asi-len-s-Galaxy-Note-9"/>
        <a href="https://refresher.sk/60925-Tancujes-tanceky-z-Fortnite-Nicis-si-kolena-varuje-lekar"/>
        <a href="https://refresher.sk/61726-Streamer-Ninja-si-vdaka-hraniu-Fortnite-v-roku-2018-zarobil-az-10-milionov-dolarov"/>
        <a href="https://refresher.sk/61185-Fortnite-v-novej-sezone-pridal-zaujimave-novinky-no-stale-ma-milion-bugov-Recenzia"/>
        <a href="https://refresher.sk/53541-Poletujuce-peniaze-styl-80-rokov-a-nesputana-zabava-Zeby-nova-konkurencia-pre-Fortnite"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
      </related>
    </article>
  </body>
</html>