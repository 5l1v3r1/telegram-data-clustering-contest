<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/turecki-viyskovi-zatrimali-sestru-al-bagdadi-637726.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-05T07:33:15+00:00"/>
    <meta property="og:title" content="Турецькі військові затримали сестру аль-Багдаді"/>
    <meta property="og:description" content="Силовики сподіваються отримати від жінки інформацію про терористичне угруповання"/>
  </head>
  <body>
    <article>
      <h1>Турецькі військові затримали сестру аль-Багдаді</h1>
      <address>
        <time datetime="2019-11-05T07:33:15+00:00">05 Nov 2019, 07:33</time>
      </address>
      <h4>Силовики сподіваються отримати від жінки інформацію про терористичне угруповання</h4>
      <p>У місті Азаз у Сирії турецькі підрозділи схопили 65-річну Расмію Авад, яка є сестрою вбитого ватажка «Ісламської держави» Абу Бакр аль-Багдаді. Про це <a href="https://www.reuters.com/article/us-mideast-crisis-baghdadi-turkey/turkey-captures-sister-of-dead-is-leader-in-syria-turkish-official-idUSKBN1XE2D3">повідомляє</a> Reuters у вівторок, 5 листопада.</p>
      <p>Посилаючись на високопоставленого турецького чиновника, агентство передає, що затримані також її чоловік і невістка. Силовики хочуть отримати від Авад інформацію про внутрішні процеси «Ісламської держави».</p>
      <p>Представник президента Туреччини заявив, що арешт сестри аль-Багдаді є «ще одним прикладом успіху» турецьких контртерористичних операцій, а також свідчить про рішучість Анкари в боротьбі з ІД.</p>
      <p>Нагадаємо, <a href="https://glavcom.ua/world/observe/u-ssha-povidomili-pro-likvidaciyu-lidera-idil-635582.html">Сполучені Штати Америки провели операцію, спрямовану проти лідера «Ісламської держави» Абу Бакра аль-Багдаді</a>.</p>
      <p>27 жовтня президент США <a href="https://glavcom.ua/world/observe/prezident-ssha-pidtverdiv-likvidatsiju-lidera-idil-u-siriji-635631.html">Дональд Трамп підтвердив вбивство</a> ватажка терористичної організації «Ісламська держава» (ІДІЛ) Абу Бакри аль-Багдаді, в ході операції американських військ в сирійському Ідлібі.</p>
      <p>Також <a href="https://glavcom.ua/video/oprilyudneno-video-z-miscya-likvidaciji-vatazhka-idil-al-bagdadi-635961.html">оприлюднено відео з місця ліквідації</a> ватажка ІДІЛ аль-Багдаді. </p>
      <p><a href="https://glavcom.ua/video/opublikovano-video-shturmu-budinku-lidera-idil-v-siriji-636586.html">Військові США опублікували відео</a>, на якому видно початок штурму будинку в Сирії, де переховувався знищений лідер «Ісламської держави» Абу Бакр аль-Багдаді.</p>
      <p>Терористичне угрупування «Ісламська держава» (ІДІЛ) <a href="https://glavcom.ua/news/teroristi-islamskoji-derzhavi-ogolosili-imya-novogo-vatazhka-636803.html">підтвердила смерть свого лідера Абу Бакра аль-Багдаді і назвала його наступника</a>. </p>
      <related>
        <a href="https://glavcom.ua/news/stoltenberg-vistupiv-proti-viklyuchennya-turechchini-z-nato-637401.html"/>
        <a href="https://glavcom.ua/world/observe/napad-na-viyskoviy-post-u-mali-idil-vzyala-vidpovidalnist-za-vbivstvo-53-lyudey-637271.html"/>
        <a href="https://glavcom.ua/world/observe/turechchina-pogrozhuje-povernuti-do-jevropi-bojovikiv-idil-637237.html"/>
      </related>
    </article>
  </body>
</html>