<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/05/unapp-controllarle-tutte-nasce-microsoft-office-677636/"/>
    <meta property="og:site_name" content="AndroidWorld"/>
    <meta property="article:published_time" content="2019-11-05T07:28:17+00:00"/>
    <meta property="og:title" content="Microsoft unisce Office in un’unica app per Android! (aggiornato x2: download apk)"/>
    <meta property="og:description" content="Microsoft sta lavorando sodo per ritagliarsi una buona fetta di mercato all’interno dell’ecosistema Android, e il risultato di questo lavoro..."/>
  </head>
  <body>
    <article>
      <h1>Microsoft unisce Office in un’unica app per Android! (aggiornato x2: download apk)</h1>
      <h2>Word, Excel, Powerpoint e altro, tutte nella stessa applicazione.</h2>
      <address><time datetime="2019-11-05T07:28:17+00:00">05 Nov 2019, 07:28</time> by <a rel="author" href="https://www.androidworld.it/author/robottin/" target="_blank">Matteo Bottin</a></address>
      <p><a href="https://www.androidworld.it/tag/microsoft/">Microsoft</a> sta <a href="https://www.androidworld.it/2019/10/07/microsoft-evoluzione-android-669626/">lavorando sodo</a> per ritagliarsi una <a href="https://www.androidworld.it/2019/10/05/microsoft-excel-1-miliardo-download-play-store-668996/">buona fetta di mercato</a> all’interno dell’ecosistema Android, e il risultato di questo lavoro si vede in applicazioni valide come <b>Word, Excel e Powerpoint</b> (ma <a href="https://www.smartworld.it/internet/microsoft-to-do-tutta-nuova-guardate-bella-video.html?_ga=2.124390282.1863538767.1572554049-750751943.1548619186">non solo</a>). Sono tutte app distinte, che l’utente può installare a piacimento.</p>
      <p>Tutto questo però potrebbe cambiare presto. Microsoft ha appena <b>pubblicato una nuova applicazione</b>, chiamata <b>Microsoft Office</b>, nella quale <b>troviamo tutti i servizi dell’azienda</b>. Word, Excel e Powerpoint in primis, ma non solo: c’è anche <b>Office Lens</b>.</p>
      <p><b>Non sappiamo per quanto tempo continueranno a vivere le applicazioni separate di Microsoft</b>, ma per ora <b>Office è in anteprima </b>(o, se preferite, in fase beta), dunque potrebbe passare ancora molto tempo. L’applicazione sembra comunque molto reattiva e flessibile.</p>
      <p>Se volete provarla in anteprima, vi lasciamo il <b>badge</b> a fine articolo. L’applicazione può essere usata gratuitamente fin da subito, ed è possibile eseguire il backup su OneDrive e SharePoint accedendo con il proprio account Microsoft. Nel caso che non fosse possibile scaricarla dal Play Store, potete prelevare direttamente l’apk da <a href="https://www.apkmirror.com/apk/microsoft-corporation/office-mobile-2/office-mobile-2-16-0-12130-20272-release/">questo link</a>.</p>
      <h3>Caratteristiche principali</h3>
      <h4>Usa Word, Excel e PowerPoint che sono combinati in un’unica app:</h4>
      <ul>
        <li>Crea, modifica e collabora ai documenti in tempo reale.</li>
        <li>Archivia e accedi ai documenti nel cloud o sul tuo dispositivo.</li>
        <li>Accedi con facilità ai file recenti e usati di frequente di Word, Excel e PowerPoint archiviati nel cloud o sul tuo dispositivo.</li>
        <li>Cerca i documenti archiviati nel cloud, sul tuo telefono o nella tua organizzazione (se usi un account aziendale).</li>
      </ul>
      <h4>Crea con facilità i documenti grazie a soluzioni progettate esclusivamente per i dispositivi mobili:</h4>
      <ul>
        <li>Scatta una foto di un documento e trasformala in un file di Word premendo un pulsante.</li>
        <li>Trasforma l’immagine di una tabella in un foglio di calcolo di Excel per lavorare sui dati.</li>
        <li>Consenti a PowerPoint di progettare una presentazione semplicemente selezionando dal telefono le immagini da usare.</li>
        <li>Crea automaticamente immagini digitali migliori di lavagne e documenti con le funzionalità di Office Lens integrate nell’app.</li>
      </ul>
      <h4>Esegui rapidamente attività comuni per dispositivi mobili con le azioni predefinite:</h4>
      <ul>
        <li>Crea istantaneamente PDF da foto o documenti di Word, Excel e PowerPoint.</li>
        <li>Firma i PDF usando il dito.</li>
        <li>Annota rapidamente idee e note grazie a Memo.</li>
        <li>Trasferisci facilmente i file tra telefono e computer o condividili istantaneamente con i dispositivi mobili vicini.</li>
        <li>Scansiona i codici QR per aprire file e collegamenti.</li>
      </ul>
      <p>
        <a href="https://play.google.com/store/apps/details?id=com.microsoft.office.officehubrow">Disponibile su Google Play</a>
      </p>
      <p>Aggiornamento05/11/2019</p>
      <p><a href="https://www.theverge.com/2019/11/4/20942023/microsoft-office-ios-android-app-features-word-excel-powerpoint">The Verge ha dato un’occhiata</a> più approfondita alla nuova app di Microsoft per <b>iOS</b>, e i risultati sono stati molto incoraggianti: non solo Word, Excel e Powerpoint hanno già tutte le funzioni implementate nell’applicazione, ma  <b>la loro unione pesa meno della somma delle singole applicazioni</b>.</p>
      <p>Troviamo poi <b>“azioni rapide”</b> che si adattano bene all’utilizzo mobile, e anche funzioni secondarie (come la trasformazione di foto in PDF) sono ora <b>molto più visibili</b> e facili da raggiungere.</p>
      <p>In tutto questo, con la nuova app Microsoft ha presentato anche il <b>nuovo logo di Office in versione Fluent Design</b> (vi rimandiamo alla galleria). Questa icona, per ora usata solo nella versione mobile, sbarcherà nel futuro anche nei siti ufficiali e nelle altre applicazioni.</p>
      <figure>
        <iframe data-src="https://twitter.com/tomwarren/status/1191358620765769735?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Via: <a href="https://www.gizchina.com/2019/11/02/microsoft-launches-a-new-app-on-android-word-excel-and-powerpoint-in-one-app/">GizChina</a>, <a href="https://www.frandroid.com/marques/microsoft/637609_microsoft-lance-une-nouvelle-application-sur-android-word-excel-et-powerpoint-en-une-seule-app">Frandroid</a></p>
    </article>
  </body>
</html>