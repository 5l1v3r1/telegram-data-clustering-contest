<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/keanu-reeves-yillar-sonra-sevgilisiyle-el-ele-haber-fotograf-2216980"/>
    <meta property="og:site_name" content="Posta"/>
    <meta property="article:published_time" content="2019-11-05T07:36:25+00:00"/>
    <meta property="og:title" content="Keanu Reeves yıllar sonra sevgilisiyle el ele"/>
    <meta property="og:description" content="Dünyanın en sevilen oyuncularından, milyonların sevgilisi, gözümüzün bebeği Keanu Reeves yıllar sonra sevgilisiyle el ele kırmızı halıda görüntülendi. Hayranlarını biraz üzecek olsa da gelin Reeves ve sevgilisi Alexandra Granta biraz yakından bakalım..."/>
  </head>
  <body>
    <article>
      <h1>Keanu Reeves yıllar sonra sevgilisiyle el ele</h1>
      <address>
        <time datetime="2019-11-05T07:36:25+00:00">05 Nov 2019, 07:36</time>
      </address>
      <h3>Dünyanın en sevilen oyuncularından, milyonların sevgilisi, gözümüzün bebeği <a href="https://www.posta.com.tr/haberler/keanu-reeves">Keanu Reeves</a> yıllar sonra sevgilisiyle el ele kırmızı halıda görüntülendi. Hayranlarını biraz üzecek olsa da gelin Reeves ve sevgilisi Alexandra Grant'a biraz yakından bakalım...</h3>
      <figure>
        <img src="https://i.pstimaj.com/img/78/700x0/5dc11d7366a97cac341e94d3"/>
      </figure>
      <p>Keanu Reeves oyunculuk kariyeri boyunca pek çok başarılı filme imza atmış tecrübeli bir aktör. Ancak özellikle son birkaç yıldır sosyal medyanın da etkisiyle adeta bir fenomene dönüşmüş durumda.</p>
      <p>Özel hayatıyla ilgili ilginç ve hüzünlü detaylar, yardımseverliği, halktan kopmadan yaşadığı mütevazı hayatı derken tam olarak bir yaşayan efsaneye dönüştü bile denebilir.</p>
      <figure>
        <img src="https://i.pstimaj.com/img/78/700x0/5dc11d7366a97cac341e94d6"/>
      </figure>
      <p>Adına açılan sosyal medya hesapları, paylaşılan fotoğrafları, 55 yaşında olmasına rağmen gençliğinden hiçbir şey kaybetmemesi onu bir ikon haline getirdi. Ve tüm bu temaşaya rağmen beyefendiliğinden hiç kaybetmedi.</p>
      <figure>
        <img src="https://i.pstimaj.com/img/78/700x0/5dc11d6f66a97cab82625373"/>
      </figure>
      <p>55 yaşındaki Reeves, önceki gece Los Angeles'da düzenlenen LACMA Art Film gala gecesine sevgilisi Alexandar Grant ile katıldı. Reeves ile 46 yaşındaki sevgilisi Grant objektiflere el ele poz verdi.</p>
      <p>35 yıllık kariyerinde aşk hayatını hep bir sır gibi saklayan ve sevgilileriyle basının önüne çıkmaktan kaçınan Reeves için bu neredeyse bir ilk denebilir.</p>
      <figure>
        <img src="https://i.pstimaj.com/img/78/700x0/5dc11d68ae298b033d69488d"/>
      </figure>
      <p>Reeves'in en medyatik ilişkisi Jennifer Syme ile yaşadığı oldu. Çift, 1999 yılında bir bebek sahibi olacaktı, Syme düşük yaptı. Bu olaydan 2 yıl sonra da bir trafik kazasında öldü. İlişkileri sona ermiş olsa da Keanu Reeves, Syme'nin tabutunu taşırken çekilen pozuyla hafızalara kazınmıştı.</p>
      <p>Keanu Reeves'in adı birçok filmde rol aldığı Sandra Bullock ve bir başka meslektaşı Amanda De Cadenet ile birlikte anıldı. Fakat her seferinde de sadece arkadaş oldukları yanıtını verdi.</p>
      <figure>
        <img src="https://i.pstimaj.com/img/78/700x0/5dc11d6d66a97cac35382f12"/>
      </figure>
      <p>Keanu Reeves ve Alexandra Grant yıllar önce birlikte çalışmışlar. Keanu Reeves'in Ode To Happiness ve Shadows adlı kitaplarının illüstrasyonlarını çizen Grant heykel, resim ve video içerikleri yapan bir sanatçı. Ode to Happiness 2011, Shadows ise 2016 yılında yayınlanmış. Yani Grant ve Reeves birbirlerini en az 8 yıldır tanıyorlar.</p>
      <figure>
        <img src="https://i.pstimaj.com/img/78/700x0/5dc11d75ae298b033d694896"/>
      </figure>
      <p>İkilinin 2017 yılından beri birlikte verdikleri pozlar var ancak ilişkileri tam olarak ne zaman başladı henüz bilmiyoruz. Tek bildiğimiz çiftin kırmızı halıda bir an bile birbirlerinin ellerini bırakmadıkları ve oldukça mutlu göründükleri.</p>
      <figure>
        <img src="https://i.pstimaj.com/img/78/700x0/5dc11d7c66a97cab81556552"/>
      </figure>
      <p>Sevgili Keanu'muz sonunda aradığı mutluluğa kavuştuğu için biz de çok mutluyuz ve bu mutluluğun uzun süre devam etmesini diliyoruz...</p>
    </article>
  </body>
</html>