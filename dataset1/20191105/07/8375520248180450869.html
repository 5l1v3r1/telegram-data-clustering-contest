<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/na-robotu-do-polshchi-yak-ukrajina-pryamuje-do-demografichnoji-katastrofi-ostanni-dani-637730.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-05T07:50:15+00:00"/>
    <meta property="og:title" content="На роботу до Польщі. Як Україна прямує до демографічної катастрофи"/>
    <meta property="og:description" content="Україна безповоротно вже втратила понад 660 тис. чоловік. І це лише початок?"/>
  </head>
  <body>
    <article>
      <h1>На роботу до Польщі. Як Україна прямує до демографічної катастрофи</h1>
      <address><time datetime="2019-11-05T07:50:15+00:00">05 Nov 2019, 07:50</time> by <a rel="author">Євген Кириченко</a></address>
      <h4>Україна безповоротно вже втратила понад 660 тис. чоловік. І це лише початок?</h4>
      <p>Нещодавно польське  міністерство у справах сім'ї, <a href="https://serwisy.gazetaprawna.pl/praca-i-kariera/artykuly/1436890,ukraincy-w-polsce-pomogli-rozpedzic-gospodarke-teraz-trzeba-zadbac-by-nie-wyjechali.html">опублікувало дані</a>, що кількість дозволів на роботу терміном від одного року, виданих  для українців збільшується швидше, ніж кількість заяв, зроблених роботодавцями. У першому випадку після першої половини року зростання склало близько 42%, у другому - менше 12%.</p>
      <p>Це говорить про те, що все більше українців, які приїжджають до Польщі, хочуть залишитися там, а економічна імміграція в Польщу поступово змінює свій характер з тимчасової і сезонної на безповоротну.</p>
      <p>Польські економісти також  абсолютно переконані в цій тенденції. Це вплине  на суттєве скорочення різниці в оплаті праці, яку отримують українські і польські працівники, покращить умови перебування та праці українців, а також суттєво змінить професії та спеціальності за якими поляки українці працюватимуть в Польщі.</p>
      <h3>Що приваблює, а що не влаштовує українців</h3>
      <p>Східноєвропейські студії Варшавського університету у травні поточного року  <a href="http://300gospodarka.pl/wykres-dnia/2019/06/17/16-wykresow-pokazujacych-kim-jest-i-czego-chce-przecietny-pracownik-z-ukrainy-w-polsce/">провели дослідження</a> серед українців, як працюють в Польщі, яке дає чітке розуміння  їх структури, мотивації, намірів та професійного складу.</p>
      <p>Ось кілька цифр, які демонструють узагальнений «портрет» українського трудового мігранта:</p>
      <ul>
        <li>Найбільш велику групу працівників з України складають люди від 26 до 35 років, а також чоловіки (60%)</li>
        <li>Кожен третій громадянин України, який працює в Польші, приїжджає із заходу.</li>
        <li>Найбільш велику групу працівників з Україні складають люди з вищою освітою. Група людей з професійною освітою зайняла друге місце (29,4%).</li>
        <li>Робітники з України дуже активно вивчають польську мову - всього за рік число тих, хто не говорить польською суттєво скоротилося. Головні мотиви – більша зарплатня та можливість асимілюватися</li>
        <li>Із причин, що можуть спонукати залишити роботу в Польщі називають: погане ставлення  працедавця (52,3%) та сімейні обставини.</li>
        <li>Професійна спеціалізація українців: робота у промисловому виробництві (40,2%), на транспорті (15,7%). Далі - будівництво (14,9%), сільське господарство (7,9%), готельний бізнес (7,2%), послуги (5%). Понад  3% працює в офіційному секторі, медіа, освіті, медицині, ІТ.</li>
      </ul>
      <p>Однак тут слід згадати для порівняння цифри 2011 року, коли за офіційною статистикою близько 50% працювала в сільському господарстві, і тільки 6% були зайняті в промисловості. У 2018 році співвідношення майже повною мірою змінилось, що говорить  про трансформацію в економіці Польщі і , як наслідок, зміну потреб бізнеса в тій чи іншій кваліфікації працівників.</p>
      <h3>Варшава заманює</h3>
      <p>Більш свіже <a href="https://serwisy.gazetaprawna.pl/praca-i-kariera/artykuly/1430297,ukraincy-w-polsce-praca.html">соціологічне дослідження</a>, проведене вже у вересні поточного року демонструє, що суттєво збільшився відсоток українців, які планують залишитися в Польщі назавжди. Таких майже три чверті. І причина не тільки у високій зарплатні, а й в стабільній соціальній, економічній та безпековій ситуації у польському суспільстві. До цього спонукає і можливість отримувати українськими громадянами пенсій у разі їх легальної роботи на території Польщі (така можливість з‘явилась з 2014 року). До цього мотивують і позитивна динаміка  щодо умов праці для українців. Якщо ще у минулому  2018 році найбільшу групу респондентів (понад 40%) становили претенденти на мінімальну погодинну ставку, то у поточному 2019 році тільки 6% погоджуються працювати за таку винагороду.</p>
      <p>А ось  <a href="https://www.bankier.pl/wiadomosc/Coraz-wiecej-Ukraincow-na-kierowniczych-stanowiskach-7757824.html">офіційні дані Національного банку Польщі </a> навіть демонструють яскраву тенденцію до росту зайнятості українців на керівних посадах.</p>
      <p>Влада Польщі доволі оперативно вчиться реагувати на потреби економіки. Один із яскравих прикладів – ситуація із дефіцитом медиків в країні, з огляду на те що польські фахівці їдуть в країни Скандинавії і Великобританії. На даний момент, серед 2 млн українських трудових мігрантів в Польщі, є чимало фахівців з вищою медичною освітою. Але оскільки процес підтвердження диплома тривалий і дорогий, українські лікарі працюють на позиціях фельдшерів чи взагалі не за фахом. Тепер в Польщі задумалися над тим, щоб полегшити процедуру нострифікації документів про освіту.  Тому МОЗ Польщі вже розробив проект закону про те, щоб до лікарських спеціальностей допускати фахівців без попередньої нострифікації диплома. <a href="https://www.gazetaprawna.pl/">Проект</a> все ще обговорюється, на нинішньому етапі в документі зафіксовано, що дозвіл видаватимуть на п'ять років, причому працевлаштування буде дозволено не в усі медустанови, а в конкретну лікарню, де найбільше не вистачає лікарів.</p>
      <h3>Від дефіциту робочих рук до катастрофи</h3>
      <p>Все частіше в Польщі можна чути порівняння ситуації із українськими заробітчанами з ситуацією трудової міграції поляків до Великобританії. Саме у цій країні польські трудові мігранти найбільше асимілювалися та залишились. Мова йде про понад 830 тис. чоловік. Це великий виклик для польської влади, яка намагається наразі мотивувати поляків повернутися із Британії. В свою чергу українці наразі демонструють сталу тенденцію до безповоротної міграції до Польщі. Цьому сприяють простіші умови культурної, соціальної та мовної адаптації, чим , наприклад, у Німеччині чи США, переваг додають умови праці, які покращуються, зростання зарплат, лояльні умови кредитів на придбання житла, чіткі умови ведення бізнесу тощо.  І для польської економіки і для демографії – це добре, адже дає більше можливостей регулювання міграції владою, менше ризиків, що українці поїдуть в більш заможні країни, чим Польща. <b>Але для України це все більше ризикує перетворитися з проблеми браку трудових ресурсів на демографічну катастрофу. </b>Бо як бачимо з польського досвіду, ані економічне зростання польської економіки, ані страх щодо <a href="https://glavcom.ua/columns/stanislavzhelikhovsky/brexit-gelovin-kudi-plive-spoluchene-korolivstvo-636231.html">наслідків британського Brexit</a> не в змозі повернути асимільованих поляків із Британії. Звідки Україна буде залучати  демографічний ресурс, навіть якщо так станеться, що її економіка почне зростати. Чи не варто українській владі схаменутися вже нарешті і не згадувати проблему міграції тільки в контексті скільки мільярдів доларів заробітчани перерахували в Україну?! Адже згідно з офіційною польською статистикою, Україна тільки в Польщі вже остаточно втратила 660 тис. чоловік, які ніколи не повернуться на Батьківщину.</p>
      <figure>
        <img src="https://glavcom.ua/img/forall/users/49/4935/1628_oooo.plus_01.png"/>
      </figure>
      <p>
        <b>Автор - Євген Кириченко</b>
      </p>
      <p>
        <i>власник міжнародної агенції з працевлаштування (Польща)</i>
      </p>
      <related>
        <a href="https://glavcom.ua/news/freedom-house-nazvav-ukrajinu-chastkovo-vilnoyu-v-interneti--637725.html"/>
        <a href="https://glavcom.ua/world/hitech/u-shotlandiji-policiya-shukatime-zniklih-lyudey-specdronami--637555.html"/>
        <a href="https://glavcom.ua/news/top-5-vakansiy-zhovtnya-komu-robotodavci-proponuvali-naybilshu-zarplatu-v-ukrajini-637721.html"/>
      </related>
    </article>
  </body>
</html>