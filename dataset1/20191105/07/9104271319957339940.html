<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/nel-vecchio-ospedale-di-biella-si-balla-su-tac-e-risonanze-magnetiche-fotogallery"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-05T07:07:55+00:00"/>
    <meta property="og:title" content="Nel vecchio ospedale di Biella si balla su TAC e Risonanze magnetiche – FOTOGALLERY"/>
    <meta property="og:description" content="Incredibile reportage fotografico"/>
  </head>
  <body>
    <article>
      <h1>Nel vecchio ospedale di Biella si balla su TAC e Risonanze magnetiche – FOTOGALLERY</h1>
      <h2>Incredibile reportage fotografico</h2>
      <address>
        <time datetime="2019-11-05T07:07:55+00:00">05 Nov 2019, 07:07</time>
      </address>
      <p>Per gli amanti delle cose strane e misteriose, o semplicemente delle avventure da condividere con gli amici al bar o su facebook, è ormai diventato un simbolo, un obiettivo da violare per poter poi dire: “Io lì dentro ci sono stato”. Il riferimento è al vecchio ospedale cittadino – chiuso dal dicembre 2014 – che nei giorni scorsi è stato oggetto dell’ennesima intrusione da parte dei “soliti sconosciuti”. Questa volta però l’impresa – che non sarà certamente l’ultima – non è stata compiuta da un singolo temerario – ma a quanto si dice – da un folto gruppo di avventurieri che ha trascorso diverse ore all’interno della struttura abbandonata di via Caraccio. E che poi ha messo in rete il reportage.</p>
      <p>Piaccia o meno, la fama dell’ex ospedale cittadino ha ormai superato i limiti ristretti del Biellese. Tra le voci fondate che girano vi è anche quella di un blitz effettuato da due “escursionisti” francesi, una coppia per la precisione, che ha così voluto dare un senso alla propria vacanza italiana.</p>
      <p>Così come viene data per certa anche la presenza assidua e non solo limitata a poche ore, di alcuni sbandati – almeno nel recente passato – come dimostrato dai “rifiuti organici corporali” lasciati in bella vista lungo i corridoi.</p>
      <p>Per quanto riguarda l’ultima “ispezione” il gruppo ha girovagato un po’ dappertutto, avendo anche il tempo di simulare visite mediche utilizzando vecchie apparecchiature lasciate indietro ai tempi del trasloco.</p>
      <p>Le immagini documentano il degrado della grande struttura – destinata inesorabilmente a peggiorare con il trascorrere del tempo – mobili e suppellettili di ogni tipo, qualche flacone ancora pieno, e quintali di documentazione riguardante l’attività trascorsa.</p>
      <p>Il recente rafforzamento delle barriere di protezione installate all’esterno del nosocomio non è servito a molto, com’era ampiamente previsto e prevedibile. Pare che la via d’accesso preferita rimanga quella adiacente al Pronto soccorso. Ma non è e non sarà certamente l’unica.</p>
      <slideshow>
        <figure>
          <img src="https://laprovinciadibiella.it/wp-content/uploads/2019/11/1-2-1024x683.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/2-1.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/3-1-1024x683.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/4-1-1024x683.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/5-1024x683.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/6-1024x683.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/7-1024x683.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/8-683x1024.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/9-683x1024.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/10-1024x683.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/11-683x1024.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/12-683x1024.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/13-1024x683.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/15-1024x683.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/16-1024x683.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/17-1024x683.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/18-1024x683.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/19-683x1024.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/20-1024x683.jpg"/>
        </figure>
      </slideshow>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/cestino-danneggiato-piazza-duomo-vandali-ladri"/>
        <a href="https://laprovinciadibiella.it/cronaca/ladri-in-azione-a-biella-tentano-di-svaligiare-due-alloggi-nello-stesso-condominio"/>
        <a href="https://laprovinciadibiella.it/cronaca/arrestato-26enne-trovata-in-casa-della-droga-e-un-bilancino-di-precisione"/>
      </related>
    </article>
  </body>
</html>