<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/slntse-i-vyatr-za-dneshniya-den-405896.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-05T07:05:05+00:00"/>
    <meta property="og:title" content="Слънце и вятър за днешния ден"/>
    <meta property="og:description" content="Вятърът ще се задържи от югозапад и ще е слаб, в планинските райони - до умерен"/>
  </head>
  <body>
    <article>
      <h1>Слънце и вятър за днешния ден</h1>
      <address>
        <time datetime="2019-11-05T07:05:05+00:00">05 Nov 2019, 07:05</time>
      </address>
      <p>Днес ще е слънчево и ще остане топло за сезона. Повече облаци ще има сутринта над източните райони. Вятърът ще се задържи от югозапад и ще е слаб, в планинските райони - до умерен. Максимални температури: между 20 и 25 градуса.</p>
      <p>Над Черноморието ще е предимно слънчево, с по-значителна облачност - в сутрешните часове. Ще духа слаб до умерен югозападен вятър. Максимални температури на въздуха - между 21 и 24 градуса. Температурата на морската вода е 17 градуса. Вълнението на морето преди обяд ще е 3 бала, след пладне ще отслабне, в повечето райони - до 2 бала.</p>
      <p>Над планините ще е слънчево. Ще духа до умерен, по високите и открити части - и временно силен запад-северозападен вятър. Максимална температура на височина 1200 метра - около 18 градуса, на 2000 метра - около 11 градуса.</p>
      <p>В сряда и четвъртък времето в страната ще остане динамично, с температури, значително по-високи от обичайните за първото десетдневие на ноември. Преносът на въздушни маси ще е от юг-югозапад. Ще бъде ветровито, особено в Източна България и в районите, разположени в близост до северните склонове на планините, където южният вятър ще се проявява и като фьон. Ще има разкъсана, предимно висока и средна облачност, значителна над крайните северозападни райони, където е възможно да превали. Ще бъде с високи сутрешни температури, особено в Източна България - до 14-16 градуса, в Западна - между 6 и 11 градуса, а дневните - в по-голямата част от страната, над 20 градуса.</p>
    </article>
  </body>
</html>