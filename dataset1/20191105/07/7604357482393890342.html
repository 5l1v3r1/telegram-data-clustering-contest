<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/labour-en-conservatieven-willen-allebei-met-geld-smijten/"/>
    <meta property="og:site_name" content="SCEPTR"/>
    <meta property="article:published_time" content="2019-11-05T07:51:22+00:00"/>
    <meta property="og:title" content="Labour en Conservatieven willen allebei met geld smijten"/>
    <meta property="og:description" content="De Britse Conservatieven en de linkse oppositiepartij Labour beloven beiden een flinke stijging aan overheidsuitgaven."/>
  </head>
  <body>
    <article>
      <h1>Labour en Conservatieven willen allebei met geld smijten</h1>
      <address><time datetime="2019-11-05T07:51:22+00:00">05 Nov 2019, 07:51</time> by <a rel="author" href="https://sceptr.net/author/pietervanberkel/" target="_blank">Pieter Van Berkel</a></address>
      <p>
        <b>Als de Britse Conservatieven of de linkse oppositiepartij Labour zich aan hun verkiezingsbeloften houden, zullen de overheidsuitgaven in het Verenigd Koninkrijk stijgen naar het niveau van de jaren 70. <a href="https://www.reuters.com/article/us-britain-election-spending/britain-set-for-1970s-public-spending-levels-as-parties-woo-voters-report-idUSKBN1XE00P">Dat schrijft Reuters</a>.</b>
      </p>
      <p>Niet enkel de linkse oppositiepartij Labour belooft in haar verkiezingsprogramma met geld te smijten, ook de centrumrechtse Conservatieven van premier <a href="https://sceptr.net/tag/boris-johnson/">Boris Johnson</a> (Con.) beloven enorme investeringen als zij de verkiezingen winnen. </p>
      <figure>
        <iframe data-src="https://twitter.com/MattWhittakerRF/status/1191376698962518022?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Meer uitgaven en meer belastingen</h3>
      <p>De Conservatieve minister van Financiën <a href="https://sceptr.net/tag/sajid-javid/">Sajid Javid</a> kondigde in september al de grootste verhoging in financiering voor de overheidsdiensten aan in een decennium. Ook wil hij meer investeren in infrastructuur. Johnson heeft gezegd dat hij de belastingen wil verlagen en de uitgaven wil verhogen. Labour wil de inkomstenbelasting van de 5% hoogste inkomens en bedrijfsbelastingen verhogen.</p>
      <p><i>“De gedeelde engagementen […] beteken dat Groot-Brittannië terug zou kunnen keren naar een staat vergelijkbaar in grootte met die van jaren 70”</i>, zegt <a href="https://sceptr.net/tag/matt-whittaker/">Matt Whittaker</a> van de denktank Resolution Foundation. Whittaker waarschuwt dat de beloften zorgen dat <i>“de belastingen in de loop van het komende decennium zullen moeten toenemen”</i>.</p>
      <h3>Uitgaven terug naar niveau jaren ’70</h3>
      <p>De Britse overheidsuitgaven bedroegen sinds <a href="https://sceptr.net/tag/margaret-thatcher/">Margaret Thatcher</a> (Con.) tot en met de financiële crisis gemiddeld 37,4% van het BBP. In de jaren tussen 1966 en 1984 bedroeg dit gemiddeld 42%. De uitgaven zouden opnieuw naar dat niveau klimmen als Labour en de Conservatieven vast zouden houden aan hun plannen.</p>
      <p>Het afgelopen decennium golden er na de financiële crisis strakke controles op de Britse begroting. Onder de Conservatieven daalde het begrotingstekort van 10% van het BBP naar 2% van het BBP. De laatste jaren is het tekort echter opnieuw gegroeid. </p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/johnson-verontschuldigt-zich-voor-brexit-uitstel/"/>
        <a href="https://sceptr.net/2019/11/nigel-farage-gaat-campagne-voeren-tegen-deal-johnson/"/>
        <a href="https://sceptr.net/2019/11/johnson-verlaat-no-deal-scenario-in-aanloop-naar-verkiezingen/"/>
      </related>
    </article>
  </body>
</html>