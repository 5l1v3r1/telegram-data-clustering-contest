<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/tramp-rozkritikuvav-diji-pelosi-50051628.html"/>
    <meta property="og:site_name" content="НВ"/>
    <meta property="article:published_time" content="2019-11-05T07:54:00+00:00"/>
    <meta property="og:title" content="Трамп порадив Пелосі очистити вулиці від наркотиків замість трати часу на його імпічмент"/>
    <meta property="og:description" content="Президент США ДональдТрамп обрушився з критикою на спікера Палати представників Конгресу Ненсі Пелосі."/>
  </head>
  <body>
    <article>
      <h1>Трамп порадив Пелосі очистити вулиці від наркотиків замість трати часу на його імпічмент</h1>
      <h2>Президент США ДональдТрамп обрушився з критикою на спікера Палати представників Конгресу Ненсі Пелосі.</h2>
      <address>
        <time datetime="2019-11-05T07:54:00+00:00">05 Nov 2019, 07:54</time>
      </address>
      <p>Під час передвиборної кампанії в Лексінгтоні, штат Кентуккі, він заявив, що Пелосі повинна повернутися в рідний район Сан-Франциско і очистити вулиці від наркотиків замість трати часу на його імпічмент, пише <a href="https://thehill.com/homenews/campaign/468944-trump-lashes-out-at-pelosi-during-rally-tells-her-to-go-back-to-home">The Hill</a>.</p>
      <p>"Ненсі повинна припинити витрачати час, повернутися в свій район в Сан-Франциско, допомогти бездомним, позбутися від наркотиків", - сказав Трамп.</p>
      <p>Він додав, що демократи займаються «гіперпартизанським полюванням на відьом».</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/322/original/ffe7172c2f8e4abb60f9036a659914fb.png?stamp=1&amp;q=85&amp;w=115"/>
      </figure>
      <p>Іван Яковина<br/>Ультиматум Трампу. Як у США пройде процедура імпічменту</p>
      <p>"Засоби масової інформації та демократи почали ще більш нахабну атаку на нашу країну, зайнявшись божевільним, гіперпартизанським полюванням на відьом, пов'язаним з імпічментом", - резюмував американський лідер.</p>
      <p>Нагадаємо, 26 вересня <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">комітет з розвідки Палати представників США опублікував скаргу співробітника американської спецслужби</a> на телефонну розмову Дональда Трампа з Володимиром Зеленським.</p>
      <p>Вона <a href="https://nv.ua/ukr/world/countries/impichment-trampa-rozsekrechena-skarga-rozvidki-50044821.html">була розсекречена після публікації Білим домом стенограми цієї бесіди.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов'язаний син Джо Байдена Хантер. Також перед розмовою Трамп призупинив виділення військової допомоги для України.</p>
      <p>Після скандалу навколо телефонної розмови спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск процедури імпічменту</a> Трампа за ймовірний тиск на президента України.</p>
      <p>Пізніше Палата представників Конгресу США прийняла <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">резолюцію на підтримку процедури імпічменту президента Дональда Трампа</a>.</p>
    </article>
  </body>
</html>