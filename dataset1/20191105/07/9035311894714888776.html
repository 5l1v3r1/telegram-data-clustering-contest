<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/05/turkiye-avrupa-konseyi-ne-katk-payini-ciddi-oranda-azaltti"/>
    <meta property="og:site_name" content="euronews"/>
    <meta property="article:published_time" content="2019-11-05T07:30:20+00:00"/>
    <meta property="og:title" content="Türkiye, Avrupa Konseyi'ne katkı payının yüzde 50'den fazlasını kesti"/>
    <meta property="og:description" content="1 Ocak 2016'dan itibaren Türkiye'nin Avrupa Konseyi'ne finansal katkı payı 13,6 milyon Euro'dan 33,5 milyon Euro'ya yükseldi. Fakat Aralık 2017'de Türkiye talebini geri çektiğini bildirdi. Ankara Böylece Avrupa Konseyi'ne katkı payını yeniden 14 milyon 318 bin Euro'ya düşürdü."/>
  </head>
  <body>
    <article>
      <h1>Türkiye, Avrupa Konseyi'ne katkı payının yüzde 50'den fazlasını kesti</h1>
      <address><time datetime="2019-11-05T07:30:20+00:00">05 Nov 2019, 07:30</time> by <a rel="author">Gülsüm Alan</a></address>
      <p>Türkiye, Avrupa Konseyi'ne 2016 yılında 33 milyon euroya yükselttiği katkı payını bir yıl sonra 14 milyon euroya çekti.</p>
      <p>1 Ocak 2016'dan itibaren Türkiye'nin Avrupa Konseyi'ne finansal katkı payı 13,6 milyon eurodan 33,5 milyon euroya yükseldi. Fakat Aralık 2017'de Türkiye bu katkıyı ciddi oranda tırpanladı. Böylece Avrupa Konseyi'ne katkı payını yeniden 14 milyon 318 bin euroya düşürdü.</p>
      <p>Türkiye'nin de uzun yıllardır üyesi olduğu insan haklarını denetlemekten sorumlu 47 üyeli Avrupa Konseyi, ülkelerin finansal katkıları ile ayakta duruyor. 2019 yılında Strasbourg merkezli Avrupa Konseyi'nin toplam bütçesi 437 milyon euro civarında. Avrupa Konseyi bütçesinin büyük kısmını Fransa, Almanya, İtalya, Rusya ve İngiltere tarafından karşılanıyor.</p>
      <p>Ankara 14 Ocak 2015 tarihinde tıpkı Almanya ve Fransa gibi 1 Ocak 2016'dan itibaren Avrupa Konseyi'ne en çok katkı payı sağlayan ülkeler arasında girmek istediğini bildirdi. Bu, Avrupa Konseyi'nin kasasına 19 milyon 900 bin euro ek katkı anlamına geliyordu.</p>
      <p>Avrupa Konseyi'ne en büyük finansal katı payı sağlayan ülkelerin dilleri Avrupa Konseyi Parlamenter Meclisi'nde (AKPM) resmi dil olarak kabul ediliyor. Türkçe, Almanca, Rusça, Fransızca, İtalyanca ve İngilizcenin yanı sıra Avrupa Konseyi'nin resmi dilleri arasında girdi. Türkiye'nin AKPM'deki temsilci sayısı da 12'den 18'e yükseldi.</p>
      <p>Ancak Türkiye'de 2016 yılında yaşanan darbe girişimi sonrası ilan edilen OHAL ile birlikte Avrupa Birliği ile Ankara ilişkileri durma noktasına geldi.</p>
      <h3>Avrupa Konseyi'ne katkı payı sağlayan ülkeler:</h3>
      <ul>
        <li>Almanya: 36 milyon 914 bin 12 euro</li>
        <li>Fransa: 38 milyon 658 bin 976 euro</li>
        <li>Rusya: 32 milyon 644 bin 935 euro</li>
      </ul>
      <ul>
        <li>İtalya: 35 milyon 873 bin 440 euro</li>
        <li><b>Türkiye</b>: 14 milyon 318 bin 688 euro</li>
        <li>Belçika: 7 milyon 894 bin 333 euro</li>
        <li>İsviçre: 9 milyon 82 bin 544 euro</li>
        <li>Polonya: 8 milyon 557 bin 724 euro</li>
      </ul>
      <ul>
        <li>
          <a href="https://tr.euronews.com/2019/10/03/turkiye-nin-avrupa-konseyi-ile-olan-70-yillik-seruveninde-neler-yasandi">Türkiye'nin Avrupa Konseyi ile olan 70 yıllık serüveninde neler yaşandı?</a>
        </li>
        <li>
          <a href="https://tr.euronews.com/2019/10/15/avrupa-konseyi-suriye-deki-insani-durumdan-endiseliyiz-bolgedeki-siviller-korunmali">Avrupa Konseyi: Suriye’deki insani durumdan endişeliyiz, bölgedeki siviller korunmalı</a>
        </li>
      </ul>
    </article>
  </body>
</html>