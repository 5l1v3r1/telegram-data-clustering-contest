<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dolenjskilist.si/2019/11/05/228029/novice/novice_splosno/Krka_s_cetrtim_zaporednim_porazom/"/>
    <meta property="og:site_name" content="Dolenjski list"/>
    <meta property="article:published_time" content="2019-11-05T07:10:00+00:00"/>
    <meta property="og:title" content="Krka s četrtim zaporednim porazom"/>
    <meta property="og:description" content="V uvodni tekmi 6. kola 1. SKL so košarkarji Krke doma sinoči izgubili z Domžalčani. Novomeščani so popravljali vtis po gostovanju na Polzeli, kjer so..."/>
  </head>
  <body>
    <article>
      <h1>Krka s četrtim zaporednim porazom</h1>
      <address><time datetime="2019-11-05T07:10:00+00:00">05 Nov 2019, 07:10</time> by <a rel="author">M. Ž.</a></address>
      <p><b>Novo mesto</b> - V uvodni tekmi 6. kola 1. SKL so košarkarji Krke doma sinoči izgubili z Domžalčani. Novomeščani so popravljali vtis po gostovanju na Polzeli, kjer so izgubili za 27 točk, včerajšnji dvoboj pa so zaznamovali izenačena prva polovica, precejšnja nihanja obeh ekip in boljši konec gostov.</p>
      <p>Po izenačeni uvodni četrtini so prvi do izdatnejše prednosti prišli krkaši, ko so ob koncu druge četrtine z delnim izidom 11:3 prišli do vodstva ob polčasu (42:34). A na zelo podoben način so nato košarkarji Helios Suns vrnili v nadaljevanju. Tretjo četrtino so dobili tako, da so ob koncu z delnim izidom 11:3 prišli do vodstva 54:48. Še enega preobrata pa nato ni bilo, v zadnjem delu so gostje znali zadržati prednost. V zadnji minuti je sicer Krki uspelo priti do manjše razlike, a zmage Domžalčanov niso mogli ogroziti, so v KZS povzeli dogajanje na igrišču.</p>
      <p>Krkaši imajo v SKL dve zmagi in tri poraze. Naslednja tekma jih čaka v ponedeljek, 11. novembra, ob 18. uri, ko bodo v ABA ligi gostili beograjski Mega Basket, v državnem prvenstvu pa bodo naslednjo tekmo odigrali prihodnjo sredo v Šenčurju.</p>
      <p>Trener Novomeščanov Simon Petrov je po tekmi povedal: »Odigrali smo zelo slabo tekmo in upam, da čim prej pridemo v boljšo formo. Razlogov za katastrofalno predstavo na hitro ne morem najti, jih bo pa potrebno v naslednjih dneh.«</p>
      <p>Dejan Jakara, trener Helios Sunsov, pa dodal: »Čestitam fantom za zmago. Izkoristili smo Krkino krizo. V prvem polčasu smo bili slabi v obrambi, v drugem polčasu pa odlični in to je prevesilo tehtnico v našo korist.«</p>
      <p>Krka : Helios Suns 66:73 (15:17, 27:17, 6:20, 18:19)</p>
      <p>Krka: Fifolt 4, Ramljak 5, Marinelli 13, Jošilo 8, Lapornik 20, Balažič 9, Đapa 3, Cosey 4.</p>
      <p>Helios Suns: Mahkovic 21, Oman 2, Konjević 12, Radovčić 14, Florveus 3, Pelko 1, Šantelj 15, Bratec 5.</p>
    </article>
  </body>
</html>