<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134321-ingramo-ir-irvingo-tasku-lenktynese-pergale-svente-nets.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-05T07:18:00+00:00"/>
    <meta property="og:title" content="Ingramo ir Irvingo taškų lenktynėse pergalę šventė „Nets“"/>
    <meta property="og:description" content="Naujojo Orleano „Pelicans“ (1-6) puolėjas Brandonas Ingramas sužaidė geriausią karjeros mačą, tačiau pergalę Nacionalinės krepšinio asociacijos (NBA) rungtynėse šventė Kyrie Irvingo vedama Bruklino „Nets“ (3-4). „Nets“ savo aikštėje rezultatyvioje akistatoje 135:125 (33:27, 34:23, 37:48, 31:27) įveikė svečius iš Naujojo Orleano. Šeimininkai trečiojo kėlinio pradžioje turėjo 20 taškų persvarą (75:55), tačiau „Pelicans“ ..."/>
  </head>
  <body>
    <article>
      <h1>Ingramo ir Irvingo taškų lenktynėse pergalę šventė „Nets“</h1>
      <address>
        <time datetime="2019-11-05T07:18:00+00:00">05 Nov 2019, 07:18</time>
      </address>
      <p>Nuotr.: AP - Scanpix</p>
      <figure>
        <a href="https://www.basketnews.lt/paveikslelis-205881-any1000x1000.jpg">
          <img src="https://www.basketnews.lt/paveikslelis-205881-any630x500.jpg"/>
        </a>
      </figure>
      <p>Nuotr. AP - Scanpix</p>
      <p>Naujojo Orleano „Pelicans“ (1-6) puolėjas Brandonas Ingramas sužaidė geriausią karjeros mačą, tačiau pergalę Nacionalinės krepšinio asociacijos (NBA) rungtynėse šventė Kyrie Irvingo vedama Bruklino „Nets“ (3-4).</p>
      <p>„Nets“ savo aikštėje rezultatyvioje akistatoje <a href="https://www.basketnews.lt/rungtynes/ziureti/83282-brooklyn-nets-new-orleans-pelicans.html"><b>135:125</b> (33:27, 34:23, 37:48, 31:27)</a> įveikė svečius iš Naujojo Orleano.</p>
      <p>Šeimininkai trečiojo kėlinio pradžioje turėjo 20 taškų persvarą (75:55), tačiau „Pelicans“ sėkmingai sužaidė antrąją ketvirčio dalį ir prieš lemiamą atkarpą aptirpdė atsilikimą iki 6 taškų (98:104).</p>
      <figure>
        <iframe src="https://www.youtube.com/embed/-LYjw6fj9Fo" width="630" height="354" data-service="Youtube" scrolling="no"/>
      </figure>
      <p>Likus šiek tiek mažiau nei 5 minutėms iki dvikovos pabaigos, Joshas Hartas smeigė tolimą metimą, po kurio komandas skyrė jau tik du taškai (119:121), tačiau tuomet „Nets“ laimėjo atkarpą 7:2 (128:121) ir mačo likimas tapo aiškus.</p>
      <p>Nugalėtojus į pergalę atvedė Irvingas. Gynėjas per 35 minutes įmetė 39 taškus (11/15 dvit., 2/6 trit., 11/11 baud.), atliko 9 rezultatyvius perdavimus ir 5 sykius suklydo.</p>
      <p>Rezultatyviausias karjeros rungtynes sužaidęs Ingramas svečiams per 37 minutes surinko 40 taškų (16/21 dvit., 1/3 trit., 5/5 baud.), atkovojo 5 kamuolius ir atliko tiek pat rezultatyvių perdavimų.</p>
      <figure>
        <iframe src="https://www.youtube.com/embed/OR5oUitsSPk" width="630" height="354" data-service="Youtube" scrolling="no"/>
      </figure>
      <p>„Jaučiau, kad esu gerame ritme, – po dvikovos kalbėjo Ingramas. – Vis tiek pramečiau kelis dvitaškius bei tritaškius. Galėjau sužaisti tikrai geriau.“</p>
      <p>Po pergalės „Nets“ atsidūrė 8-oje Rytų konferencijos vietoje, o „Pelicans“ su Niujorko „Knicks“ yra absoliutūs lygos autsaideriai.</p>
      <p>
        <i>„Nets“: Kyrie Irvingas 39 (11/15 dvit., 11/11 baud., 9 rez. perd.), Carisas LeVertas 23, Joe Harrisas 19, Jarrettas Allenas 18 (10 atk. kam.), Garrettas Temple'as 13, Taureanas Prince'as 12 (11 atk. kam.).</i>
      </p>
      <p>
        <i>„Pelicans“: Brandonas Ingramas 40 (16/21 dvit.), Jrue Holiday ir Lonzo Ballas po 15, Joshas Hartas 14, J.J. Redickas ir Frankas Jacksonas po 12.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204717-crop100x150.jpg"/>
      </figure>
      <p><a href="https://www.basketnews.lt/zaidejai/8289-kyrie-irving.html">Kyrie Irving</a> Taškai: 39 Naudingumas: 40 Baudų metimai: 100% 11/11 Dvitaškiai: 73% 11/15</p>
    </article>
  </body>
</html>