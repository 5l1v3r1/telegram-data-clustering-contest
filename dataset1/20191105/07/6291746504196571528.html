<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/05/uber-risultati-perdite-terzo-trimestre/"/>
    <meta property="og:site_name" content="Il Post"/>
    <meta property="article:published_time" content="2019-11-05T07:18:28+00:00"/>
    <meta property="og:title" content="Nell’ultimo trimestre Uber ha perso 1,2 miliardi di dollari"/>
    <meta property="og:description" content="Uber, l'azienda nota soprattutto per il suo servizio a metà tra i taxi e il noleggio di auto con autista, nel terzo trimestre dell'anno ha registrato 1,2 miliardi di dollari di perdite (poco più di 1 miliardi di euro). In compenso Uber ha annunciato che i ricavi sono stati di 3,8 miliardi di dollari, in aumento"/>
  </head>
  <body>
    <article>
      <h1>Nell’ultimo trimestre Uber ha perso 1,2 miliardi di dollari</h1>
      <address>
        <time datetime="2019-11-05T07:18:28+00:00">05 Nov 2019, 07:18</time>
      </address>
      <p>Uber, l’azienda nota soprattutto per il suo servizio a metà tra i taxi e il noleggio di auto con autista, nel terzo trimestre dell’anno <a href="https://investor.uber.com/news-events/news/press-release-details/2019/Uber-Announces-Results-for-Third-Quarter-2019/default.aspx">ha registrato</a> 1,2 miliardi di dollari di perdite (poco più di 1 miliardi di euro). In compenso Uber ha annunciato che i ricavi sono stati di 3,8 miliardi di dollari, in aumento del 30 per cento su base annua, e superiori rispetto ai 3,6 miliardi attesi dagli analisti. Nel trimestre precedente i risultati <a href="https://www.ilpost.it/2019/08/09/uber-perdite/">erano stati molto peggiori</a>, con perdite per 5,23 miliardi, dovuti probabilmente alla quotazione in Borsa dello scorso maggio: in quel caso a contribuire al pessimo risultato erano stati i costi dovuti ai compensi in azioni per i dipendenti dopo la quotazione, che avevano pesato per 3,9 miliardi di dollari.</p>
      <p> </p>
    </article>
  </body>
</html>