<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/impichment-trampa-pidtrimuyut-bilshe-polovini-amerikanciv-50051622.html"/>
    <meta property="og:site_name" content="НВ"/>
    <meta property="article:published_time" content="2019-11-05T07:13:00+00:00"/>
    <meta property="og:title" content="Опитування: Більше половини американців підтримують імпічмент Трампа"/>
    <meta property="og:description" content="За даними спільного опитування Wall Street Journal і телеканалу NBC, більше половини американців підтримують процедуру імпічменту президента США Дональда Трампа."/>
  </head>
  <body>
    <article>
      <h1>Опитування: Більше половини американців підтримують імпічмент Трампа</h1>
      <h2>За даними спільного опитування Wall Street Journal і телеканалу NBC, більше половини американців підтримують процедуру імпічменту президента США Дональда Трампа.</h2>
      <address>
        <time datetime="2019-11-05T07:13:00+00:00">05 Nov 2019, 07:13</time>
      </address>
      <p>Дані <a href="https://www.nbcnews.com/politics/meet-the-press/nbc-wsj-poll-49-percent-now-back-trump-s-impeachment-n1075296">опитування</a> свідчать, що за проведення імпічменту висловилися 53% респондентів, 44% - проти.</p>
      <p>Ще 49% вважають, що Трампа необхідно усунути з посади, 46% висловилися проти цього.</p>
      <p>Нагадаємо, в кінці вересня опитування Politico/Morning Consult показав, що <a href="https://nv.ua/ukr/world/countries/u-ssha-zrosla-pidtrimka-impichmentu-donalda-trampa-50045070.html">думки американців щодо імпічменту Трампа розділилися порівну:</a> 43% заявляли, що Конгрес повинен почати процес імпічменту, ще 43% - що Конгрес не повинен починати процедуру імпічменту. Ще 13% виборців не визначилися.</p>
      <p>Нагадаємо, 26 вересня комітет з розвідки Палати представників США <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">опублікував скаргу</a> співробітника американської спецслужби на телефонну розмову Дональда Трампа з Володимиром Зеленським.</p>
      <p>Вона <a href="https://nv.ua/ukr/world/countries/impichment-trampa-rozsekrechena-skarga-rozvidki-50044821.html">була розсекречена після публікації Білим домом стенограми цієї бесіди.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Також перед розмовою Трамп призупинив виділення військової допомоги для України.</p>
      <p>Після скандалу навколо телефонної розмови спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск процедури імпічменту</a> Трампа за ймовірний тиск на президента України.</p>
      <p>31 жовтня Палата представників Конгресу США прийняла <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">резолюцію на підтримку процедури імпічменту президента Дональда Трампа</a>.</p>
    </article>
  </body>
</html>