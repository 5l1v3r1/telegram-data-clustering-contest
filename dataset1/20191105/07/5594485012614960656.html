<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/ot-dnes-zapochva-golyama-dvusedmichna-noemvriyska-anomaliya-grafika_news707374.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-05T07:10:00+00:00"/>
    <meta property="og:title" content="От днес започва голяма двуседмична ноемврийска аномалия ГРАФИКА"/>
    <meta property="og:description" content="Времето остава необичайно топло и сухо за сезона, най-близкото застудяване ще е чак на"/>
  </head>
  <body>
    <article>
      <h1>От днес започва голяма двуседмична ноемврийска аномалия ГРАФИКА</h1>
      <h2>Времето остава необичайно топло и сухо за сезона, най-близкото застудяване ще е чак на</h2>
      <address>
        <time datetime="2019-11-05T07:10:00+00:00">05 Nov 2019, 07:10</time>
      </address>
      <p>https://blitz.bg/obshtestvo/ot-dnes-zapochva-golyama-dvusedmichna-noemvriyska-anomaliya-grafika_news707374.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1572881496-novv.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572892356-1.jpg"/>
        </figure>
      </slideshow>
      <p><b>През нощта от запад облачността бързо се разкъса и намаля, и до сутринта над по-голямата част от страната се изясни. Започва нов сравнително дълъг период на топло и сухо за сезона време.</b><br/><br/>Вятърът днес ще е югозападен и ще отслабне. Минималните температури ще са от 5-6 градуса на места в западните райони, до 15-16 градуса - по морския бряг. Атмосферното налягане ще се повишава, но ще остане по-ниско от средното за месеца, според прогнозата на НИМХ.<br/><br/>Във вторник ще е слънчево и ще остане топло за сезона. Повече облаци ще има сутринта над източните райони. Вятърът ще се задържи от югозапад и ще е слаб, в планинските райони - до умерен. Максимални температури между 20 и 25 градуса.<br/><br/>Над Черноморието ще е предимно слънчево, с по-значителна облачност - в сутрешните часове. Ще духа слаб до умерен югозападен вятър. Максимални температури на въздуха - между 21 и 24 градуса.<br/><br/>Температурата на морската вода е 17 градуса. Вълнението на морето преди обяд ще е 3 бала, след пладне ще отслабне, в повечето райони - до 2 бала.<br/><br/>Над планините ще е слънчево. Ще духа до умерен, по високите и открити части - и временно силен запад-северозападен вятър. Максимална температура на височина 1200 метра - около 18 градуса, на 2000 метра - около 11 градуса.<br/> </p>
      <figure>
        <img src="https://static.blitz.bg/documents/thumbnails/520/201911/1572892356-1.jpg"/>
      </figure>
      <p><b>Част от месечната прогноза на accuweather.com сочи, че скоро в София истинско застудяване няма да има.</b><br/><br/>В сряда и четвъртък времето в страната ще остане динамично, с температури, значително по-високи от обичайните за първото десетдневие на ноември. Преносът на въздушни маси ще е от юг-югозапад.<br/><br/>Ще бъде ветровито, особено в Източна България и в районите, разположени в близост до северните склонове на планините, където южният вятър ще се проявява и като фьон.<br/><br/>Ще има разкъсана, предимно висока и средна облачност, значителна над крайните северозападни райони, където е възможно да превали.<br/><br/>Ще бъде с високи сутрешни температури, особено в Източна България - до 14-16 градуса, в Западна - между 6 и 11 градуса, а дневните - в по-голямата част от страната, над 20 градуса.<br/> </p>
    </article>
  </body>
</html>