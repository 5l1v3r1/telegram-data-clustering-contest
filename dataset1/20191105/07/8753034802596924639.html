<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/lokalt/i/dOaj0A/solberg-til-stede-under-redegjoerelsen-om-trygdeskandalen"/>
    <meta property="og:site_name" content="Aftenbladet"/>
    <meta property="article:published_time" content="2019-11-05T07:37:43+00:00"/>
    <meta property="og:title" content="Solberg til stede under redegjørelsen om trygdeskandalen"/>
    <meta property="og:description" content="Statsminister Erna Solberg endrer planene sine og er til stede under Anniken Hauglies redegjørelse om trygdeskandalen i Stortinget tirsdag formiddag."/>
  </head>
  <body>
    <article>
      <h1>Solberg til stede under redegjørelsen om trygdeskandalen</h1>
      <h2>Statsminister Erna Solberg endrer planene sine og er til stede under Anniken Hauglies redegjørelse om trygdeskandalen i Stortinget tirsdag formiddag.</h2>
      <address><time datetime="2019-11-05T07:37:43+00:00">05 Nov 2019, 07:37</time> by <a rel="author">NTB</a></address>
      <p>Opprinnelig var det et besøk til Trøndelag som sto på planen for Solberg. Hun skal fortsatt reise, men må utsette avreisen til etter redegjørelsen.</p>
      <p>Arbeids- og sosialminister Anniken Hauglie (H) skal klokken 10 tirsdag forklare for Stortinget hvordan og ikke minst hvorfor EU-forordningen om trygderettigheter i årevis har blitt feiltolket av både Nav og myndighetene.</p>
      <p>Dermed utgår Solbergs besøk til Produsentpakkeriet Trøndelag og Frosta Grønt, Norges største agurkgartneri, på Frosta, som skulle finne sted tirsdag formiddag.</p>
      <p>Hun rekker imidlertid deler av et toppmøte for kvinnehelse på St. Olavs hospital. Solberg skal også delta på en studentkveld på Samfundet i Trondheim.</p>
    </article>
  </body>
</html>