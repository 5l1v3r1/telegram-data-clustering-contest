<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/ninja-fortnite-bannato/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-05T07:43:00+00:00"/>
    <meta property="og:title" content="Ninja difende il pro-player di Fortnite bannato a vita: “Noi dovremmo avere un trattamento di favore”"/>
    <meta property="og:description" content="Fortnite ed Epic Games non accettano più i cheater. Dopo il ban a vita a Jarvis, Ninja interviene affermando che i proplayer dovrebbero essere avvantaggiati"/>
  </head>
  <body>
    <article>
      <h1>Ninja difende il pro-player di Fortnite bannato a vita: “Noi dovremmo avere un trattamento di favore”</h1>
      <address><time datetime="2019-11-05T07:43:00+00:00">05 Nov 2019, 07:43</time> by <a rel="author">Nicola Armondi</a></address>
      <p>Come vi abbiamo raccontato ieri, un noto pro-player del FaZe Clan, tale Jarvis, <a href="http://www.tomshw.it/videogioco/fortnite-pro-player-bannato/">ha ricevuto un ban a vita da Fortnite</a>. Il motivo? Ha utilizzato un aimbot, ovvero un cheat  che permette di mirare con grande precisione. Il giocatore, però, non ha utilizzato il trucco con il suo account principale all’interno di tornei o eventi a premi, ma unicamente con il suo account secondario, con lo scopo di creare un contenuto più divertente da vedere per i suoi spettatori. <b>La reazione di Epic Games è quindi esagerata?</b> Secondo Ninja, il volto più noto nel mondo dello streaming di Fortnite, sì.</p>
      <p>Il giocatore di Mixer afferma che a suo modo di vedere Epic avrebbe dovuto gestire la questione in modo differente in quanto Jarvis è “<i>estremamente giovane, penso sia solo uno ragazzino stupido che ha preso una decisione stupida, e non ha realmente pensate a quello che stava facendo. Non era un torneo, non era nemmeno una Cash Cup, sarebbe dovuto essere un ban di sei mesi dalle competizioni. Addirittura a vita?”</i></p>
      <figure>
        <img src="https://www.tomshw.it/images/images/2019/04/ninja-29013.jpg"/>
      </figure>
      <p>Leggi anche: <a href="https://www.tomshw.it/videogioco/dr-disrespect-mixer-no-perche/">Dr Disrespect su Mixer? Non accadrà mai, ecco perché</a></p>
      <p>Detto ciò, <b>Ninja afferma di apprezzare l’azione censoria di Epic contro i cheater</b>, ed è d’accordo sul fatto che Jarvis vada punito per aver mostrato l’azione di un aimbot a centinaia di migliaia di utenti. Al tempo stesso, essendo Jarvis un content creator, Epic non dovrebbe imporre un ban a vita, visto che va contro anche il suo interesse.</p>
      <p>“<i>Senza i tuoi content creator, c’è un impatto negativo sul tuo gioco. Ritengo che </i>[quello che ha fatto] <i>sia stato molto stupido, ma un ban a vita è assurdo. A cos’altro giocherà? Deve abbandonare uno dei giochi più popolari, uno con il quale si è allenato e sul quale ha creato una carriera, e ora deve giocare un altro videogame.” </i></p>
      <p><b>Ninja ha inoltre aggiunto che i content creator dovrebbero avere un trattamento di favore</b> rispetto a dei ragazzi che usano cheat solo per il gusto di farlo. “<i>C’è una differenza tra un content creator che ha milioni di sottoscrizioni, che viene bannato da ciò che gli fa guadagnare soldi, da qualche ragazzino imbecille che ha zero follower e non guadagna niente dal gaming. Non facciamo finta che non ci siano favoritismi al mondo.” </i><b>Diteci, anche voi la pensate così?</b></p>
      <blockquote>Se  siete grandi giocatori di Fortnite, sarete di certo interessati a questo <a href="https://toms.it/u4G9l">bundle unico</a>.</blockquote>
    </article>
  </body>
</html>