<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/05/internet-iraq-proteste/"/>
    <meta property="og:site_name" content="Il Post"/>
    <meta property="article:published_time" content="2019-11-05T07:18:47+00:00"/>
    <meta property="og:title" content="Secondo l’osservatorio indipendente NetBlocks, durante le proteste di ieri in Iraq è mancata la connessione internet a milioni di utenti"/>
    <meta property="og:description" content="Durante le manifestazioni di protesta che si sono svolte ieri in Iraq, le ultime di una serie iniziata nei giorni scorsi, la connessione a Internet è mancata a milioni di utenti nel paese. Lo riferisce l'osservatorio indipendente NetBlocks, secondo cui «decine di milioni di persone si sono ritrovate offline a"/>
  </head>
  <body>
    <article>
      <h1>Secondo l’osservatorio indipendente NetBlocks, durante le proteste di ieri in Iraq è mancata la connessione internet a milioni di utenti</h1>
      <address>
        <time datetime="2019-11-05T07:18:47+00:00">05 Nov 2019, 07:18</time>
      </address>
      <p>Durante le manifestazioni di protesta che si sono svolte ieri in Iraq, le ultime di una serie <a href="https://www.ilpost.it/2019/11/03/iraq-proteste-blocco-baghdad/">iniziata nei giorni scorsi</a>, la connessione a Internet è mancata a milioni di utenti nel paese. Lo riferisce l’osservatorio indipendente NetBlocks, secondo cui «decine di milioni di persone si sono ritrovate offline a Baghdad, ma anche a Basra, Karbala e altre città». Non è chiaro se la connessione sia stata tagliata dal governo, ma <i>Reuters</i> <a href="https://www.reuters.com/article/us-iraq-protests-internet/internet-access-cut-off-in-much-of-iraq-netblocks-idUSKBN1XE2BK">fa notare</a> che in passato le autorità avevano già impedito l’accesso a internet in occasione di grosse manifestazioni di piazza. La connessione è tornata gradualmente a livelli normali nelle prime ore di martedì.</p>
      <figure>
        <iframe data-src="https://twitter.com/netblocks/status/1191607766743420928?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>