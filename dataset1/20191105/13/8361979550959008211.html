<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/shist-reform-v-socialniy-sferi-novini-ukrajini-50051729.html"/>
    <meta property="og:site_name" content="НВ"/>
    <meta property="article:published_time" content="2019-11-05T13:56:00+00:00"/>
    <meta property="og:title" content="У Раді анонсували шість змін у соціальній політиці України"/>
    <meta property="og:description" content="За найближчі півтора-два роки в соціальній політиці України повинні відбутися шість змін."/>
  </head>
  <body>
    <article>
      <h1>У Раді анонсували шість змін у соціальній політиці України</h1>
      <h2>За найближчі півтора-два роки в соціальній політиці України повинні відбутися шість змін.</h2>
      <address>
        <time datetime="2019-11-05T13:56:00+00:00">05 Nov 2019, 13:56</time>
      </address>
      <p>Про це повідомила глава парламентського комітету з питань соціальної політики та захисту прав ветеранів Галина Третьякова, пише Інтерфакс-Україна.</p>
      <p>«Перша - це проблема АТО/ООС, тих хто брав участь у війні і створення пакета соціального захисту для таких людей за стандартами НАТО», - розповіла вона на прес-конференції.</p>
      <p>Ще одна реформа торкнеться зайнятості населення.</p>
      <p>«Готується Трудовий кодекс, це тема для іншої розмови, але його прийняття - це тільки складова частина, яка регулює трудові взаємовідносини. Питання зайнятості набагато ширше і включає в себе також проблематику трудової міграції", - уточнила Третьякова.</p>
      <p>Вона також додала, що готуються законопроекти, які створюють другий рівень пенсійного забезпечення, і найближчим часом буде проведена дискусія, яка саме пенсійна система повинна запрацювати в Україні.</p>
      <p>"Четверта тема - це чесна компенсація за нанесення шкоди життю та здоров'ю. Повинна констатувати, що за попередні роки ми не виробили механізм надання чесної компенсації.", - розповіла глава комітету.</p>
      <p>П'ятою реформою нардеп назвала суб'єктивізацію домогосподарств а перехід від персонального до сімейного оподаткування.</p>
      <p>"Шостою реформою ми повинні навести порядок у Фонді соціального страхування, подивитися, як він повинен бути модернізований. Перший законопроект в цій реформі - №2275 був поданий групою депутатів", - резюмувала Третьякова.</p>
      <p>Читайте також:<br/><a href="https://nv.ua/ukr/ukraine/politics/pilgi-dlya-viyskovih-yaku-sistemu-gotuyut-v-radi-novini-ukrajini-50048476.html">&amp;nbspУ профільному комітеті Ради розповіли про зміну пільгової системи для військових</a></p>
    </article>
  </body>
</html>