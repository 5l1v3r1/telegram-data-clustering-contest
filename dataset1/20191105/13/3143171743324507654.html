<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/il-ii-quartiere-celebra-i-caduti-di-tutte-le-guerre.html"/>
    <meta property="og:site_name" content="Tempostretto"/>
    <meta property="article:published_time" content="2019-11-05T13:52:55+00:00"/>
    <meta property="og:title" content="Il II quartiere celebra i caduti di tutte le guerre"/>
    <meta property="og:description" content="Organizzata dalla 2ª Circoscrizione del Comune di Messina, rappresentata dal Presidente Davide Siracusano, si è svolta stamane presso il monumento ai Caduti di Contesse la commemorazione dei caduti di tutte le guerre, dell’Unità d’Italia e delle Forze Armate, alla presenza delle Autorità Civili, Militari e Religiose. La manifestazione si è svolta con l’inizio del corteo […]"/>
  </head>
  <body>
    <article>
      <h1>Il II quartiere celebra i caduti di tutte le guerre</h1>
      <address><time datetime="2019-11-05T13:52:55+00:00">05 Nov 2019, 13:52</time> by <a rel="author" href="https://www.tempostretto.it/author/autore-esterno" target="_blank">.</a></address>
      <p>Organizzata dalla 2ª Circoscrizione del Comune di Messina, rappresentata dal Presidente Davide Siracusano, si è svolta stamane presso il monumento ai Caduti di Contesse la commemorazione dei caduti di tutte le guerre, dell’Unità d’Italia e delle Forze Armate, alla presenza delle Autorità Civili, Militari e Religiose.</p>
      <p>La manifestazione si è svolta con l’inizio del corteo dalla piazza della chiesa della Calispera per poi giungere alla deposizione della corona d’alloro e la contestuale benedizione al monumento storico dei caduti di Contesse.</p>
      <p>Hanno partecipato per l’Amministrazione Comunale il signor Sindaco del Comune di Messina On. Dott. Cateno De luca, l’Assessore Massimiliano Minutoli, tutto il Consiglio della 2ª Circoscrizione “Della Calispera”, una rappresentanza della scuola Primaria di Pistunina “Giordano” dell’istituto comprensivo “Catalfamo”, della scuola primaria Granata di Contesse dell’istituto comprensivo “S.D’Acquisto” ed una rappresentanza della scuola Media dell’istituto comprensivo “Catalfamo” del villaggio Cep tutte accompagnati dai rispettivi insegnanti.</p>
      <p>Erano presenti il Sacerdote fon Riccardo Cardullo della Parrocchia San Nicola di Zafferia che ha ricordato i caduti in guerra con la preghiera dei caduti, il picchetto D’Onore è stato rappresentato dalla prestigiosa presenza della Polizia Municipale e della Polizia Metropolitana in Alta Uniforme.</p>
      <p>La celebrazione è stata particolarmente sentita durante il momento di preghiera condotta da Padre Riccardo Cardullo evidenziando che la memoria dei caduti deve essere onorata tutti i giorni e anche dalle parole espresse dal Sindaco Cateno De Luca affinché non sia vano il sacrificio dei caduti di tutte le guerre. Molto significativa e sentita è stata anche la partecipazione della cittadinanza locale.</p>
    </article>
  </body>
</html>