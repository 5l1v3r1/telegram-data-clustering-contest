<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/balordi-bruciano-cassonetti-in-via-nazario-sauro-a-biella-due-bimbi-piccoli-e-una-donna-intossicati"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-05T13:45:11+00:00"/>
    <meta property="og:title" content="Balordi bruciano cassonetti in via Nazario Sauro a Biella: due bimbi piccoli e una donna intossicati"/>
    <meta property="og:description" content="Sul posto Vigili del Fuoco, Polizia e 118"/>
  </head>
  <body>
    <article>
      <h1>Balordi bruciano cassonetti in via Nazario Sauro a Biella: due bimbi piccoli e una donna intossicati</h1>
      <h2>Sul posto Vigili del Fuoco, Polizia e 118</h2>
      <address>
        <time datetime="2019-11-05T13:45:11+00:00">05 Nov 2019, 13:45</time>
      </address>
      <p>Intervento dei Vigili del fuoco, dei sanitari del 118 e della Polizia oggi, martedì 5 novembre, verso le 13.30 in via Nazario Sauro al civico numero 4.</p>
      <p>A richiedere un così massiccio spiegamento di forze sono stati dei cassonetti per la raccolta di carta andati a fuoco nel palazzo.</p>
      <p>L’allarme è scattato quando il fumo ha cominciato a invadere gli spazi del condominio. Sul posto sono quindi giunti i Vigili del Fuoco, seguiti dall’intervento dell’ambulanza e di una volante della Polizia.</p>
      <p>I pompieri hanno bonificato e messo in sicurezza l’area, ma purtroppo il fumo ha intossicato una donna e due bambini piccoli le cui condizioni però non dovrebbero essere preoccupanti; in ogni caso, per precauzione, sono stati portati in Ospedale.</p>
      <p>Da una prima ricostruzione sembra che non sia stata una tragica fatalità l’incendio dei cassonetti di Cartesio ma un vero e proprio atto vandalico perpetrato da qualche balordo.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/fiamme-negli-ex-lanifici-rivetti"/>
        <a href="https://laprovinciadibiella.it/cronaca/incendio-a-sagliano-micca-famiglia-evacuata"/>
        <a href="https://laprovinciadibiella.it/cronaca/si-sente-male-in-piazza-duomo-15enne-ubriaca-finisce-in-ospedale"/>
      </related>
    </article>
  </body>
</html>