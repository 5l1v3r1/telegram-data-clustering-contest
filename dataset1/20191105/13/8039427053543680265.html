<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=947086"/>
    <meta property="og:site_name" content="Andhrajyothy"/>
    <meta property="article:published_time" content="2019-11-05T13:46:02+00:00"/>
    <meta property="og:title" content="కాబోయే వాడితో పొలానికెళ్లి.. ఊహించని విధంగా..."/>
    <meta property="og:description" content="ADVT"/>
  </head>
  <body>
    <article>
      <h1>కాబోయే వాడితో పొలానికెళ్లి.. ఊహించని విధంగా...</h1>
      <address>
        <time datetime="2019-11-05T13:46:02+00:00">05 Nov 2019, 13:46</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>చెన్నై: </b>తమిళనాడులో విషాద ఘటన చోటుచేసుకుంది. కాబోయే వాడితో సెల్ఫీ దిగుతూ ఓ యువతి కాలు జారి బావిలో పడి మృతి చెందింది. పట్టాభిరామ్ ప్రాంతంలోని గాంధీనగర్‌కు చెందిన టి మెర్సీ స్టెఫీ, అదే ప్రాంతంలోని నవజీవన్ నగర్‌కు చెందిన డి అప్పూతో ఇటీవల నిశ్చితార్థమైంది. జనవరిలో స్టెఫీ, అప్పూ పెళ్లి చేసుకోబోతున్నారు. సోమవారం అప్పూతో కలిసి స్టెఫీ సరదాగా గడిపేందుకు వందలూరు-మింజూరు రోడ్డులో ఉన్న కండిగైలోని వారి పొలానికి వెళ్లారు. ఆ పొలం పరిసరాల్లో ఓ పాత బావి ఉంది.</p>
      <p> బావి పాతది కావడంతో లోపలికి దిగేందుకు మెట్లు కూడా ఉన్నాయి. ఆ బావి వద్ద ఇద్దరూ కలిసి ఫొటోలు దిగారు. సెల్ఫీ తీసుకోవాలన్న ఆలోచన రావడమే ఈ జంట పాలిట శాపంగా మారింది. బావిలోకి దిగి చెరో మెట్టుపై కూర్చుని సెల్ఫీ దిగుతుండగా.. స్టెఫీ బావిలో పడిపోయింది. ఆమెను కాపాడే ప్రయత్నంలో అప్పూ కూడా బావిలో పడిపోయాడు. బావిలో పడగానే... భయంతో అప్పూ సాయం కోసం బిగ్గరగా ఏడుస్తూ కేకలేశాడు. ఆ అరుపులు విన్న పక్కనే పొలం ఉన్న రైతు బావిలో దూకి అప్పూను కాపాడాడు. వెంటనే స్టెఫీని కూడా కాపాడే ప్రయత్నం చేశాడు. కానీ.. దురదృష్టవశాత్తూ అప్పటికే స్టెఫీ చనిపోయింది.</p>
    </article>
  </body>
</html>