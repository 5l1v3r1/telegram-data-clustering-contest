<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/458830/%E0%A6%AE%E0%A7%81%E0%A6%B6%E0%A6%AB%E0%A6%BF%E0%A6%95%E0%A7%81%E0%A6%B0-%E0%A6%B0%E0%A6%B9%E0%A6%BF%E0%A6%AE%E0%A7%87%E0%A6%B0-%E0%A6%AC%E0%A7%8D%E0%A6%AF%E0%A6%BE%E0%A6%9F%E0%A6%BF%E0%A6%82-%E0%A6%AC%E0%A6%A8%E0%A7%8D%E0%A6%A6%E0%A6%A8%E0%A6%BE%E0%A7%9F-%E0%A6%B8%E0%A7%87%E0%A6%B9%E0%A6%AC%E0%A6%BE%E0%A6%97"/>
    <meta property="og:site_name" content="Daily Janakantha"/>
    <meta property="article:published_time" content="2019-11-05T13:20:00+00:00"/>
    <meta property="og:title" content="মুশফিকুর রহিমের ব্যাটিং বন্দনায় সেহবাগ"/>
    <meta property="og:description" content="অনলাইন ডেস্ক ॥ রবিাবর ৩ নবেম্বর প্রথম টি-টোয়েন্টিতে ভারতের বিপক্ষে বাংলাদেশ ৭ উইকেটের বিশাল জয় তুলে নেওয়ার পর শেহবাগকে হ্যাশট্যাগ দিয়ে সামাজিক যোগাযোগ মাধ্যমে খুঁজতে থাকেন টাইগার সমর্থকরা। কেননা বাংলাদেশ-ভারত টি-টোয়েন্টি সিরিজ শুরু হওয়ার আগে ভারতীয় মিডিয়ায় একটি বিজ্ঞাপনচিত্র ছড়িয়ে পড়ে। যেখানে মডেল ছিলেন ..."/>
  </head>
  <body>
    <article>
      <h1>মুশফিকুর রহিমের ব্যাটিং বন্দনায় সেহবাগ</h1>
      <address>
        <time datetime="2019-11-05T13:20:00+00:00">05 Nov 2019, 13:20</time>
      </address>
      <figure>
        <img src="http://www.dailyjanakantha.com/files/201911/1572963642_13.jpg"/>
      </figure>
      <p>অনলাইন ডেস্ক ॥ রবিাবর ৩ নবেম্বর প্রথম টি-টোয়েন্টিতে ভারতের বিপক্ষে বাংলাদেশ ৭ উইকেটের বিশাল জয় তুলে নেওয়ার পর শেহবাগকে হ্যাশট্যাগ দিয়ে সামাজিক যোগাযোগ মাধ্যমে খুঁজতে থাকেন টাইগার সমর্থকরা। কেননা বাংলাদেশ-ভারত টি-টোয়েন্টি সিরিজ শুরু হওয়ার আগে ভারতীয় মিডিয়ায় একটি বিজ্ঞাপনচিত্র ছড়িয়ে পড়ে। যেখানে মডেল ছিলেন ভারতের সাবেক তারকা ওপেনার বীরেন্দর শেহবাগ। বিজ্ঞাপনটিতে টি-টোয়েন্টি ফরম্যাটে ভারতের বিপক্ষে বাংলাদেশের সামর্থ্য নিয়ে কিছুটা উপহাস করা হয় অভিযোগ তুলে শেহবাগের বিরুদ্ধে সরব হন টাইগারদের সমর্থকরা। তবে শেহবাগ নিশ্চুপই থেকেছেন।</p>
      <p>শেষতক এই সাবেক ক্রিকেটার মুখ খুলেছেন। তবে পাল্টা কোনো বক্তব্য নয়, ম্যাচটি বাংলাদেশ যেভাবে জিতে নিয়েছে, তার ভূয়সী প্রশংসা করেছেন তিনি। বিশেষ করে রান তাড়া করার ক্ষেত্রে মুশফিকুর রহিমের ব্যাটিংয়ের বন্দনা করেছেন এই সাবেক ড্যাশিং ওপেনার।</p>
      <p>ভারতের বিশ্বকাপজয়ী দলের সাবেক এ ক্রিকেটার ক্রিকবাজের এক অনুষ্ঠানে বলেন, মুশফিকুর রহিমের খেলা দেখে আমার মহেন্দ্র সিং ধোনির কথা মনে হয়েছে। ঠাণ্ডা মাথায় কী চমৎকার ফিনিশিং!</p>
      <p>রবিবারের এ খেলায় প্রথমে ব্যাট করে ১৪৮ রান তোলে ভারত। ১৪৯ রানের টার্গেট ৩ বল বাকি থাকতেই ছুঁয়ে ফেলেন মুশফিকুর রহিম-সৌম্য সরকাররা।</p>
    </article>
  </body>
</html>