<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/05/a-parizsi-klimaegyezmeny-visszafordithatatlan"/>
    <meta property="og:site_name" content="euronews"/>
    <meta property="article:published_time" content="2019-11-05T13:33:28+00:00"/>
    <meta property="og:title" content="&quot;A párizsi klímaegyezmény visszafordíthatatlan&quot;"/>
    <meta property="og:description" content="A párizsi klímaegyezményt 2015-ben hozták tető alá, azóta a világ szinte összes országa aláírta, így az éghajlatváltozás elleni küzdelem kérdésében az amerikai kormány gyakorlatilag szembefordult minden szövetségesével és legnagyobb versenytársaival."/>
  </head>
  <body>
    <article>
      <h1>"A párizsi klímaegyezmény visszafordíthatatlan"</h1>
      <address><time datetime="2019-11-05T13:33:28+00:00">05 Nov 2019, 13:33</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/27/95/86/773x435_cmsv2_cdae6d72-428a-5776-96ca-295a1c0a720a-4279586.jpg"/>
      </figure>
      <p>A párizsi klímaegyezmény visszafordíthatatlanságáról ír alá megállapodást a francia és a kínai elnök Pekingben, egy nappal azután, hogy Washington hivatalosan is megkezdte a megállapodásból való kivonulását.</p>
      <p>A párizsi klímaegyezményt 2015-ben hozták tető alá, azóta a világ szinte összes országa aláírta, így az éghajlatváltozás elleni küzdelem kérdésében az amerikai kormány gyakorlatilag szembefordult minden szövetségesével és legnagyobb versenytársaival.</p>
      <p>"Ha tartani akarjuk magunkat a a Párizsi Megállapodáshoz, akkor fokoznunk kell a jövő évben a kibocsátás csökkentésére irányuló kötelezettségvállalásainkat, valamint meg kell erősítenünk a 2030-ra és 2050-re vonatkozó új kötelezettségvállalásokat. Ugyanez érvényes a Kína és az EU közötti együttműködésre, egymás maximális tiszteletben tartása mellett" - fogalmazott Emmanuel Macron.</p>
      <p>A kínai külügyminisztérium szóvivője pedig azt hangsúlyozta, hogy mindenkinek egyformán kellene kivennie a részét a küzdelemből.</p>
      <p>"Kína sajnálatát fejezi ki amiatt, hogy az Egyesült Államok hivatalosan megkezdte a kivonulást a párizsi megállapodásból. Mi hiszük, hogy az éghajlatváltozás az egész emberiség közös kihívása. A nemzetközi közösség minden tagjának össze kell fognia, és a tőle telhető legtöbbet tennie annak leküzdéséért" - mondta a kínai külügyminisztérium szóvivője.</p>
      <p>Az amerikai elnök hivatal hétfőn jelentette be, hogy az Egyesült Államok megkezdte a párizsi klímaegyezményből való kilépésének hivatalos folyamatát, amely nagyjából egy év múlva, pont az amerikai elnökválasztás idejére érhet véget.</p>
      <p>Közben kutatók arra figyelmeztetnek, hogy ha az országok 2016 és 2030 között tartják is magukat az egyezményben meghatározott célokhoz, a tengerszint akkor is 20 centit fog emelkedni 2030 januárjáig.</p>
    </article>
  </body>
</html>