<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro//business-hi-tech/orban-il-sfideaza-pe-donald-trump-premierul-ungar-le-permite-chinezilor-de-la-huawei-sa-se-implice-in-constructia-retelei-5g-din-ungaria-18543733"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-05T13:22:52+00:00"/>
    <meta property="og:title" content="Orban îl sfidează pe Donald Trump: Premierul ungar le permite chinezilor de la Huawei să se implice în construcţia reţelei 5G din Ungaria"/>
    <meta property="og:description" content="Chinezii de la Huawei Technologies vor participa la dezvoltarea reţelei mobile 5G din Ungaria, în contextul în care premierul ungar Viktor Orban sfidează eforturile lui Donald Trump de a limita businessul gigantului telecom pe baza unor motive de securitate naţională, potrivit Bloomberg."/>
  </head>
  <body>
    <article>
      <h1>Orban îl sfidează pe Donald Trump: Premierul ungar le permite chinezilor de la Huawei să se implice în construcţia reţelei 5G din Ungaria</h1>
      <address><time datetime="2019-11-05T13:22:52+00:00">05 Nov 2019, 13:22</time> by <a rel="author" href="https://www.zf.ro/autor/alex-ciutacu" target="_blank">Alex Ciutacu</a></address>
      <p>Chinezii de la Huawei Technologies vor participa la dezvoltarea reţelei mobile 5G din Ungaria, în contextul în care premierul ungar Viktor Orban sfidează eforturile lui Donald Trump de a limita businessul gigantului telecom pe baza unor motive de securitate naţională, potrivit Bloomberg.</p>
      <p>Huawei va construi infrastructura din Ungaria alături de grupul Vodafone şi de Deutsche Telekom, anunţă Peter Szijjarto, ministrul de Externe al Ungariei.</p>
      <p>Acesta spune că Ungaria respinge discriminarea la adresa companiilor pe motive de naţionalitate, adăugând că singurul criteriu pe care îl impune este conformarea legilor naţionale şi respectarea reglementărilor.</p>
      <p>Decizia de a lăsa sau nu Huawei să participe la dezvoltarea reţelelor 5G reprezintă un subiect sensibil pentru guvernele lumii, iar până acum nicio ţară europeană nu a restricţionat accesul chinezilor la proiect.</p>
      <p>Oficialii statelor lumii trebuie să analizeze potenţialele riscuri de securitate şi riscul de a intra în conflict cu Washingtonul pe acest subiect, în balanţă cu excluderea unui jucător cheie pentru menţinerea relaţiilor cu China.</p>
      <p>Huawei a respins în mod repetat acuzaţiile conform cărora ar reprezenta un risc la adresa securităţii naţionale pentru ţările în care operează. Săptămâna trecută, şeful Serviiciilor de Inteligenţă din Germania s-a alăturat dezbaterii, susţinând că Huawei „nu este total de încredere” din cauza „nivelului ridicat de dependenţă” faţă de statul chinez.</p>
      <p>Szijjarto nu a specificat rolul pe care îl va avea Huawei în construcţia reţelei 5G din Ungaria.</p>
    </article>
  </body>
</html>