<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/05/dollar-euro-rate-increase-iran-currency-market"/>
    <meta property="og:site_name" content="euronews"/>
    <meta property="article:published_time" content="2019-11-05T13:45:58+00:00"/>
    <meta property="og:title" content="شکاف ۲۰۰ تومانی میان بازار رسمی و آزاد؛ دلار به اوج ۱۹ روز گذشته رسید"/>
    <meta property="og:description" content="در حالی که نرخ رسمی ارز برای سومین روز متوالی از سوی بانک مرکزی ایران ثابت نگاه داشته شد، بهای فروش دلار در بازار آزاد تهران افزایش یافت."/>
  </head>
  <body>
    <article>
      <h1>شکاف ۲۰۰ تومانی میان بازار رسمی و آزاد؛ دلار به اوج ۱۹ روز گذشته رسید</h1>
      <address><time datetime="2019-11-05T13:45:58+00:00">05 Nov 2019, 13:45</time> by <a rel="author">یورونیوز فارسی </a></address>
      <p>در حالی که نرخ رسمی ارز برای سومین روز متوالی از سوی بانک مرکزی ایران ثابت نگاه داشته شد، بهای فروش دلار در بازار آزاد تهران افزایش یافت.</p>
      <p>بانک مرکزی ایران با آغاز معاملات روز سه‌شنبه بازار ارز ایران، نرخ عرضه دلار آمریکا در سامانه رسمی صرافی‌ها را همچون دو روز گذشته ۱۱ هزار و ۳۰۰ تومان تعیین کرد. با این وجود نرخ فروش دلار در بازار آزاد تهران پس از استراحتی یک روزه به روند صعودی خود ادامه داد و به ۱۱ هزار و ۵۰۰ تومان نزدیک شد و به بالاترین سطح در ۱۹ روز گذشته رسید.</p>
      <p>بدین ترتیب شکاف قیمتی میان دلار رسمی و آزاد ظهر روز سه‌شنبه به ۲۰۰ تومان نزدیک شد.</p>
      <p>این میزان از فاصله قیمتی برای یورو نیز ایجاد شد. به طوری که بهای یورو نیز در بازار آزاد تهران به آستانه ۱۲ هزار و ۸۰۰ تومان رسید و نزدیک به ۲۰۰ تومان گران‌تر از نرخ رسمی بانک مرکزی عرضه شد.</p>
      <p>با وجود این که نرخ هر اونس طلا در معاملات بازار جهانی ۸.۸ دلار کاهش یافت و از هزار و ۵۰۱ دلار عقب نشینی کرد ولی به دلیل رشد قیمت دلار، در بازار سکه و طلای تهران بهای هر قطعه تمام سکه طلا به ۴ میلیون و ۲۵ هزارتومان بالغ شد و هر گرم طلای ۱۸ عیار حدود ۴۰۹ هزار تومان معامله شد.</p>
      <p>
        <b>بیشتر بخوانید:</b>
        <a href="https://farsi.euronews.com/2019/10/07/euro-rate-against-dollar-higher-international-market-in-iran-official-market">مقاومت ۱۰ روزه دلار در بازار آزاد؛ ذخایر یورویی بانک‌های ایران پایین است؟</a>
      </p>
    </article>
  </body>
</html>