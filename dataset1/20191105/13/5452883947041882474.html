<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/politica/salvini-camorra-avellino.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-05T13:51:00+00:00"/>
    <meta property="og:title" content="Salvini e la camorra ad Avellino: &quot;Noi abbiamo allontanato per tempo chi ritenevamo di dover allontanare&quot;"/>
    <meta property="og:description" content="Presente anche Domenico Biancardi presidente della Provincia"/>
  </head>
  <body>
    <article>
      <h1>Salvini e la camorra ad Avellino: "Noi abbiamo allontanato per tempo chi ritenevamo di dover allontanare"</h1>
      <h2>Presente anche Domenico Biancardi presidente della Provincia</h2>
      <address><time datetime="2019-11-05T13:51:00+00:00">05 Nov 2019, 13:51</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/69040995957011/movie_20191105_171419-2.mp4"/>
      </figure>
      <p><b>Matteo Salvini a Napoli non poteva che attirare l’attenzione anche degli avellinesi. </b>Chi si è fatto notare per un siparietto con i giornalisti è stato il presidente della Provincia, Domenico Biancardi. Quest’ultimo, seduto nelle primissime file, si è alzato di colpo chiedendo ai giornalisti di togliersi perché rei di non consentire di vedere il leader della Lega. Ma nell’incontro napoletano, Avellino è stata toccata anche per la questione degli arresti in merito all'inchiesta per camorra. “Noi abbiamo allontanato per tempo chi ritenevamo di dover allontanare, ci sono delle indagini in corso e aspettiamo con fiducia l’esito finale. Anche io ho delle indagini in corso, attendiamo piena fiducia nel lavoro dei magistrati” ha detto Salvini.</p>
      <p>Presentando anche il nuovo coordinatore Regionale, Nicola Molteni di Cantù, Salvini è stato chiaro anche su chi potrà far parte della Lega in Campania “porte aperte, ma chi ha cambiato 18 partiti e ora pensa di venire da noi ha sbagliato movimento. Vogliamo persone della società civile, persone per bene che guardano al futuro”. E dà il via alla campagna di tesseramento.</p>
    </article>
  </body>
</html>