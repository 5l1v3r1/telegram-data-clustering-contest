<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620036/%D8%A7%D8%B9%D8%AF%D8%A7%D9%85-%D8%B1%D8%A7%D9%86%D9%86%D8%AF%D9%87-%D9%BE%D8%B1%D8%A7%DB%8C%D8%AF-%D8%A8%D9%87-%D8%AE%D8%A7%D8%B7%D8%B1-%D8%A2%D8%B2%D8%A7%D8%B1-%D9%88-%D8%A7%D8%B0%DB%8C%D8%AA-%DB%B6-%D8%B2%D9%86-%D8%AC%D9%88%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-05T13:51:00+00:00"/>
    <meta property="og:title" content="اعدام راننده پراید به خاطر آزار و اذیت ۶ زن جوان"/>
    <meta property="og:description" content="مرد شیطان صفت که شش زن را به تله شیطانی انداخته بود به اعدام و زندان محکوم شد. یک هفته بعد از سرقت دو مزدا ۳ متعلق به دو زن تهرانی پلیس دزد مرموز را به دام انداخت و پرده از راز شیطانی او برداشت."/>
  </head>
  <body>
    <article>
      <h1>اعدام راننده پراید به خاطر آزار و اذیت ۶ زن جوان</h1>
      <address>
        <time datetime="2019-11-05T13:51:00+00:00">05 Nov 2019, 13:51</time>
      </address>
      <p>
        <i>مرد شیطان صفت که شش زن را به تله شیطانی انداخته بود به اعدام و زندان محکوم شد. یک هفته بعد از سرقت دو مزدا ۳ متعلق به دو زن تهرانی پلیس دزد مرموز را به دام انداخت و پرده از راز شیطانی او برداشت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>محمود خیلی زود تحت تجسس جنایی پلیس قرار گرفت و مشخص شد این مرد راننده ارابه شیطان بوده و با خودرو‌های سرقتی شش زن را به دام شوم خود کشانده است.</p>
      <p>پسر شیطان صفت که حالا ۲۵ سال دارد درحالی محاکمه شد که تنها سه زن در جلسه حاضر بودند. یکی از زنان گفت: من آن روز شوم از جلسه اولیا و مربیان مدرسه دخترم به خانه بر می‌گشتم. منتظر تاکسی بودم که یک پراید قراضه مقابل پایم توقف کرد. من که فکر می‌کردم راننده مسافرکش است سوار شدم، اما راننده ظاهری به هم ریخته و کثیف داشت.</p>
      <figure>
        <img src="https://aftabnews.ir/files/fa/news/1398/8/14/355745_970.jpg"/>
      </figure>
      <p>تاول و زخم‌های روی دستش باعث شد به او مشکوک شوم. در نزدیکی پارک تهرانپارس می‌خواستم پیاده شوم، اما راننده گفت: مسیر را اشتباه آمده است. او به بهانه دنده عقب، صندلی خودرو را خواباند.</p>
      <p>او می‌خواست مرا آزار دهد که التماس کردم دست از سرم بر دارد. به او گفتم شوهر و بچه دارم، اما با یک پیچ گوشتی به من حمله کرد. این زن که با به خاطر آوردن صحنه‌های دلهره آور بار دیگر شوکه شده بود و به شدت اشک می‌ریخت ادامه داد: متهم پیچ گوشتی را روی پهلویم گذاشت و گفت: کلیه ام را سوراخ می‌کند.</p>
      <p>می‌خواستم با شوهرم تماس بگیرم، اما او تهدید کرد که با چاقو به چشمانم می‌زند و مرا نابینا می‌کند. سپس متهم در جایگاه ویژه ایستاد. قاضی از وی پرسید پزشکی قانونی آزار و اذیت دو زن را تایید کرده است. در این باره چه می‌گویی؟ که متهم شروع به دروغ گویی کرد.</p>
      <p>وی گفت: یکی از زنانی که علیه من شکایت کرده، با من رابطه دوستانه داشته است. بررسی پرینت تماس‌های من این موضوع را تایید می‌کند. شاکی که امروز در دادگاه حاضر است نیز علیه من دروغ می‌گوید. من او را آزار نداده‌ام. بنابر این گزارش؛ قضات این مرد شیطان صفت را مجرم شناختند و او را به اعدام، زندان و شلاق محکوم کردند.</p>
    </article>
  </body>
</html>