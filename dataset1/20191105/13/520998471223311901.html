<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/z-pochatku-roku-v-cherniveckiy-oblasti-stalisya-258-dtp-z-vini-pyanih-vodiyiv-379850"/>
    <meta property="og:site_name" content="Погляд"/>
    <meta property="article:published_time" content="2019-11-05T13:16:00+00:00"/>
    <meta property="og:title" content="З початку року в Чернівецькій області сталися 258 ДТП з вини п'яних водіїв"/>
    <meta property="og:description" content="З початку року на території Чернівецької області з вини водіїв, які знаходились у нетверезому стані, сталося 258 дорожньо-транспортних пригоди"/>
  </head>
  <body>
    <article>
      <h1>З початку року в Чернівецькій області сталися 258 ДТП з вини п'яних водіїв</h1>
      <h2>У результаті ДТП 7 людей загинуло, а 119 осіб отримали травми різної тяжкості</h2>
      <address>
        <time datetime="2019-11-05T13:16:00+00:00">05 Nov 2019, 13:16</time>
      </address>
      <p>З початку року на території Чернівецької області з вини водіїв, які знаходились у нетверезому стані, сталося 258 дорожньо-транспортних пригоди. У результаті ДТП 7 людей загинуло, а 119 осіб отримали травми різної тяжкості. Про це повідомляє відділ комунікації поліції у Чернівецькій області.</p>
      <p>Задля посилення безпеки учасників дорожнього руху працівники поліції постійно проводять заходи, направлені на виявлення громадян, які керують транспортними засобами у стані алкогольного сп’яніння.</p>
      <p>Так, з початку року відносно нетверезих водіїв складено 1318 адміністративних протоколів за статтею 130 (Керування транспортними засобами або суднами особами, які перебувають у стані алкогольного, наркотичного чи іншого сп’яніння або під впливом лікарських препаратів, що знижують їх увагу та швидкість реакції) Кодексу України про адміністративні правопорушення.</p>
      <p>Поліція Чернівецької області закликає громадян не нехтувати Правилами дорожнього руху. Перш ніж сідати за кермо в нетверезому стані, подумайте, до яких наслідків це може призвести.</p>
      <figure>
        <iframe src="https://www.youtube.com/embed/su3mvnxqf7w" width="700" height="452" data-service="Youtube" scrolling="no"/>
      </figure>
      <related>
        <h4>Схожі записи</h4>
        <a href="https://pogliad.ua/news/bukovina/z-pochatku-roku-na-dorogah-bukovini-trapilisya-1644-dtp-378689"/>
        <a href="https://pogliad.ua/news/bukovina/na-bukovini-avtomobil-zyihav-u-kyuvet-u-dtp-postrazhdav-pasazhir-378443"/>
        <a href="https://pogliad.ua/news/bukovina/dtp-na-bukovini-avto-viletilo-z-trasi-i-perekinulosya-dvoe-postrazhdalih-378214"/>
      </related>
    </article>
  </body>
</html>