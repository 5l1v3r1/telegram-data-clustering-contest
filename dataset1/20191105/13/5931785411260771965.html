<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/05/kejn-i-son-stizu-u-srbiju-kao-i-igrac-kojeg-je-poketino-zeleo-da-postedi-neugodnog-puta-u-beograd/"/>
    <meta property="og:site_name" content="Sportska centrala"/>
    <meta property="article:published_time" content="2019-11-05T13:43:01+00:00"/>
    <meta property="og:title" content="Kejn i Son stižu u Srbiju, kao i igrač kojeg je Poketino želeo da poštedi neugodnog puta u Beograd"/>
    <meta property="og:description" content="Ako je uopšte postojala dilema, više je nema, Totenhem će u Beograd doputovati sa svojim najboljim igračem. Engleski mediji preneli su informaciju da se Hari Kejn oporavio od problema sa virusom zbog kojih je propustio meč sa Evertonom, na vreme da bude deo ekspedicije za put u srpsku prestonicu. Ovo je odlična vest za navijače […]"/>
  </head>
  <body>
    <article>
      <h1>Kejn i Son stižu u Srbiju, kao i igrač kojeg je Poketino želeo da poštedi neugodnog puta u Beograd</h1>
      <address><time datetime="2019-11-05T13:43:01+00:00">05 Nov 2019, 13:43</time> by <a rel="author">Zile</a></address>
      <p>Ako je uopšte postojala dilema, više je nema, Totenhem će u Beograd doputovati sa svojim najboljim igračem.</p>
      <p>Engleski mediji preneli su informaciju da se Hari Kejn oporavio od problema sa virusom zbog kojih je propustio meč sa Evertonom, na vreme da bude deo ekspedicije za put u srpsku prestonicu.</p>
      <p>Ovo je odlična vest za navijače Totenhema i menadžera Maurisija Poketina, koji je posle dužeg razmišljanja doneo odluku da u Srbiju povede i Hjong-Min Sona. Korejac je bio u teškom psihičkom stanju posle teške povrede Andrea Gomeša, ali je Argentinac procenio da je spreman za meč sa crveno-belima.</p>
      <p>Ostrvski mediji preneli su i vest da je Poketino razmišljao da li da u Beograd povede Denija Rouza, uz obrazloženje da želi da ga poštedi, kako je navedeno, neugodnog putovanja sedam godina nakon utakmice mladih reprezentacija Engleske i Srbije u Kruševcu kada je Rouz bio vređan na rasnoj osnovi. Na kraju je i Rouz našao mesto među putnicima za Beograd.</p>
      <p>Utakmica Crvena zvezda – Totenhem na programu je u sredu od 21 sat.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/04/marin-bice-drugacije-nego-u-londonu/"/>
        <a href="https://www.sportskacentrala.com/2019/11/04/dobro-poznati-spanac-sudi-duel-zvezde-i-totenhema/"/>
        <a href="https://www.sportskacentrala.com/2019/11/03/da-li-ce-doci-u-beograd-as-totenhema-ne-igra-protiv-evertona/"/>
        <a href="https://www.sportskacentrala.com/2019/11/02/englezi-ponovo-potenciraju-rasizam-u-srbiji-poketino-razgovaracu-sa-igracima/"/>
        <a href="https://www.sportskacentrala.com/2019/10/31/totenhem-kaznio-navijace-zbog-pretprodaje-karata-pristalicama-zvezde/"/>
        <a href="https://www.sportskacentrala.com/2019/10/27/preokret-liverpula-luka-pokrenuo-orlove-krul-uzalud-branio-penale-junajtedu-video/"/>
        <a href="https://www.sportskacentrala.com/2019/10/23/totenhem-pokrece-istragu-zbog-navijaca-zvezde/"/>
        <a href="https://www.sportskacentrala.com/2019/10/23/poketino-posle-zvezde-ovo-je-najbolji-lek/"/>
        <a href="https://www.sportskacentrala.com/2019/10/22/nezadovoljstvo-u-svlacionici-totenhema/"/>
      </related>
    </article>
  </body>
</html>