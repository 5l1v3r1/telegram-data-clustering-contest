<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638333/%D8%AA%D8%AD%D9%88%D9%8A%D9%84-%D8%AD%D8%AF%D9%88%D8%AF-%DB%B5%DB%B0-%D9%87%D8%B2%D8%A7%D8%B1-%D8%AE%D9%88%D8%AF%D8%B1%D9%88-%D8%A8%D9%87-%D9%85%D8%B4%D8%AA%D8%B1%D9%8A%D8%A7%D9%86-%D8%AF%D8%B1-%D9%85%D9%87%D8%B1%D9%85%D8%A7%D9%87-%D8%B9%D8%B1%D8%B6%D9%87-%D9%85%D8%B3%D8%AA%D9%85%D8%B1-%D9%85%D8%AD%D8%B5%D9%88%D9%84%D8%A7%D8%AA-%D8%B3%D8%A7%D9%8A%D9%BE%D8%A7-%D8%A8%D9%87-%D8%A8%D8%A7%D8%B2%D8%A7%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T13:29:00+00:00"/>
    <meta property="og:title" content="تحويل حدود ۵۰ هزار خودرو به مشتريان در مهرماه/ عرضه مستمر محصولات سايپا به بازار"/>
    <meta property="og:description" content="با توجه به تاکید مدیریت ارشد گروه اجراي سياست عرضه مستمر محصولات و تسریع در تحویل خودروهای معوق در سایپا با جدیت دنبال می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/638333/%D8%AA%D8%AD%D9%88%D9%8A%D9%84-%D8%AD%D8%AF%D9%88%D8%AF-%DB%B5%DB%B0-%D9%87%D8%B2%D8%A7%D8%B1-%D8%AE%D9%88%D8%AF%D8%B1%D9%88-%D8%A8%D9%87-%D9%85%D8%B4%D8%AA%D8%B1%D9%8A%D8%A7%D9%86-%D8%AF%D8%B1-%D9%85%D9%87%D8%B1%D9%85%D8%A7%D9%87-%D8%B9%D8%B1%D8%B6%D9%87-%D9%85%D8%B3%D8%AA%D9%85%D8%B1-%D9%85%D8%AD%D8%B5%D9%88%D9%84%D8%A7%D8%AA-%D8%B3%D8%A7%D9%8A%D9%BE%D8%A7-%D8%A8%D9%87-%D8%A8%D8%A7%D8%B2%D8%A7%D8%B1">تحويل حدود ۵۰ هزار خودرو به مشتريان در مهرماه/ عرضه مستمر محصولات سايپا به بازار</a>
      </h1>
      <h2>با توجه به تاکید مدیریت ارشد گروه اجراي سياست عرضه مستمر محصولات و تسریع در تحویل خودروهای معوق در سایپا با جدیت دنبال می‌شود.</h2>
      <address><time datetime="2019-11-05T13:29:00+00:00">05 Nov 2019, 13:29</time> by <a rel="author">بولتن نیوز | bultannews.com</a></address>
      <p><b>گروه اقتصادی:</b> حسين كاظمي با تکذیب برخی اظهارات و نقل قول‌ها در خصوص کاهش<b> عرضه خودروسازان</b> در روزهای اخیر، افزود: اینگونه اظهارات یا ناشی از ناآگاهی این افراد است یا ناشی از تلاش برای ایجاد جو روانی در افکار عمومی در جهت اهدافی خاص، چرا که در <b>صنعت خودرو</b> هیچ سودی در کاهش عرضه محصولات به بازار وجود ندارد و برای هر تاخیر باید<b> جریمه</b> به مشتریان پرداخت شود.</p>
      <p><b>به گزارش بولتن نیوز</b> به نقل از سایپانیوز، وي همچنين به پاسخ‌گويي كامل به همه تعهدات مربوط به سال ۹۷ اشاره كرد و گفت: در حال حاضر <b>تیم جدید مدیریتی سایپا</b> تلاش مي‌كند با تسريع در تحويل خودروهای قابل تولید، تعهدات بر جای‌مانده از گذشته که به دلیل بی‌تدبیری‌های قبلی صورت گرفته است را روزبه‌روز كاهش دهد.</p>
      <p>وی افزود: اجراي برنامه توليدي عبور مستقيم و نهضت تکمیل‌کاری خودروهای ناقص در سطح گروه خودروسازي سايپا زمينه بهبود شرايط این مجموعه در زمينه تحویل به مشتریان را فراهم كرده است.</p>
      <p>معاون بازاريابي و فروش گروه خودروسازي سايپا در پایان تاکید کرد: رويه كنوني را با هدف كاهش فاصله ميان قيمت كارخانه و بازار، از بين بردن التهابات قيمتي و خروج كنترل قيمت‌ها از دست واسطه‌ها ادامه خواهيم داد.</p>
    </article>
  </body>
</html>