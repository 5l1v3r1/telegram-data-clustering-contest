<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/05/ozgidromet-toshkent-havosida-zararli-moddalar-meyori-oshganini-malum-qildi/?utm_source=daryo_lotin"/>
    <meta property="og:site_name" content="Daryo"/>
    <meta property="article:published_time" content="2019-11-05T13:13:00+00:00"/>
    <meta property="og:title" content="“O‘zgidromet” Toshkent havosida zararli moddalar me’yordan oshganini ma’lum qildi"/>
    <meta property="og:description" content="Yakkasaroy, Mirobod, Qibray tumanlarida ruxsat etilgan me’yordan yuqori 4 holat kuzatildi"/>
  </head>
  <body>
    <article>
      <h1>“O‘zgidromet” Toshkent havosida zararli moddalar me’yordan oshganini ma’lum qildi</h1>
      <address>
        <time datetime="2019-11-05T13:13:00+00:00">05 Nov 2019, 13:13</time>
      </address>
      <p>“O‘zgidromet” Toshkent havosida zararli moddalar me’yordan oshganida haqida <a href="https://t.me/uzgydromet/320">xabar berdi</a>.</p>
      <figure>
        <img src="https://s.daryo.uz/wp-content/uploads/2019/11/RaPuvk5CFD_zAUWp5aL2vv5fhhXA8vBV-680x453.jpg"/>
        <figcaption>Foto: Ekologiya qo‘mitasi matbuot xizmati</figcaption>
      </figure>
      <p>1—3-noyabr va 4-noyabr tongida Toshkent shahridagi meteorologik sharoitlar shaharning havo muhitida zararli moddalarning bir oz tarqalishiga imkoniyat yaratdi.</p>
      <p>Statsionar postlarning kuzatuv ma’lumotlariga ko‘ra, quyidagi tumanlarda havoning ifloslanishi bir martalik maksimal ruxsat etilgan me’yor (REM b.m.) dan ortgani qayd etilgan.</p>
      <p>Azot dioksidi bo‘yicha:</p>
      <p>Yakkasaroy, Mirobod, Qibray tumanlarida REM b.m. dan yuqori 4 holat kuzatildi.</p>
      <p>Uglerod oksidi bo‘yicha:</p>
      <p>Yashnobod tumanida REM b.m. dan yuqori 1 holat kuzatildi.</p>
      <p>Boshqa tumanlarda olingan ma’lumotlar bo‘yicha zararli moddalar miqdori ruxsat etilgan me’yor (REM b.m.)dan yuqori bo‘lgani kuzatilmadi.</p>
      <p>6-noyabr va 7-noyabr tongida Toshkent shahrining ob-havo sharoiti shahar havo muhitida zararli moddalarning bir oz tarqalishiga imkoniyat yaratadi.</p>
      <aside><b>Mavzuga doir</b>: <a href="https://daryo.uz/2019/11/04/hindistonda-havoning-ifloslanish-darajasi-10-baravarga-oshdi/">Hindistonda havoning ifloslanish darajasi 10 baravarga oshdi</a></aside>
      <p>3-noyabr, yakshanba kuni Hindistonning poytaxt okrugi hisoblangan Dehlida havoning ifloslanish ko‘rsatkichlari Butunjahon sog‘liqni saqlash tashkiloti belgilagan me’yordan 10 baravar ko‘payib ketgan. Nyu-Dehlida bir necha kundan beri maktablar yopilgan, Indira Gandi nomidagi xalqaro aeroportda 40 ga yaqin samolyot reyslari bekor qilingan.</p>
    </article>
  </body>
</html>