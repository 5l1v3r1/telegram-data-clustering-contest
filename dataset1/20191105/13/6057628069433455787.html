<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/afrika/20191105-hare-haren-yan-taadda-sun-tsananta-yankin-sahel"/>
    <meta property="og:site_name" content="RFI"/>
    <meta property="article:published_time" content="2019-11-05T13:18:46+00:00"/>
    <meta property="og:title" content="Farmakin 'yan ta'adda kan sojoji ya tsananta a yankin Sahel"/>
    <meta property="og:description" content="'Yan ta'adda sun sake kaddamar da wani sabon farmaki a Burkina Faso,inda suka kashe jami'an tsaro biyar,  harin da ke zuwa a daidai lokacin da ake zaman makoki a Mali biyo bayan kisan da 'yan ta'ddan suka yi wa sojojin kasar kimanin 50. "/>
  </head>
  <body>
    <article>
      <h1>Farmakin 'yan ta'adda kan sojoji ya tsananta a yankin Sahel</h1>
      <address><time datetime="2019-11-05T13:18:46+00:00">05 Nov 2019, 13:18</time> by <a rel="author">Abdurrahman Gambo Ahmad</a></address>
      <p>
        <b>'Yan ta'adda sun sake kaddamar da wani sabon farmaki a Burkina Faso,inda suka kashe jami'an tsaro biyar,  harin da ke zuwa a daidai lokacin da ake zaman makoki a Mali biyo bayan kisan da 'yan ta'ddan suka yi wa sojojin kasar kimanin 50.<br/> </b>
      </p>
      <p>Kazakila mayakan masu ikirarin jihadi sun kai makamancin wannan harin Jancinsa a jamhuriyar Nijar, inda suka hallaka sojojin kasar 12, lamarin da ya sa ake diga ayar tambaya dangane da amfani ko rashin amfanin dubban dakarun kasashen Yammacin Duniya da ke jibge a cikin wadannan kasashe na yankin Sahel.</p>
      <p>Ko a Najeriya, mayakan sun sha kaddamar da irin wannan farmakin kan jami'an tsaro musamman a yankin arewa maso gabashin kasar mai fama da rikicin Boko Haram.</p>
      <p>A yayin zantawa da sashen hausa na RFI, Alkassoum Abdourahman mai sharhi kan lamurran yau da kullum a Jamhuriyar Nijar, ya ce, muddin ba a dauki mataki cikin gaggawa ba, wasu yankuna za su bukaci ballewa daga wadannan kasashe domin cin gashin kansu.</p>
      <p>Kuna iya latsa alamar sautin da ke kasa domin sauraren cikakkiyar hirar da Abdoulkarim Ibrahim Shikal ya yi da Alkassoum Abdourrahman.</p>
      <p>Alkassoum Abdourahman mai sharhi kan al'amuran yau da kullum, kan yawaitan hare-hare a yankin Sahel 05/11/2019 - Daga Ahmed Abba</p>
      <figure>
        <audio src="http://telechargement.rfi.fr/rfi/haoussa/audio/modules/actu/201911/INVITE-SECURITY-ALKASSOUM-2019-11-04.mp3"/>
      </figure>
      <p>Masharhancin ya ce, 'yan ta'addan na samun karin goyon baya daga kungiyoyin'yan ta'adda na wasu kasashen duniya kamar Syria wadda ta kasance cibiyar mayakan IS.</p>
      <p> </p>
    </article>
  </body>
</html>