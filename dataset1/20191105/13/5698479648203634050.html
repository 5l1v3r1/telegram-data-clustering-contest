<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/05/israel-moves-close-energy-independence-gas-export"/>
    <meta property="og:site_name" content="euronews"/>
    <meta property="article:published_time" content="2019-11-05T13:01:03+00:00"/>
    <meta property="og:title" content="اسرائیل به جمع صادرکنندگان گاز جهان می‌پیوندد"/>
    <meta property="og:description" content="کشف ذخایر گازی جدید در سواحل اسرائیل، این کشور را در آستانه بدل شدن به یکی از صادرکنندگان گاز جهان قرار داده است."/>
  </head>
  <body>
    <article>
      <h1>اسرائیل به جمع صادرکنندگان گاز جهان می‌پیوندد</h1>
      <address><time datetime="2019-11-05T13:01:03+00:00">05 Nov 2019, 13:01</time> by <a rel="author">یورونیوز فارسی  </a></address>
      <p>کشف ذخایر گازی جدید در سواحل اسرائیل، این کشور را در آستانه بدل شدن به یکی از صادرکنندگان گاز جهان قرار داده است.</p>
      <p>شرکت یونانی انرژین اعلام کرد، مطابق تازه‌ترین بررسی‌های صورت گرفته ذخایر انرژی قابل استخراج از کاریش شمالی واقع در سواحل اسرائیل به ۰.۹ تریلیون فوت مکعب گاز و ۳۴ میلیون بشکه نفت است.</p>
      <p>انرژین که مدتی است در حال کشف و حفاری در آب‌های شمالی دریای مدیترانه است با انتشار اطلاعیه‌ای ذخایر گاز قابل استخراج از میدان کاریش شمالی را ۵۰ درصد نسبت به نتایج حاصل از حفاری‌های اولیه افزایش داد.</p>
      <p>میدان کاریش در فاصله ۱۶ کیلومتری آب‌های لبنان قرار دارد.</p>
      <p>این شرکت پیشتر اعلام کرده بود که در دو میدان کاریش و تانین در مجموع ۲.۴ تریلیون متر مکعب گاز و ۳۳ میلیون بشکه نفت قابل استخراج وجود دارد.</p>
      <p>کشف جدید شرکت انرژین، اسرائیل را بیش از پیش نسبت به قطع وابستگی به واردات نفت و گاز امیدوار کرده و اجرای پروژه صادرات گاز این کشور به اروپا را به فاز نهایی نزدیک‌تر کرده است.</p>
      <p>اسرائیل پیشتر و در فاصله سال‌های ۲۰۰۹ تا ۲۰۱۳ چندی میدان گازی از جمله نوا، ماری، دالیت، روت، حنا در آب‌های شمالی مدیترانه کشف کرد که در میان آنها تامار و لویاتان بزرگ‌تر از سایرین بودند.</p>
      <p>میدان‌های گازی تامار و لویاتان در نزدیکی شهر بندری حیفا واقع شده‌اند و بهره‌برداری از آنها آغاز شده است.</p>
      <p>دولت اسرائیل در تلاش است تا از سال ۲۰۲۰ به یکی از صادرکنندگان گاز تبدیل شود. بر همین اساس اسرائیل با همکاری یونان و بخش یونانی‌نشین قبرس، در نظر دارد با احداث خط لوله، منابع گازی شمال مدیترانه را از طریق یونان به اروپا صادر کند. تاکنون کافی نبوده ذخایر گازی کشف شده از مهترین دلایل مانع نهایی شدن این طرح بود.</p>
      <p>
        <b>بیشتر بخوانید:</b>
        <a href="https://farsi.euronews.com/2019/10/30/viktor-orban-turkstream-russian-gas-pipeline-is-a-priority-for-hungary">ویکتور اوربان: آماده‌ایم هرچه سریعتر به خط لوله «ترک استریم» بپیوندیم</a>
      </p>
    </article>
  </body>
</html>