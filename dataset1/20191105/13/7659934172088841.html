<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1977506/suudi-arabistan-iran-ba%C4%9Flant%C4%B1l%C4%B1-yeni-kurum-ve-ki%C5%9Filerin-ter%C3%B6r-listesine"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-05T13:45:00+00:00"/>
    <meta property="og:title" content="Suudi Arabistan İran bağlantılı yeni kurum ve kişilerin terör listesine alınmasından memnun"/>
    <meta property="og:description" content="Suudi Arabistan Bakanlar Kurulu, Riyad’daki Yemame Sarayı’nda Kral Selman bin Abdulaziz’in başkanlığında toplandı. Bakanlar Kurulu toplantısında, Devlet Güvenlik Başkanlığı ve Terör Finansmanı Hedefleme Merkezi’nin (TFTC),  bölgede teröre destek vere"/>
  </head>
  <body>
    <article>
      <h1>Suudi Arabistan İran bağlantılı yeni kurum ve kişilerin terör listesine alınmasından memnun</h1>
      <address>
        <time datetime="2019-11-05T13:45:00+00:00">05 Nov 2019, 13:45</time>
      </address>
      <p>Suudi Arabistan Bakanlar Kurulu, Riyad’daki Yemame Sarayı’nda Kral Selman bin Abdulaziz’in başkanlığında toplandı. Bakanlar Kurulu toplantısında, Devlet Güvenlik Başkanlığı ve Terör Finansmanı Hedefleme Merkezi’nin (TFTC),  bölgede teröre destek veren İran rejimi ile bağlantılı 21 kurum ve 4 kişiyi terör listesine dahil etmesinden duyulan memnuniyet ifade edildi.<br/><br/>Kral Selman, toplantının başında, Brezilya Devlet Başkanı Jair Bolsonaro, Kenya Cumhurbaşkanı Uhuru Kenyatta, Nijerya Devlet Başkanı Muhammed Buhari ve İngiltere eski Başbakanı David Cameron ile görüşmesinin yanı sıra Malezya Başbakanı Dr. Mahathir Muhammed’den aldığı mektubun içeriği hakkında bakanlara bilgi verdi.<br/><br/>Bakanlar Kurulu, Suudi Arabistan’ın, İsviçre Konfederasyonu, Hindistan ve Brezilya ile ortak yayınladığı ve Suudi Arabistan’ın bazı dost ülkelerle arasındaki işbirliği ve istişarenin geliştirilmesine vurgu yapılan açıklamaların içeriğini ele aldı.<br/><br/>Enformasyon Bakanı Turki eş-Şebane, Bakanlar Kurulu toplantısını takiben Suudi Arabistan resmi haber ajansı SPA’ya açıklamada bulundu.<br/><br/>Eş-Şebane, toplantıda,  Arap ülkelerinin yanı sıra Afrika, ABD ve Avrupa’dan hükümet yetkilileri ile 30'dan fazla ülkeden uluslararası şirketlerin yöneticilerinin katıldığı Geleceğe Yatırım Girişimi 2019 (FII) forumuna övgüde bulunuldu.<br/><br/>Küresel ekonomik eğilimler ve yatırım dünyasının geleceğinin tartışıldığı, bununla birlikte çeşitli alanlarda anlaşma ve mutabakat zaptının imzalandığı forumun Suudi Arabistan ekonomisi ve yatırım ortamına olan güveni teyit ettiği ifade edildi.<br/><br/>Bakanlar Kurulu, Saudi Aramco’nun hisse senetlerinin bir kısmını halka arzının yanında Suudi Arabistan Menkul Kıymetler Borsası’nda (Tadawul) listelenme niyetine övgüde bulundu.   Bunun, Saudi Aramco’nun, Suudi Arabistan ve küresel ekonomideki rolünü güçlendireceği ifade edilerek, aynı zamanda 2030 Vizyonu’nu gerçekleştirmeye doğru atılmış önemli bir adım olduğuna ve 2020 Ulusal Dönüşüm Programı girişimlerinin gerçekleştirilmesine katkıda bulunacağına vurgu yapıldı.<br/><br/>Toplantıda ayrıca, Suriye’de çözüm için kurulan ve ‘Küçük Grup’ olarak adlandırılan oluşuma üye ülkelerin (Suudi Arabistan, Mısır, Fransa, Almanya, Ürdün, İngiltere ve ABD) dışişleri bakanlarının yaptığı ortak açıklamaya değinildi.<br/><br/>Söz konusu ortak açıklamada, Cenevre'de Suriye Anayasa Komitesi toplantılarının başlatılmasından duyulan memnuniyet ifade edilerek, ‘olumlu bir adım’ olarak nitelendirilmişti. Buna ilaveten, Birleşmiş Milletler Güvenlik Konseyi'nin (BMGK) 2254 sayılı kararına dayanarak krizin siyasi olarak çözülmesine yönelik çabalara verilen destek de yinelenmişti.  <br/><br/>Bakanlar Kurulu toplantısında Suudi Arabistan’ın iç işlerine ilişkin bir takım kararlar da alındı.</p>
    </article>
  </body>
</html>