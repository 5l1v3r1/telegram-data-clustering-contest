<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/5/7231065/"/>
    <meta property="og:site_name" content="Українська правда"/>
    <meta property="article:published_time" content="2019-11-05T13:29:08+00:00"/>
    <meta property="og:title" content="Глава Дніпропетровської облради подав у відставку"/>
    <meta property="og:description" content="Голова Дніпропетровської обласної ради Гліб Пригунов подав у відставку."/>
  </head>
  <body>
    <article>
      <h1>Глава Дніпропетровської облради подав у відставку</h1>
      <address>
        <time datetime="2019-11-05T13:29:08+00:00">05 Nov 2019, 13:29</time>
      </address>
      <p>Голова Дніпропетровської обласної ради Гліб Пригунов подав у відставку.</p>
      <p><b>Джерело:</b> Facebook-сторінка <a href="https://www.facebook.com/gleb.prigunov?__tn__=%2CdCH-R-R&amp;eid=ARAXplh8FfCCqy1bQSBNnfww8FchkLDO1qkA7768opaE5Ryjep7-zb-nj23eJbcU3Cx46s8nC-gti_MA&amp;hc_ref=ARS043nzq6fYF01oIyYHLPncEzmiRDRO57END7hTdoG_M_9AKGCZiuctgLk7lo0zijo&amp;fref=nf">Пригунова</a></p>
      <p><b>Деталі:</b> У мотиваційній частині Пригунов пояснює, що політична картина в країні останнім часом кардинально змінилася. Багато партій, фракції яких представлені в обласній раді, не отримали підтримки мешканців області. На його думку, логічним би було провести позачергові вибори обласної ради, але зараз для цього немає відповідного інструментарію.</p>
      <p><b>Пряма мова:</b> "Чотири роки тому, ми об’єдналися в демократичну коаліцію, аби усунути Партію hегіонів від керування процесами в області. І це нам вдалося… Останні шість місяців в облраді відбувається намагання підлаштуватися під загальноукраїнську політичну картину за умови підтримки "папередників". Хоча отримати недовіру від Партії hегіонів вважаю за позитивну оцінку своєї діяльності – значить, ми все робили вірно!.. В даній ситуації вважаю за доцільне скласти свої повноваження та піти з посади голови обласної ради!"</p>
      <p><b>Деталі:</b> Пригунов зазначив також, що не згоден з деякими процесами, що відбуваються в місті, наприклад, відключення від електропостачання будівлі Медіа-Простору (хаб громадських організацій - ред.). Він зазначає, що "залишиться в місцевій політиці".</p>
      <p><b>Що передувало:</b> Місцеві ЗМІ писали, що під Пригуновим "захиталось крісло". Як свідчить <a href="https://view.officeapps.live.com/op/view.aspx?src=https%3A%2F%2Foblrada.dp.gov.ua%2Fwp-content%2Fuploads%2F2019%2F10%2F%D0%9F%D1%80%D0%BE%D0%B5%D0%BA%D1%82-%D1%80%D0%BE%D0%B7%D0%BF%D0%BE%D1%80%D1%8F%D0%B4%D0%B6%D0%B5%D0%BD%D0%BD%D1%8F-%D0%BD%D0%B0-%D1%81%D0%BA%D0%BB%D0%B8%D0%BA%D0%B0%D0%BD%D0%BD%D1%8F.docx">розпорядження </a>про призначення на 8 листопада чергової сесії Дніпропетровської облради, депутати планували розглянути питання оголошення недовіри Пригунову та його відставку. Розпорядження підписав перший заступник Пригунова Святослав Олійник, якого пов’язують з олігархом Ігорем Коломойським.</p>
      <p><b>Додатково:</b> Член партії БПП Гліб Пригунов був обраний депутатом Дніпропетровської облради у 2010 році. Очолював облраду з грудня 2015 року.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/5/7231046/"/>
        <a href="https://www.pravda.com.ua/news/2019/10/31/7230613/"/>
        <a href="https://www.pravda.com.ua/news/2019/10/30/7230511/"/>
      </related>
    </article>
  </body>
</html>