<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740154"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T13:19:00+00:00"/>
    <meta property="og:title" content="บิ๊กโมนาโกยันเอ็มบัปเปย้ายซบชุดขาวไม่ใช่หงส์"/>
    <meta property="og:description" content="รองประธานสโมสร 'โมนาโก' ยืนยันว่า 'เอ็มบัปเป' จะโบกมือลา 'เปแอสเช' ย้ายซบ 'ราชันชุดขาว' ไม่ใช่ 'หงส์แดง'"/>
  </head>
  <body>
    <article>
      <h1>บิ๊กโมนาโกยันเอ็มบัปเปย้ายซบชุดขาวไม่ใช่หงส์</h1>
      <address>
        <time datetime="2019-11-05T13:19:00+00:00">05 Nov 2019, 13:19</time>
      </address>
      <p>
        <b>รองประธานสโมสร "โมนาโก" ยืนยันว่า "เอ็มบัปเป" จะโบกมือลา "เปแอสเช" ย้ายซบ "ราชันชุดขาว" ไม่ใช่ "หงส์แดง"</b>
      </p>
      <p>วาดิม วาซิลเยฟ รองประธานสโมสรโมนาโก เปิดเผยว่า คิเลียน เอ็มบัปเป สุดยอดกองหน้าทีมชาติฝรั่งเศส จะโบกมือลา "เปแอสเช" ปารีส แซงต์-แชร์กแมง เพื่อย้ายไปร่วมทัพ "ราชันชุดขาว "รีล มาดริด ไม่ใช่ "หงส์แดง" ลิเวอร์พูล อย่างแน่นอน<br/><br/>เอ็มบัปเป ย้ายจาก โมนาโก มาค้าแข้งกับ "เปแอสเช" ด้วยค่าตัว 121.5 ล้านปอนด์ และ วาซิลเยฟ เชื่อว่าหากมีการย้ายทีมอีกครั้ง เอ็มบัปเป จะไปโชว์ฝีเท้าที่สเปน ไม่ใช่อังกฤษ แม้ "ไนกี้" จะเข้าไปเป็นผู้ดูแลชุดแข่งใหม่ให้กับ ลิเวอร์พูล ก็ตาม<br/><br/>"คิเลียนบอกผมว่า วาดิม ผมรู้สึกว่ามันยังเร็วเกินไปที่จะจากฝรั่งเศส ผมเพิ่งลงเล่นในประเทศตัวเองไปแค่ปีเดียว ผมเป็นชาวปาริเซียน ผมไม่ต้องการย้ายออกนอกประเทศแบบนี้ ผมต้องการเป็นผู้เล่นยอดเยี่ยมที่นี่ รีล มาดริด สามารถคอยได้ การย้ายไป มาดริด จะเกิดขึ้น เพราะเขาบอกผมว่า เขาคิดว่านี่คือทีมที่ใช่ ผมบอกเขาว่า รีล มาดริด จะมาเคาะประตูเรียกนายแน่ ประตูของซานติอาโก เบร์นาเบว จะเปิดต้อนรับเมื่อนายไปถึง".</p>
    </article>
  </body>
</html>