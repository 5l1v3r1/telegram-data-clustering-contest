<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/marvels-avengers-stan-lee-storia/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-05T13:19:00+00:00"/>
    <meta property="og:title" content="Marvel’s Avengers: Stan Lee ha indicato la direzione da seguire con la storia"/>
    <meta property="og:description" content="Marvel's Avengers ha ricevuto l'aiuto di Stal Lee in persona, il quale ha indicato la direzione da seguire con la trama. Ecco i dettagli."/>
  </head>
  <body>
    <article>
      <h1>Marvel’s Avengers: Stan Lee ha indicato la direzione da seguire con la storia</h1>
      <address><time datetime="2019-11-05T13:19:00+00:00">05 Nov 2019, 13:19</time> by <a rel="author">Nicola Armondi</a></address>
      <p><b>Marvel’s Avengers</b> è uno dei grandi giochi in sviluppo negli studios di Square Enix; precisamente, parliamo di Crystal Dynamics, precedentemente creatori di Tomb Raider. Il gioco ci permetterà di controllare alcuni dei Vendicatori più amati dal pubblico, come Iron Man, Vedova Nera, Hulk, Captain America e Thor. A questi, come abbiamo scoperto da non molto, si aggiungerà anche Kamala Khan, ovvero Mr. Marvel. Dietro tutto questo, però, c’è prima di tutto Stan Lee.</p>
      <p>Lee è venuto a mancare lo scorso anno, ma la sua eredità è ancora presente nel gioco, oltre che nel cuore di tutti i fan. Come spiega Scot Amos, capo di Crystal Dynamics, <b>il team è andato da Stal Lee per chiedergli come scrivere un’autentica storia Marvel</b>. Non è del tutto chiaro in quale misura abbia aiutato la narrativa del gioco, ma sembra proprio che i suoi suggerimenti abbiano indicato la giusta direzione da prendere.</p>
      <figure>
        <img src="https://www.tomshw.it/images/images/2019/06/marvel-s-avengers-37787.jpg"/>
      </figure>
      <p>Leggi anche: <a href="https://www.tomshw.it/videogioco/death-stranding-voti-vendite-analisti/">Death Stranding: ottimi voti, ma come saranno le vendite? Il responso degli analisti</a></p>
      <p>Viene spiegato che Stan Lee si approcciava ai personaggi con l’obbiettivo di renderli amabili per i lettori. Dal suo punto di vista “<i>ogni fumetto potrebbe essere il primo di qualcuno”. </i>Questa cosa ha colpito profondamente Amos. L’aiuto di Lee con Marvel’s Avengers ha reso più semplice presentare questi personaggi sia ai fan storici che ai nuovi arrivati nel mondo Marvel.</p>
      <p>Marvel’s Avengers sarà disponibile a partire dal <b>15 maggio 2020 su PC, PlayStation 4, Xbox One e Google Stadia</b>. Diteci, cosa ne pensate del gioco? Quanto mostrato fino a questo momento vi sembra interessante, oppure avete dei dubbi? Marvel’s Avengers sarà il secondo gioco Marvel in uscita sull’attuale generazione: il primo è stato Marvel’s Spider-Man, il quale ha ottenuto un grande successo: l’opera di Square Enix ripeterà il risultato?</p>
      <blockquote>Marvel’s Avengers può essere prenotato già da ora, così da assicurarvi il miglior prezzo e di riceverlo al D1: lo potete trovare su Amazon a <a href="https://toms.it/LszwT">questo indirizzo</a>.</blockquote>
    </article>
  </body>
</html>