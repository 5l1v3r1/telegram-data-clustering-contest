<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/bayern-muze-v-prvnim-zapase-s-docasnym-koucem-slavit-postup-v-lm/1817442?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-05T13:23:00+00:00"/>
    <meta property="og:title" content="Bayern může v prvním zápase s dočasným koučem slavit postup v LM"/>
    <meta property="og:description" content="Praha - Fotbalisty Bayernu Mnichov čeká první zápas po odvolání trenéra Nika Kovače a proti Olympiakosu mohou pod vedením dočasného kouče Hanse-Dietera Flicka oslavit postup do osmifinále Ligy mistrů. V dalších středečních zápasech si může účast v play off zajistit také Paris St. Germain, Manchester City, Juventus a Atlético Madrid."/>
  </head>
  <body>
    <article>
      <h1>Bayern může v prvním zápase s dočasným koučem slavit postup v LM</h1>
      <address><time datetime="2019-11-05T13:23:00+00:00">05 Nov 2019, 13:23</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Fotbalisty Bayernu Mnichov čeká první zápas po odvolání trenéra Nika Kovače a proti Olympiakosu mohou pod vedením dočasného kouče Hanse-Dietera Flicka oslavit postup do osmifinále Ligy mistrů. V dalších středečních zápasech si může účast v play off zajistit také Paris St. Germain, Manchester City, Juventus a Atlético Madrid.</p>
      <slideshow>
        <figure>
          <img src="https://i3.cn.cz/6/1572989858_P201911051095701.jpg"/>
        </figure>
        <figure>
          <img src="https://i3.cn.cz/6/1572989049_P201911051083901.jpg"/>
        </figure>
        <figure>
          <img src="https://i3.cn.cz/6/1572986180_P201911051041401.jpg"/>
        </figure>
        <figure>
          <img src="https://i3.cn.cz/6/1572986013_lm.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3257">Fotogalerie: Fotbalová Liga mistrů 2019/20</a>
        </figcaption>
      </slideshow>
      <p>Bayern vyměnil trenéra po sobotním bundesligovém debaklu 1:5 s Frankfurtem, který byl pro německého šampiona nejvyšší porážkou za posledních deset let. Týmu se dočasně ujal dosavadní asistent Flick a hned s ním může slavit postup.</p>
      <p>Zatímco v domácí soutěži Bayern vyhrál jen jedno z posledních čtyř kol, v Lize mistrů je stoprocentní a navíc má se třinácti góly nejlepší útok. "Očekávám, že hráči to vezmou jako impulz a začnou hrát tak, abychom splnili své cíle," prohlásil sportovní ředitel Bayernu Hasan Salihamidžič.</p>
      <p>Postup německému celku zajistí vítězství. Pokud by ve druhém utkání skupiny B Tottenham porazil Crvenou zvezdu Bělehrad, stačila by Bayernu i remíza. Kdyby Bayern vyhrál a Tottenham s Crvenou zvezdou remizoval, měl by bavorský celek dvě kola před koncem jistotu postupu z první pozice.</p>
      <p>Ve stejné situaci je ve skupině A Paris St. Germain, který čeká zápas s Bruggami. Pařížský celek vyhrál všechny tři dosavadní zápasy, navíc jako jediný v soutěži ještě nedostal gól. Ve druhém duelu se utká Real Madrid s Galatasarayem, který naopak ještě neskóroval.</p>
      <p>Bez problémů by si měl ve skupině C zajistit místo v play off Manchester City. Anglický tým se představí na hřišti nováčka z Bergama, kterého v minulém kole doma porazil 5:1. Třemi góly během jedenácti minut se na vítězství podílel Raheem Sterling a postaral se o třetí nejrychlejší hattrick Ligy mistrů. City posune do osmifinále vítězství.</p>
      <p>Jasno o obou postupujících může být ve skupině D. Juventusu zajístí účast ve vyřazovacích bojích vítězství na hřiště Lokomotivu Moskva. Výhru "Staré dámy" potřebuje i Atlético Madrid, aby si ziskem tří bodů na stadionu Leverkusenu zajistilo postup.</p>
      <p>V dresu Juventusu si může Cristiano Ronaldo připsat 174. start v pohárech a na druhém místě historické tabulky se dotáhnout na bývalého slavného obránce AC Milán Paola Maldiniho. Oba by se dělili o rekord pro hráče z pole, absolutní maximum patří se 188 duely brankáři Porta Ikeru Casillasovi, který strávil většinu kariéry v Realu Madrid.</p>
      <h3>Zajímavosti před středečními zápasy 4. kola základních skupin LM:</h3>
      <p>--------</p>
      <p>
        <b>Skupina A:</b>
      </p>
      <p>
        <b>Paris St. Germain - Club Bruggy</b>
      </p>
      <p>Výkop: středa 6. listopadu 21:00</p>
      <p>Rozhodčí: Madden - Stewart, Roome (všichni Skot.) - Attwell (Angl., video)</p>
      <p>Bilance: 1 1-0-0 (5:0)</p>
      <p>
        <b>Zajímavosti:</b>
      </p>
      <p>- PSG si výhrou zajistí postup, v případě ztráty Galatasaraye s Realem Madrid ho do osmifinále posune i remíza</p>
      <p>- PSG v minulém kole Bruggy porazilo 5:0 a Mbappé dal za 23 minut hattrick</p>
      <p>- pro PSG šlo o vyrovnání nejvyššího vítězství v pohárech</p>
      <p>- pro Bruggy šlo o první porážku v LM po 6 zápasech ve skupině</p>
      <p>- PSG jako jediný tým v této sezoně LM ve skupině ještě nedostalo gól</p>
      <p>
        <b>Real Madrid - Galatasaray Istanbul</b>
      </p>
      <p>Výkop: středa 6. listopadu 21:00</p>
      <p>Rozhodčí: Zwayer - Schiffner, Achmüller - Stegemann (všichni Něm., video)</p>
      <p>Bilance: 8 5-0-3 (22:10)</p>
      <p>
        <b>Zajímavosti:</b>
      </p>
      <p>- Real vyhrál všechny 3 dosavadní domácí pohárové zápasy s Galatasarayem</p>
      <p>- Real je vítězem 4 z posledních 6 ročníků LM</p>
      <p>- v minulé sezoně skončil v osmifinále a poprvé od roku 2010 nedošel minimálně do semifinále</p>
      <p>- Galatasaray prohrál posledních 5 pohárových zápasů se španělskými soupeři</p>
      <p>- Galatasaray jako jediný tým v této sezoně LM ve skupině ještě nedal gól</p>
      <p>
        <b>Tabulka:</b>
      </p>
      <ul>
        <li>1. | Paris St. Germain | 3 | 3 | 0 | 0 | 9:0 | 9</li>
        <li>2. | Real Madrid | 3 | 1 | 1 | 1 | 3:5 | 4</li>
        <li>3. | Club Bruggy | 3 | 0 | 2 | 1 | 2:7 | 2</li>
        <li>4. | Galatasaray Istanbul | 3 | 0 | 1 | 2 | 0:2 | 1</li>
      </ul>
      <p>
        <b>Skupina B:</b>
      </p>
      <p>
        <b>Bayern Mnichov - Olympiakos Pireus</b>
      </p>
      <p>Výkop: středa 6. listopadu 18:55</p>
      <p>Rozhodčí: Raczkowski - Obukowicz, Sijeka (všichni Pol.) - Hernández (Šp., video)</p>
      <p>Bilance: 5 5-0-0 (17:4)</p>
      <p>
        <b>Zajímavosti:</b>
      </p>
      <p>- Bayernu výhra zajistí postup, pokud Tottenham porazí Crvenou zvezdu Bělehrad, bude mu stačit i remíza</p>
      <p>- Bayern poprvé povede dosavadní asistent Flick, který v neděli dočasně nahradil kvůli špatným výsledkům odvolaného trenéra Kovače</p>
      <p>- Bayern od vítězství 7:2 nad Tottenhamem v LM v domácí soutěži vyhrál jen 1 z 4 zápasů (1 remíza, 2 prohry)</p>
      <p>- v LM je Bayern stoprocentní a se 13 góly má nejlepší útok soutěže</p>
      <p>- Olympiakos nedal gól ve 3 z posledních 4 pohárových zápasů s Bayernem</p>
      <p>
        <b>Crvena zvezda Bělehrad - Tottenham</b>
      </p>
      <p>Výkop: středa 6. listopadu 21:00</p>
      <p>Rozhodčí: Del Cerro - Yusta, Alonso - Sánchez (všichni Šp., video)</p>
      <p>Bilance: 3 1-0-2 (1:7)</p>
      <p>
        <b>Zajímavosti:</b>
      </p>
      <p>- Crvena zvezda vyhrála jen 4 z posledních 19 pohárových zápasů (8 remíz, 7 proher)</p>
      <p>- Crvena zvezda v pohárech doma prohrála jen 1 z posledních 14 zápasů (7 výher, 6 remíz)</p>
      <p>- Tottenham v minulé sezoně LM došel až do finále</p>
      <p>- Tottenham vyhrál jen 1 z posledních 6 soutěžních zápasů (2 remízy, 3 prohry)</p>
      <p>- Tottenham v minulém kole Crvenou zvezdu rozstřílel 5:0</p>
      <p>
        <b>Tabulka:</b>
      </p>
      <ul>
        <li>1. | Bayern Mnichov | 3 | 3 | 0 | 0 | 13:4 | 9</li>
        <li>2. | Tottenham | 3 | 1 | 1 | 1 | 9:9 | 4</li>
        <li>3. | CZ Bělehrad | 3 | 1 | 0 | 2 | 3:9 | 3</li>
        <li>4. | Olympiakos Pireus | 3 | 0 | 1 | 2 | 5:8 | 1</li>
      </ul>
      <p>
        <b>Skupina C:</b>
      </p>
      <p>
        <b>Dinamo Záhřeb - Šachtar Doněck</b>
      </p>
      <p>Výkop: středa 6. listopadu 21:00</p>
      <p>Rozhodčí: Brych - Borsch, Lupp - Dingert (všichni Něm., video)</p>
      <p>Bilance: 3 0-1-2 (3:7)</p>
      <p>
        <b>Zašjímavosti:</b>
      </p>
      <p>- Dinamo už 9 pohárových zápasů doma neprohrálo (7 výher, 2 remízy)</p>
      <p>- Dinamo ještě nikdy v pohárech soupeře z Ukrajiny neporazilo (3 remízy, 8 proher)</p>
      <p>- Dinamo hraje ve skupině LM posedmé, ale ani jednou nepostoupilo do play off</p>
      <p>- Doněck vyhrál jen 2 z posledních 10 zápasů v LM (4 remízy, 4 prohry)</p>
      <p>- Doněck vyhrál jen 3 z posledních 13 zápasů v LM venku (2 remízy, 8 proher)</p>
      <p>
        <b>Bergamo - Manchester City</b>
      </p>
      <p>Výkop: středa 6. listopadu 21:00</p>
      <p>Rozhodčí: Kulbavkov - Žuk, Masljanko (všichni Běl.) - Turpin (Fr., video)</p>
      <p>Bilance: 1 0-0-1 (1:5)</p>
      <p>
        <b>Zajímavosti:</b>
      </p>
      <p>- Manchester City si výhrou zajistí postup</p>
      <p>- Manchester City v minulém kole Bergamo rozstřílel 5:1</p>
      <p>- Sterling dal za 11 minut tři góly a zaznamenal třetí nejrychlejší hattrick v historii LM</p>
      <p>- Bergamo startuje ve skupině LM poprvé</p>
      <p>- Bergamo prohrálo všechny 3 dosavadní zápasy ve skupině</p>
      <p>
        <b>Tabulka:</b>
      </p>
      <ul>
        <li>1. | Manchester City | 3 | 3 | 0 | 0 | 10:1 | 9</li>
        <li>2. | Dinamo Záhřeb | 3 | 1 | 1 | 1 | 6:4 | 4</li>
        <li>3. | Šachtar Doněck | 3 | 1 | 1 | 1 | 4:6 | 4</li>
        <li>4. | Bergamo | 3 | 0 | 0 | 3 | 2:11 | 0</li>
      </ul>
      <p>
        <b>Skupina D:</b>
      </p>
      <p>
        <b>Lokomotiv Moskva - Juventus Turín</b>
      </p>
      <p>Výkop: středa 6. listopadu 18:55</p>
      <p>Rozhodčí: Buquet - Debart, Pacelli - Millot (všichni Fr., video)</p>
      <p>Bilance: 3 0-0-3 (1:6)</p>
      <p>
        <b>Zajímavosti:</b>
      </p>
      <p>- Lokomotiv vyhrál jen 1 z 12 pohárových zápasů s italskými celky (4 remízy, 7 proher)</p>
      <p>- Juventus posune výhra do osmifinále</p>
      <p>- Juventus vyhrál jen 3 z posledních 8 zápasů v LM (2 remízy, 3 prohry)</p>
      <p>- Juventus v pohárech už 4 zápasy venku nevyhrál (2 remízy, 2 prohry)</p>
      <p>- Ronaldo (Juventus) si může připsat 174. start v pohárech a vyrovnat na druhém místě historického pořadí Paola Maldiniho; víc startů už má jen brankář Iker Casillas</p>
      <p>
        <b>Leverkusen - Atlético Madrid</b>
      </p>
      <p>Výkop: středa 6. listopadu 21:00</p>
      <p>Rozhodčí: Skomina - Prapotnik, Vukan (Slovin.) - Orsato (It., video)</p>
      <p>Bilance: 7 1-3-3 (5:8)</p>
      <p>
        <b>Zajímavosti:</b>
      </p>
      <p>- Leverkusen prohrál všechny 3 dosavadní zápasy ve skupině</p>
      <p>- Leverkusen vyhrál jen 2 z posledních 16 zápasů v LM (8 remíz, 6 proher)</p>
      <p>- Atlético postoupí do osmifinále, pokud zvítězí a Lokomotiv Moskva prohraje s Juventusem</p>
      <p>- Atlético prohrálo 3 z posledních 25 zápasů v pohárech (16 výher, 6 remíz)</p>
      <p>- Atlético si za posledních 10 let zahrálo 2x finále LM a 3x finále EL</p>
      <p>
        <b>Tabulka:</b>
      </p>
      <ul>
        <li>1. | Juventus Turín | 3 | 2 | 1 | 0 | 7:3 | 7</li>
        <li>2. | Atlético Madrid | 3 | 2 | 1 | 0 | 5:2 | 7</li>
        <li>3. | Lokomotiv Moskva | 3 | 1 | 0 | 2 | 3:5 | 3</li>
        <li>4. | Leverkusen | 3 | 0 | 0 | 3 | 1:6 | 0</li>
      </ul>
    </article>
  </body>
</html>