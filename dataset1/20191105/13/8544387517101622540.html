<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/05/doro-hristougennon-2019-pote-tha-dun-hrimata-oi-dikeouxhoi/"/>
    <meta property="og:site_name" content="neolaia.gr"/>
    <meta property="article:published_time" content="2019-11-05T13:00:19+00:00"/>
    <meta property="og:title" content="Δώρο Χριστουγέννων 2019: Πότε θα δουν τα χρήματα οι δικαιούχοι;"/>
    <meta property="og:description" content="Σύμφωνα με το Κέντρο Πληροφόρησης Εργαζομένων και Ανέργων της ΓΣΕΕ, το αργότερο έως την 21η Δεκεμβρίου θα πρέπει να καταβληθεί στους δικαιούχους του το δώρο Χριστουγέννων 2019."/>
  </head>
  <body>
    <article>
      <h1>Δώρο Χριστουγέννων 2019: Πότε θα δουν τα χρήματα οι δικαιούχοι;</h1>
      <h2>Πότε θα πάρεις το Δώρο Χριστουγέννων 2019 και ποιο είναι το ποσό που δικαιούσαι</h2>
      <address><time datetime="2019-11-05T13:00:19+00:00">05 Nov 2019, 13:00</time> by <a rel="author">neolaia.gr Team</a></address>
      <p>Σύμφωνα με το Κέντρο Πληροφόρησης Εργαζομένων και Ανέργων της ΓΣΕΕ, το αργότερο έως την <b>21η Δεκεμβρίου</b> θα πρέπει να καταβληθεί στους δικαιούχους του το <b>δώρο Χριστουγέννων 2019</b>.</p>
      <p>Το Δώρο Χριστουγέννων, ή αλλιώς ο 13ος μισθός για τους εργαζόμενους στον ιδιωτικό τομέα, υπόκειται σε εισφορές υπέρ ΙΚΑ και Φόρου Μισθωτών Υπηρεσιών. Ο εργοδότης έχει το δικαίωμα να το καταβάλλει και νωρίτερα από την 21η Δεκεμβρίου, ενώ η μορφή του πρέπει να είναι πάντα σε χρήμα, και όχι σε είδος.</p>
      <h3>Δώρο Χριστουγέννων 2019: Δικαιούχοι</h3>
      <p>Δικαιούχοι του δώρου Χριστουγέννων είναι οι μισθωτοί που απασχολούνται στον ιδιωτικό τομέα με σχέση εξαρτημένης εργασίας αορίστου ή ορισμένου χρόνου, πλήρους ή μερικής απασχόλησης σε οποιοδήποτε εργοδότη δικαιούνται Δώρα Εορτών</p>
      <h3>Δώρο Χριστουγέννων 2019: Δείτε πώς υπολογίζεται</h3>
      <p>Για τον υπολογισμό του ποσού των Δώρων λαμβάνεται υπ όψη ο τρόπος αμοιβής των μισθωτών, δηλαδή αν αμείβονται με <b>ημερομίσθιο</b> ή με<b> μισθό.</b></p>
      <p>Η χρονική περίοδος που υπολογίζεται το Δώρο αρχίζει από την 1 Μαίου μέχρι και την 31 Δεκεμβρίου κάθε έτους.</p>
      <p>Έτσι λοιπόν οι εργαζόμενοι που η σχέση εργασίας τους με τον εργοδότη είχε διάρκεια χωρίς διακοπή όλη τη χρονική περίοδο που αναφέραμε δηλαδή από 1ης Μαΐου μέχρι 31ης Δεκεμβρίου κάθε έτους. δικαιούνται:</p>
      <p>ΟΛΟΚΛΗΡΟ ΤΟ ΔΩΡΟ ΠΟΥ ΕΙΝΑΙ ίσο με ένα (1) μηνιαίο μισθό για τους αμειβόμενους με μισθό και με 25 ημερομίσθια για τους αμειβόμενους με ημερομίσθιο.</p>
      <p>Όσοι όμως από τους παραπάνω μισθωτούς τους που η σχέση τους με τον εργοδότη δεν διήρκεσε ολόκληρο το χρονικό διάστημα που αναφέραμε είτε γιατί αποχώρησαν οικειοθελώς από την εργασία τους, είτε γιατί απολύθηκαν δικαιούνται να λάβουν τμήμα δώρου ανάλογο με τη χρονική διάρκεια της εργασιακής τους σχέσης. Σ αυτή τη περίπτωση το δώρο Χριστουγέννων θα το υπολογίσουν ως εξής:</p>
      <p>2/25 του μηνιαίου μισθού ή 2 ημερομίσθια ανάλογα με το πώς αμείβονται για κάθε 19 ημερολογιακές ημέρες διάρκειας της εργασιακής σχέσης.<br/>Ακόμα και οι μισθωτοί που εργάστηκαν χρονικό διάστημα μικρότερο των 19ημέρων δικαιούνται ανάλογο κλάσμα του δώρου.</p>
      <p>Βάση υπολογισμού του δώρου αποτελούν οι καταβαλλόμενες αποδοχές που πραγματικά καταβάλλονται στους μισθωτούς κατά την 10η Δεκεμβρίου Σε περίπτωση που η εργασιακή σχέση έχει λυθεί πριν από τις παραπάνω ημερομηνίες τα δώρο Χριστουγέννων υπολογίζεται με βάση τις αποδοχές που καταβάλλονταν την ημέρα που λύθηκε η εργασιακή σχέση. Σαν καταβαλλόμενος μισθός ή ημερομίσθιο είναι το σύνολο των τακτικών αποδοχών.</p>
      <p>
        <b>Στη έννοια των τακτικών αποδοχών περιλαμβάνονται συγκεκριμένα:</b>
      </p>
      <p>-ο μισθός ή το ημερομίσθιο, καθώς και κάθε άλλη παροχή (είτε σε χρήμα είτε σε είδος, όπως τροφή, κατοικία κλπ.) εφ’όσον καταβάλλεται από τον εργοδότη σαν αντάλλαγμα της παρεχόμενης από τον μισθωτό εργασίας, τακτικά κάθε μήνα, ή κατ’ επανάληψη, περιοδικά, κατά ορισμένα διαστήματα του χρόνου.</p>
      <p>-Το επίδομα αδείας . Για να τον υπολογισμό στο δώρο της αναλογίας του επίδοματος αδείας θα πολλαπλασιασθεί με το συνολικό ποσό του δώρου που δικαιούται ο μισθωτός επί τον συντελεστή 0,041666. Εδώ θα πρέπει να τονίσουμε και να το προσέξουν οι εργαζόμενοι ,ότι στις τακτικές αποδοχές των μισθωτών βάσει των οποίων υπολογίζεται το δώρο Χριστ. συμπεριλαμβάνεται και το επίδομα αδείας συνεπώς το δώρο θα πρέπει να υπολογισθεί προσαυξημένο με την αναλογία του συντελεστή επιδόματος αδείας που είναι 0,041666 οπότε εργαζόμενος με δώρο Χριστουγέννων 900 ευρώ, με την προσαύξηση του συντελεστή αδείας θα πρέπει να πάρει 938 ευρώ.</p>
      <p>– Η αμοιβή για εργασία την Κυριακή και σε εξαιρέσιμες γιορτές ή σε νυκτερινές ώρες, εφ’ όσον η απασχόληση είναι τακτική και μόνιμη.</p>
      <p>– Η αξία του χορηγούμενου γάλατος ημερησίως.</p>
      <p>– Η πρόσθετη αμοιβή που δίνεται από τον εργοδότη οικειοθελώς για μεγαλύτερη παραγωγική απόδοση (πριμ), όταν επαναλαμβάνεται για μεγάλο χρονικό διάστημα και σε τακτά χρονικά διαστήματα.</p>
      <p>-Τα φιλοδωρήματα που δίνονται στους μισθωτούς από τρίτους.</p>
      <p>-Τα οδοιπορικά έξοδα, όταν δεν εξαρτώνται από την πραγματοποίηση υπηρεσιακών μετακινήσεων, δεν υπόκεινται σε απόδοση λογαριασμού και δεν διακόπτονται κατά την διάρκεια ασθένειας ή άδειας.</p>
      <p>-Η αμοιβή της νόμιμης υπερωρίας ,εφ’ όσον παρέχεται τακτικά.</p>
      <p>-Η αμοιβή της υπερεργασίας, εφ’ όσον η εργασία αυτή πραγματοποιείται τακτικά.</p>
      <p>-Η αμοιβή από προμήθειες.</p>
      <p>Το επίδομα μη απουσίας (τακτικότητας).</p>
      <p>-Το επίδομα κατοικίας.</p>
      <p>-Το επίδομα ισολογισμού, εφ’ όσον καταβάλλεται τακτικά κάθε χρόνο.</p>
      <p>Δε συμπεριλαμβάνεται στις τακτικές αποδοχές το πριμ παραγωγικότητας το οποίο χορηγείται με την προϋπόθεση της επίτευξης ορισμένου σκοπού και με την επιφύλαξη της περικοπής του οποτεδήποτε.</p>
      <p>
        <b>Υπολόγισε online το δώρο Χριστουγέννων 2019:</b>
      </p>
      <p>Συμπληρώνοντας τα κενά πεδία που θα βρείτε στον παρακάτω σύνδεσμο, θα δείτε το δώρο Χριστουγέννων 2019 που δικαιούσθε: <i>https://www.kepea.gr/calc-doro-xristoygennon.php.</i></p>
      <h3>Δείτε ακόμα: <a href="https://www.neolaia.gr/2019/11/05/kea-allages-se-kritiria-kai-auksiseis/">Κοινωνικό Εισόδημα Αλληλεγγύης (ΚΕΑ): Αλλαγές στα κριτήρια &amp; αυξήσεις</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/06/se-paneladiki-kinitopoiisi-oi-ergazomenoi-koinofelous-ergasias/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/06/gntm-2-poia-apohorise-apo-to-reality/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/06/oaed-epidoma-360-euro-dikaiologitika-ke-ipoboli-aitisis/"/>
        <a href="https://neolaia.gr/neo/ergasia"/>
        <a href="https://neolaia.gr/2019/11/06/teli-kikloforias-2020-pote-tha-anartithoun-sto-taxisnet-ti-tha-plirosoume/"/>
        <a href="https://neolaia.gr/neo/auto-moto"/>
        <a href="https://neolaia.gr/2019/11/06/diki-hrisis-avgis-klisti-i-aleksandras/"/>
      </related>
    </article>
  </body>
</html>