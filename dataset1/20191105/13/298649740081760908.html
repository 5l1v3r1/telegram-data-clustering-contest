<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/05/editoria-zoroddu-nuovo-direttore-generale-delladnkronos-pn_20191105_00154/"/>
    <meta property="og:site_name" content="Askanews"/>
    <meta property="article:published_time" content="2019-11-05T13:09:43+00:00"/>
    <meta property="og:title" content="Editoria, Zoroddu nuovo direttore generale dell’Adnkronos"/>
    <meta property="og:description" content="Roma, 5 nov. (askanews) – Pietro Giovanni Zoroddu è il nuovo direttore generale dell’Adnkronos. Lo annuncia il gruppo editoriale, specificando che il Cda lo ha nominato su proposta dell’amministratore delegato. A lui la responsabilità dell’attuazione e del coordinamento dei piani di sviluppo e riorganizzazione di tutte le realtà editoriali. ”La conoscenza approfondita di ogni aspetto […]"/>
  </head>
  <body>
    <article>
      <h1>Editoria, Zoroddu nuovo direttore generale dell’Adnkronos</h1>
      <h2>Marra: "è la persona più indicata per raggiungimento obiettivi"</h2>
      <address>
        <time datetime="2019-11-05T13:09:43+00:00">05 Nov 2019, 13:09</time>
      </address>
      <p>Roma, 5 nov. (askanews) – Pietro Giovanni Zoroddu è il nuovo direttore generale dell’Adnkronos. Lo annuncia il gruppo editoriale, specificando che il Cda lo ha nominato su proposta dell’amministratore delegato. A lui la responsabilità dell’attuazione e del coordinamento dei piani di sviluppo e riorganizzazione di tutte le realtà editoriali.</p>
      <p>”La conoscenza approfondita di ogni aspetto delle attività editoriali del gruppo Adnkronos lo rende la persona più indicata per il raggiungimento degli impegnativi obiettivi che ci siamo posti per il decennio che si apre il prossimo anno – afferma Pippo Marra, editore dell’Adnkronos -. Obiettivi che richiedono in misura accentuata una componente manageriale ed organizzativa che oggi, ad un anno dalla nomina del nuovo direttore responsabile dell’agenzia, Gian Marco Chiocci, posso dire di aver completato. Agli importanti investimenti in tecnologie e processi innovativi già avviati quest’anno, e che ci vedranno impegnati nei prossimi, era importante aggiungere una governance in grado di supportare e realizzare le tante idee che ho in mente di proporre al mercato editoriale”.</p>
    </article>
  </body>
</html>