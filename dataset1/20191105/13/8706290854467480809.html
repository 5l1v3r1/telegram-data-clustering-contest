<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/682420/konstantopoulou-ston-realfm-978-kalos-apofasistike-i-exairesi-tza"/>
    <meta property="og:site_name" content="enikos.gr"/>
    <meta property="article:published_time" content="2019-11-05T13:14:00+00:00"/>
    <meta property="og:title" content="Κωνσταντοπούλου στον Realfm 97,8: Καλώς αποφασίστηκε η εξαίρεση Τζανακόπουλου - Πολάκη από την προανακριτική"/>
    <meta property="og:description" content="“Δεν μπορεί άνθρωποι οι οποίοι εμπλέκονται σε μία υπόθεση και θα κληθούν να επιτελέσουν το καθήκον μαρτυρίας και που ενδεχομένως να πρέπει και να ελεγχθούν να είναι δικαστές του εαυτού τους”, είπε μεταξύ άλλων η Ζωή Κωνσταντοπούλου..."/>
  </head>
  <body>
    <article>
      <h1>Κωνσταντοπούλου στον Realfm 97,8: Καλώς αποφασίστηκε η εξαίρεση Τζανακόπουλου - Πολάκη από την προανακριτική</h1>
      <address>
        <time datetime="2019-11-05T13:14:00+00:00">05 Nov 2019, 13:14</time>
      </address>
      <p>“Δεν μπορεί άνθρωποι οι οποίοι εμπλέκονται σε μία υπόθεση και θα κληθούν να επιτελέσουν το καθήκον μαρτυρίας και που ενδεχομένως να πρέπει και να ελεγχθούν να είναι δικαστές του εαυτού τους”, είπε μεταξύ άλλων η επικεφαλής της Πλεύσης Ελευθερίας <a href="http://www.enikos.gr/politics/675183/i-zoi-konstantopoulou-gia-ta-019-evro-einai-oi-tokoi-katatheseon">Ζωή Κωνσταντοπούλου</a>, μιλώντας στον Realfm 97,8 και τους Γιώργο Χουδαλάκη και Νίκο Ρογκάκο.</p>
      <p>Ερωτηθείς εάν η εξαίρεση του κ. Πολάκη και του κ. Τζανακόπουλου από την προανακριτική επιτροπή είναι σωστή η κ. Κωνσταντοπούλου απάντησε: “Αυτονοήτως είναι σωστή. Δεν μπορεί άνθρωποι οι οποίοι εμπλέκονται σε μία υπόθεση και θα κληθούν να επιτελέσουν το καθήκον μαρτυρίας και που ενδεχομένως να πρέπει και να ελεγχθούν να είναι δικαστές του εαυτού τους, ούτε να έχουν τη διττή ιδιότητα και του εισαγγελέα. Διότι τα μέλη της προανακριτικής επιτροπής έχουν αυτή τη διττή ιδιότητα και του βουλευτή και του οιονεί εισαγγελέα” και πρόσθεσε:</p>
      <p>“Δεν μπορείς να είσαι και εισαγγελέας και μάρτυρας. Καλώς ζητήθηκε και καλώς αποφασίστηκε η εξαίρεσή τους. Εγώ δεν τα λέω έτσι τώρα και επ' ευκαιρία και όταν ήμουν μέλος της προανακριτικής επιτροπής για τη λίστα Λαγκάρντ είχα πει, βεβαίως τότε δεν υιοθετήθηκε από τη ΝΔ, ότι θα έπρεπε να έχουν εξαιρεθεί και ο κ.Βαρβιτσιώτης και ο κ.Γεωργιάδης που είχαν συνδέσεις με καταθέτες και συνδεδεμένα πρόσωπα στη λίστα Λαγκάρντ. Για εμένα τα στοιχεία που υπάρχουν για κατάχρηση εξουσίας είναι πραγματικά πάρα πολύ βροντερά, δεν πείθομαι ότι οι έρευνες έχουν γίνει σύννομα και κατά τον κώδικα ποινικής δικονομίας. Το χθεσινό εξώδικο της κ. Τουλουπάκη μόνο συγκρίσεις προκαλεί με το γεγονός ότι η ίδια λειτουργός δεν καταφέρθηκε εναντίον της εφημερίδας Documento όταν προδημοσίευε τις καταθέσεις που η ίδια εν συνεχεία υποτίθεται πήρε, δεν καταφέρθηκε εναντίον μαρτύρων οι οποίοι κατήγγειλαν ότι δέχτηκαν πιέσεις. Εγώ έχω την άποψη ότι το σκάνδαλο είναι υπαρκτό, αλλά έχω επίσης την πεποίθηση ότι κανένα υπαρκτό σκάνδαλο και καμία αξιόποινη δράση και δράση διαφθοράς δεν μπορεί να διερευνάται με τέτοιους όρους, διότι τότε δεν θα έχουμε ποτέ τη βεβαιότητα ότι αγγίζουμε την ουσιαστική αλήθεια και ότι δεν γίνονται κατά παραγγελία διώξεις”.</p>
      <p>Ακούστε το ηχητικό:</p>
      <figure>
        <audio src="http://media.enikos.gr/data/podcasts/682420_00b02b9b5a-a225c897b02343f5.mp3"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/politics/682321/venizelos-na-arthei-amesa-to-kathestos-prostasias-ton-martyron-vi%0A%20%20%20%20%0A"/>
        <a href="http://www.enikos.gr/politics/682299/tasoulas-diafono-me-osa-leei-o-tsipras-stoicheiodis-kanonas-gia-t%0A%20%20%20%20%0A"/>
        <a href="http://www.enikos.gr/politics/682283/apantitiki-epistoli-tsipra-se-tasoula-paranomi-i-apofasi-tis-plei%0A%20%20%20%20%0A"/>
        <a href="http://www.enikos.gr/politics/682194/varemenos-ston-realfm-978-chreiazetai-mia-apantisi-gia-tin-epimon%0A%20%20%20%20%0A"/>
        <a href="http://www.enikos.gr/politics/682180/tasoulas-ston-realfm-978-i-proanakritiki-den-echei-na-kanei-me-or%0A%20%20%20%20%0A"/>
        <a href="http://www.enikos.gr/politics/682190/proedros-proanakritikis-ston-realfm-elpizo-sti-sovarotita-ton-syn%0A%20%20%20%20%0A"/>
        <a href="http://www.enikos.gr/politics/681962/voutsis-gia-proanakritiki-den-aposyroume-tous-vouleftes-mas%0A%20%20%20%20%0A"/>
        <a href="http://www.enikos.gr/politics/681910/i-proanakritiki-gia-ton-papangelopoulo-fortizei-to-politiko-klima%0A%20%20%20%20%0A"/>
        <a href="http://www.enikos.gr/politics/681797/georgiadis-ypegrapsa-tin-adeia-mias-terastias-ependysis-410-ekat-%0A%20%20%20%20%0A"/>
      </related>
    </article>
  </body>
</html>