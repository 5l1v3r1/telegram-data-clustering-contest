<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638322/%D8%A7%D8%AF%D9%88%D8%A8%DB%8C-%D9%81%D8%AA%D9%88%D8%B4%D8%A7%D9%BE-camera-%D9%85%D8%B9%D8%B1%D9%81%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T13:24:00+00:00"/>
    <meta property="og:title" content="ادوبی فتوشاپ Camera معرفی شد"/>
    <meta property="og:description" content="ادوبی از اپلیکیشن ویرایش تصویر جدید خود به نام «فتوشاپ کمرا» (Photoshop Camera) برای تلفن های هوشمند رونمایی کرد."/>
  </head>
  <body>
    <article>
      <h1>
        <a href="https://www.bultannews.com/fa/news/638322/%D8%A7%D8%AF%D9%88%D8%A8%DB%8C-%D9%81%D8%AA%D9%88%D8%B4%D8%A7%D9%BE-camera-%D9%85%D8%B9%D8%B1%D9%81%DB%8C-%D8%B4%D8%AF">ادوبی فتوشاپ Camera معرفی شد</a>
      </h1>
      <h2>ادوبی از اپلیکیشن ویرایش تصویر جدید خود به نام «فتوشاپ کمرا» (Photoshop Camera) برای تلفن های هوشمند رونمایی کرد.</h2>
      <address><time datetime="2019-11-05T13:24:00+00:00">05 Nov 2019, 13:24</time> by <a rel="author">بولتن نیوز | bultannews.com</a></address>
      <p><b>گروه IT:</b> <b>ادوبی</b> از اپلیکیشن ویرایش تصویر جدید خود به نام <b>«فتوشاپ کمرا»</b> (Photoshop Camera) برای تلفن های هوشمند رونمایی کرد. این اپ برخی از قابلیت های ویرایش تصویر فتوشاپ را به تلفن های همراه آورده و مثل بیشتر اپلیکیشن های ادیت عکس می توان به کمک آن عکسبرداری، ویرایش و به اشتراک گذاری عکس ها در شبکه های اجتماعی را انجام داد.   <br/>به گفته ادوبی، این اپ با استفاده از <b>هوش مصنوعی Sensei AI</b> سوژه را در تصاویر (اعم از پرتره، سلفی و تصاویر دیگر) تشخیص داده و به شکل اتوماتیک پیشنهاداتی برای بهتر شدن عکس ها ارائه می دهد و سپس بهترین تنظیمات را به طور خودکار روی تصاویر اعمال می کند.<br/><br/>علاوه بر موارد فوق، اپ فتوشاپ کمرا می تواند با درک <b>خصوصیات فنی عکس ها</b> مثل محدوده دینامیکی، تنالیته، نوع صحنه و قسمت های صورت، تنظیمات پیچیده را به طور اتوماتیک روی تصاویر انجام می دهد.<br/><br/>در تصویر زیر چگونگی تبدیل عکس ها به<b> پاپ آرت</b> به کمک یک سری از فیلترها نشان داده شده است:  </p>
      <figure>
        <img src="https://www.bultannews.com/files/fa/news/1398/8/14/1192535_190.jpg"/>
      </figure>
      <p>همانطور که ملاحظه می کنید، درست همانند آنچه در اپ های بسیاری از دوربین گوشی ها یافت می شود، اپلیکیشن مورد بحث برای تصویر پل، از<b> فیلتر معمولی تری</b> استفاده کرده تا خروجی نهایی بهتر شود.<br/><br/>در اپلیکیشن فتوشاپ کمرا کاربر با پرداخت هزینه، اجازه دسترسی به لنزهای مختلفی که به گفته ادوبی توسط هنرمندان و اینفلوئنسرهای مطرح ساخته شده اند را پیدا می کند. ادوبی در جریان رونمایی از این اپ و با همکاری <b>«Billie Ellish»</b> خواننده معروف آمریکایی، نحوه تغییر بکگراند تصاویر و اضافه کردن فیلترهای عجیب و غریب پاپ آرت (تصویر فوق) را نمایش داد.<br/><br/>ویژگی های گفته شده، اپلیکیشن فتوشاپ کمرا را بیشتر شبیه <b>اسنپچت</b> می کنند تا فتوشاپ؛ اما به نظر می رسد ادوبی چند تکنیک قدرتمند ویرایش تصویر مبتنی بر هوش مصنوعی را نیز در این اپ قرار داده است.<br/><br/>ادوبی نسخه بتای فتوشاپ کمرا را از امروز برای <b>iOS</b> و<b> اندروید</b> منتشر می کند که البته برای استفاده از آن باید ثبت نام کرد.</p>
    </article>
  </body>
</html>