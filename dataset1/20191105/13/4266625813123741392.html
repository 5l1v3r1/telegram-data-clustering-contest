<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/na_pidpryiemstvah_ukroboronpromu_zarplatni_borgy_syagayut_ponad_445_mln_grn_1684065"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T13:57:00+00:00"/>
    <meta property="og:title" content="На підприємствах «Укроборонпрому» зарплатні борги сягають понад 445 млн грн, – Абромавичус"/>
    <meta property="og:description" content="За останні три роки заборгованість із зарплати на 43 підприємствах «Укроборонпрому» суттєво виросла та сягає понад 445 млн гривень."/>
  </head>
  <body>
    <article>
      <h1>На підприємствах «Укроборонпрому» зарплатні борги сягають понад 445 млн грн, – Абромавичус</h1>
      <address>
        <time datetime="2019-11-05T13:57:00+00:00">05 Nov 2019, 13:57</time>
      </address>
      <p>
        <b>За останні три роки заборгованість із зарплати на 43 підприємствах «Укроборонпрому» суттєво виросла та сягає понад 445 млн гривень.</b>
      </p>
      <p>Про це в інтерв’ю <a href="https://www.ukrinform.ua/rubric-economy/2812149-zarplatni-borgi-na-pidpriemstvah-ukroboronpromu-sagnuli-445-miljoniv.html">Укрінформу</a> повідомив генеральний директор ДК «Укроборонпром» Айварас Абромавичус.</p>
      <p>«Заборгованість по зарплаті на 43 підприємствах сягає понад 445 млн гривень. Вона суттєво виросла за останні три роки. І це лише те, що ми винні людям. Крім того, що стосується зарплат, там ще є заборгованість 700 млн грн у вигляді податків бюджету. Ще 415 млн грн це заборгованість по спецпенсіях», – розповів гендиректор.</p>
      <p>За словами Абромавичуса, наразі з усього кредитного портфеля, який становить близько 10 млрд грн, майже половину – 4,8 млрд грн – становить прострочена заборгованість. «Також маємо прострочену заборгованість постачальникам у розмірі 4,2 млрд грн», – уточнив голова концерну.</p>
      <p>Разом з тим, він повідомив, що найбільші заборгованості сконцентровані на кількох підприємствах, тож, з вирішенням цих питань буде розв’язана левова частина проблем «Укроборонпрому».</p>
      <p>«Моя мета, як і мета всієї моєї команди, щоб до кінця року ось ця цифра по 43 підприємствах і 445 млн грн боргів була суттєво нижча. Хотілося б до Нового року підійти з мінімальною заборгованістю перед людьми», – заявив Абромавичус.</p>
      <p><a href="https://zik.ua/news/2019/09/16/gendyrektor_ukroboronpromu_zayavyv_pro_42_garyachi_pytannya_i_11_mlrd_grn_1648043">Нагадаємо,</a> у вересні гендиректор «Укроборонпрому» заявив про 42 «гарячі» питання і <b>1,1 </b><b>млрд</b><b> </b><b>грн</b><b> зарплатного боргу.</b></p>
      <related>
        <h4>читайте також</h4>
        <a href="https://zik.ua/news/2019/10/16/abromavychus_pryznachyv_novyh_ochilnykiv_troh_napryamkiv_1669367"/>
        <a href="https://zik.ua/news/2019/10/07/abromavychus_pryznachyv_ochilnykiv_shche_troh_napryamkiv_ukroboronpromu_1662989"/>
        <a href="https://zik.ua/news/2019/09/27/ukrspetseksport_povernuly_do_skladu_ukroboronpromu_1655777"/>
        <a href="https://zik.ua/news/2019/09/25/pratsivnykam_zavodu_mayak_umysno_ne_vyplachuvaly_zarplatu__sud_1654383"/>
      </related>
    </article>
  </body>
</html>