<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/911374.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-05T13:12:00+00:00"/>
    <meta property="og:title" content="Честит рожден ден на главния треньор на Виктория Волей Драган Иванов!"/>
    <meta property="og:description" content="Главният треньор на Виктория Волей (Пловдив) Драган Иванов празнува днес рожден ден.Специалистът, ко..."/>
  </head>
  <body>
    <article>
      <h1>Честит рожден ден на главния треньор на Виктория Волей Драган Иванов!</h1>
      <address>
        <time datetime="2019-11-05T13:12:00+00:00">05 Nov 2019, 13:12</time>
      </address>
      <p>Главният треньор на Виктория Волей (Пловдив) Драган Иванов празнува днес рожден ден.</p>
      <p>Специалистът, който навършва 51 години, е сред основателите на Виктория Волей и работи в клуба неизменно от самото му създаване досега. Иванов е ключова фигура в изграждането на най-успешните волейболисти, израснали във Виктория Волей и стигнали до националния отбор на България.</p>
      <p>Самият той от дълги години е селекционер в различните национални гарнитури на страната. През 2013 година Драган Иванов класира националния отбор на България до 23 години на 4-то място на Световното първенство в Бразилия.</p>
      <p>Извежда страната ни до сребърни медали от олимпийските младежки игри в Тбилиси, Грузия (2015). Ставал е 4 пъти Балкански шампион (2010 и 2013 в Казанлък, 2012 в Добрич и 2017 в Стара Загора).</p>
      <p>С различни формации на Виктория Волей Драган Иванов печели 16 шампионски титли на страната.</p>
      <p>Екипът на <b>Plovdiv24.bg</b>, ръководството на Виктория Волей, състезателите на клуба, както и треньорите в детската академия, честитят рождения ден на Драган Иванов, като му пожелават най-вече здраве и още много успехи в спортната кариера и в живота!</p>
    </article>
  </body>
</html>