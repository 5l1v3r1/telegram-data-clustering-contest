<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/politica/19_novembre_06/m5s-battista-ritorna-viaggio-il-sudamerica-ora-vola-iran-e328a980-0079-11ea-90df-c7bf97da0906.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-05T22:00:00+00:00"/>
    <meta property="og:title" content="M5S, Di Battista ritorna in viaggio: dopo il Sudamerica ora vola in Iran"/>
    <meta property="og:description" content="M5S, Alessandro Di Battista ritorna in viaggio: dopo il Sudamerica ora vola in Iran. L’outsider del Movimento 5 Stelle è partito per Teheran, dove farà le ricerche per il suo nuovo libro. Resterà per alcune settimane, il rientro in Italia a Natale"/>
  </head>
  <body>
    <article>
      <h1>M5S, Di Battista ritorna in viaggio: dopo il Sudamerica ora vola in Iran</h1>
      <h2>L’outsider del Movimento 5 Stelle è partito per Teheran, dove farà le ricerche per il suo nuovo libro. Resterà per alcune settimane, il rientro in Italia a Natale</h2>
      <address><time datetime="2019-11-05T22:00:00+00:00">05 Nov 2019, 22:00</time> by <a rel="author">Redazione Politica</a></address>
      <p>Dopo il Sudamerica, l’Iran. Alessandro Di Battista è di nuovo in viaggio, destinazione Teheran. L’ex deputato del Movimento 5 Stelle è partito martedì sera, come scrive il Fatto Quotidiano. Assente dalla scena politica da qualche tempo — aveva disertato la kermesse di Italia 5 Stelle a Napoli dello scorso ottobre per problemi familiari — l’outsider pentastellato dovrebbe ritornare a Natale.</p>
      <p><b>Il motivo del viaggio — scrive sempre il «Fatto» — sarà quello di compiere ricerche per un nuovo libro sulla politica internazionale anche se «continuerò a seguire il dibattito in Italia»</b>, ha assicurato Di Battista, dal <a href="https://www.corriere.it/economia/aziende/19_novembre_05/ilva-l-ultima-mediazione-sull-immunita-potrebbe-essere-estesa-oltre-taranto-6cef0714-0010-11ea-86c6-d2f1a0d8af2e.shtml">caso Ilva</a> al <a href="https://www.corriere.it/politica/19_novembre_03/manovra-maio-difende-plastic-tax-serve-serve-dare-scossa-dibattito-surreale-79d648e4-fe16-11e9-9c5d-ee1cd17612e0.shtml">Green New Deal sull’ambiente nella manovra</a>, fino al dibattito interno al Movimento sulle <a href="https://www.corriere.it/politica/19_ottobre_28/dobbiamo-diventare-autonomiio-ero-perplesso-sull-alleanza-abeef8ce-f9c7-11e9-9778-63d7a5dc0619.shtml">alleanze con locali con il Partito democratico</a> in vista delle prossime Regionali. Tema, quest’ultimo, sul quale più volte l’ex deputato ha espresso la sua «più profonda contrarietà».</p>
    </article>
  </body>
</html>