<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/595926/vretania-paraiteitai-apo-vouleftis-o-proin-ypoik-filip-xamont"/>
    <meta property="og:site_name" content="SIGMALIVE"/>
    <meta property="article:published_time" content="2019-11-05T22:52:00+00:00"/>
    <meta property="og:title" content="Βρετανία: Παραιτείται από βουλευτής ο πρώην ΥΠΟΙΚ Φίλιπ Χάμοντ"/>
    <meta property="og:description" content="Ο πρώην υπουργός Οικονομικών της Βρετανίας, Φίλιπ Χάμοντ, δήλωσε σήμερα ότι θα παραιτηθεί από βουλευτής πριν από τις εκλογές της 12ης Δεκεμβρίου, μετά την..."/>
  </head>
  <body>
    <article>
      <h1>Βρετανία: Παραιτείται από βουλευτής ο πρώην ΥΠΟΙΚ Φίλιπ Χάμοντ</h1>
      <address><time datetime="2019-11-05T22:52:00+00:00">05 Nov 2019, 22:52</time> by <a rel="author">SigmaLive</a></address>
      <p><b>Ο πρώην υπουργός Οικονομικών της Βρετανίας, Φίλιπ Χάμοντ, δήλωσε σήμερα ότι θα παραιτηθεί από βουλευτής πριν από τις εκλογές της 12ης Δεκεμβρίου, μετά την εκδίωξή του από την κοινοβουλευτική ομάδα του Συντηρητικού Κόμματος επειδή καταψήφισε την κυβέρνηση του Μπόρις Τζόνσον.<br/></b> <br/>"Θλίβομαι που βρίσκομαι σε αυτή την θέση μετά από 45 χρόνια ως μέλος του Συντηρητικού Κόμματος", ανέφερε ο Χάμοντ σε επιστολή του προς τους ψηφοφόρους της περιφέρειάς του.<br/> <br/>Ο Φίλιπ Χάμοντ ήταν υπουργός Οικονομικών επί τρία χρόνια στην κυβέρνηση της Τερέζας Μέι, μέχρι που ο Μπόρις Τζόνσον κέρδισε την κούρσα της διαδοχής της, φέτος τον Ιούλιο. Ήταν ένας από τους 21 Συντηρητικούς βουλευτές που εκδιώχθηκαν τον Σεπτέμβριο από την κοινοβουλευτική ομάδα επειδή καταψήφισαν την πρόταση της κυβέρνησης για να εμποδίσουν ένα Brexit χωρίς συμφωνία.</p>
    </article>
  </body>
</html>