<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/esports/Barca-Dortmund-Borussia-Champions_0_2338566358.html"/>
    <meta property="og:site_name" content="Ara.cat"/>
    <meta property="article:published_time" content="2019-11-05T22:02:47+00:00"/>
    <meta property="og:title" content="El Borussia Dortmund deixa l'Inter contra les cordes (3-2)"/>
    <meta property="og:description" content="El Barça, obligat a derrotar els alemanys al Camp Nou"/>
  </head>
  <body>
    <article>
      <h1>El Borussia Dortmund deixa l'Inter contra les cordes (3-2)</h1>
      <h2>El Barça, obligat a derrotar els alemanys al Camp Nou</h2>
      <address>
        <time datetime="2019-11-05T22:02:47+00:00">05 Nov 2019, 22:02</time>
      </address>
      <p>El Borussia Dortmund ha aixecat un partit que perdia al descans 0-2 contra l’Inter, després dels gols de Lautaro Martínez i Vecino. Achraf, amb dos gols, i Brandt deixen els alemanys amb 7 punts, just darrere d’un Barça que els haurà de derrotar si no vol patir l'última jornada al camp de l’Inter. Si els italians guanyen a Praga la pròxima jornada i el Borussia puntua al Camp Nou, el Barça podria quedar eliminat si perd en l'última jornada a Milà.</p>
      <p>Ara mateix, el Barça suma 8 punts. Si derrota els alemanys, doncs, es classificarà. Però si empata o perd, podria arribar a ser tercer en cas de triomf italià a Praga i ensopegada final a San Siro. L'Inter ara suma 4 punts.</p>
      <p>Als altres partits del dia, el València ha golejat per 4-1 el Lilla a Mestalla, en un grup on Chelsea i Ajax van empatar 4-4 en un duel elèctric. L'Ajax guanyava 1-4, però s'ha quedat amb 9 homes i ha acabat patint. Ajax, Chelsea i València sumen tots 7 punts, cosa que deixa molt obert el desenllaç del grup.</p>
    </article>
  </body>
</html>