<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/lumea-digitala/18544052-mi-cc9-pro-de-la-xiaomi-va-avea-o-camera-la-fel-de-performanta-precum-huawei-mate-30-pro"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-05T22:00:00+00:00"/>
    <meta property="og:title" content="Mi CC9 Pro de la Xiaomi va avea o cameră la fel de performantă precum Huawei Mate 30 Pro"/>
    <meta property="og:description" content="Xiaomi a anunţat Mi CC9 Pro (sau Mi Note 10), telefonul cu cameră la fel de performantă precum Huawei Mate 30 Pro."/>
  </head>
  <body>
    <article>
      <h1>Mi CC9 Pro de la Xiaomi va avea o cameră la fel de performantă precum Huawei Mate 30 Pro</h1>
      <address><time datetime="2019-11-05T22:00:00+00:00">05 Nov 2019, 22:00</time> by <a rel="author" href="https://www.descopera.ro/autor/catalin-nitu" target="_blank">Catalin Nitu</a></address>
      <figure>
        <img src="https://storage0.dms.mpinteractiv.ro/media/401/321/5107/18544052/1/xiaomi-mi-9.jpg"/>
      </figure>
      <p>Xiaomi a anunţat Mi CC9 Pro (sau Mi Note 10), telefonul cu cameră la fel de performantă precum Huawei Mate 30 Pro.</p>
      <p>Xiaomi a început în ultimele câteva luni o dezvoltare agresivă spre smartphone-uri care pun accentul pe camera foto, iar noul model Mi CC9 Pro, anunţat în China, consolidează această poziţie a companiei. Acesta este primul smartphone Xiaomi care foloseşte un sistem de cinci camere distincte pe partea din spate, cea mai puternică fiind bazată pe un senzor de 108 megapixeli, în timp ce două dintre camere folosesc obiective cu zoom, o premieră pe piaţa de smartphone-uri. De altfel, noul telefon urcă direct pe locul al doilea în topul camerelor de telefoane DxOMark, cu un scor egal cu Mate 30 Pro, cel mai performant model de până acum.</p>
      <p>Mi CC9 Pro foloseşte deja celebrul senzor Samsung ISOCELL Bright HMX pentru camera principală, un senzor de 108 megapixeli cu dimensiune de 1/1.33”, care este la rândul său echipat cu un obiectiv f/1.7 8P. Aceste aspecte lucru asigură performanţă foarte bună în lumină slabă, iar tehnologia de pixel binning care combină patru pixeli alăturaţi păstrează foarte bine detaliile şi scad zgomotul de imagine în astfel de condiţii.</p>
      <p>Celelalte camere sunt un zoom 5x, care poate să urce până la 50x cu zoom digital, un senzor pentru portret de 12 megapixeli cu zoom 2x, un senzor cu obiectiv macro care poate fotografia la distanţă de 1,5 cm şi în cele din urmă un senzor de 20 megapixeli ultra-wide.</p>
      <p>
        <a href="http://www.go4it.ro/telefoane-mobile/xiaomi-anunta-mi-cc9-pro-sau-mi-note-10-telefonul-cu-camera-la-fel-de-performanta-precum-huawei-mate-30-pro-18541954/?fbclid=IwAR1I2g1jhkFNrsY_Fdh7NdqlrnKClodjXOyQoVk4PIh2K6vCuBK8Y_Oshdo">Citeşte continuarea pe Go4it!</a>
      </p>
      <related>
        <a href="https://www.descopera.ro/lumea-digitala/18518293-xiaomi-lanseaza-un-nou-model-pentru-gama-de-smartphone-uri-pentru-bugetele-medii"/>
      </related>
      <related>
        <a href="https://www.descopera.ro/lumea-digitala/18485794-xiaomi-vrea-sa-lanseze-mai-mult-de-10-telefoane-5g-in-2020"/>
      </related>
      <related>
        <a href="https://www.descopera.ro/lumea-digitala/18473240-pe-ce-dispozitive-xiaomi-va-fi-instalat-miui-11"/>
      </related>
      <related>
        <h4>Citeşte şi</h4>
        <a href="https://www.descopera.ro/lumea-digitala/18451472-xiaomi-lanseaza-un-nou-telefon-in-europa"/>
        <a href="https://www.descopera.ro/lumea-digitala/18473240-pe-ce-dispozitive-xiaomi-va-fi-instalat-miui-11"/>
        <a href="https://www.descopera.ro/lumea-digitala/18485794-xiaomi-vrea-sa-lanseze-mai-mult-de-10-telefoane-5g-in-2020"/>
        <a href="https://www.descopera.ro/lumea-digitala/18518293-xiaomi-lanseaza-un-nou-model-pentru-gama-de-smartphone-uri-pentru-bugetele-medii"/>
      </related>
    </article>
  </body>
</html>