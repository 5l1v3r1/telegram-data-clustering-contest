<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/05/trinkijeri-lose-sramotno-zao-mi-je-zbog-igraca/"/>
    <meta property="og:site_name" content="Sportska centrala"/>
    <meta property="article:published_time" content="2019-11-05T22:38:19+00:00"/>
    <meta property="og:title" content="Trinkijeri: Loše, sramotno, žao mi je zbog igrača"/>
    <meta property="og:description" content="Andrea Trinkijeri je posle prvog poraza Partizana u Evrokupu rekao da je njegov tim odigrao loše u svim segmentima i zaslužio da izgubi od Venecije. – Venecija je bila bolja i pametnija od nas, nadigrali su nas. Ovo je bila jedna od onih utakmica kada pokušavate sve, a ništa vam ne uspeva. Nismo imali dovoljno […]"/>
  </head>
  <body>
    <article>
      <h1>Trinkijeri: Loše, sramotno, žao mi je zbog igrača</h1>
      <address><time datetime="2019-11-05T22:38:19+00:00">05 Nov 2019, 22:38</time> by <a rel="author">Darko</a></address>
      <p>Andrea Trinkijeri je posle prvog poraza Partizana u Evrokupu rekao da je njegov tim odigrao loše u svim segmentima i zaslužio da izgubi od Venecije.</p>
      <p><b>– Venecija je bila bolja i pametnija od nas, nadigrali su nas. Ovo je bila jedna od onih utakmica kada pokušavate sve, a ništa vam ne uspeva. Nismo imali dovoljno energije i nismo imali pravu priliku da pobedimo. Bili smo loši u svim segmentima. Koncentracija, pristup, kako koristiti faulove, nismo čitali njihove akcije… Bilo je sramotno, ali ovakva utakmica, koja je bila baš loša, ne sme obrisati sve druge stvari koje smo do sada uradili. Ako smo pametni, shvatićemo poruku</b>, rekao je Trinkijeri.</p>
      <p>Trinkijeri je dodao da nije ljut, već razočaran.</p>
      <p>
        <b>– Delovali smo kao da smo se jutros okupili i rekli idemo na basket. Ovo nije prava slika naše ekipe. Nisam toliko ljut, koliko mi je žao jer igrači nisu zaslužili ovakvu utakmicu posle svega što su prošli u poslednjih mesec i po dana. Sigurno neću uzeti pištolj i ući u svlačionicu.</b>
      </p>
      <p>Trener Partizana se još jednom požalio da nema dovoljno vremena za trening.</p>
      <p><b>– Biće još ovakvih utakmica ove sezone, ali biće i mečeva kao što su bili u Veneciji, Limožu, protiv Lokomotive. Nemamo vremena da treniramo i onda moramo za svaku utakmicu nešto da izmislimo. Danas nismo ništa izmislili,</b> zaključio je Trinkijeri.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/05/venecija-prizemljila-partizan/"/>
        <a href="https://www.sportskacentrala.com/2019/11/05/live-partizan-venecija/"/>
        <a href="https://www.sportskacentrala.com/2019/11/04/trinkijeri-slikovito-o-dzejmsu-belu/"/>
        <a href="https://www.sportskacentrala.com/2019/11/04/partizan-docekuje-veneciju-debituje-bel/"/>
        <a href="https://www.sportskacentrala.com/2019/11/03/oglasio-se-i-ostoja-poznata-beogradska-kuhinja-ponovo-radi-pred-gradski-derbi/"/>
        <a href="https://www.sportskacentrala.com/2019/11/03/i-nasi-igraci-su-propali-u-fmp-opleo-po-partizanu-i-ostoji-rezirana-predstava-mnogi-nasi-igraci-su-propali-u-samozvanoj-instituciji-srpske-kosarke/"/>
        <a href="https://www.sportskacentrala.com/2019/11/03/partizanu-cilj-evroliga-roster-i-dalje-nije-zatvoren/"/>
        <a href="https://www.sportskacentrala.com/2019/11/02/trinkijeri-izuzetno-vazna-pobeda/"/>
        <a href="https://www.sportskacentrala.com/2019/11/02/partizanu-derbi-kola-prvi-poraz-pantera/"/>
      </related>
    </article>
  </body>
</html>