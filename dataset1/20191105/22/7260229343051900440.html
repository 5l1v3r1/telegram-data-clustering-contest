<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://torino.corriere.it/cultura/19_novembre_06/asta-bolaffi-arazzo-boetti-record-venduto-465mila-euro-f76bbc9a-00d6-11ea-90df-c7bf97da0906.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-05T22:00:00+00:00"/>
    <meta property="og:title" content="Asta Bolaffi, arazzo di Boetti da record: venduto a 465mila euro dopo 8 minuti di rilanci al telefono"/>
    <meta property="og:description" content="Decine rilanci tra collezionisti all’asta Arti del Novecento. Tra gli altri migliori risultati il bronzo di cardinale seduto di Giacomo Manzù (40mila euro)"/>
  </head>
  <body>
    <article>
      <h1>Asta Bolaffi, arazzo di Boetti da record: venduto a 465mila euro dopo 8 minuti di rilanci al telefono</h1>
      <h2>Dura battaglia tra collezionisti all’asta Arti del Novecento per accaparrarsi l’opera. Tra gli altri migliori risultati il bronzo di cardinale seduto di Giacomo Manzù (40mila euro)</h2>
      <address>
        <time datetime="2019-11-05T22:00:00+00:00">05 Nov 2019, 22:00</time>
      </address>
      <p>È l’arazzo «1978» di Alighiero Boetti il top lot dell’asta Arti del Novecento di Bolaffi. Dopo decine di rilanci tra collezionisti, al telefono e in Sala Bolaffi a Torino, l’opera è stata aggiudicata a 465.000 euro, diritti inclusi. Il secondo top lot dell’asta - terminata con un risultato complessivo superiore a 1,4 milioni di euro - è il trittico «Aerei», acquistato a 186.000 euro. Tra gli altri migliori risultati il bronzo di cardinale seduto di<b> Giacomo Manzù </b>(40.000 euro), ancora un’opera di Boetti («I fregi e gli sfregi», 30.000 euro) e il dipinto di<b> Felice Casorati </b>«Barche sulla spiaggia» (30.000 euro).</p>
      <figure>
        <img src="https://images2-torino.corriereobjects.it/methode_image/2019/11/06/Torino/Foto%20Torino/Aste%20Bolaffi.jpg?v=201911062205"/>
      </figure>
      <p>Grande successo per la selezione dei pezzi di design, in particolare i lavori di Ico Parisi - come il divano rivestito di velluto blu per <b>Ariberto Colombo </b>(8.750 euro) - e <b>Gio Ponti</b>, tra cui le sedie «Ninfea» per Reguitti in legno e cuoio (6.900 euro) e le poltrone «Continuum» per Bonacina (6.250 euro). Ottimo risultato anche per la lampada a soffitto per Fontana Arte di <b>Max Ingrand </b>(5.800 euro) e i lavori di <b>Piero Fornasetti</b>, tutti venduti.</p>
      <figure>
        <img src="https://images2-torino.corriereobjects.it/methode_image/2019/11/06/Torino/Foto%20Torino/Alighiero%20Boetti.jpg?v=201911062205"/>
      </figure>
      <p>Tra le fotografie, infine, i top lot sono il portfolio di <b>Leslie Krims </b>(5.600 euro), un raro scatto della British Library di Londra di <b>Candida Hofer </b>(5.000 euro) e una fotografia di <b>Carlo Mollino</b> del 1960 (4.000 euro).</p>
    </article>
  </body>
</html>