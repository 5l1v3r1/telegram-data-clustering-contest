<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134341-kukliame-valinsko-sugrizime-dar-vienas-lietkabelio-pralaimejimas-cempionu-lygoje.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-05T22:55:00+00:00"/>
    <meta property="og:title" content="Kukliame Valinsko sugrįžime – dar vienas „Lietkabelio“ pralaimėjimas Čempionų lygoje"/>
    <meta property="og:description" content="Panevėžio „Lietkabelį“ (0-4) FIBA Čempionų lygoje ir toliau persekioja pralaimėjimų šmėkla. Nenado Čanako auklėtiniai antradienio vakarą išvykoje 66:80 (21:15, 12:24, 20:18, 13:23) nusileido Ostendės „Filou“ (2-2) krepšininkams ir taip europinio rango varžybose toliau lieka be pergalių. Nors po pirmosios rungtynių pusės „Lietkabelis“ atsiliko 6 taškais (33:39), trečiojo kėlinio pabaigoje, po Željko Šakičiaus baudos, Panevėžio klubas ..."/>
  </head>
  <body>
    <article>
      <h1>Kukliame Valinsko sugrįžime – dar vienas „Lietkabelio“ pralaimėjimas Čempionų lygoje</h1>
      <address>
        <time datetime="2019-11-05T22:55:00+00:00">05 Nov 2019, 22:55</time>
      </address>
      <p>Nuotr.: fiba.basketball</p>
      <figure>
        <a href="https://www.basketnews.lt/paveikslelis-205906-any1000x1000.jpg">
          <img src="https://www.basketnews.lt/paveikslelis-205906-any630x500.jpg"/>
        </a>
      </figure>
      <p>Nuotr. fiba.basketball</p>
      <p>Panevėžio „Lietkabelį“ (0-4) FIBA Čempionų lygoje ir toliau persekioja pralaimėjimų šmėkla.</p>
      <p>Nenado Čanako auklėtiniai antradienio vakarą išvykoje <a href="https://www.basketnews.lt/rungtynes/ziureti/84701-ostendes-filou-panevezio-lietkabelis.html#4"><b>66:80</b> (21:15, 12:24, 20:18, 13:23)</a> nusileido Ostendės „Filou“ (2-2) krepšininkams ir taip europinio rango varžybose toliau lieka be pergalių.</p>
      <p>Nors po pirmosios rungtynių pusės „Lietkabelis“ atsiliko 6 taškais (33:39), trečiojo kėlinio pabaigoje, po Željko Šakičiaus baudos, Panevėžio klubas deficitą sumažino iki 4 taškų – 53:57.</p>
      <p>Lemiamo ketvirčio pradžioje pranašesni pasirodė „Filou“ krepšininkai, kurie surengė spurtą 10:2 ir, likus 7 minutėms, pirmavo 12 taškų – 67:55.</p>
      <p>Per likusį laiką „Lietkabelis“ nuolatos atsiliko, o Ostendės krepšininkai neleido svečiams iš Lietuvos sumažinti deficito. Nuskambėjus finalinei sirenai „Filou“ šventė antrąją pergalę.</p>
      <p>Po pertraukos į „Lietkabelį“ sugrįžęs Paulius Valinskas atrodė kukliai. Per 19 minučių gynėjas pelnė 5 taškus (1/5 dvit., 3/4 baud. met.), atkovojo vieną kamuolį, du sykius suklydo ir surinko -1 naudingumo balą.</p>
      <p>
        <i>„Filou“: Braianas Angola 23 (4/9 trit.), Shevonas Thompsonas 16 (10 atk. kam.), Keye van der Vuurstas de Vriesas 12.</i>
      </p>
      <p>
        <i>„Lietkabelis“: Margiris Normantas 14 (2/3 trit.), Tomas Dimša (3/6 trit.) ir Željko Šakičius po 12, Tomas Lekūnas 8 (8/9 baud. met.), Gabrielius Maldūnas 6 (7 atk. kam.).</i>
      </p>
      <figure>
        <iframe src="https://www.youtube.com/embed/7NwOPK-ZphI" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204442-crop100x150.jpg"/>
      </figure>
      <p><a href="https://www.basketnews.lt/zaidejai/24363-braian-angola.html">Braian Angola</a> Taškai: 23 Naudingumas: 21 Baudų metimai: 100% 5/5 Tritaškiai: 44% 4/9</p>
    </article>
  </body>
</html>