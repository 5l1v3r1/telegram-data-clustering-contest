<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188175/Roland-Vonk-presenteert-boek-de-muzikale-voddenman"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-05T22:00:21+00:00"/>
    <meta property="og:title" content="Roland Vonk presenteert boek: de muzikale voddenman"/>
    <meta property="og:description" content="Muziekverzamelaar, radiopresentator en schrijver Roland Vonk presenteerde dinsdagavond zijn tweede boek 'De muzikale voddenman'. Het is een verhalenbundel over zijn grote passie muziek."/>
  </head>
  <body>
    <article>
      <h1>Roland Vonk presenteert boek: de muzikale voddenman</h1>
      <address>
        <time datetime="2019-11-05T22:00:21+00:00">05 Nov 2019, 22:00</time>
      </address>
      <figure>
        <img src="https://imgr.rgcdn.nl/d18e261b1e934f079014ca4a102ca23c/opener/Roland-Vonk-signeert-zijn-boek.jpg?v=pMwAIa0lFXaaxyi7r46kCg2"/>
        <figcaption>Roland Vonk signeert zijn boek</figcaption>
      </figure>
      <figure>
        <audio src="https://rijnmond.bbvms.com/custom/getDownload?sourceid=ED9042545B3519E4C12584A90076C7DA"/>
        <figcaption>Roland Vonk presenteert boek: De Muzikale Voddenman</figcaption>
      </figure>
      <h4>Muziekverzamelaar, radiopresentator en schrijver Roland Vonk presenteerde dinsdagavond zijn tweede boek 'De muzikale voddenman'. Het is een verhalenbundel over zijn grote passie muziek.</h4>
      <p>Vonk beschrijft de herkomst van teksten, rare verhalen achter bekende liedjes en veel historische feitjes die de lezer zullen verrassen. Hij presenteerde zijn boek in Kantine Walhalla op Katendrecht.</p>
      <p>Zo vertelde Vonk over de herkomst van enkele bekende liedjes als 'Ketelbinkie', 'Sally met de roomijs-kar' en 'Hand in hand kameraden'. Mike Boddé begeleidde hem op piano zodat de boekpresentatie meer leek op een theatershow.</p>
      <p>"Het is een mengeling van inhoudelijke verhalen over muziek, waar liedjes vandaan komen maar ook allerlei persoonlijke beschouwingen", vertelt Vonk. "Ik kom in de verzamelaarswereld allemaal mensen tegen die minimaal zo raar zijn als ik. Daar is wel het één en ander over te vertellen."</p>
      <p>Vonk is overigens nog lang niet klaar met de zoektocht naar bijzondere of vergeten verhalen over liedjes. "Het grote boek over de levens van artiesten uit het variété in de jaren '40, '50 en '60 moet nog komen. Dat is wel een beetje mijn magnum opus wat nog moet komen."</p>
    </article>
  </body>
</html>