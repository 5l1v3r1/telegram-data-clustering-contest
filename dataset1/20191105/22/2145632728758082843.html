<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18544637-in-uniunea-europeana-ar-putea-exista-monede-digitale-publice"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-05T22:00:00+00:00"/>
    <meta property="og:title" content="În Uniunea Europeană ar putea exista monede digitale publice"/>
    <meta property="og:description" content="Uniunea Europeană analizează posibilitatea de a emite monede digitale publice şi de a reglementa situaţia în acest domeniu, în contextul preocupărilor generate de proiectul Libra, al companiei Facebook, arată un document obţinut de agenţia Reuters şi citat de Mediafax."/>
  </head>
  <body>
    <article>
      <h1>În Uniunea Europeană ar putea exista monede digitale publice</h1>
      <address><time datetime="2019-11-05T22:00:00+00:00">05 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18544637/3/criptomonede-pixabay-descopera.jpg"/>
      </figure>
      <p>Uniunea Europeană analizează posibilitatea de a emite monede digitale publice şi de a reglementa situaţia în acest domeniu, în contextul preocupărilor generate de proiectul Libra, al companiei Facebook, arată un document obţinut de agenţia Reuters şi citat de Mediafax.</p>
      <p>Conform proiectului, Uniunea Europeană intenţionează să elaboreze o abordare comună pentru reglementarea domeniului monedelor digitale, inclusiv prin blocarea criptomonedelor care generează riscuri de securitate cibernetică.</p>
      <p>"Banca Centrală Europeană (BCE) şi băncile centrale din ţările Uniunii Europene ar putea explora în mod util oportunităţile şi provocările de a emite monede digitale afiliate băncilor centrale inclusiv prin analizarea măsurilor concrete în acest sens", arată un proiect elaborat de Preşedinţia finlandeză a UE. Proiectul, obţinut de agenţia Reuters, va fi propus spre dezbatere de către miniştrii de Finanţe ai statelor UE şi ar putea suferi modificări înainte de a fi adoptat.</p>
      <p>Benoit Coeure, un membru al Consiliului de administraţie al BCE, declara în septembrie că instituţia financiară ar putea "intensifica" gândirea în sensul unei monede digitale publice.</p>
      <p>Un oficial BCE a explicat marţi că, în cea mai ambniţioasă versiune, proiectul le-ar permite clienţilor să utilizeze monedă electronică, depozitată la Banca Centrală Europeană, fără a deţine conturi bancare, fără intermediari financiari şi fără servicii suplimentare.</p>
      <p>Proiectul Facebook privind lansarea monedei digitale Libra a generat critici în Uniunea Europeană referitoare la siguranţa tranzacţiilor cibernetice şi a garanţiilor financiare.</p>
      <related>
        <a href="https://www.descopera.ro/lumea-digitala/18174294-facebook-a-anuntat-noua-criptomoneda-lansata-impreuna-cu-alti-27-de-parteneri"/>
      </related>
      <related>
        <a href="https://www.descopera.ro/lumea-digitala/17274798-akoin-criptomoneda-lansata-de-cantaretul-akon"/>
      </related>
      <related>
        <a href="https://www.descopera.ro/dnews/17221035-bitcoin-moneda-viitorului-criptomoneda-va-folosi-cantitatea-de-energie-electrica-utilizata-de-austria-pana-la-finalul-acestui-an"/>
      </related>
      <related>
        <a href="https://www.descopera.ro/dnews/18255948-iranul-reglementeaza-criptomonedele"/>
      </related>
      <related>
        <a href="https://www.descopera.ro/lumea-digitala/16987911-un-numar-urias-de-telefoane-cu-sistem-android-deturnate-pentru-minarea-de-cripto-monede"/>
      </related>
      <related>
        <h4>Citeşte şi</h4>
        <a href="https://www.descopera.ro/stiinta/18542372-sonda-voyager-2-a-nasa-a-transmis-primele-date-de-dincolo-de-sistemul-nostru-solar"/>
        <a href="https://www.descopera.ro/dnews/18539254-site-uri-de-videochat-populare-in-europa-compromise"/>
        <a href="https://www.descopera.ro/lumea-digitala/18539252-alexa-citata-ca-martor-intr-un-caz-de-omucidere-din-statele-unite"/>
        <a href="https://www.descopera.ro/dnews/18539139-volkswagen-incepe-productia-de-serie-pentru-modelele-sale-electrice"/>
      </related>
    </article>
  </body>
</html>