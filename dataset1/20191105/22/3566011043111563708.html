<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545234.html/%D8%A7%D8%AC%D8%B1%D8%A7%DB%8C-%D8%B1%D9%85%D8%B2-%D8%AF%D9%88%D9%85-%DB%8C%DA%A9%D8%A8%D8%A7%D8%B1-%D9%85%D8%B5%D8%B1%D9%81-%D8%A7%D8%B2-%D8%A7%D8%A8%D8%AA%D8%AF%D8%A7%DB%8C-%D8%AF%DB%8C-%D9%85%D8%A7%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T22:27:00+00:00"/>
    <meta property="og:title" content="اجرای رمز دوم یکبار مصرف از ابتدای دی ماه"/>
    <meta property="og:description" content="معاون فناوری‌های نوین بانک مرکزی گفت: رمز دوم یکبار مصرف کارت بانکی از ابتدای دی اجرایی می شود که مشکل فیشینگ را مدیریت می‌کند."/>
  </head>
  <body>
    <article>
      <h1>اجرای رمز دوم یکبار مصرف از ابتدای دی ماه</h1>
      <address>
        <time datetime="2019-11-05T22:27:00+00:00">05 Nov 2019, 22:27</time>
      </address>
      <p>معاون فناوری‌های نوین بانک مرکزی گفت: رمز دوم یکبار مصرف کارت بانکی از ابتدای دی اجرایی می شود که مشکل فیشینگ را مدیریت می‌کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ معاون فناوری‌های نوین بانک مرکزی با بیان اینکه روزانه تعداد زیادی پرونده در زمینه فیشینگ در پلیس فتا ثبت می‌شود، گفت: رمز دوم یکبار مصرف از ابتدای دی اجرایی می‌شود و مشکل فیشینگ را مدیریت می‌کند.</p>
      <p>مهران محرمیان، در فضای مجازی با اشاره به تعداد کلان پروند‌های فیشینگ گفت: به صورت روزانه ۸۰۰ پرونده جدید در پلیس فتا ثبت می‌شود که بسیاری از آن‌ها مربوط به فیشینگ است.</p>
      <p>وی در خصوص اجرایی شدن رمز دوم یکبار مصرف افزود: رمز دوم پویا از ابتدای دی این مشکل را مدیریت خواهد کرد؛ هر چند ممکن است که کمی زحمت برای همه داشته باشد، اما هر کس که یکبار هک شده باشد تایید می‌کند که ارزشش را دارد.</p>
      <p>به گزارش ایبنا، اجرای طرح رمز دوم یکبار مصرف اقدامی از سوی بانک مرکزی با تاکید پلیس فتا به منظور افزایش امنیت تراکنش‌های آنلاین است که می‌تواند فیشینگ و کلاهبرداری‌های برداشت غیرمجاز را کاهش دهد؛ این طرح قرار بود تا با ایجاد زیرساخت لازم در تمامی بانک‌ها و موسسات مالی و اعتباری از ابتدای خرداد امسال اجرایی شود، اما با توجه به وجود مشکلات زیرساختی و عدم آماده شدن زیرساخت ارائه رمز دوم یکبار مصرف توسط برخی بانک‌ها و عدم اطلاع رسانی لازم به مشتریان به تعویق افتاد که حالا به نظر می‌‍رسد با افزایش اطلاع رسانی شبکه بانکی و پرداخت در خصوص رمز دوم یکبار مصرف به مشتریان، گام‌هایی جدی برای اجرا و عملیاتی سازی رمز دوم یکبار مصرف برداشته شده است.</p>
      <p>انتهای پیام/</p>
      <p> </p>
    </article>
  </body>
</html>