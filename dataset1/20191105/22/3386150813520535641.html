<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/maharashtra/students-flood-affected-areas-waived-no-fees/"/>
    <meta property="og:site_name" content="Lokmat"/>
    <meta property="article:published_time" content="2019-11-05T22:13:12+00:00"/>
    <meta property="og:title" content="पूरग्रस्त भागातील विद्यार्थ्यांचे शुल्क माफ"/>
    <meta property="og:description" content="दुष्काळग्रस्तांसाठी विद्यापीठाचे पाऊल"/>
  </head>
  <body>
    <article>
      <h1>पूरग्रस्त भागातील विद्यार्थ्यांचे शुल्क माफ</h1>
      <h2>दुष्काळग्रस्तांसाठी विद्यापीठाचे पाऊल</h2>
      <address><time datetime="2019-11-05T22:13:12+00:00">05 Nov 2019, 22:13</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <p>मुंबई : राज्यात निर्माण झालेल्या ओला दुष्काळ आणि कोल्हा<a href="https://www.lokmat.com/topics/flood/">पूर</a>, साताऱ्यामध्ये निर्माण झालेल्या <a href="https://www.lokmat.com/topics/flood/">पूरस्थितीमुळे</a> अनेक विद्यार्थ्यांना शुल्क भरणे शक्य नाही. ही बाब लक्षात घेऊन <a href="https://www.lokmat.com/topics/mumbai-university/">मुंबई विद्यापीठात</a> शिक्षण घेणाºया राज्यातील पूरग्रस्त भागातील विद्यार्थ्यांचे शैक्षणिक व परीक्षा शुल्क माफ करण्याचा निर्णय विद्यापीठाने घेतला आहे, तसेच अन्य विद्यापीठानेही असा निर्णय घ्यावा, असे आवाहन कुलगुरू डॉ. सुहास पेडणेकर यांनी केला.</p>
      <p>राज्यातील <a href="https://www.lokmat.com/topics/kolhapur/">कोल्हापूर</a>, सातारा व सांगली या जिल्ह्यांत आलेला पूर आणि त्यापाठोपाठ परतीच्या पावसाने शेतकऱ्यांचे मोठ्या प्रमाणात नुकसान झाले आहे. त्यामुळे शेतकºयांच्या मुलांना दोन वेळचे जेवण मिळणे अवघड झाले आहे, तर ते शैक्षणिक व परीक्षा शुल्क कसे भरणार, असा प्रश्न युवासेनेच्या सिनेट सदस्य प्रदीप सावंत यांनी हरकतीच्या मुद्द्यांद्वारे सिनेट बैठकीत उपस्थित केला.<br/>युवासेनची मागणी मान्य करत <a href="https://www.lokmat.com/topics/mumbai-university/">मुंबई विद्यापीठाचे</a> कुलगुरू डॉ. सुहास पेडणेकर यांनी मुंबई विद्यापीठात शिक्षण घेणाºया पूरग्रस्त भागातील विद्यार्थ्यांचे शैक्षणिक व परीक्षा शुल्क माफ करण्याचा निर्णय घेतला, तसेच या निर्णयाची अंमलबजावणी तातडीने करण्यात येईल, असेही त्यांनी यावेळी सांगितले. त्यामुळे या भागातील विद्यार्थ्यांना थोडा दिलासा मिळणार आहे.<br/><br/>विद्यापीठात शिकत असलेल्या पूरग्रस्त भागातील विद्यार्थ्यांची माहिती घेण्यात येणार आहे. त्यानंतर, विद्यार्थ्यांना अर्ज करता यावा, यासाठी विशेष यंत्रणा उभारण्यात येऊन त्याची माहिती संकेतस्थळावर प्रसिद्ध करण्यात येईल.<br/>- डॉ. सुहास पेडणेकर,<br/>कुलगुरू, मुंबई विद्यापीठ.</p>
    </article>
  </body>
</html>