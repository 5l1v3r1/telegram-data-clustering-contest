<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/money-fraud-chinmayanand-charge-sheet-against-bjp-leaders"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-05T22:08:00+00:00"/>
    <meta property="og:title" content="ചിന്മയാനന്ദിനെ ഭീഷണിപ്പെടുത്തി പണംതട്ടിയ കേസ്; രണ്ട് ബിജെപി നേതാക്കള്‍ അടക്കമുള്ളവര്‍ക്കെതിരെ കുറ്റപത്രം"/>
    <meta property="og:description" content="ലക്നോ: മുന്‍ കേന്ദ്രമന്ത്രി സ്വാമി ചിന്മയാനന്ദിനെ ഭീഷണിപ്പെടുത്തി പണം തട്ടിയെടുത്തുവെന്ന കേസില്‍ ബിജെപിയുടെ രണ്ട് പ്രാദേശിക നേതാക്കളടക്കം ആറുപേര്‍ക്കെതിരെ കുറ്റപത്രം. ബുധനാഴ്ച കോടതിയില്‍ കുറ്റപത്രം സമര്‍പ്പിക്കുമെന്ന് മുതിര്‍ന്ന പോലീസ് ഉദ്യോഗസ്ഥര്‍ അറിയിച്ചു. ചിന്മയാനന്ദിന് എതിരായ..."/>
  </head>
  <body>
    <article>
      <h1>ചിന്മയാനന്ദിനെ ഭീഷണിപ്പെടുത്തി പണംതട്ടിയ കേസ്; രണ്ട് ബിജെപി നേതാക്കള്‍ അടക്കമുള്ളവര്‍ക്കെതിരെ കുറ്റപത്രം</h1>
      <address><time datetime="2019-11-05T22:08:00+00:00">05 Nov 2019, 22:08</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ലക്നോ: മുന്‍ കേന്ദ്രമന്ത്രി സ്വാമി ചിന്മയാനന്ദിനെ ഭീഷണിപ്പെടുത്തി പണം തട്ടിയെടുത്തുവെന്ന കേസില്‍ ബിജെപിയുടെ രണ്ട് പ്രാദേശിക നേതാക്കളടക്കം ആറുപേര്‍ക്കെതിരെ കുറ്റപത്രം. ബുധനാഴ്ച കോടതിയില്‍ കുറ്റപത്രം സമര്‍പ്പിക്കുമെന്ന് മുതിര്‍ന്ന പോലീസ് ഉദ്യോഗസ്ഥര്‍ അറിയിച്ചു.</p>
      <p>ചിന്മയാനന്ദിന് എതിരായ ലൈംഗിക പീഡനക്കേസ് അന്വേഷിക്കുന്ന പ്രത്യേക അന്വേഷണ സംഘം തന്നെയാണ് ഈ കേസിലും കുറ്റപത്രം തയ്യാറാക്കിയിട്ടുള്ളത്. പീഡനക്കേസിലെ പരാതിക്കാരിയില്‍നിന്ന് തട്ടിയെടുത്ത പെന്‍ഡ്രൈവ് ബിജെപി നേതാക്കളായ ഡിപിഎസ് റാത്തോഡ്, അജിത് സിങ് എന്നിവരില്‍നിന്ന് കണ്ടെടുത്തിട്ടുണ്ട്.</p>
      <p>പീഡനക്കേസിലെ പരാതിക്കാരിയായ നിയമ വിദ്യാര്‍ഥിനിയില്‍നിന്ന് ഇവര്‍ പെന്‍ഡ്രൈവ് തട്ടിയെടുത്തുവെന്നാണ് പോലീസ് പറയുന്നത്. തുടര്‍ന്ന് അതിലുണ്ടായിരുന്ന പീഡന ദൃശ്യങ്ങള്‍ ലാപ്‌ടോപ്പില്‍ കണ്ടു. പിന്നീട് സംഭവം ഒതുക്കിത്തീര്‍ക്കാന്‍ ചിന്മയാനന്ദിനോട് 1.25 കോടി ആവശ്യപ്പെട്ടുവെന്നാണ് കണ്ടെത്തിയിട്ടുള്ളതെന്ന് പോലീസ് പറഞ്ഞു.</p>
    </article>
  </body>
</html>