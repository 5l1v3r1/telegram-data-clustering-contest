<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/cpm-alappuzha-committee-criticize-minister-sudakaran-369.html"/>
    <meta property="og:site_name" content="DoolNews"/>
    <meta property="article:published_time" content="2019-11-05T22:51:00+00:00"/>
    <meta property="og:title" content="അരൂരിലെ തോല്‍വിക്ക് കാരണം ജി. സുധാകരന്റെ പൂതന പരാമര്‍ശം; ജില്ലാ നേതൃയോഗത്തില്‍ വിമര്‍ശനം"/>
    <meta property="og:description" content="G SUDAKARAN KERALA NEWS Shanimole Usman Kerala ആലപ്പുഴ: അരൂരിലെ ഉപതെരഞ്ഞെടുപ്പ് തോല്‍വിയില്‍ സി.പി.ഐ.എം ആലപ്പുഴ ജില്ലാ നേതൃയോഗത്തില്‍ മന്ത്രി ജി സുധാകരന് വിമര്‍ശനം. ഷാനിമ"/>
  </head>
  <body>
    <article>
      <h1>അരൂരിലെ തോല്‍വിക്ക് കാരണം ജി. സുധാകരന്റെ പൂതന പരാമര്‍ശം; ജില്ലാ നേതൃയോഗത്തില്‍ വിമര്‍ശനം</h1>
      <address><time datetime="2019-11-05T22:51:00+00:00">05 Nov 2019, 22:51</time> by <a rel="author">ന്യൂസ് ഡെസ്‌ക്</a></address>
      <p>ആലപ്പുഴ: അരൂരിലെ ഉപതെരഞ്ഞെടുപ്പ് തോല്‍വിയില്‍ സി.പി.ഐ.എം ആലപ്പുഴ ജില്ലാ നേതൃയോഗത്തില്‍ മന്ത്രി ജി സുധാകരന് വിമര്‍ശനം. ഷാനിമോള്‍ ഉസ്മാനെതിരായ പൂതന പരാമര്‍ശം അരൂരില്‍ വോട്ടു കുറയാന്‍ കാരണമായെന്ന് യോഗത്തില്‍ വിമര്‍ശനം ഉയര്‍ന്നു.</p>
      <p>സംസ്ഥാന നേതാക്കളും മന്ത്രിമാരും മണ്ഡലത്തില്‍ പ്രവര്‍ത്തിച്ചിട്ടും സംഘടനാ ദൗര്‍ബല്യം തിരിച്ചടിയായെന്നും യോഗത്തില്‍ വിമര്‍ശനമുണ്ടായി.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <related>
        <a href="https://www.doolnews.com/nettor-flat-demolition-jain-corel.html?utm_source=doolnews&amp;utm_medium=related"/>
      </related>
      <p>അരൂരില്‍ പ്രചരണം രണ്ടാംഘട്ടത്തില്‍ എത്തിയപ്പോഴാണ് മന്ത്രിയുടെ പൂതന പരാമര്‍ശം ഉണ്ടായത്. പൂതനകള്‍ക്കു ജയിക്കാനുള്ള സ്ഥലമല്ല അരൂരെന്നും കള്ളം പറഞ്ഞും മുതലക്കണ്ണീര്‍ ഒഴുക്കിയുമാണ് യു.ഡി.എഫ് സ്ഥാനാര്‍ഥി ജയിക്കാന്‍ ശ്രമിക്കുന്നതെന്നുമായിരുന്നു ജി. സുധാകരന്‍ പറഞ്ഞത്.</p>
      <p>എന്നാല്‍ പൂതന പരാമര്‍ശം വോട്ടുകള്‍ ചോര്‍ത്തിയിട്ടില്ലെന്നും താഴെത്തട്ടില്‍ പ്രവര്‍ത്തനം ഏകോപിപ്പിക്കുന്നതില്‍ വന്ന വീഴ്ചയാണ് വോട്ടു കുറയാന്‍ കാരണമായതെന്നും സുധാകരന്‍ പറഞ്ഞു. ബി.ജെ.പി വോട്ടുകള്‍ യു.ഡി.ഫിലേക്ക് പോയെന്നും മന്ത്രി പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>പ്രചരണത്തിലെ പോരായ്മകള്‍ കണ്ടെത്തുന്നതില്‍ ജില്ലാ നേതൃത്വത്തിന് ജാഗ്രതക്കുറവ് ഉണ്ടായെന്ന് യോഗത്തില്‍ പങ്കെടുത്ത സംസ്ഥാന സെക്രട്ടേറിയറ്റ് അംഗം എം.വി ഗോവിന്ദനും കേന്ദ്ര കമ്മിറ്റി അംഗം കെ. രാധാകൃഷ്ണനും പറഞ്ഞു.</p>
      <figure>
        <iframe src="https://www.youtube.com/embed/36TergbHw18" width="500" height="281" data-service="Youtube" scrolling="no"/>
      </figure>
    </article>
  </body>
</html>