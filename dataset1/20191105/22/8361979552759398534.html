<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/dzhuliani-formuvav-negativne-stavlennya-trampa-do-ukrajini-novini-svitu-50051827.html"/>
    <meta property="og:site_name" content="НВ"/>
    <meta property="article:published_time" content="2019-11-05T22:45:00+00:00"/>
    <meta property="og:title" content="Волкер: Джуліані формував негативне ставлення Трампа до України"/>
    <meta property="og:description" content="Ексспецпредставник США в Україні Курт Волкер заявив, що адвокат американського президента Рудольф Джуліані формував негативне ставлення Дональда Трампа до України."/>
  </head>
  <body>
    <article>
      <h1>Волкер: Джуліані формував негативне ставлення Трампа до України</h1>
      <h2>Ексспецпредставник США в Україні Курт Волкер заявив, що адвокат американського президента Рудольф Джуліані формував негативне ставлення Дональда Трампа до України.</h2>
      <address>
        <time datetime="2019-11-05T22:45:00+00:00">05 Nov 2019, 22:45</time>
      </address>
      <p>Про це йдеться в його <a href="https://intelligence.house.gov/uploadedfiles/20191105_-_volker_transcript_excerpts_final.pdf">свідченнях</a> Конгресу США в рамках розслідування щодо імпічменту Трампа.</p>
      <p>Він зазначає, що саме Джуліані формував негативне ставлення Трампа до України, що «протидіяло» зусиллям президента України Володимира Зеленського.</p>
      <p>Читайте також:<br/><a href="https://nv.ua/ukr/world/geopolitics/biliy-dim-priznachiv-komandu-vidpovidalnu-za-ukrajinu-podrobici-50048115.html">&amp;nbsp«Три аміго». Чиновник Держдепу розповів про відповідальну за політику в Україні команду Білого дому</a></p>
      <p>Волкер уточнив, що розповів про це Зеленському та керівнику Офісу президента Андрію Богдану під час <a href="https://nv.ua/ukr/world/geopolitics/volker-pro-peregovori-iz-zelenskim-vidminna-zustrich-50030045.html">зустрічі в Канаді, що відбулася в липні</a>.</p>
      <p>«Негативні історії про Україну, які просував Джуліані, були проблемою. На мій погляд, це заважало нашим можливостям будувати відносини так, як ми повинні були робити», — підкреслив Волкер.</p>
      <p>Читайте також:<br/><a href="https://nv.ua/ukr/world/geopolitics/impichment-trampa-novi-podrobici-zi-svidchen-posla-v-yes-50051815.html">&amp;nbspТоп-дипломат США визнав зв’язок між військовою допомогою і розслідуванням проти Байдена</a></p>
      <p>Також колишній спецпредставник розповів, що він організував першу телефонну розмову між Джуліані і помічником президента Зеленського Андрієм Єрмаком.</p>
      <p>Волкер зазначив, що після цієї розмови Джуліані виступив за проведення телефонного дзвінка між Зеленським і Трампом, який відбувся всього через кілька днів.</p>
      <p>Спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск процедури імпічменту</a> Трампа після скандалу навколо телефонної розмови глави Білого дому і президента України Володимира Зеленського.</p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Також перед розмовою Трамп призупинив виділення військової допомоги для України.</p>
      <p>Демократи розслідують питання про те, чи заблокував Трамп військову допомогу, щоб чинити тиск на Україну і, врешті-решт, змусити Київ почати політично мотивоване розслідування проти його опонента.</p>
      <p>Трамп наполягає, що розмова з Зеленським була «ідеальною» і що в контактах з українською владою не було quid pro quo (послуга за послугу).</p>
    </article>
  </body>
</html>