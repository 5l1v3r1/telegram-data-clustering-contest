<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638422/%D8%AD%D9%85%D9%84%D9%87-%D9%87%DA%A9%D8%B1%D9%87%D8%A7%DB%8C-%DA%86%DB%8C%D9%86%DB%8C-%D8%A8%D9%87-%D9%85%D8%B1%D8%A7%DA%A9%D8%B2-%D8%AF%D9%88%D9%84%D8%AA%DB%8C-%D8%AF%D8%B1-%D8%B4%D8%B4-%DA%A9%D8%B4%D9%88%D8%B1-%D8%AC%D9%87%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T22:33:00+00:00"/>
    <meta property="og:title" content="حمله هکرهای چینی به مراکز دولتی در شش کشور جهان"/>
    <meta property="og:description" content="گروهی از هکرهای چینی به اهدافی از پیش تعیین شده به مراکز دولتی شش کشور مختلف حمله کردند."/>
  </head>
  <body>
    <article>
      <h1>
        <a href="https://www.bultannews.com/fa/news/638422/%D8%AD%D9%85%D9%84%D9%87-%D9%87%DA%A9%D8%B1%D9%87%D8%A7%DB%8C-%DA%86%DB%8C%D9%86%DB%8C-%D8%A8%D9%87-%D9%85%D8%B1%D8%A7%DA%A9%D8%B2-%D8%AF%D9%88%D9%84%D8%AA%DB%8C-%D8%AF%D8%B1-%D8%B4%D8%B4-%DA%A9%D8%B4%D9%88%D8%B1-%D8%AC%D9%87%D8%A7%D9%86">حمله هکرهای چینی به مراکز دولتی در شش کشور جهان</a>
      </h1>
      <h2>گروهی از هکرهای چینی به اهدافی از پیش تعیین شده به مراکز دولتی شش کشور مختلف حمله کردند.</h2>
      <address><time datetime="2019-11-05T22:33:00+00:00">05 Nov 2019, 22:33</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، گزارشات جدید تعدادی از سازمان‌های امنیت شبکه در کشورهای مختلف جهان نشان می‌دهد، گروهی از هکرهای چینی به نام Calypso APT در سه ساله گذشته به اهداف مختلفی در شش کشور حملات سایبری انجام داده و سرورهای این کشورها را مورد آسیب قرار دادند.</p>
      <p>هرچند سرویس‌های امنیتی کشورهای مورد حمله قرار گرفته هیچ گونه جزئیاتی از این حمله‌های سایبری را منتشر نکرده است ولی شواهد حاکی از آن است که درصد کمی از هجوم هکرهای چینی توانسته به مراکز دولتی در کشورهای روسیه، قزافستان، برزیل، هند، تایلند و ترکیه آسیب بزند و نوعی هرج و مرج را در این شبکه اینترنت این کشورها ایجاد کند.</p>
      <p>
        <b>سازمان‌های دولتی در شش کشور هدف حمله هکرهای چینی</b>
      </p>
      <p>اگرچه اعضای گروه Calypso APT از ابزارهای و بدافزارهای ویژه در حمله‌های خود استفاده کردند اما دو روش عمده در هک پایگاه‌های مختلف اطلاعاتی از سوی آن‌ها مورد استفاده قرار می‌گرفته است؛ که روش اول نفوذ از طریق باگ‌های موجود در سایت یا سرور شرکت یا سازمانی دولتی و دیگری حمله از مسیر به کارگیری اطلاعات موجود در کارت‌های اعتباری سرقت رفته از کاربران مختلف بوده است.</p>
      <p>ایجاد لایه‌های امنیتی در اطراف پایگاه‌های اطلاعاتی حساس در کشورهای مختلف جهان تا حدود زیادی توانسته است از نفوذ‌های غیرمجاز جلوگیری کند ولی هکرها همواره در تلاش هستند تا با شناسایی باگ‌ها و خلع‌های امنیتی به اطلاعات مهم و حیاتی برای یک یا چند کشور دست پیدا کنند. این کاربران، غیرمجاز اطلاعات بدست آمده از منابع مختلف یک کشور را با قیمتی گزاف به همان کشور یا کشورهای دیگر می‌فروشند و میلیون‌ دلار از این طریق کسب می‌کنند.</p>
      <p>بد افزار PlugX و تروجان Byeby دو نمونه از ابزارهای مورد علاقه اعضای این گروه هکرهای چینی هستند و با استفاده از آن‌ها تاکنون حمله‌های زیادی را برنامه‌ریزی کرده و انجام داده‌اند.</p>
    </article>
  </body>
</html>