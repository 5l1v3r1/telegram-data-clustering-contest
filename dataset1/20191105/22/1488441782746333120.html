<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/05/avete-un-pixel-siete-impazienti-provare-le-nuove-routine-android-10-vi-basta-root-qualche-passaggio-678637/"/>
    <meta property="og:site_name" content="AndroidWorld"/>
    <meta property="article:published_time" content="2019-11-05T22:43:58+00:00"/>
    <meta property="og:title" content="Avete un Pixel e siete impazienti di provare le nuove routine di Android 10? Vi basta il root e qualche passaggio"/>
    <meta property="og:description" content="Circa a metà dello sviluppo di Android 10 abbiamo visto l’introduzione delle “rules”, o “routine”, tramite le quali automatizzare alcune azioni...."/>
  </head>
  <body>
    <article>
      <h1>Avete un Pixel e siete impazienti di provare le nuove routine di Android 10? Vi basta il root e qualche passaggio</h1>
      <address><time datetime="2019-11-05T22:43:58+00:00">05 Nov 2019, 22:43</time> by <a rel="author" href="https://www.androidworld.it/author/robottin/" target="_blank">Matteo Bottin</a></address>
      <p>Circa a metà dello sviluppo di <a href="https://www.androidworld.it/tag/android-10/">Android 10</a> abbiamo visto <a href="https://www.androidworld.it/2019/05/27/android-q-tasker-le-routine-potrebbero-arrivare-nella-versione-stabile-foto-633579/">l’introduzione delle “rules”, o “routine”</a>, tramite le quali automatizzare alcune azioni. Sì, insomma, un po’ come <a href="https://www.androidworld.it/tag/tasker/">Tasker</a>, ma molto meno flessibile. Sebbene queste routine non siano state viste nella versione stabile di Android 10, alcuni utenti Pixel <a href="https://www.androidworld.it/2019/10/23/lintroduzione-delle-routine-android-10-si-avvicina-google-le-sta-testando-pixel-foto-674735/">hanno trovato questa funzione nel proprio smartphone</a> dopo un aggiornamento lato server di Google.</p>
      <p>Se non volete aspettare Big G per ricevere le routine e avete un Pixel con root, questa <b>piccola procedura</b> è quella che fa per voi. Noi riporteremo i passaggi esattamente come indicato dai <a href="https://www.androidpolice.com/2019/11/05/how-to-enables-rules-on-android-10-with-root/">colleghi di Android Police</a>, dunque potreste incontrare qualche problema di traduzione.</p>
      <p>Ecco quindi quello che dovete fare per ottenere le routine:</p>
      <ol>
        <li>Usando un file manager che supporta la navigazione nelle cartelle di sistema (come <a href="https://play.google.com/store/apps/details?id=pl.solidexplorer2">Solid Explorer</a>), raggiungete il percorso “/data/data/com.google.android.settings.intelligence/shared_prefs”</li>
        <li>Qui aprite il file “SettingsGoogleIntelligenceSharedPrefFile.xml” (prima fateci un backup per sicurezza) e cambiate il valore a “true” di tutte le flag contenenti “RoutinesPrototype”</li>
        <li>Accedendo al menù “App e Notifiche” delle Impostazioni, forzate l’arresto delle app Impostazioni e “Settings Suggestion”</li>
        <li>Aprite le Impostazioni e cercate “rules”. Se tutto è andato per il verso giusto, è disponibile un solo risultato: sceglietelo e iniziate a creare le vostre routine personalizzate</li>
      </ol>
      <p>Volendo è possibile anche <b>fare in modo che la voce “rules” appaia nelle impostazioni di sistema</b>: vi basterà aprire un terminale e digitare questi comandi:</p>
      <ol>
        <li>su</li>
        <li>pm enable com.google.android.settings.intelligence/.modules.routines.impl.settings.RoutinesSettingsActivity</li>
      </ol>
      <p>Insomma, un processo abbastanza semplice, ma che <b>sconsigliamo a chi non è pratico del modding</b>. D’altronde, Google sta lentamente inviando la funzionalità a tutti i suoi utenti, e dunque è solo questione di tempo prima che raggiunga tutti.</p>
    </article>
  </body>
</html>