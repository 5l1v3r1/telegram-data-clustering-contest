<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545230.html/%D8%AF%D9%88%D8%B1%D9%87-%D8%B1%D9%88%D8%A7%DB%8C%D8%AA-%DA%AF%D8%B1%DB%8C-%D8%AF%D9%81%D8%A7%D8%B9-%D9%85%D9%82%D8%AF%D8%B3-%D8%AF%D8%B1-%D8%B4%D9%87%D8%B1%DA%A9%D8%B1%D8%AF-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF--%D9%BE%D8%B1%D8%AF%D8%A7%D8%AE%D8%AA%D9%86-%D8%A8%D9%87-%D8%AF%D9%81%D8%A7%D8%B9-%D9%85%D9%82%D8%AF%D8%B3-%D8%AF%D8%B1-%D8%B1%D8%A7%D8%B3%D8%AA%D8%A7%DB%8C-%DA%AF%D8%A7%D9%85-%D8%AF%D9%88%D9%85-%D8%A7%D9%86%D9%82%D9%84%D8%A7%D8%A8-%D9%87%D8%AF%D9%81-%D8%A7%D8%B2-%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%DB%8C%D9%86-%D8%AF%D9%88%D8%B1%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T22:24:00+00:00"/>
    <meta property="og:title" content="دوره روایت گری دفاع مقدس در شهرکرد برگزار می شود /پرداختن به دفاع مقدس در راستای گام دوم انقلاب هدف از برگزاری این دوره"/>
    <meta property="og:description" content="فرمانده بسیج ناحیه دانشجویی چهارمحال و بختیاری گفت: دوره روایت گری دفاع مقدس با هدف پرداختن به روایت گری دفاع مقدس توسط جوانان انجام میگیرد."/>
  </head>
  <body>
    <article>
      <h1>دوره روایت گری دفاع مقدس در شهرکرد برگزار می شود /پرداختن به دفاع مقدس در راستای گام دوم انقلاب هدف از برگزاری این دوره</h1>
      <h2>فرمانده بسیج ناحیه دانشجویی چهارمحال و بختیاری؛</h2>
      <address>
        <time datetime="2019-11-05T22:24:00+00:00">05 Nov 2019, 22:24</time>
      </address>
      <p>فرمانده بسیج ناحیه دانشجویی چهارمحال و بختیاری گفت: دوره روایت گری دفاع مقدس با هدف پرداختن به روایت گری دفاع مقدس توسط جوانان انجام میگیرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مرتضی کریمی فرمانده  بسیج ناحیه دانشجویی چهارمحال و بختیاری  در گفتگو با خبرنگار <a href="http://www.jahanbinnews.ir/">جهانبین نیوز</a> ؛ اظهار کرد: دوره روایت گری دفاع مقدس به مدت دو روز در دانشگاه شهرکرد برگزار می شود.<br/><br/>وی با اشاره به اینکه برای برگزاری دوره روایت گری دفاع مقدس هیئت اندیشه ورز تشکیل شده است  تصریح کرد: این دوره با هدف پرداختن به روایت گری دفاع مقدس توسط جوانان انجام میگیرد.<br/><br/>کریمی ادامه داد: هیئت اندیشه ورز در دانشگاه های مختلف تشکیل شد و برای پرداختن به دفاع مقدس در راستای گام دوم انقلاب دسته بندی های لازم صورت گرفت.<br/><br/>وی با اشاره به اینکه شاخص های اصلی روایت گری دفاع مقدس برای دوستان گفته می شود بیان داشت:  ایثار و از خود گذشتگی ، همدلی و شاخص های روز مورد نیاز در سر فصل های این دوره آمده است.<br/><br/>کریمی با تاکید بر اینکه این دوره با حضور اساتید مطرح کشوری برگزار می شود خاطر نشان کرد: این اساتید در فن روایت گری و همچنین پرداختن به گنجینه دفاع مقدس جزء نفرات اول هستند.<br/><br/>وی با اذعان بر اینکه برای بهتر برگزار شدن این دوره نهایت تلاش و کوشش صورت گرفته است اظهار کرد: نهایت تبلیغات برای  کار کیفی صورت گرفته است .<br/><br/>کریمی با اشاره به اینکه تعداد نفراتی که در این دوره شرکت می کنند محدود است بیان داشت: استقبال برای شرکت در این دوره زیاد بود اما ما تنها توانسته ایم فضا را برای 80 نفر فراهم کنیم که بتوانند در این دوره شرکت کنند.<br/><br/>وی یادآور شد: ما بقی کسانی که موفق به شرکت در این دوره نشدند  می توانند در دوره های بعدی روایت گری دفاع مقدس شرکت کرده و نهایت استفاده از این دوره ها را ببرند.<br/><br/>کریمی خاطر نشان کرد: این برنامه دو روز به صورت تئوری و چهار روز عملیاتی است و افراد در مناطق محروم اعزام می شوند و شروع به روایت گری برای جوانان و همان نسل سومی می کنند که جنگ را ندیده اند .<br/><br/>وی در پایان افزود: راویان ما از بین دانشجویان انتخاب می شوند که بتوانند پیام شهدا را به نسل های بعدی هم انتقال دهند که نسل سوم انقلاب هم راوی گر پیام شهدا باشند.<br/><br/>انتهای پیام/</p>
    </article>
  </body>
</html>