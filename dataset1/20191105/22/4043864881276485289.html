<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/6/7231109/"/>
    <meta property="og:site_name" content="Українська правда"/>
    <meta property="article:published_time" content="2019-11-05T22:08:10+00:00"/>
    <meta property="og:title" content="Ліга Чемпіонів: &quot;Челсі&quot; та &quot;Аякс&quot; забили на двох вісім голів, &quot;Барселона&quot; не зуміла виграти у &quot;Славії&quot;"/>
    <meta property="og:description" content="У вівторок 5 листопада пройшли матчі 4 туру групового турніру Ліги Чемпіонів."/>
  </head>
  <body>
    <article>
      <h1>Ліга Чемпіонів: "Челсі" та "Аякс" забили на двох вісім голів, "Барселона" не зуміла виграти у "Славії"</h1>
      <address>
        <time datetime="2019-11-05T22:08:10+00:00">05 Nov 2019, 22:08</time>
      </address>
      <p>У вівторок 5 листопада пройшли матчі 4 туру групового турніру Ліги Чемпіонів.</p>
      <p>Англійський "Ліверпуль" у групі Е з рахунком 2:1 переміг бельгійський "Генк". В іншому матчі групи італійський "Наполі" в Неаполі не зумів переграти австрійський "Зальцбург". Поєдинок завершився з рахунком 1:1.</p>
      <p>У групі F "Барселона" в домашньому матчі зіграла у "суху" нічию із чеською "Славією". Вольову перемогу в іншому матчі групи отримала дортмундська "Боруссія" в грі з італійським "Інтером". Німецька команда по ходу матчу поступалася з рахунком 0:2. Втім у другому таймі дортмундці забили три голи і перемогли з рахунком 3:2.</p>
      <p>У групі G російський "Зеніт" у Санкт-Петербурзі з рахунком 0:2 програв німецькому "Лейпцигу". В іншому матчі групи французький "Ліон" з рахунком 3:1 здолав португальську "Бенфіку".</p>
      <p>Найбільш видовищні матчі пойшли в групі H. "Челсі" в Лондоні зіграв унічию з рахунком 4:4 з нідерландським "Аяксом". Ще на 55-й хвилині гри "Аякс" вигравав у "Челсі" - 4:1. За 15-ть хвилин англійці забили три м`ячі і зрівняли рахунок. Забили "сині" і п`ятий гол у ворота гостей, але він був скасований рефері через гру рукою гравця "Челсі" в атаці. "Аякс" з 68-ї хвилин грав удев`ятьох. За 30-ть секунд два гравці нідерландського клубу примудрилися отримати по другій жовтій картці, заслуживши вилучення.</p>
      <p>В іншому матчі групи іспанська "Валенсія" розгромила французький "Лілль" з рахунком 4:1. Зазначимо, що після першого тайму "Лілль" вів у рахунку з рахунком 1:0.</p>
      <related>
        <a href="https://www.pravda.com.ua/news/2019/11/3/7230870/"/>
        <a href="https://www.pravda.com.ua/news/2019/11/2/7230812/"/>
        <a href="https://www.pravda.com.ua/news/2019/10/30/7230540/"/>
      </related>
    </article>
  </body>
</html>