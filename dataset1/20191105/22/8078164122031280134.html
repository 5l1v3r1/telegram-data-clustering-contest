<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/cards/da-vasco-loren-storie-famose-carcere-quando-attori-cantanti-finiscono-dietro-sbarre/vasco-rossi_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-05T22:00:00+00:00"/>
    <meta property="og:title" content="Da Vasco a Loren, storie (famose) dal carcere: quando attori e cantanti finiscono dietro le sbarre"/>
    <meta property="og:description" content="Tra storie di droga e (presunta) evasione fiscale: i personaggi famosi che hanno avuto guai con la giustizia italiana"/>
  </head>
  <body>
    <article>
      <h1>Da Vasco a Loren, storie (famose) dal carcere: quando attori e cantanti finiscono dietro le sbarre</h1>
      <address><time datetime="2019-11-05T22:00:00+00:00">05 Nov 2019, 22:00</time> by <a rel="author">Arianna Ascione</a></address>
      <p>L'ex attrice Paola Senatore, che oggi <a href="https://www.corriere.it/spettacoli/19_novembre_05/paola-senatore-vita-tormentata-film-erotici-carcere-fino-conversione-a3a16cda-ffab-11e9-86c6-d2f1a0d8af2e.shtml">ha intrapreso un percorso di rinascita attraverso la fede</a> dopo una vita tormentata, è tra i tanti personaggi del mondo dello spettacolo che nella loro vita sono finiti dietro le sbarre (per qualche giorno o per un periodo di tempo più lungo). A Vasco Rossi la «vita spericolata» da lui tanto cantata ha presentato il conto per la prima volta il 3 aprile 1984: alle 3 di mattina gli trovarono addosso 26 grammi di cocaina. Finì nel carcere di Pesaro, dove trascorse 22 giorni di cui cinque in isolamento: «L'unico a venirmi a trovare fu Fabrizio De André, con Dori - ricordava ad <a href="https://www.corriere.it/spettacoli/17_febbraio_23/droga-carcere-ricordo-mio-padre-lager-nazista-vasco-rossi-si-racconta-0e893ee6-f9c5-11e6-9b43-a08eac6546a0.shtml">Aldo Cazzullo per il Corriere</a> - Pannella mandò un telegramma. Il carcere fu un modo per disintossicarmi, e anche per resettarmi. Fino ad allora ero convinto di bruciare in fretta, di morire giovane. Mi dissi che dalla sofferenza non si fugge, ed era meglio andare sino in fondo alla vita, per vedere come va a finire questa bella storia. E sono ancora qua».</p>
      <figure>
        <img src="https://images2.corriereobjects.it/methode_image/2019/11/05/Spettacoli/Foto%20Spettacoli/VAS_02_672-458_resize.jpg?v=201911061401"/>
      </figure>
      <aside>Scheda 1 di 8<br/><br/>INDIETRO<a href="https://www.corriere.it/spettacoli/cards/da-vasco-loren-storie-famose-carcere-quando-attori-cantanti-finiscono-dietro-sbarre/sophia-loren.shtml"> AVANTI</a></aside>
    </article>
  </body>
</html>