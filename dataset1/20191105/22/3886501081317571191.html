<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/118923-najmanje-tri-demonstranta-poginula-u-iraku?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-05T22:20:04+00:00"/>
    <meta property="og:title" content="Najmanje tri demonstranta poginula u Iraku"/>
    <meta property="og:description" content="Najmanje tri iračka demonstranta poginula su u sukobima s bezbednosnim snagama na jugu Iraka, izjavili su danas zvaničnici, dok su vlasti pokušavale da otvore glavnu luku u zemlji koju učesnici protesta tri dana blokiraju.Bezbednosni i zdravstveni zvaničnici su naveli da je u lučkom mestu Um Kasr, ključnom naftnom terminalu u Persijskom zalivu, ubijen jedan demonstrant i da je osam ranjeno, dok je Iračka visoka komisija za ljudska prava navela da su u sukobima u mestu Šatrah ubijene dve osobe i da su 23 ranjene.Neimenovan zvaničnici su naveli da su bezbednosne snage u Um Kasru koristile bojevu municiju i suzavac i da su demonstranti zaplenili oklopno vozilo.Iračke bezbednosne snage su od 1. oktobra ubile najmanje 267 demonstranata tokom dva velika talasa demonstracija u Bagdadu i širom većinsiki šiitskog juga zemlje.Demonstranti traže potpuno preoblikovanje političkog sistema uspostavljenog posle invazije iz 2003. godine koju su predvodile SAD, i optužuju vladu i vodeće partije za korupciju i nekompetentnost…"/>
  </head>
  <body>
    <article>
      <h1>Najmanje tri demonstranta poginula u Iraku</h1>
      <address>
        <time datetime="2019-11-05T22:20:04+00:00">05 Nov 2019, 22:20</time>
      </address>
      <slideshow>
        <figure>
          <img src="https://static.beta.rs/thumbs/b7e0897f.556x371.jpg"/>
        </figure>
        <figure>
          <img src="https://static.beta.rs/thumbs/75432446.522x371.jpg"/>
        </figure>
        <figure>
          <img src="https://static.beta.rs/thumbs/d4d3c695.556x371.jpg"/>
        </figure>
        <figure>
          <img src="https://static.beta.rs/thumbs/c5437377.567x371.jpg"/>
        </figure>
        <figure>
          <img src="https://static.beta.rs/thumbs/2fff6239.545x371.jpg"/>
        </figure>
        <figure>
          <img src="https://static.beta.rs/thumbs/851ce9d8.556x371.jpg"/>
        </figure>
        <figure>
          <img src="https://static.beta.rs/thumbs/2e9ca3c7.514x371.jpg"/>
        </figure>
        <figure>
          <img src="https://static.beta.rs/thumbs/bc07bc4b.556x371.jpg"/>
        </figure>
        <figure>
          <img src="https://static.beta.rs/thumbs/83255af6.556x371.jpg"/>
        </figure>
        <figure>
          <img src="https://static.beta.rs/thumbs/2e3979ad.546x371.jpg"/>
        </figure>
      </slideshow>
      <p>Najmanje tri iračka demonstranta poginula su u sukobima s bezbednosnim snagama na jugu Iraka, izjavili su danas zvaničnici, dok su vlasti pokušavale da otvore glavnu luku u zemlji koju učesnici protesta tri dana blokiraju.<br/><br/>Bezbednosni i zdravstveni zvaničnici su naveli da je u lučkom mestu Um Kasr, ključnom naftnom terminalu u Persijskom zalivu, ubijen jedan demonstrant i da je osam ranjeno, dok je Iračka visoka komisija za ljudska prava navela da su u sukobima u mestu Šatrah ubijene dve osobe i da su 23 ranjene.<br/><br/>Neimenovan zvaničnici su naveli da su bezbednosne snage u Um Kasru koristile bojevu municiju i suzavac i da su demonstranti zaplenili oklopno vozilo.<br/><br/>Iračke bezbednosne snage su od 1. oktobra ubile najmanje 267 demonstranata tokom dva velika talasa demonstracija u Bagdadu i širom većinsiki šiitskog juga zemlje.<br/><br/>Demonstranti traže potpuno preoblikovanje političkog sistema uspostavljenog posle invazije iz 2003. godine koju su predvodile SAD, i optužuju vladu i vodeće partije za korupciju i nekompetentnost u ekonomiji.</p>
    </article>
  </body>
</html>