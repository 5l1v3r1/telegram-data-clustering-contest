<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/koszykowka,117/polski-cukier-torun-dinamo-sassari-wynik-relacja-liga-mistrzow-2019-20,983223.html"/>
    <meta property="og:site_name" content="TVN24"/>
    <meta property="article:published_time" content="2019-11-05T22:43:00+00:00"/>
    <meta property="og:title" content="Dinamo Sassari za silne w Lidze Mistrzów dla Polskiego Cukru Toruń"/>
    <meta property="og:description" content="Polski Cukier Toruń przegrał u siebie z włoskim Dinamem Sassari 95:113 (19:26, 33:27, 28:28, 15:32) w meczu 4. kolejki fazy grupowej Ligi Mistrzów. O wysokiej porażce przesądziła fatalna czwarta kw..."/>
  </head>
  <body>
    <article>
      <h1>Dinamo Sassari za silne w Lidze Mistrzów dla Polskiego Cukru Toruń</h1>
      <address>
        <time datetime="2019-11-05T22:43:00+00:00">05 Nov 2019, 22:43</time>
      </address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/ff38c005-30e7-46c2-8bb6-372146fc73ef.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/e54e3bc7-6314-46ef-a3bd-6a628a6192ee-480p.mp4" autoplay="" loop=""/>
          <figcaption>Polski Cukier Toruń przegrał z Dinamo Sassari w 4. kolejce...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/6b5c5ce5-9392-42f1-b20e-097eb7e24bd8-480p.mp4" autoplay="" loop=""/>
          <figcaption>Skrót meczu Polski Cukier Toruń - Dinamo Sassari w 4....</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/26be8434-3046-4b0d-9b89-aeb038af18d4-480p.mp4" autoplay="" loop=""/>
          <figcaption>Skrót meczu Stelmet Zielona Góra - Parma Perm w Lidze VTB</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/bf0b9fa1-6f6c-4533-b3ad-a4f07becde1d-480p.mp4" autoplay="" loop=""/>
          <figcaption>Polski Cukier Toruń przegrał z Baxi Manresą w 1. kolejce...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/eda59610-89c9-4cd0-93cb-b4503b8760a2-480p.mp4" autoplay="" loop=""/>
          <figcaption>Polski Cukier Toruń pokonał SIG Strasbourg w 2. kolejce Ligi...</figcaption>
        </figure>
        <figcaption>Polski Cukier Toruń przegrał z Dinamo Sassari w Lidze Mistrzów Foto: Newspix | Video: Eurosport</figcaption>
      </slideshow>
      <h3>Polski Cukier Toruń przegrał u siebie z włoskim Dinamem Sassari 95:113 (19:26, 33:27, 28:28, 15:32) w meczu 4. kolejki fazy grupowej Ligi Mistrzów. O wysokiej porażce przesądziła fatalna czwarta kwarta. Jedna wygrana i trzy porażki - to bilans Polaków w grupie A.</h3>
      <related>
        <a href="https://eurosport.tvn24.pl/koszykowka,117/koncertowy-mecz-stelmetu-zielona-gora-druga-wygrana-w-lidze-vtb,983222.html"/>
      </related>
      <p>Wicemistrzowie Polski musieli we wtorek radzić sobie z włoskim zespołem w mocno okrojonym składzie. Kontuzjowani są bowiem reprezentanci Polski Damian Kulig i Karol Gruszecki, a w ostatnim meczu ligowym urazu nabawił się Jakub Schenk.</p>
      <p>To mocno komplikuje rotację trenerowi Sebastianowi Machowskiemu. Jego podopieczni nic sobie z tego jednak nie robili, ale... tylko przez trzy kwarty.</p>
      <h3>Zawiedli w końcówce</h3>
      <p>Do tego czasu walczyli z Dinamem jak równy z równym. W czwartej kwarcie coś się zacięło. Kompletnie rozsypała się gra w obronie. W ataku zmęczeni zawodnicy z Torunia podejmowali złe decyzje, grali zbyt indywidualnie, nie szukali najlepszych pozycji. Dali rozkręcić się Włochom, a ci wykorzystali to bez najmniejszych skrupułów.</p>
      <p>Polski Cukier w przekroju całego meczu nie wyglądał źle. Momentami grał ciekawą koszykówkę. Znów jednak okazało się, że jeżeli zespół pójdzie z rywalem na wymianę ciosów, w Europie - przy obecnej krótkiej ławce - nie jest w stanie wytrzymać takiego tempa. Chris Wright zdobył we wtorek 30 punktów, ale polski zespół miał zbyt mało argumentów, żeby odnieść drugą wygraną w fazie grupowej.</p>
      <p>W 5. kolejce Polski Cukier Toruń czeka wyjazdowy mecz z litewskim Lietkabelis Poniewież. Spotkanie odbędzie się 12 listopada.</p>
      <p>
        <b>Polski Cukier Toruń - Dinamo Sassari 95:113 (19:26, 33:27, 28:28, 15:32).</b>
      </p>
      <p>Punkty:</p>
      <p>Polski Cukier Toruń: Chris Wright 30, Keith Hornsby 15, Alade Aminu 13, Aaron Cel 14, Kyle Weaver 11, Aleksander Perka 6, Bartosz Diduszko 4, Ignacy Grochowski 2, Mikołaj Ratajczak 0, Jakub Kondraciuk 0.</p>
      <p>Dinamo Sassari: Dwayne Evans 29, Marco Spissu 22, Miro Bilan 16, Stefano Gentile 13, Curtis Jerrells 12, Jamel McLean 7, Michele Vitali 6, Paulius Sorokas 5, Dyshawn Pierre 3, Bucarelli 2.</p>
      <p>
        <i>
          <b>Koszykarska Liga Mistrzów FIBA na żywo na antenach Eurosportu i w usłudze Eurosport Player.</b>
        </i>
      </p>
      <p>Autor: MSk / Źródło: PAP</p>
    </article>
  </body>
</html>