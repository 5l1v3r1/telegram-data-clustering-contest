<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/viktor_medvedchuk_zmenshennya_vartosti_gazu__naybilsh_aktualne_pytannya_dlya_1684401"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T20:40:00+00:00"/>
    <meta property="og:title" content="Медведчук: Зменшення вартості газу – найбільш актуальне питання для українців"/>
    <meta property="og:description" content="Якби парламент ухвалив винесений «Опозиційною платформою – За життя» законопроєкт № 1122 щодо формування вартості газу для населення, це сприяло б зниженню житлово-комунальних тарифів і вартості газу для населення в майбутньому."/>
  </head>
  <body>
    <article>
      <h1>Медведчук: Зменшення вартості газу – найбільш актуальне питання для українців</h1>
      <address>
        <time datetime="2019-11-05T20:40:00+00:00">05 Nov 2019, 20:40</time>
      </address>
      <p>
        <b>Якби парламент ухвалив винесений «Опозиційною платформою – За життя» законопроєкт № 1122 щодо формування вартості газу для населення, це сприяло б зниженню житлово-комунальних тарифів і вартості газу для населення в майбутньому.</b>
      </p>
      <p>Про це в ексклюзивному інтерв’ю в ефірі інформаційно-аналітичного проєкту «<a href="https://zik.ua/tv/project/%D1%81hudova_chetvirka/">Чудова четвірка</a>» на телеканалі <a href="https://zik.ua/">ZIK</a> заявив голова політради партії «Опозиційна платформа – За життя», народний депутат України Віктор Медведчук.</p>
      <p>Політик звернув увагу на те, які питання нині найбільше турбують українців. </p>
      <p>«Це один із законопроєктів, який був винесений нашою «Опозиційною платформою – За життя» і який не був проголосований. Це законопроєкт №1122 щодо формування ціни, вартості газу для населення – і це одне з головних питань і головних законопроєктів, який міг пролити світло і знизити житлово-комунальні тарифи і вартість газу для населення в майбутньому, якщо б цей законопроєкт був прийнятий. Тому що ми запропонували, як представники фракції політичної сили, про що ми неодноразово говорили і наголошували: процес змішування ціни того газу, який видобувається державою через внутрішній видобуток, і через газ, який ми придбаємо по імпорту. Тобто, якщо змішувати вартість одного і іншого, то ця вартість значно зменшиться, що може зменшити ціну газу для населення і ціну газу в таких важливих житлово-комунальних послугах, як теплопостачання, гаряча вода і в багато чому іншому. І це був серйозний проєкт, який підготовлений фахівцями. Більше того, фахівцями нашої фракції, які розуміють, що таке газопостачання і що таке створення і відтворення тарифів на житлово-комунальні послуги в цілому і на газ зокрема», – наголосив Віктор Медведчук.</p>
      <figure>
        <iframe src="https://www.youtube.com/embed/EQ9Et003FmA" width="640" height="360" data-service="Youtube" scrolling="no"/>
      </figure>
      <p>Політик зауважив, що цей законопроєкт не був підтриманий більшістю, хоча саме про такі питання слід говорити нині насамперед.</p>
      <p>«Треба говорити те, що сьогодні турбує більше всього населення, – зменшення ціни на газ. Тому що зменшення, яке відбувалося в останні місяці, закінчиться. І актуальність цієї теми, яка, скажемо так, на сьогодні перейшла десь у тінь, вона, безумовно, стане актуальною після того, як громадяни отримають платіжки за листопад, за грудень. То чому ж не піти цим шляхом, чому ж та монобільшість і фракція «Слуги народу» не підтримала нас в цьому питанні, якщо це питання торкається більшості населення. Населення, яке не може платити і заборгувало більше 51 мільярда гривень в цьому питанні. І ця проблема з новою силою виникне в найближчі місяці осінньо-зимового сезону», – заявив Віктор Медведчук.</p>
      <p>Як повідомляли, новий голова Національної комісії, що здійснює державне регулювання у сферах енергетики і комунальних послуг (НКРЕКП) Валерій Тарасюк вважає, що <a href="https://zik.ua/news/2019/11/05/novyy_golova_nkrekp_zayavyv_shcho_pidnyattya_taryfiv_za_elektroenergiyu_dlya_1683989">зростання цін на електроенергію для населення є неминучим</a>.</p>
      <p>Нагадаємо, Верховна Рада не змогла ухвалити законопроєкт №1122 про внесення змін до Закону України «<a href="https://zik.ua/news/2019/10/30/rada_povernula_na_doopratsyuvannya_komitetu_zakonoproiekt_tsinoutvorennya_ta_1679729">Про ринок природного газу</a>» щодо впорядкування ціноутворення та недопущення підвищення цін і тарифів на природний газ, – його направлено на доопрацювання у комітет.</p>
      <related>
        <h4>читайте також</h4>
        <a href="https://zik.ua/news/2019/11/04/pidstav_dlya_pidvyshchennya_tsiny_na_gaz_dlya_naselennya_nemaie__oleksandr_1683205"/>
        <a href="https://zik.ua/news/2019/10/30/federatsiya_robotodavtsiv_vystupyla_iz_zayavoyu_z_pryvodu_pidvyshchennya_taryfu_na_1679707"/>
        <a href="https://zik.ua/news/2019/10/07/sytuatsiya_zalyshytsya_skladnoyu_i_nichogo_ne_zminytsya_tsogo_opalyuvalnogo_1662457"/>
        <a href="https://zik.ua/news/2019/08/26/kazka_pro_charivnyka_zi_smaragdovogo_mista__ekspert_pro_initsiatyvu_1634371"/>
      </related>
    </article>
  </body>
</html>