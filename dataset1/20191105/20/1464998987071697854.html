<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/karnataka-bjp-govt-jds"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-05T20:42:00+00:00"/>
    <meta property="og:title" content="ഇടക്കാല തെരഞ്ഞെടുപ്പ് വലിയ നഷ്ടങ്ങളുണ്ടാക്കും; കര്‍ണാടകയില്‍ ബിജെപി സര്‍ക്കാരിനെ മറിച്ചിടാനില്ലെന്ന് ജെഡിഎസ്"/>
    <meta property="og:description" content="ബംഗളൂര്: കര്‍ണാടകയിലെ ബിജെപി സര്‍ക്കാരിനെ മറിച്ചിടാനില്ലെന്ന് ജെ.ഡി.എസ് ദേശീയ അധ്യക്ഷന്‍ എച്ച്.ഡി ദേവഗൌഡ. സര്‍ക്കാരിനെ മറിച്ചിട്ട് ഒരു ഇടക്കാല തെരഞ്ഞെടുപ്പ് ഉണ്ടായാല്‍ അത് വലിയ നഷ്ടങ്ങള്‍ക്ക് വഴിവെയ്ക്കും. അതിനാലാണ് ശ്രമിക്കാത്തത്. എല്ലാ മണ്ഡലങ്ങളിലും സ്ഥാനാര്‍ഥികളെ..."/>
  </head>
  <body>
    <article>
      <h1>ഇടക്കാല തെരഞ്ഞെടുപ്പ് വലിയ നഷ്ടങ്ങളുണ്ടാക്കും; കര്‍ണാടകയില്‍ ബിജെപി സര്‍ക്കാരിനെ മറിച്ചിടാനില്ലെന്ന് ജെഡിഎസ്</h1>
      <address><time datetime="2019-11-05T20:42:00+00:00">05 Nov 2019, 20:42</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ബംഗളൂര്: കര്‍ണാടകയിലെ ബിജെപി സര്‍ക്കാരിനെ മറിച്ചിടാനില്ലെന്ന് ജെ.ഡി.എസ് ദേശീയ അധ്യക്ഷന്‍ എച്ച്.ഡി ദേവഗൌഡ. സര്‍ക്കാരിനെ മറിച്ചിട്ട് ഒരു ഇടക്കാല തെരഞ്ഞെടുപ്പ് ഉണ്ടായാല്‍ അത് വലിയ നഷ്ടങ്ങള്‍ക്ക് വഴിവെയ്ക്കും. അതിനാലാണ് ശ്രമിക്കാത്തത്. എല്ലാ മണ്ഡലങ്ങളിലും സ്ഥാനാര്‍ഥികളെ നിര്‍ത്തി വിജയിപ്പിക്കാന്‍ സിദ്ധരാമയ്യക്ക് സാധിക്കുമോ എന്നും എച്ച്.ഡി ദേവഗൌഡ ചോദിച്ചു.</p>
      <p>ചിലരുടെ മുഖ്യമന്ത്രി പദ സ്വപ്നമാണ് സഖ്യസര്‍ക്കാര്‍ താഴെയിറങ്ങാന്‍ കാരണമെന്ന് മുന്‍ മുഖ്യമന്ത്രി എച്ച്.ഡി കുമാരസ്വാമിയും കുറ്റപ്പെടുത്തി. </p>
      <p>സിദ്ധരാമയ്യയെ മുഖ്യമന്ത്രി പദത്തിലെത്തിക്കാന്‍ തുടങ്ങിയ കളികളാണ് സര്‍ക്കാര്‍ രാജിവെക്കേണ്ട സാഹചര്യത്തിലേക്ക് കാര്യങ്ങള്‍ എത്തിച്ചതെന്ന ആരോപണം നേരത്തെ തന്നെ ഉണ്ടായിരുന്നു. </p>
    </article>
  </body>
</html>