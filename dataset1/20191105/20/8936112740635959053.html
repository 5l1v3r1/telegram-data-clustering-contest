<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/czerwona-kartka-son-heung-mina-anulowana-everton-tottenham-premier-league,983178.html"/>
    <meta property="og:site_name" content="TVN24"/>
    <meta property="article:published_time" content="2019-11-05T20:05:00+00:00"/>
    <meta property="og:title" content="Koszmarna kontuzja Gomesa. Anulowano karę za fatalny w skutkach atak"/>
    <meta property="og:description" content="Angielska Federacja Piłkarska (FA) zmieniła decyzję w sprawie Son Heung-mina. Czerwona kartka, którą piłkarz Tottenhamu został ukarany za dramatycznie wyglądający faul na Andre Gomesie, została anu..."/>
  </head>
  <body>
    <article>
      <h1>Koszmarna kontuzja Gomesa. Anulowano karę za fatalny w skutkach atak</h1>
      <address>
        <time datetime="2019-11-05T20:05:00+00:00">05 Nov 2019, 20:05</time>
      </address>
      <slideshow>
        <figure>
          <img src="https://r-scale-60.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/ea94bb7e-ff4e-43de-a859-e41f185437f1.jpg?type=1&amp;srcmode=0&amp;srcx=0/1&amp;srcy=1/1&amp;srcw=49/50&amp;srch=1/1&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/a69e1eba-cd06-4ec6-b0ac-f6e780d15369-480p.mp4"/>
          <figcaption>Koszmarna kontuzja Andre Gomesa</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/7d2be034-92ea-4d78-b725-ece0f002730a-480p.mp4" autoplay="" loop=""/>
          <figcaption>Przygotowania Tottenhamu na starcie z Crveną zvezdą Belgrad</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/e04051f7-ab16-41c4-93b9-919832ccb902-480p.mp4"/>
          <figcaption>Tottenham - Bayern Monachium - Liga Mistrzów 2019/2020</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/73e0f7487b8e5297182c5a711d20bf26/8492004e-18ee-4c4a-aea5-1c6932a5c9e7-480p.mp4"/>
          <figcaption>Kot przerwał mecz Everton - Wolverhampton</figcaption>
        </figure>
        <figcaption>Son Heung-min po faulu wpadł w histerię Foto: PAP/EPA | Video: PAP/EPA</figcaption>
      </slideshow>
      <h3>Angielska Federacja Piłkarska (FA) zmieniła decyzję w sprawie Son Heung-mina. Czerwona kartka, którą piłkarz Tottenhamu został ukarany za dramatycznie wyglądający faul na Andre Gomesie, została anulowana.</h3>
      <p>Do dramatu doszło w <a href="https://eurosport.tvn24.pl/pilka-nozna,105/andre-gomes-ze-zlamana-noga-heung-min-son-z-czerwona-kartka-w-meczu-everton-tottenham,982651.html"><b>niedzielnym meczu Evertonu z Tottenhamem (1:1)</b></a>. W 78. minucie Koreańczyk, goniąc będącego przy piłce Gomesa, wykonał wślizg. Nie trafił w piłkę, a w nogi rywala. Portugalczyk wpadł jeszcze w Serge'a Auriera i upadł z nienaturalnie wygiętą prawą stopą.</p>
      <related>
        <a href="https://eurosport.tvn24.pl/pilka-nozna,105/lamali-prawa-czlowieka-liverpool-nie-chce-tam-mieszkac,982929.html"/>
      </related>
      <p>Gomes został zniesiony na noszach, Son był zrozpaczony. Sędzia Martin Atkinson najpierw pokazał mu żółtą kartkę. Potem zmienił decyzję i wyrzucił Koreańczyka z boiska.</p>
      <h3>Operacja bez komplikacji</h3>
      <p>Inaczej to widział menedżer Tottenhamu Mauricio Pochettino, który po meczu tłumaczył, że Son nie miał zamiaru zrobić krzywdy przeciwnikowi. Dlatego londyński klub odwołał się od werdyktu arbitra. <br/><br/>Angielska Federacja Piłkarska (FA) poinformowała we wtorek o anulowaniu czerwonej kartki dla Sona. W ten sposób pomocnik Tottenhamu uniknie zawieszenia w trzech kolejnych spotkaniach.<br/><br/>Gomes, który doznał złamania kostki z przemieszczeniem, <a href="https://eurosport.tvn24.pl/pilka-nozna,105/kontuzja-andre-gomesa-portugalczyk-przeszedl-operacje-zlamanej-nogi,982847.html"><b>w poniedziałek przeszedł operację</b></a>. Według oświadczenia wydanego przez Everton zabieg przebiegł bez żadnych komplikacji. Następnego dnia piłkarz wyszedł ze szpitala.</p>
      <figure>
        <img src="https://r-scale-c0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/126a154b-8caf-4db5-9e00-75df87130e95.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Feralna sytuacja z udziałem Sona, Auriera i Gomesa<cite>Źródło: Getty Images</cite></figcaption>
      </figure>
      <p>Autor: kz\kwoj / Źródło: eurosport.pl</p>
    </article>
  </body>
</html>