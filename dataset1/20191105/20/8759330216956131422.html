<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902543/opmerkelijk-kv-kortrijk-krijgt-5-000-euro-boete-voor-proza-van-wagner-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-05T20:00:00+00:00"/>
    <meta property="og:title" content="Opvallend: KV Kortrijk krijgt 5.000 boete voor 'proza van Wagner'"/>
    <meta property="og:description" content="KV Kortrijk heeft een boete van 5.000 euro gekregen vanwege... een tweet. Kortrijk heeft volgens de KBVB op denigrerende wijze gesproken over bondsprocureur Kris Wagner, zo meldt"/>
  </head>
  <body>
    <article>
      <h1>Opvallend: KV Kortrijk krijgt 5.000 boete voor 'proza van Wagner'</h1>
      <address>
        <time datetime="2019-11-05T20:00:00+00:00">05 Nov 2019, 20:00</time>
      </address>
      <p>
        <b>KV Kortrijk heeft een boete van 5.000 euro gekregen vanwege... een tweet. Kortrijk heeft volgens de KBVB op denigrerende wijze gesproken over bondsprocureur Kris Wagner, zo meldt <i><a href="https://sporza.be/nl/2019/11/05/kv-kortrijk-krijgt-maximumboete-voor-twitterpost/">Sporza</a></i><i>.</i></b>
      </p>
      <p>Op 22 oktober meldde KV Kortrijk via Twitter dat het vervolgd werd vanwege spreekkoren van de supporters Ã©n het gebruik van vuurpijlen. Het verspreiden van tuchtdossiers is volgens het bondsreglement verboden, en dus ging Kortrijk daar al in de fout.</p>
      <p>Vooral de manier waarop het werd gemeld deed echter de wenkbrauwen fronsen. KV Kortrijk had het over "een stuk proza, dat ongetwijfeld veel tijd en research gevergd heeft. We willen niet dat dit enkel voor de happy few geschreven werd", zo stond te lezen.</p>
      <p>Die cynische boodschap kost nu heel wat geld. "Er wordt neerbuigend gedaan over de afhandeling van deze procedure. Dergelijke houding hypothekeert tuchtafdelingen. Deze handelswijze getuigt van een gebrek aan respect voor alle tuchtorganen binnen de KBVB", klinkt het vonnis. "Tuchtdossiers moeten sereen worden behandeld. En zonder enige toestemmingen worden de identiteiten van tussenkomende personen aan het brede publiek bekendgemaakt. Bovendien ging deze beweerde communicatie (naar supporters) gepaard met ridiculiserend gebaar."</p>
    </article>
  </body>
</html>