<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/zhena-se-izgubi-v-moreto-ne-e-za-vyarvane-kakvo-si-khapva-dni-nared_news707585.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-05T20:37:00+00:00"/>
    <meta property="og:title" content="Жена се изгуби в морето, не е за вярване какво си хапва дни наред"/>
    <meta property="og:description" content="Кушила Стейн оцеляла благодарение на бонбонки"/>
  </head>
  <body>
    <article>
      <h1>Жена се изгуби в морето, не е за вярване какво си хапва дни наред</h1>
      <h2>Кушила Стейн оцеляла благодарение на бонбонки</h2>
      <address>
        <time datetime="2019-11-05T20:37:00+00:00">05 Nov 2019, 20:37</time>
      </address>
      <p>https://blitz.bg/svyat/zhena-se-izgubi-v-moreto-ne-e-za-vyarvane-kakvo-si-khapva-dni-nared_news707585.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572978021-101103141541-large.jpg"/>
      </figure>
      <p><b>Туристка оцеляла два дни в гумена лодка, носена от вълните в Егейско море, като яла бонбони, съобщи БиБиСи, предава "Дарик".</b><br/><br/>Четиресет и пет годишната Кушила Стейн от Нова Зеландия помагала на британец да закара яхтата си<b> от Турция до Атина</b>. По време на пътуването<b> тя решила да се разходи с гумена лодка, но на връщане към яхтата изгубила едно от веслата си,</b> а силният вятър я отнесъл навътре в морето.<br/><br/>Това се случило в петък, а собственикът на яхтата съобщил за изчезването на Стейн в събота сутринта. Шест плавателни съда и един хеликоптер, както и подводен дрон били изпратени да я издирват.<br/><br/>Новозеландката бил<b>а открита в неделя на 101 километра северно от Кри</b>т. Нейната майка казала за новозеландски медии, че дъщеря й е тренирала оцеляване в морето и може да опази живота си.<br/><br/>По време на<b> 37-часовото си изпитание </b>Стейн се препитавала <b>с шепа бонбони, а за да се стопли, се увила с найлонови торбички.</b><br/><br/>Като опитен моряк Стейн си <b>сложила на главата червена торбичка и използвала огледало, за да привлече вниманието на евентуални спасители.</b><br/><br/>Освен това тя<b> написала на лодката името на майка си и данни за контакт с нея, опасявайки се, че може да не оцелее.</b><br/><br/>След като бреговата охрана я намерила, Стейн била откарана в болница с <b>измръзване и дехидратация.</b><br/><br/>Когато я спасили, тя се обадила на майка си и казала: "<b>Остана ми само един бонбон, мамо!".</b></p>
    </article>
  </body>
</html>