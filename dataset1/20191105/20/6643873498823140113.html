<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/jdxp6n/Barcelona-snublet-i-Champions-League"/>
    <meta property="og:site_name" content="Bergens Tidende"/>
    <meta property="article:published_time" content="2019-11-05T20:05:08+00:00"/>
    <meta property="og:title" content="Barcelona gikk på overraskende poengtap i Champions League"/>
    <meta property="og:description" content="Barcelona gikk på et pinlig poengtap i Champions League-møtet med tsjekkiske Slavia Praha."/>
  </head>
  <body>
    <article>
      <h1>Barcelona gikk på overraskende poengtap i Champions League</h1>
      <h2>Barcelona gikk på et pinlig poengtap i Champions League-møtet med tsjekkiske Slavia Praha.</h2>
      <address><time datetime="2019-11-05T20:05:08+00:00">05 Nov 2019, 20:05</time> by <a rel="author">NTB</a></address>
      <p>
        <b>BARCELONA - SLAVIA PRAHA 0–0</b>
      </p>
      <p>Kampen på Camp Nou endte 0-0. I det omvendte oppgjøret for 14 dager siden ble Barcelona reddet av et selvmål av Peter Olayinka, da spanjolene vant 2-1 i Tsjekkia.</p>
      <p>Denne gangen fikk ikke hjemmelaget noen hjelpende hånd, men heller ikke tsjekkerne satte ballen i nettet – dermed ebbet kampen ut målløs.</p>
      <p>Barcelona står med åtte poeng etter fire kamper i gruppe F. Det er tre flere enn både Inter og Borussia Dortmund på plassene bak.</p>
      <p>Tabelljumbo Slavia Praha har kun to.</p>
      <details>
        <summary>Fakta<br/>Champions League menn tirsdag, 4. runde:</summary>
        <p>
          <b>Gruppe E:</b>
        </p>
        <p>
          <b>
            <i>Liverpool – Genk 2-1 (1-1)</i>
          </b>
        </p>
        <p>Mål: 1-0 Georginio Wijnaldum (14), 1-1 Mbwana Samatta (40), 2-1 Alex Oxlade-Chamberlain (53).</p>
        <p>
          <b>
            <i>Napoli – Salzburg 1-1 (1-1)</i>
          </b>
        </p>
        <p>Mål: 0-1 Erling Braut Haaland (str. 11), 1-1 Hirving Lozano (44).</p>
        <p>
          <b>Gruppe F:</b>
        </p>
        <p>
          <b>
            <i>Barcelona – Slavia Praha 0-0 (0-0)</i>
          </b>
        </p>
        <p>
          <b>
            <i>Borussia Dortmund – Inter 3-2 (0-2)</i>
          </b>
        </p>
        <p>Mål: 0-1 Lautaro Martínez (5), 0-2 Matías Vecino (40), 1-2 Achraf Hakimi (51), 2-2 Julian Brandt (64), 3-2 Hakimi (77).</p>
        <p>
          <b>Gruppe G:</b>
        </p>
        <p>
          <b>
            <i>Zenit St. Petersburg – RB Leipzig 0-2 (0-1)</i>
          </b>
        </p>
        <p>Mål: 0-1 Diego Demme (45), 0-2 Marcel Sabitzer (63).</p>
        <p>
          <b>
            <i>Lyon – Benfica 3-1 (2-0)</i>
          </b>
        </p>
        <p>Mål: 1-0 Joachim Andersen (4), 2-0 Memphis Depay (33), 2-1 Haris Seferović (76), 3-1 Bertrand Traoré (89).</p>
        <p>
          <b>Gruppe H:</b>
        </p>
        <p>
          <b>
            <i>Chelsea – Ajax 4-4 (1-3)</i>
          </b>
        </p>
        <p>Mål: 0-1 Tammy Abraham (selvmål 2), 1-1 Jorginho (str. 4), 1-2 Quincy Promes (20), 1-3 Kepa (selvmål 35), 1-4 Donny van de Beek (55), 2-4 César Azpilicueta (63), 3-4 Jorginho (str. 71), 4-4 Reece James (74).</p>
        <p>
          <b>
            <i>Valencia – Lille 4-1 (0-1)</i>
          </b>
        </p>
        <p>Mål: 0-1 Victor Osimhen (25), 1-1 Dani Parejo (str. 66), 2-1 Adama Soumaoro (selvmål 82), 3-1 Geoffrey Kondogbia (84), 4-1 Ferran Torres (90).</p>
      </details>
      <p>
        <a href="https://www.bt.no/sport/i/RRXKKr/sjokktap-for-barcelona-etter-marerittminutter-alt-falt-fra-hverandr">Les også<br/>Sjokktap for Barcelona etter marerittminutter: – Alt falt fra hverandre</a>
      </p>
      <figure>
        <img src="https://images.sacdn.no/v2/images/fd12b282-6cf5-4124-915b-99138a617500?fit=crop&amp;h=1267&amp;w=1900&amp;s=f71dc3b7a377cd34be34230ac7d6b4706e127146"/>
        <figcaption>Barcelonas Lionel Messi omringet av Slavia Praha-spillere i tirsdagens Champions League-møte på Camp Nou.<cite>Foto: Joan Monfort AP Photo / NTB scanpix.</cite></figcaption>
      </figure>
      <h3>Annullert mål</h3>
      <p>Slavia Praha hang godt med på Camp Nou, og de gangene Barcelona slapp til sto Slavia-keeper Ondřej Kolář som en levende vegg.</p>
      <p>Barcelonas stjernespiller Lionel Messi forsøkte seg fra alle mulige vinkler, men enten sto Kolář eller tverrliggeren i veien for den forløsende scoringen.</p>
      <p>Barcelona var nærmest scoring før pause, og det var Messi som var nærmest alle da han mottok ballen ved midtstreken. Argentineren satte fart og banket ballen i undersiden av tverrliggeren med et skudd fra innsiden av sekstenmeteren.</p>
      <p>Ballen spratt deretter tilbake til Kolář, som bare minutter senere igjen ble satt på prøve av Messi. Men også denne gangen gikk keeperen seirende ut av duellen.</p>
      <p>To minutter før dommer Michael Oliver blåste til pause satte Nicolae Stanciu ballen bak hjemmelagets keeper Marc-André ter Stegen, men scoringen ble korrekt avblåst for offside.</p>
      <p>
        <a href="https://www.bt.no/sport/i/lAalx9/skal-spille-to-kamper-paa-ett-doegn-dette-er-liverpools-uvanlige-loesnin">Les også<br/>Skal spille to kamper på ett døgn: Dette er Liverpools uvanlige løsning</a>
      </p>
      <h3>Pipekonsert</h3>
      <p>Annen omgang var drøye 13 minutter gammel da Arturo Vidal jublet for det han trodde var Barcelona-scoring. Men igjen ble scoringen avblåst for offside.</p>
      <p>Hjemmelaget presset på for scoring utover i omgangen, men Barcelonas stjernetrio på topp, med Messi, Antoine Griezmann og Ousmane Dembélé fant aldri veien til mål.</p>
      <p>Da dommeren blåste av kampen svarte publikum med høylytt piping på hjemmelagets prestasjon. De var langt fra fornøyd med 0-0 mot Slavia Praha.</p>
      <p>Borussia Dortmund og Inter spilte 2-2 og måtte nøye seg med ett poeng hver i gruppens andre oppgjør tirsdag.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/okonomi/karriere/i/0nqko2/cathrine-fossum-forlot-tv-2-for-aa-starte-i-rema-1000-saa-fikk-hun-kald"/>
        <a href="https://www.bt.no/nyheter/lokalt/i/50eOoK/her-sjekker-victor-16-om-han-boer-holde-seg-unna-sentrum"/>
        <a href="https://www.bt.no/nyheter/lokalt/i/kJxe2B/fant-steingammel-mur-under-vertshus-i-sandviken"/>
        <a href="https://www.bt.no/sport/i/6jeK0r/det-er-ikke-historieloest-aa-oenske-endring-i-brann"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/kultur/i/0nqgbJ/alan-walker-manager-gunnar-greve-tredoblet-inntekten-i-2018"/>
      </related>
    </article>
  </body>
</html>