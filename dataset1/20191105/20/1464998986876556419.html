<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/priyanaka-wife-of-a-fraud-mocked-bjp-minister"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-05T20:37:00+00:00"/>
    <meta property="og:title" content="പ്രിയങ്ക ​ഗാന്ധി തട്ടിപ്പുകാരന്റെ ഭാര്യ; പരിഹസിച്ച് യുപി മന്ത്രി"/>
    <meta property="og:description" content="ലഖ്നൗ: കോൺ​ഗ്രസ് നേതാവ് പ്രിയങ്ക ​ഗാന്ധി തട്ടിപ്പുകാരന്റെ ഭാര്യയെന്നു ഉത്തർപ്രദേശ് ഗ്രാമീണ വികസന മന്ത്രി ആനന്ദ് സ്വരൂപ് ശുക്ല. അതുകൊണ്ട് അവരുടെ മനസ്സില്‍ നിന്ന് വരുന്നത് തട്ടിപ്പും വഞ്ചനയും നിറഞ്ഞ വാക്കുകളാണെന്നും മന്ത്രി ആരോപിച്ചു...."/>
  </head>
  <body>
    <article>
      <h1>പ്രിയങ്ക ​ഗാന്ധി തട്ടിപ്പുകാരന്റെ ഭാര്യ; പരിഹസിച്ച് യുപി മന്ത്രി</h1>
      <address><time datetime="2019-11-05T20:37:00+00:00">05 Nov 2019, 20:37</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ലഖ്നൗ: കോൺ​ഗ്രസ് നേതാവ് പ്രിയങ്ക ​ഗാന്ധി തട്ടിപ്പുകാരന്റെ ഭാര്യയെന്നു ഉത്തർപ്രദേശ് ഗ്രാമീണ വികസന മന്ത്രി ആനന്ദ് സ്വരൂപ് ശുക്ല. അതുകൊണ്ട് അവരുടെ മനസ്സില്‍ നിന്ന് വരുന്നത് തട്ടിപ്പും വഞ്ചനയും നിറഞ്ഞ വാക്കുകളാണെന്നും മന്ത്രി ആരോപിച്ചു. ഉത്തർപ്രദേശിലെ ബാലിയയിൽ സംഘടിപ്പിച്ച പരിപാടിയിൽ സംസാരിക്കുകയായിരുന്നു അദ്ദേഹം.</p>
      <p>'ഞങ്ങൾ പ്രിയങ്കയെ ഗൗരവമായി എടുത്തിട്ടില്ല. പാവപ്പെട്ട കർഷകരുടെ ഭൂമി തട്ടിയെടുത്തയാളാണ് അവരുടെ ഭർത്താവ്. അതുകൊണ്ട് ധാർമികമായി അത്തരം കാര്യങ്ങൾ സംസാരിക്കാൻ പ്രിയങ്കയ്ക്ക് യാതൊരു അവകാശവുമില്ല'-ശുക്ല പറഞ്ഞു</p>
      <p>അതേസമയം, മന്ത്രിയുടെ പ്രസ്താവനയ്ക്കെതിരെ പ്രതിപക്ഷം രം​ഗത്തെത്തി. പ്രിയങ്കയെ വ്യക്തിപരമായി അപമാനിക്കുന്നതാണ് ഈ പ്രസ്താവനയെന്ന് പ്രതിപക്ഷം കുറ്റപ്പെടുത്തി.</p>
    </article>
  </body>
</html>