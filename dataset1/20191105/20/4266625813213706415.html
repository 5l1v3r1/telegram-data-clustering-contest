<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/nazvano_sklad_zbirnoi_ukrainy_u17_z_futbolu_na_kvalifikatsiynyy_raund_1684489"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T20:48:00+00:00"/>
    <meta property="og:title" content="Названо склад збірної України U-17 з футболу на кваліфікаційний раунд Євро-2020"/>
    <meta property="og:description" content="Головний тренер юнацької збірної України U-17 з футболу Олександр Петраков визначився зі складом на кваліфікаційний раунд першості Європи 2020 року."/>
  </head>
  <body>
    <article>
      <h1>Названо склад збірної України U-17 з футболу на кваліфікаційний раунд Євро-2020</h1>
      <address>
        <time datetime="2019-11-05T20:48:00+00:00">05 Nov 2019, 20:48</time>
      </address>
      <p>
        <b>Головний тренер юнацької збірної України U-17 з футболу Олександр Петраков визначився зі складом на кваліфікаційний раунд першості Європи 2020 року.</b>
      </p>
      <p>Завтра, 6 листопада, юнацька збірна України (футболісти не старші 2003 року народження) розпочне підготовку до свого першого офіційного турніру, <a href="http://ffu.ua/article/38011">повідомляє </a>офіційний сайт Української асоціації футболу.</p>
      <p>Головний тренер юнацької збірної України U-17 Олександр Петраков назвав склад команди, який 6 листопада розпочне підготовку до кваліфікаційних матчів чемпіонату Європи 2020 року. У списку – 21 футболіст.</p>
      <p>
        <b>Розширений склад юнацької збірної України U-17 з футболу</b>
      </p>
      <p><i><u>Воротарі</u></i>: Денис Ігнатенко («Динамо» Київ), Павло Ісенко («Ворскла» Полтава).</p>
      <p><i><u>Захисники</u></i>: Марк Мампассі, Едуард Козик, Андрій Булеза (усі – «Шахтар» Донецьк), Володимир Маленков, Максим Дячук (обидва – «Динамо» Київ), Віталій Роман («Карпати» Львів), Гліб Савчук («УФК-Карпати» Львів).</p>
      <p><i><u>Півзахисники</u></i>: Артур Микитишин, Олег Очеретько (обидва – «Шахтар» Донецьк), Олександр Яцик («Динамо» Київ), Максим Хлань («Карпати» Львів), Микита Кононов, Сергій Лебедєв (обидва – «Дніпро-1» Дніпро), Богдан Шубін («Шальке», Німеччина).</p>
      <p><i><u>Нападники</u></i>: Назар Волошин, Кирило Попов (обидва – «Динамо» Київ), Денис Шостак, Владислав Погорілий (обидва – «Шахтар» Донецьк), Дмитро Шостак («Карпати» Львів).</p>
      <p>У кваліфікаційному раунді Євро-2020 (U-17), який проходитиме в Португалії, збірна України зіграє з Грузією, Албанією та Португалією – 13, 16 і 19 листопада відповідно.</p>
      <p>Дві найсильніші команди кожної з 13-ти груп і чотири кращі збірні, що посядуть треті місця (за результатами зустрічей із двома лідерами своєї групи), вийдуть до елітного раунду, де вже чекають Іспанія та Англія. Матчі цієї стадії відбудуться в березні 2020 року.</p>
      <p>В елітному раунді всі учасники будуть розподілені на вісім груп. Переможці груп і сім кращих других команд (за результатами матчів із першою та третьою збірними своєї групи) вийдуть до фінальної стадії, де приєднаються до господаря Євро – збірної Естонії. Фінальний турнір відбудеться в травні 2020 року.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/10/11/zbirna_ukrainy_u17_z_futbolu_zigraie_dva_matchi_proty_odnolitok_z_virmenii_1665749"/>
        <a href="https://zik.ua/news/2019/09/26/yunatska_zbirna_ukrainy_u17_z_futbolu_vygrala_mizhnarodnyy_turnir_u_latvii_1654685"/>
        <a href="https://zik.ua/news/2019/08/28/na_memoriali_viktora_bannikova_zbirna_ukrainy_u17_obigrala_komandu_1635289"/>
        <a href="https://zik.ua/news/2019/08/27/zbirna_ukrainy_u17_na_memoriali_viktora_bannikova_startuvala_z_peremogy_nad_1634523"/>
      </related>
    </article>
  </body>
</html>