<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/gareth-bale-nie-gra-w-realu-ale-zagra-w-reprezentacji-walii-pilka-nozna,983170.html"/>
    <meta property="og:site_name" content="TVN24"/>
    <meta property="article:published_time" content="2019-11-05T20:51:00+00:00"/>
    <meta property="og:title" content="Bale kontuzjowany w Realu, ale w kadrze gra. &quot;Walia tak, Madryt nie&quot;"/>
    <meta property="og:description" content="Gareth Bale prawdopodobnie zagra w dwóch nadchodzących meczach reprezentacji Walii, co z kolei nie podoba się w Madrycie. Wszystko przez to, że piłkarz od 5 października nie zagrał w barwach Realu ..."/>
  </head>
  <body>
    <article>
      <h1>Bale kontuzjowany w Realu, ale w kadrze gra. "Walia tak, Madryt nie"</h1>
      <address>
        <time datetime="2019-11-05T20:51:00+00:00">05 Nov 2019, 20:51</time>
      </address>
      <slideshow>
        <figure>
          <img src="https://r-scale-c0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/0b4507d4-cd28-45f8-a6c1-28057c54eed4.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/b1e3aeef-f2f9-4bf8-a5fa-c3a8749c1c40-480p.mp4"/>
          <figcaption>RCD Mallorca - Real Madryt</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f22e4747da1aa27e363d86d40ff442fe/0b9e61d9-033b-477c-b176-f266923aef54-480p.mp4"/>
          <figcaption>Atletico Madryt zremisowało z Realem Madryt</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/e6391b95-3631-402b-8764-682c82756f52-480p.mp4"/>
          <figcaption>Real trenował przed meczem z Brugge</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/27098462-1efa-4346-a63c-af046b5ec91e-480p.mp4" autoplay="" loop=""/>
          <figcaption>Real Madryt przygotowuje się do meczu z Granadą</figcaption>
        </figure>
        <figcaption>Real musiał radzić sobie bez Bale'a Foto: Getty Images | Video: Getty Images</figcaption>
      </slideshow>
      <h3>Gareth Bale prawdopodobnie zagra w dwóch nadchodzących meczach reprezentacji Walii, co z kolei nie podoba się w Madrycie. Wszystko przez to, że piłkarz od 5 października nie zagrał w barwach Realu z powodu kontuzji łydki. Media w Hiszpanii uważają, że dla kadry swojego kraju może szybko zapomnieć o urazie.</h3>
      <p>Bale 10 października grał w meczu ze Słowacją (1:1), a trzy dni później strzelił gola w spotkaniu z Chorwacją (1:1) w ramach eliminacji mistrzostw Europy 2020. Po powrocie do Madrytu wróciły jego problemy z łydką. Można powiedzieć, że to stała kontuzja Walijczyka, przez którą wielokrotnie opuszczał już mecze.</p>
      <figure>
        <img src="https://r-scale-c0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/0b4507d4-cd28-45f8-a6c1-28057c54eed4.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Bale zagrał we wszystkich meczach eliminacji ME 2020<cite>Źródło: Getty Images</cite></figcaption>
      </figure>
      <h3>Kadra ważniejsza?</h3>
      <related>
        <a href="https://eurosport.tvn24.pl/pilka-nozna,105/real-nie-wykorzystal-potkniecia-barcelony-wielka-nieskutecznosc,982484.html"/>
      </related>
      <p>Tym razem z powodu problemów z łydką nie wystąpił w spotkaniu Realu z Galatasarayem (1:0) w Lidze Mistrzów, a także z Mallorcą (0:1), Leganes (5:0) oraz z Betisem (0:0) w La Liga. Bale nie jest przewidziany także do gry w dwóch nadchodzących meczach Królewskich - z Galatasarayem (6.11) oraz z Eibarem (9.11). Został za to powołany do drużyny narodowej na decydujące mecze eliminacji Euro 2020 z Azerbejdżanem (16.11) oraz z Węgrami (19.11).</p>
      <p>Jeśli Bale zagra w najbliższych spotkaniach Walijczyków, to jego ostatnie występy będą prezentowały się następująco: dwa mecze w kadrze swojego kraju, sześć poza składem Realu i ponownie dwa spotkania w reprezentacji. Według hiszpańskich dziennikarzy to najlepszy przykład na to, co jest najważniejsze dla Bale’a. Dziennikarze podejrzewają, że piłkarz przedkłada grę w reprezentacji nad mecze w barwach Królewskich. To Euro 2020 ma być jego głównym celem.<br/><br/>"Walia tak, Madryt nie" - ogłosiła bez ogródek "Marca".</p>
      <h3>Nie podoba się</h3>
      <p>"AS" twierdzi, że Bale chce odejść ze stolicy Hiszpanii do chińskiego Jiangsu Suning już w styczniu. Zgodę na taki transfer musieliby wyrazić szefowie Królewskich. Zachowanie zawodnika może jednak przyspieszyć ich decyzję. Podobno w klubie nie podoba się, że Bale chce zagrać dla reprezentacji po miesięcznej rehabilitacji w klubie. Z drugiej strony Walijczyk może jeszcze pamiętać sytuację z lata, kiedy trener Zinedine Zidane stwierdził, że byłoby lepiej, jakby piłkarz zaczął szukać sobie nowego pracodawcy.</p>
      <p>Walijczycy ciągle mają szansę na wyjazd na Euro. W grupie E prowadzi Chorwacja (14 pkt.), przed Węgrami (12 pkt.). Te dwa zespoły mają jednak rozegrane o jedno spotkanie więcej od kolejnych w stawce Słowaków (10 pkt.) i Walijczyków (8 pkt.). Wygrane w tych konfrontacjach mogą dać ekipie Bale'a końcowy sukces.</p>
      <p>Autor: dasz\kwoj / Źródło: eurosport.pl, dailymail.co.uk, marca.com, as.com</p>
    </article>
  </body>
</html>