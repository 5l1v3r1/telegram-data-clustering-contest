<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/ofitsiyno_nok_vydilyt_105_mln_gryven_providnym_sportsmenam_dlya_pidgotovky_1684475"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T20:25:00+00:00"/>
    <meta property="og:title" content="Офіційно: НОК виділить 10,5 млн гривень провідним спортсменам для підготовки до Олімпіади-2022"/>
    <meta property="og:description" content="Національний олімпійський комітет України виплатить 10 500 000 гривень олімпійських стипендій провідним спортсменам для підготовки до ХХІV зимових Олімпійських ігор-2022 у Пекіні (Китай)."/>
  </head>
  <body>
    <article>
      <h1>Офіційно: НОК виділить 10,5 млн гривень провідним спортсменам для підготовки до Олімпіади-2022</h1>
      <address>
        <time datetime="2019-11-05T20:25:00+00:00">05 Nov 2019, 20:25</time>
      </address>
      <p>
        <b>Національний олімпійський комітет України виплатить 10 500 000 гривень олімпійських стипендій провідним спортсменам для підготовки до ХХІV зимових Олімпійських ігор-2022 у Пекіні (Китай).</b>
      </p>
      <p>30 провідних українських спортсменів із зимових видів спорту отримуватимуть від НОК України стипендії, спрямовані на підготовку до ХХІV зимових Олімпійських ігор в Пекіні 2022 року, <a href="http://noc-ukr.org/news/19336/">повідомляє </a>прес-служба НОК України.</p>
      <p>Олімпійський комітет щомісяця виплачуватиме спортсменам елітної групи з біатлону, фристайлу, фігурного катання, санного спорту, лижних гонок, сноубордингу та скелетону фінансову допомогу з 1 листопада 2019 року і до завершення безпосередньо самої Олімпіади в Пекіні 28 лютого 2022 року.</p>
      <p>Загальний обсяг фінансування цієї програми складає 10,5 мільйонів гривень.</p>
      <p>«Підтримка атлетів є пріоритетним напрямком в діяльності Національного олімпійського комітету. Ми завжди знаходимо шляхи допомоги нашим спортсменам, яка є вкрай важливою. Впевнений, що ці персональні стипендії сприятимуть кращій підготовці українців до зимових Олімпійських ігор в Пекіні-2022», – наголосив президент НОК України Сергій Бубка.</p>
      <related>
        <h4>читайте також</h4>
        <a href="https://zik.ua/news/2019/10/25/sergiy_bubka_na_lvivshchyni_dotsilno_zbuduvaty_bazu_olimpiyskoi_pidgotovky_1676095"/>
        <a href="https://zik.ua/news/2019/10/24/lviv_podavatyme_zayavku_na_zymovu_olimpiadu2030_ta_yunatski_zymovi_igry2028_1675907"/>
        <a href="https://zik.ua/news/2019/10/02/ofitsiyno_sergiy_bubka_pereobranyy_na_posadu_pershogo_vitseprezydenta_iaaf_1659269"/>
        <a href="https://zik.ua/news/2019/09/25/sergiy_bubka_pereobranyy_na_posadu_vitseprezydenta_mizhnarodnoi_federatsii_1654351"/>
      </related>
    </article>
  </body>
</html>