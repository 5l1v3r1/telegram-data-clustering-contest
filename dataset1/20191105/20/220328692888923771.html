<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-zdraveopazvane/bchk-osiguryava-umni-ustroystva-na-500-vzrastni-405978.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-05T20:30:42+00:00"/>
    <meta property="og:title" content="БЧК осигурява умни устройства на 500 възрастни"/>
    <meta property="og:description" content="При нужда от помощ възрастният човек ще може да извести чрез SOS бутон"/>
  </head>
  <body>
    <article>
      <h1>БЧК осигурява умни устройства на 500 възрастни</h1>
      <address><time datetime="2019-11-05T20:30:42+00:00">05 Nov 2019, 20:30</time> by <a rel="author">Стандарт</a></address>
      <p>Възрастни хора с хронични увреждания ще бъдат наблюдавани с умни устройства. Те ще разполагат с SOS бутони, чрез които ще викат на помощ лекари и доброволци, когато състоянието им се влоши. Тази пилотна програма по норвежки образец ще бъде внедрена скоро от Българския червен кръст, съобщи неговият председател акад. Христо Григоров. По думите му дистанционното наблюдение е особено подходящо за хора с трайни увреждания, най-вече самотно живеещи пенсионери и хора, които са в отдалечените и малки населени райони.</p>
      <p>Здравословното състоянието на нуждаещите се ще бъде отчитано от датчици и сензори. При нужда от помощ възрастният човек ще може да извести чрез SOS бутон. Предвижда се смарт устройства с такива бутони да бъдат предоставени на 500 души.</p>
      <p>Проектът се осъществява с помощта на две министерства – здравното и социалното, както и със съдействието на Норвежката асоциация на местните регионални власти. БЧК вече има програма, по коятно самотни и възрастни хора, нуждаещи се от чужда помощ, се подпомагат от социални работници.</p>
    </article>
  </body>
</html>