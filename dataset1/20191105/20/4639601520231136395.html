<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/05/society/folegandros-me-plastikes-sakoules-kai-karameles-epiviose-i-touristria-apo-ti-nea-zilandia/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-05T20:06:48+00:00"/>
    <meta property="og:title" content="Φολέγανδρος : Με πλαστικές σακούλες και καραμέλες επιβίωσε η τουρίστρια από τη Νέα Ζηλανδία"/>
    <meta property="og:description" content="Είχε εξαφανιστεί για πάνω από 40 ώρες"/>
  </head>
  <body>
    <article>
      <h1>Φολέγανδρος : Με πλαστικές σακούλες και καραμέλες επιβίωσε η τουρίστρια από τη Νέα Ζηλανδία</h1>
      <h2>Είχε εξαφανιστεί για πάνω από 40 ώρες</h2>
      <address><time datetime="2019-11-05T20:06:48+00:00">05 Nov 2019, 20:06</time> by <a rel="author">ΤοΒΗΜΑ Team</a></address>
      <p>Χάρη στην εμπειρία της στη θάλασσα και την εκπαίδευσή της στις τεχνικές επιβίωσης ναυαγών, κατάφερε να επιβιώσει η 45χρονη τουρίστρια από τη Νέα Ζηλανδία, η οποία είχε εξαφανιστεί ανοιχτά της Φολέγανδρου.</p>
      <p>Η Κουσίλα Στάιν πέρασε 40 ολόκληρες ώρες μέσα σ’ ένα βαρκάκι στη μέση του πουθενά και κατάφερε να παραμείνει ζωντανή.</p>
      <p><a href="https://www.in.gr/2019/11/05/economy/oikonomikes-eidiseis/ebz-ekleise-symfonia-tin-royal-sugar/">Διαβάστε ακόμη : EBZ : Έκλεισε η συμφωνία με την Royal Sugar <br/></a>Η γυναίκα εντοπίστηκε 55 ναυτικά μίλια βόρεια του Ηρακλείου, μέσα σε βοηθητικό σκάφος, από το πλήρωμα του ΠΛΣ 119, του Κεντρικού Λιμεναρχείου Ηρακλείου.</p>
      <figure>
        <img src="https://www.in.gr/wp-content/uploads/2019/11/folegandros53-600x337.jpg"/>
      </figure>
      <h3>«Όταν ξεκίνησα να κλαίω, είπα «μη σπαταλάς τα δάκρυά σου»»</h3>
      <p>Τα παράξενα κι όμως αποτελεσματικά όπλα που την βοήθησαν στην μάχη της επιβίωσης ήταν οι πλαστικές σακούλες από τα ψώνια της και μια χούφτα καραμέλες.</p>
      <p>Παράλληλα, έδειξε ότι η εκπαίδευσή της στις τεχνικές επιβίωσης ναυαγών την είχε σκληραγωγήσει.</p>
      <p>Μιλώντας στο Star, η μητέρα της 45χρονης μεταφέρει τα λόγια της κόρης της:</p>
      <p>«Όταν ξεκίνησα να κλαίω, είπα: όχι, μην κλαις, μην σπαταλάς άδικα τα δάκρυά σου, τα χρειάζεσαι».</p>
      <h4>Σώθηκε με πλαστικές σακούλες και καραμέλες</h4>
      <p>Η γυναίκα που έχασε το κουπί της βάρκας της και χάθηκε στα ανοιχτά, κατάφερε να πολεμήσει την υποθερμία, ντυμένη με τις πλαστικές σακούλες με τα ψώνια της από τη Φολέγανδρο.</p>
      <p>Αυτό αποδείχθηκε πολύ σωστό, αφού στην ανοιχτή θάλασσα η θερμοκρασία μπορεί να έχει μέχρι και 20 βαθμούς διακύμανση το πρωί και το βράδυ.</p>
      <p>Ο άλλος θανάσιμος κίνδυνος, με τον οποίον ήρθε αντιμέτωπη η 45χρονη τουρίστρια, ήταν η αφυδάτωση, αφού δεν είχε μαζί της καθόλου νερό. Ωστόσο, βρήκε λύση, χρησιμοποιώντας κάποιες καραμέλες.</p>
      <p>Οι καραμέλες αφήνουν και μία ψευδαίσθηση ενυδάτωσης, καθώς οι καραμέλες προκαλούν σιελόρροια και ο οργανισμός μπορεί να ανακυκλώνει το σάλιο και να το χρησιμοποιήσει για πηγή ύδατος.</p>
      <p>Όταν τελικά εντοπίστηκε από το Λιμενικό, η γυναίκα ήταν εξαντλημένη, αλλά ζωντανή χάρη στις γνώσεις, αλλά και την τύχη της.</p>
      <p>
        <a href="https://www.tovima.gr/2019/11/06/society/aytokinita-allages-fernoun-ta-pano-kato/">Αυτοκίνητα : Αλλαγές φέρνουν τα πάνω κάτω – Τι θα συμβεί με τα τέλη κυκλοφορίας</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/03/society/pos-efthase-i-47xroni-apo-tin-folegandro-sto-irakleio/"/>
        <a href="https://www.tovima.gr/2019/11/03/society/vrethike-soa-i-45xroni-apo-ti-nea-zilandia/"/>
        <a href="https://www.tovima.gr/2019/11/03/society/folegandros-synexizontai-oi-ereynes-gia-ton-entopismo-tis-45xronis-apo-ti-nea-zilandia/"/>
        <a href="https://www.tovima.gr/2019/11/02/society/thriler-me-eksafanisi-touristrias-sti-folegandro/"/>
      </related>
    </article>
  </body>
</html>