<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1977631/yemenin-g%C3%BCneyindeki-krizi-sonland%C4%B1racak-riyad-anla%C5%9Fmas%C4%B1-imzaland%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-05T20:00:00+00:00"/>
    <meta property="og:title" content="Yemen'in güneyindeki krizi sonlandıracak Riyad Anlaşması imzalandı"/>
    <meta property="og:description" content="Yemen hükümeti ile Güney Geçiş Konseyi arasındaki krizi sonlandıracak Riyad Anlaşması, Suudi Arabistan'ın başkenti Riyad'ta imzalandı. Suudi Arabistan Kralı Selman bin Abdulaziz’in himayesinde gerçekleştirilen imza töreninde, Veliaht Prens Muhammed b"/>
  </head>
  <body>
    <article>
      <h1>Yemen'in güneyindeki krizi sonlandıracak Riyad Anlaşması imzalandı</h1>
      <address>
        <time datetime="2019-11-05T20:00:00+00:00">05 Nov 2019, 20:00</time>
      </address>
      <p>Yemen hükümeti ile Güney Geçiş Konseyi arasındaki krizi sonlandıracak Riyad Anlaşması, Suudi Arabistan'ın başkenti Riyad'ta imzalandı.<br/><br/>Suudi Arabistan Kralı Selman bin Abdulaziz’in himayesinde gerçekleştirilen imza töreninde, Veliaht Prens Muhammed bin Selman ve Abu Dabi Veliaht Prensi Şeyh Muhammed bin Zayed Al Nehyan da hazır bulundu.<br/><br/>Veliaht Prens Muhammed bin Selman, törenin açılış konuşmasında, “Tüm Yemenlilerin bir araya geldiği bugün, Suudi Arabistan Krallığı için de bir sevinç günüdür. Kurucu Kral Abdulaziz zamanından bu yana Yemenlilerin yanında yer alan Riyad, her daim Yemen’de istikrarı savunmaya ve refahı için çalışmaya devam edecektir. Halkın bilgeliğinin tüm zorlukların üstesinden geleceğinden eminiz. Suudi Arabistan’ın Yemen konusundaki tutumu asli sorumluluklarından biridir. Halklarımız, din ve millet olarak tarihi bağlara sahiptir” ifadelerini kullandı.<br/><br/>Veliaht Prens, Suudi Arabistan Kralı’nın yetkililere verdiği talimatların, Yemen’deki kardeşlerinin durumunu iyileştirmek için her türlü çabayı sarf etme kapsamında olduğuna işarette bulundu.<br/><br/>Muhammed bin Selman, Yemen Cumhurbaşkanı Abdurabbu Mansur Hadi ve Güney Geçiş Konseyi’nin Suudi Arabistan’ın çağrısına kulak vermesine övgüde bulundu. Ayrıca Birleşik Arap Emirlikleri’nin (BAE) Suudi Arabistan ve koalisyondaki diğer ülkelerin askerleriyle birlikte büyük fedakarlıklarda bulunduğuna işarette bulundu. Veliaht Prens, ayrıca, “Yemen krizi başladığından bu yana gayemiz, kardeş Yemen halkı, meşru hükümeti ve kurumlarına karşı darbeyi dayatmaya çalışan dış müdahaleleri, güvenliğini ve tüm dünya için hayati önem taşıyan su yollarına yönelik tehditleri durdurmaya destek olmaktır” şeklinde konuştu.<br/><br/>Suudi Arabistan Veliaht Prensi Muhammed bin Selman, “Yemen halkının devletin yeniden inşası beklentilerini gerçekleştirmek ve üç referansa dayanan bir siyasi çözüme ulaşmak için çalışmalarımızı sürdüreceğiz. Aziz ve kardeş Yemen halkına zarar vermek fırsat vermeyeceğiz” dedi.</p>
    </article>
  </body>
</html>