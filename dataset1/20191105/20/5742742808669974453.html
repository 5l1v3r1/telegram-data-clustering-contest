<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/facebook-ma-nove-logo-chce-s-nim-odlisit-firmu-od-aplikace-39353"/>
    <meta property="og:site_name" content="mobilenet.cz"/>
    <meta property="article:published_time" content="2019-11-05T20:30:00+00:00"/>
    <meta property="og:title" content="Facebook má nové logo. Chce s ním odlišit firmu od aplikace"/>
    <meta property="og:description" content="Firma chce naznačit, že společnost a sociální síť jsou dvě odlišné věci Bude používat různé odstíny podle projektu"/>
  </head>
  <body>
    <article>
      <h1>Facebook má nové logo. Chce s ním odlišit firmu od aplikace</h1>
      <address><time datetime="2019-11-05T20:30:00+00:00">05 Nov 2019, 20:30</time> by <a rel="author" href="https://mobilenet.cz/uzivatele/pohl" target="_blank">Ondřej Pohl</a></address>
      <p>
        <b>   •  Firma chce naznačit, že společnost a sociální síť jsou dvě odlišné věci <br/>   •  Bude používat různé odstíny podle projektu</b>
      </p>
      <p>Když Facebook před 15 lety začínal, znamenalo to jednu firmu, jednu sociální síť a jednu aplikaci. Jenomže jak roky přibývaly, vznikaly další a další funkce nebo tato společnost pohlcovala další firmy.</p>
      <figure>
        <img src="https://cdn.24net.cz/1/obrazek/facebook-logo-308305/614w"/>
      </figure>
      <p>Dnes tak pod křídla Facebooku patří Messenger, Instagram, WhatsApp, Oculus, Workplace, Portal a plánovaná virtuální měna Calibra. Aby bylo zřejmější, že některé projekty nemají nic společného se sociální sítí (a jejími případnými problémy), představuje Facebook nové firemní logo. To přišlo o charakteristický tvar prvního písmene a bude používat kromě charakteristické modré také nejrůznější barevné odstíny.</p>
      <figure>
        <img src="https://cdn.24net.cz/1/obrazek/facebook-instagram-308306/614w"/>
        <figcaption>Při přihlášení do Instagramu bude nově (vpravo) daleko jasnější, kdo za touto sítí stojí.</figcaption>
      </figure>
      <p>V budoucnu toto logo <a href="https://newsroom.fb.com/news/2019/11/introducing-our-new-company-brand/">Facebook</a> použije, aby tak zvýraznil svoji účast na jednotlivých projektech.</p>
      <related>
        <h4>Přečtěte si také</h4>
        <a href="https://mobilenet.cz/clanky/na-facebooku-je-to-jak-na-divokem-zapade-clovek-aby-se-bal-na-cokoli-kliknout-glosa-38491"/>
      </related>
      <related>
        <h4>Související články</h4>
        <a href="https://mobilenet.cz/clanky/facebook-take-pracuje-na-chytrych-brylich-chce-s-nimi-nahradit-smartphony-38961"/>
        <a href="https://mobilenet.cz/clanky/facebook-spousti-seznamku-najit-partnera-vam-pomuze-uz-pristi-rok-38849"/>
        <a href="https://mobilenet.cz/clanky/skryvani-lajku-je-zvazovano-take-na-facebooku-38785"/>
        <a href="https://mobilenet.cz/clanky/instagram-testuje-aplikaci-threads-pro-intimni-sdileni-s-blizkymi-38729"/>
        <a href="https://mobilenet.cz/clanky/facebook-si-hraje-s-ohnem-prepisoval-hlasove-zpravy-svych-uzivatelu-38637"/>
        <a href="https://mobilenet.cz/clanky/i-facebook-se-docka-tmaveho-rezimu-38621"/>
      </related>
    </article>
  </body>
</html>