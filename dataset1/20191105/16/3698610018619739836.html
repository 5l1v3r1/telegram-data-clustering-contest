<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/futbolist-zori-otrimav-debyutniy-viklik-do-zbirnoyi-ukrayini-328575_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T16:20:00+00:00"/>
    <meta property="og:title" content="Футболіст &quot;Зорі&quot; отримав дебютний виклик до збірної України"/>
    <meta property="og:description" content="Дмитро Іванісеня поповнить лави національної команди країни."/>
  </head>
  <body>
    <article>
      <h1>Футболіст "Зорі" отримав дебютний виклик до збірної України</h1>
      <h2>Дмитро Іванісеня поповнить лави національної команди країни.</h2>
      <address>
        <time datetime="2019-11-05T16:20:00+00:00">05 Nov 2019, 16:20</time>
      </address>
      <p>Головний тренер збірної України з футболу <b><a href="https://dt.ua/SPORT/shevchenko-uviyshov-do-spisku-naykraschih-futbolistiv-hhi-stolittya-za-versiyeyu-the-independent-327036_.html">Андрій Шевченко</a></b> довикликав в національну команду півзахисника луганської "Зорі" Дмитра Іванісеню, повідомляє офіційний сайт УАФ.</p>
      <p>Цей виклик став дебютним для 25-річного вихованця криворізького футболу та випускника академії "Шахтаря".</p>
      <p>В поточному сезоні Іванісеня провів 19 матчів за "Зорю" у всіх турнірах і забив один гол. Також на його рахунку 10 матчів за юнацьку та молодіжну збірні України.</p>
      <p>Нагадаємо, в жовтні підопічні Андрія Шевченка у відборі на Євро-2020 обіграли в Харкові Литву (2:0), а в Києві виявилися сильнішими за Португалію (2:1), гарантувавши вихід у фінальну частину чемпіонату Європи.</p>
      <p>Заключний матч кваліфікації українці проведуть 17 листопада в Белграді проти команди Сербії.</p>
      <p>За три дні до цього українці в товариському матчі в Запоріжжі зустрінуться з Естонією.</p>
      <p>Раніше повідомлялося про те, що <b><a href="https://dt.ua/SPORT/ukrayina-pidnyalasya-na-tri-poziciyi-v-onovlenomu-reytingu-fifa-327194_.html">Україна піднялася на три позиції в оновленому рейтингу ФІФА</a></b>.</p>
      <footer>За матеріалами: <a href="https://dt.ua/go/aHR0cDovL2ZmdS5vcmcudWE=">ФФУ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>