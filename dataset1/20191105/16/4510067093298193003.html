<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-45/au-inceput-lucrarile-la-parcarea-supraetajata-de-pe-strada-brasovului-152568.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-05T16:40:00+00:00"/>
    <meta property="og:title" content="Au început lucrările la parcarea supraetajată de pe strada Braşovului"/>
    <meta property="og:description" content="La începutul acestei săptămâni, s-a dat ordinul de începere a lucrărilor la parcarea publică etajată de pe str. Braşovului. Societatea care a câştigat licitaţia, SC Electrogrup SA Cluj Napoca, a demarat organizarea de şantier, termenul de execuţie fiind de 12 luni de la emiterea ordinului de începere a lucrărilor."/>
  </head>
  <body>
    <article>
      <h1>Au început lucrările la parcarea supraetajată de pe strada Braşovului</h1>
      <address>
        <time datetime="2019-11-05T16:40:00+00:00">05 Nov 2019, 16:40</time>
      </address>
      <slideshow>
        <figure>
          <img src="https://www.ebihoreanul.ro/modules/news/files/parcareabrasovuluiproiect05112019_2.jpg"/>
        </figure>
        <figure>
          <img src="https://www.ebihoreanul.ro/modules/news/files/parcareabrasovuluiproiect05112019_1.jpg"/>
        </figure>
      </slideshow>
      <p>La începutul acestei săptămâni, s-a dat ordinul de începere a lucrărilor la parcarea publică etajată de pe str. Braşovului. Societatea care a câştigat licitaţia, SC Electrogrup SA Cluj Napoca, a demarat organizarea de şantier, termenul de execuţie fiind de 12 luni de la emiterea ordinului de începere a lucrărilor.</p>
      <p>Parcarea de pe str. Braşovului, situată între Spitalul Militar şi magazinul Crişul, este prevăzută cu 395 de locuri de parcare, dintre care 4 pentru persoanele cu dizabilităţi. Suprafaţa construită a viitoarei parcări are o arie de 2.142 mp, în timp ce suprafaţa utilă ajunge la 7.740 mp.</p>
      <p>"Parcarea va avea cinci niveluri supraterane, primul fiind demisolul, iar ultimul, o terasă. Intrarea şi ieşirea se vor face din strada Braşovului, prin amenajarea a două benzi suplimentare. Prin realizarea acestei parcări se va îmbunătăţi situaţia locurilor de parcare din zona centrală, insuficiente comparativ cu nevoia existentă", precizează Liviu Andrica, directorul Administraţiei Domeniului Public Oradea.</p>
      <p>Valoarea investiţiei este de 15,5 milioane lei, fără TVA. Finanţarea lucrărilor este asigurată de către Administraţia Domeniului Public SA Oradea.</p>
      <p>
        <i>
          <b>Loredana Buz<br/>Consilier relaţii publice ADP Oradea</b>
        </i>
      </p>
    </article>
  </body>
</html>