<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545204.html/%D9%84%D8%A8%D8%A7%D8%B3-%D9%87%D8%A7%DB%8C-%DA%AF%D8%B1%D9%85-%D9%87%D8%AF%DB%8C%D9%87-%D8%AE%DB%8C%D8%B1%DA%AF%D9%85%D9%86%D8%A7%D9%85-%D8%AF%D8%B1-%D9%81%D8%B5%D9%84-%D8%B3%D8%B1%D8%AF--%D8%AA%D9%88%D8%B2%DB%8C%D8%B9-200-%DA%A9%D8%A7%D9%BE%D8%B4%D9%86-%D8%A8%DB%8C%D9%86-%D8%AF%D8%A7%D9%86%D8%B4-%D8%A2%D9%85%D9%88%D8%B2%D8%A7%D9%86-%D9%86%DB%8C%D8%A7%D8%B2%D9%85%D9%86%D8%AF-%D8%B3%D8%B1%D8%B9%DB%8C%D9%86%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T16:24:00+00:00"/>
    <meta property="og:title" content="لباس های گرم هدیه خیرگمنام در فصل سرد/ توزیع 200 کاپشن بین دانش آموزان نیازمند سرعینی"/>
    <meta property="og:description" content="با فرا رسیدن روزهای سرد پاییزی یک خیر گمنام شهر ایردموسی ، اقدام به خرید 200 کاپشن نو برای دانش آموزان نیازمند شهرستان سرعین کرد."/>
  </head>
  <body>
    <article>
      <h1>لباس های گرم هدیه خیرگمنام در فصل سرد/ توزیع 200 کاپشن بین دانش آموزان نیازمند سرعینی</h1>
      <address>
        <time datetime="2019-11-05T16:24:00+00:00">05 Nov 2019, 16:24</time>
      </address>
      <p>با فرا رسیدن روزهای سرد پاییزی یک خیر گمنام شهر ایردموسی ، اقدام به خرید 200 کاپشن نو برای دانش آموزان نیازمند شهرستان سرعین کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛  <a href="http://sabalanema.ir/">سبلان‌ما</a>،حجت الاسلام پیری طلبه جهادگر شهر ایردموسی که مسئولیت پخش این لباس ها را بر عهده داشت در گفتگو با خبرنگار <a href="http://sabalanema.ir/">سبلان‌م</a>ا،اظهار داشت: 200 کاپشن نو به ارزش مالی 300 میلیون ریال خریداری و برای توزیع در اختیار ما قرار گرفت، ضمن این که تمام این وجوه توسط خیری گمنام که تاکید بر خرید تولیدات داخلی داشتند انجام گرفت.</p>
      <p>وی افزود: با بارش اولین برف پاییزی در منطقه و با کمک فعالان مجازی شهرستان سرعین، کاپشن های خریداری شده بین دانش آموزان نیازمند روستاهای شهرستان سرعین که از قبل شناسایی شده بوند، توزیع شد.</p>
      <p>این طلبه جهادگر گفت: شهر ایردموسی خیرین زیادی در این زمینه ها دارد که هر زمان در کارهای خیر و خدا پسند پیش قدم هستند و  همیشه ترجیح دادند اسمشان گمنام بماند و هیچ گاه حاضر به معرفی خود نشده اند.</p>
      <p>پیش از این توزیع کفش، لباس و بسته تحصیلی در اول مهر بین دانش آموزان، توزیع بسته های غذایی در مناسبت ها و زمانهای مشخص از جمله کارهای خداپسندی است که خیرین اقدام به خرید آنها کرده و این طلبه جهادگر که اعتماد خیرین را نیز جلب کرده اقدام به توزیع عادلانه آنها بین نیازمندان سرعین کرده است.</p>
      <p> </p>
      <p>انتهای پیام/</p>
    </article>
  </body>
</html>