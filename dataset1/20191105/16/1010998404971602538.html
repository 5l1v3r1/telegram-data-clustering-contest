<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/dve-zhertvi-i-golemi-shteti-sled-burjata-ameli-vav-francija-italija-i-ispanija.html"/>
    <meta property="og:site_name" content="bTV Новините"/>
    <meta property="article:published_time" content="2019-11-05T16:57:00+00:00"/>
    <meta property="og:title" content="Две жертви и големи щети след бурята &quot;Амели&quot; във Франция, Италия и Испания"/>
    <meta property="og:description" content="Френските власти обявиха предупредителен код &quot;Оранжево&quot; в два департамента по Средиземноморието"/>
  </head>
  <body>
    <article>
      <h1>Две жертви и големи щети след бурята "Амели" във Франция, Италия и Испания</h1>
      <h2>Френските власти обявиха предупредителен код "Оранжево" в два департамента по Средиземноморието</h2>
      <address>
        <time datetime="2019-11-05T16:57:00+00:00">05 Nov 2019, 16:57</time>
      </address>
      <figure>
        <video src="https://vid.btv.bg/btvnews/2019/11/05/amelie_1572975225-1.mp4"/>
      </figure>
      <p>Бурята "Амели" взе втора жертва. Жена е починала при свлачище в Ница. Природната стихия донесе проливни дъждове във Франция, Испания и Италия. Стотици домове са разрушени, хиляди хора останаха без ток. На някои места скоростта на ветровете е надхвърляла 163 км/ч, което образува огромни вълни.</p>
      <p>Бурята удари северното крайбрежие на Испания и района на остров Майорка, където живеят над 9000 наши сънародници.</p>
      <p>Огромни вълни и силен вятър в Палма де Майорка, бурята наводнява домовете на десетки семейства. Няма бедстващи българи. Днес ситуацията вече се подобрява, разказва Мариана Аръшева от Асоциацията на българите в Майорка.</p>
      <p>„Вятър, много силен вятър. Огромни вълни над 7 метра. Основно се случи през нощта, много ветрове”, разказа Мариана Аръшева.</p>
      <p>Една жена загива в Майорка, след като върху нея пада дърво, докато се разхожда. В Южна Франция хиляди домове са наводнени и без ток. Жена загина при свлачище край дома си в Ница.</p>
      <p>Бурният вятър разруши покриви, изкорени дървета и пътни знаци.</p>
      <p>Тежко е положението и в Италия. Там реки излязоха от коритата си. Наводнени са множество улици.</p>
    </article>
  </body>
</html>