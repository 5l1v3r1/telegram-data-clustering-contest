<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/05/ab-nin-baskenti-bruksel-de-amazon-ormanlari-protestosu"/>
    <meta property="og:site_name" content="euronews"/>
    <meta property="article:published_time" content="2019-11-05T16:54:24+00:00"/>
    <meta property="og:title" content="AB'nin başkenti Brüksel'de Amazon Ormanları protestosu"/>
    <meta property="og:description" content="Belçika'nın başkenti Brüksel'de bir grup çevreci, Amazon ormanlarının tahrip edilmesine dikkat çekmek için gösteri düzenledi"/>
  </head>
  <body>
    <article>
      <h1>AB'nin başkenti Brüksel'de Amazon Ormanları protestosu</h1>
      <address>
        <time datetime="2019-11-05T16:54:24+00:00">05 Nov 2019, 16:54</time>
      </address>
      <p>Belçika'nın başkenti Brüksel'de bir grup çevreci, Amazon ormanlarının tahrip edilmesine dikkat çekmek için gösteri düzenledi.</p>
      <p>Çevre örgütü Greenpeace'in organize ettiği protesto kapsamında bir grup, Brüksel'de Avrupa Birliği (AB) kurumları önündeki Schuman Meydanı'nda toplandı.</p>
      <p>Protestocular, "Avrupa satın alıyor-Ormanlar yanıyor", "Daha fazla yerel halk kanı dökülmesin" yazılı döviz ve pankartlar taşıdı.</p>
      <p>Yerel kıyafetler giyen protestocular, geçen günlerde Amazonlarda öldürülen Paulo Paulino Guajajara isimli yerlinin fotoğraflarını taşıdı.</p>
      <p>Brezilya'nın kuzeydoğusundaki Maranhao eyaletinde yerli halkların korunmasını ve Amazon ormanlarında yasa dışı ağaç kesimine son verilmesini talep eden göstericiler, çevre ile ilgili sloganlar attı.</p>
      <ul>
        <li>
          <a href="https://tr.euronews.com/2019/11/03/brezilyada-kacak-keresteciler-orman-savunan-amazon-yerlisini-oldurdu">Brezilya’da kaçak keresteciler ormanı savunan Amazon yerlisini öldürdü</a>
        </li>
        <li>
          <a href="https://tr.euronews.com/2019/08/23/video-amazonun-yerli-halk-muralardan-yanginlara-ve-bolsonaroya-karsi-direnis-sozu">Video: Amazon'un yerli halkı Muralardan yangınlara ve Bolsonaro'ya karşı direniş sözü</a>
        </li>
      </ul>
    </article>
  </body>
</html>