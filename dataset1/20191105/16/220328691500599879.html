<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/narastvat-seriozno-ipotechnite-krediti-na-blgarite-405961.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-05T16:48:31+00:00"/>
    <meta property="og:title" content="Нарастват сериозно ипотечните кредити на българите"/>
    <meta property="og:description" content="Една от причините е ръстът на цените на имотите"/>
  </head>
  <body>
    <article>
      <h1>Нарастват сериозно ипотечните кредити на българите</h1>
      <address><time datetime="2019-11-05T16:48:31+00:00">05 Nov 2019, 16:48</time> by <a rel="author">Агенция Стандарт</a></address>
      <p>Очертава се тенденция на покачване на ръста на ипотечните кредити у нас.  Причините са различни, но  сред  най-значимите са увеличаване на цените на имотите, както и усиленото търсене на по-големи жилища от купувачите. Очевидно и този начин на финансиране започва да става все по-предпочитан на пазара.</p>
      <p>От банковия сектор са регистрирали нарастване на искането на жилищен кредит с цели 44 процента спрямо първите девет месеца наминалата година.</p>
      <p>Желаещите да теглят ипотечен кредит са във възрастовия диапазон от 30 - 40 години, предимно със семейства. Положителната тенденция също е, че потребителите правят сметка на своите възможности и се съобразяват с тях, подчертаха банкови експерти в тази област.</p>
      <p>Според профилите на кандидатите средният им месечен доход започва от 900 лева. Нарастват и случаите, в които при сключването на договора за кредит има и собствено финансиране от порядъка на 30 процента.</p>
      <p>Вече са доста факторите, които определят търсенето на жилища. Запазва се тенденцията в последно време те да са тристайни с площ от 90-100 кв.м. Заедно с това обаче потребителите проучват и  други сериозни фактори като зелена зона в близост да жилището, както и инфраструктурата, показва проучване на Gemius България.</p>
      <p> </p>
    </article>
  </body>
</html>