<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/atalanta-manchester-siti-prognoz-i-stavka-yuriya-shevchenka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-05T16:02:00+00:00"/>
    <meta property="og:title" content="«Аталанта» – «Манчестер Сіті». Прогноз і ставка Юрія Шевченка"/>
    <meta property="og:description" content="Прогнозом на матч Ліги чемпіонів «Аталанта» – «Манчестер Сіті» ділиться Юрій Шевченко, постійний експерт «Рейтингу Букмекерів», автор сайту SportArena.com і ведучий шоу «Камонплей!» на радіо «Остання Барикада»."/>
  </head>
  <body>
    <article>
      <h1>«Аталанта» – «Манчестер Сіті». Прогноз і ставка Юрія Шевченка</h1>
      <address><time datetime="2019-11-05T16:02:00+00:00">05 Nov 2019, 16:02</time> by <a rel="author">Юрій Шевченко</a></address>
      <p>Прогнозом на матч Ліги чемпіонів «Аталанта» – «Манчестер Сіті» ділиться Юрій Шевченко, постійний експерт «Рейтингу Букмекерів», автор сайту SportArena.com і ведучий шоу «Камонплей!» на радіо «Остання Барикада».</p>
      <p>
        <b>22:00, 06 лис 2019</b>
      </p>
      <p>«Аталанта» розпочала виступи в Лізі чемпіонів з трьох поразок та 11 пропущених голів. Виглядає це дуже слабко, але ті, хто слідкує за Серією А, знають, що бергамаски – команда не настільки слабкого рівня. Зараз вони йдуть п’ятими, відстають від «Роми», яка займає третє місце, на одне очко. Поразка від «Динамо» – наслідок дебюту та нервів, з «Шахтарем» все могло скластися інакше, ну а проти «Ман Сіті» «Аталанта» грала у свій футбол, який передбачає багато атак та не дуже впевнений захист.</p>
      <p>Пеп Гвардіола хвалив суперника і сказав, що «Аталанта» може виграти три наступні матчі групи. Шанси вийти з неї у бергамасків все ще зберігаються – є умови, за яких це можливо навіть у випадку другої поразки від «Сіті». Звісно, це дуже складно. Але можливо.</p>
      <p>У неділю «Аталанта» програла «Кальярі» та не забила вперше в сезоні. Одна з причин – видалення Йосипа Ілічича ще в першому таймі. Висновків з цього результату точно робити не треба. З «Сіті» господарі знов будуть грати, не зважаючи на опонента, і дуже багато залежить від англійців. Якщо «Манчестер» захоче, то, скоріше за все, знову переможе з великим рахунком. Але перше місце в групі «Сіті» вже майже гарантовано, тому я пропоную дуже ризиковану – я би сказав фанатську – ставку.</p>
      <p>Перемога «Аталанти» з нульовою форою – все ж таки у Гасперіні дуже симпатична команда, яка може здивувати.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/pszh-bryugge-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/bavariya-olimpiakos-prognoz-i-stavka-oleksiya-andronova/"/>
        <a href="https://bookmaker-ratings.com.ua/tips/lokomotyv-yuventus-prognoz-i-stavka-oleksiya-andronova/"/>
      </related>
    </article>
  </body>
</html>