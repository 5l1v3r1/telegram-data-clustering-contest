<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/05/agries-melises-katia-dandoulaki-milise-gia-rolo-tis-kai-mario-ploriti/"/>
    <meta property="og:site_name" content="neolaia.gr"/>
    <meta property="article:published_time" content="2019-11-05T16:09:29+00:00"/>
    <meta property="og:title" content="Άγριες Μέλισσες: Η Κάτια Δανδουλάκη μίλησε για τον ρόλο της στη σειρά και για τον Μάριο Πλωρίτη"/>
    <meta property="og:description" content="Η Κάτια Δανδουλάκη βρέθηκε χθες στην εκπομπή Ενώπιος Ενωπίω του Νίκου Χατζηνικολάου, όπου συζήτησαν πολλά και ενδιαφέροντα πράγματα. Μεταξύ αυτών ήταν ο ρόλος της στη νέα σειρά του ΑΝΤ1 «Άγριες Μέλισσες», καθώς και η σχέση της με τον Μάριο Πλωρίτη, η οποία έμελλε και να τη σημαδέψει."/>
  </head>
  <body>
    <article>
      <h1>Άγριες Μέλισσες: Η Κάτια Δανδουλάκη μίλησε για τον ρόλο της στη σειρά και για τον Μάριο Πλωρίτη</h1>
      <h2>Η Κάτια Δανδουλάκη σε μια αποκαλυπτική συνέντευξη</h2>
      <address><time datetime="2019-11-05T16:09:29+00:00">05 Nov 2019, 16:09</time> by <a rel="author">Marianthi Dovri</a></address>
      <p>Η <b>Κάτια Δανδουλάκη</b> βρέθηκε χθες στην εκπομπή <i>Ενώπιος Ενωπίω</i> του Νίκου Χατζηνικολάου, όπου συζήτησαν πολλά και ενδιαφέροντα πράγματα. Μεταξύ αυτών ήταν ο ρόλος της στη νέα σειρά του ΑΝΤ1 <a href="https://www.neolaia.gr/tag/%ce%ac%ce%b3%cf%81%ce%b9%ce%b5%cf%82-%ce%bc%ce%ad%ce%bb%ce%b9%cf%83%cf%83%ce%b5%cf%82/"><b>«</b></a><i><b>Άγριες Μέλισσες»</b>, </i>καθώς και η σχέση της με τον Μάριο Πλωρίτη, η οποία έμελλε και να τη σημαδέψει.</p>
      <p>Όταν ρωτήθηκε πώς την έπεισαν να παίξει το ρόλο της <i>Ανέτ Ρουσώ</i> στη σειρά οι <i>«Άγριες Μέλισσες»</i>, η ίδια δήλωσε εμφατικά: <i>«<b>Δεν χρειάστηκε να με πείσει κανείς.</b> Με το που άκουσα το θέμα, το κανάλι, τον παραγωγό, τους συγγραφείς, τον σκηνοθέτη, είπα επί τόπου ναι, θέλω να το κάνω.»</i> Μάλιστα δήλωσε ότι ο ρόλος είναι το τελευταίο που την απασχόλησε και ότι<b> είναι πολύ επάνω της</b>.</p>
      <p>Ακόμη δε μπόρεσε να κρύψει τον <b>θαυμασμό </b>της για τους υπόλοιπους συμπρωταγωνιστές της λέγοντας:  «Παίζω με κάποια παιδιά το ένα καλύτερο από το άλλο σε αυτή τη σειρά, <b>υποκλίνομαι</b> στο ταλέντο τους, στην πειθαρχία τους, στο αποτέλεσμα που φέρνουν. Όχι μόνο οι ηθοποιοί, οι τεχνικοί, ο σκηνοθέτης, οι σεναριογράφοι, τι ταλέντα…»</p>
      <p>Όταν ρωτήθηκε για τη σχέση της με τον Μάριο Πλωρίτη, μίλησε με αγάπη και τρυφερότητα, λέγοντας τα εξής: «<i>Είμαι ευγνώμων για την προσωπική μου ζωή. Είχα έναν άνθρωπο που έζησα μαζί του όλες τις μορφές της αγάπης. <b>Για εμένα ο έρωτας ήταν μια συνολική μορφή αγάπης.</b> Με τον Μάριο ήταν πολλές αγάπες μαζί. Ήμασταν ερωτευμένοι μέχρι που έφυγε, 32 χρόνια. Είχαμε 30 χρόνια διαφορά, ήμασταν μαζί σχεδόν όλη μου τη ζωή. Παντρεμένοι ήμασταν τα 12. Ζούσαμε ουσιαστικά 32 χρόνια μαζί, <b>τα πιο δημιουργικά της ζωής μου</b>«.</i></p>
      <p>Στη συνέχεια δεν μπόρεσε να κρύψει το γεγονός της μεγάλης απώλειας που ένιωσε μετά τον θάνατο του αγαπημένου της, καθώς και το γεγονός του ότι αναζήτησε ιατρική βοήθεια προκειμένου να αντιμετωπίσει την απώλειά του.</p>
      <p>Τέλος, όσον αφορά τη μητρότητα που δεν κατάφερε να βιώσει δήλωσε: «Γιατί ήθελα να κάνω παιδί; Γιατί ο Μάριος ήταν ο μοναδικός άνθρωπος στον κόσμο με τον οποίο ήθελα να κάνω παιδί. <b>Δεν ήθελα ποτέ ένα παιδί γενικώς, ήθελα ένα παιδί με τον Μάριο</b>.»</p>
      <p>
        <b>Μάθετε περισσότερα στο video που ακολουθεί:</b>
      </p>
      <figure>
        <iframe src="https://www.youtube.com/embed/C3X7ljdGfG0" width="500" height="281" data-service="Youtube" scrolling="no"/>
      </figure>
      <p>
        <b>Δείτε ακόμα: <a href="https://www.neolaia.gr/2019/10/02/katia-dandoulaki-megalo-poso-gia-lampsi/">Κάτια Δανδουλάκη: Το τεράστιο ποσό που έπαιρνε για τη συμμετοχή της στη «Λάμψη»</a></b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/05/agries-melises-katia-dandoulaki-milise-gia-rolo-tis-kai-mario-ploriti/"/>
        <a href="https://neolaia.gr/neo/lifestyle"/>
        <a href="https://neolaia.gr/2019/11/01/mad-clip-den-eho-erthei-edo-na-to-pekso-eidolo/"/>
        <a href="https://neolaia.gr/2019/10/31/paizei-na-doume-ton-sin-boy-se-reality/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/10/31/poios-eftege-telika-gia-to-potiri-tu-kafe-se-skini-tou-got/"/>
        <a href="https://neolaia.gr/2019/10/31/katerina-peftitsi-gia-giorgo-liaga/"/>
      </related>
    </article>
  </body>
</html>