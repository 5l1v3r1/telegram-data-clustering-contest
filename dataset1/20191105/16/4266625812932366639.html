<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/pivzahysnyka_zori_dmytra_ivanisenyu_vyklykaly_do_zbirnoi_ukrainy_1684179"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T16:05:00+00:00"/>
    <meta property="og:title" content="Півзахисника «Зорі» Дмитра Іванісеню викликали до збірної України"/>
    <meta property="og:description" content="Головний тренер збірної України з футболу Андрій Шевченко викликав до складу команди, яка готуватиметься до двох матчів, товариського проти Естонії (14 листопада, Запоріжжя) та відбірного в рамках Євро-2020 проти Сербії (17 листопада, Белград), півзахисника луганської «Зорі» Дмитра Іванісеню."/>
  </head>
  <body>
    <article>
      <h1>Півзахисника «Зорі» Дмитра Іванісеню викликали до збірної України</h1>
      <address>
        <time datetime="2019-11-05T16:05:00+00:00">05 Nov 2019, 16:05</time>
      </address>
      <p>
        <b>Головний тренер збірної України з футболу Андрій Шевченко викликав до складу команди, яка готуватиметься до двох матчів, товариського проти Естонії (14 листопада, Запоріжжя) та відбірного в рамках Євро-2020 проти Сербії (17 листопада, Белград), півзахисника луганської «Зорі» Дмитра Іванісеню.</b>
      </p>
      <p>Для 25-річного вихованця криворізького футболу та випускника академії «Шахтаря» це дебютний виклик до лав головної команди країни. У своїй кар’єрі Дмитро провів десять матчів за юнацьку та молодіжну збірні України, <a href="http://ffu.ua/article/38024">повідомляє </a>офіційний сайт Української асоціації футболу.</p>
      <p>Нагадаємо, раніше тренерський штаб оголосив список з 22 футболістів. Однак, через травми Євген Коноплянка і Олександр Зінченко можуть пропустити збір та матчі проти Естонії і Сербії.</p>
      <p>У цьому сезоні Іванісеня зіграв 19 матчів за «Зорю» у всіх турнірах і забив 1 м’яч.</p>
      <p>Збірна України 11 листопада почне в Києві підготовку до товариського матчу проти Естонії в Запоріжжі і заключного відбіркового поєдинку Євро-2020 проти Сербії в гостях.</p>
      <p>Також нагадаємо, підопічні Андрія Шевченка достроково забезпечили собі вихід у фінальну стадію чемпіонату Європи-2020.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/10/29/startuvav_prodazh_kvytkiv_na_tovaryskyy_futbolnyy_match_ukraina__estoniya_1678579"/>
        <a href="https://zik.ua/news/2019/10/26/nazvano_sklad_zbirnoi_ukrainy_z_futbolu_na_matchi_z_estoniieyu_ta_serbiieyu_1676807"/>
        <a href="https://zik.ua/news/2019/09/13/eksgravets_zbirnoi_ukrainy_andriy_vorobey_bilshe_b_takyh_matchiv_yak_z_1645963"/>
        <a href="https://zik.ua/news/2019/09/11/zbirna_ukrainy_z_futbolu_zavdyaky_pomyltsi_arbitriv_vryatuvala_nichyyu_u_matchi_z_1644013"/>
      </related>
    </article>
  </body>
</html>