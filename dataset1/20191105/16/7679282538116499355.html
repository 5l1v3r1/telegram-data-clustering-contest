<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-harbhajan-singh-expressed-his-concern-over-pollution-said-we-are-responsible-for-this-2833771.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-05T16:49:28+00:00"/>
    <meta property="og:title" content="हरभजन सिंह ने प्रदूषण पर जाहिर की चिंता, बोले- हम ही हैं इसके लिए जिम्मेदार"/>
    <meta property="og:description" content="भारतीय क्रिकेट टीम के पूर्व स्पिन गेंदबाज हरभजन सिंह ने उत्तर भारत में प्रदूषण के बढ़ते स्तर पर चिंता व्यक्त करते हुए कहा कि इस स्थिति के लिए हर व्यक्ति जिम्मेदार है। दिवाली के बाद से दिल्ली में..."/>
  </head>
  <body>
    <article>
      <h1>हरभजन सिंह ने प्रदूषण पर जाहिर की चिंता, बोले- हम ही हैं इसके लिए जिम्मेदार</h1>
      <address><time datetime="2019-11-05T16:49:28+00:00">05 Nov 2019, 16:49</time> by <a rel="author">आईएएनएस। ,नई दिल्ली।</a></address>
      <p>भारतीय क्रिकेट टीम के पूर्व स्पिन गेंदबाज हरभजन सिंह ने उत्तर भारत में प्रदूषण के बढ़ते स्तर पर चिंता व्यक्त करते हुए कहा कि इस स्थिति के लिए हर व्यक्ति जिम्मेदार है। दिवाली के बाद से दिल्ली में प्रदूषण का स्तर बहुत बढ़ गया है और मौसम लगातार खराब हो रहा है, जिस कारण शहर में सार्वजनिक स्वास्थ्य आपातकाल भी लागू किया गया है। हरभजन ने ट्विटर पर एक वीडियो शेयर किया जिसमें उन्होंने कहा, 'मैं उत्तर भारत में वायु प्रदूषण पर बोलना चाहता हूं। उसके लिए हम सभी जिम्मेदार हैं।'</p>
      <h3>Read Also: <a href="https://www.livehindustan.com/ncr/story-odd-even-starts-in-delhi-and-traffic-jam-also-also-reduced-on-these-routes-in-noida-2832867.html">Odd-Even : दिल्ली में जारी सम-विषम, नोएडा के इन रास्तों पर भी जाम कम</a></h3>
      <figure>
        <iframe data-src="https://twitter.com/harbhajan_singh/status/1191321420703260674?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>हरभजन ने कहा, 'हम कार चलाते हैं और ईंधन जलाते हैं, जिससे पयार्वरण को नुकसान पहुंचाता है। हमें पिछले कुछ वर्षों में यह पता चला है कि हम जो पराली जलाते हैं, उससे भी वायु प्रदूषित होती है। इससे वहां के लोगों के लिए रहना मुश्किल हो रहा है। इसके कारण व्यक्ति की उम्र 7 से 10 साल कम हो जाती है, इसलिए हमें ठोस कदम उठाना होगा।' उन्होंने प्रधानमंत्री नरेंद्र मोदी से भी स्थिति को बेहतर करने के लिए ठोस कमद उठाने की गुहार लगाई।</p>
      <h3>Read Also: <a href="https://www.livehindustan.com/ncr/story-delhi-police-personnel-hold-placard-with-a-picture-of-former-ips-officer-kiran-bedi-that-reads-we-need-you-2832801.html">आखिर क्यों दिल्ली के पुलिसवालों ने किरण बेदी को किया याद, जानें वो मामला?</a></h3>
      <p>हरभजन ने कहा, 'मैं प्रधानमंत्री नरेंद्र और दिल्ली, पंजाब और हरियाणा के मुख्यमंत्रियों से विनती करता हूं कि वे एक-दूसरे मिलें। किसानों और सभी जीव-जंतुओं को ध्यान में रखते हुए नेताओं को सबके भले के लिए योजना बनानी होगी। मैं चाहता हूं कि जल्द से जल्द इसके लिए बैठक होनी चाहिए।' उन्होंने कहा, 'मोदी जी कृपया इस पर ध्यान दें और लोगों हमें गाइड करें कि हम कैसे भारत को स्वच्छ के साथ-साथ स्वस्थ भी बना सकते हैं ताकि आने वाली पीढ़ी की जिंदगी अच्छी हो।'</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।</b>
      </p>
    </article>
  </body>
</html>