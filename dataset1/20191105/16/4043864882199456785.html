<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/5/7231087/"/>
    <meta property="og:site_name" content="Українська правда"/>
    <meta property="article:published_time" content="2019-11-05T16:14:13+00:00"/>
    <meta property="og:title" content="Окупанти завели справу на ветерана кримськотатарського руху"/>
    <meta property="og:description" content="Стосовно голови Судакського регіонального меджлісу і ветерана кримськотатарського руху Ільвера Аметова порушено адміністративну справу."/>
  </head>
  <body>
    <article>
      <h1>Окупанти завели справу на ветерана кримськотатарського руху</h1>
      <address>
        <time datetime="2019-11-05T16:14:13+00:00">05 Nov 2019, 16:14</time>
      </address>
      <p>Стосовно голови Судакського регіонального меджлісу і ветерана кримськотатарського руху Ільвера Аметова порушено адміністративну справу.</p>
      <p><b>Джерело:</b> "<a href="https://www.facebook.com/crimeansolidarity/photos/a.416800078687454/967775616923228/?type=3&amp;theater">Кримська солідарність</a>"</p>
      <p><b>Деталі:</b> Окупанти призначили засідання щодо Аметова в рамках адміністративного правопорушення, передбаченого статтею 15.5 КоАП РФ на 7 листопада.</p>
      <figure>
        <img src="https://img.pravda.com/images/doc/3/8/38de986-75233718-967775623589894-1883212171383406592-o.jpg"/>
      </figure>
      <p>Раніше в будинку Аметова <a href="https://www.pravda.com.ua/news/2019/09/27/7227491/">було проведено обшук</a>. Співробітники силових структур винесли старовинні експонати зброї. Аметов утримує приватний історичний музей, в якому зібрані предмети культури, побуту та історії кримських татар. За словами власника, у нього є документи на всі вилучені експонати.</p>
      <p>Проведена органами експертиза експонатів музею, зафіксувала, що ці "ножі" виготовлені в період середини 19-го і початку 20-го століття. У відповідності з діючими нормами до холодної зброї належать предмети, виготовлені після 1943 року, експонати вилучені в музеї Аметова до таких не належать.</p>
      <p>Також силовики вилучили посвідчення члена Меджлісу кримськотатарського народу.</p>
      <p><b>Нагадаємо</b>: Це не перший візит силовиків у дім Аметова. Так, 7 травня 2017 року також проводився обшук в його будинку. Крім того, в грудні 2015 року ФСБ навідувалася до представника Меджлісу кримськотатарського народу. Тоді свій візит силовики зв'язали з підривом у Херсонській області електроопор, якими подавалася електроенергія на півострів.</p>
      <related>
        <a href="https://www.pravda.com.ua/news/2019/10/31/7230615/"/>
        <a href="https://www.pravda.com.ua/news/2019/10/7/7228386/"/>
        <a href="https://www.pravda.com.ua/news/2019/10/2/7227884/"/>
      </related>
    </article>
  </body>
</html>