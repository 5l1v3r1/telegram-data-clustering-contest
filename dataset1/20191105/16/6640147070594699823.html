<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/red-dead-redemption-2-versione-pc-bug/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-05T16:40:00+00:00"/>
    <meta property="og:title" content="Red Dead Redemption 2: la versione PC è afflitta da bug"/>
    <meta property="og:description" content="A pochi giorni dalla sua uscita della versione PC, Red Dead Redemption 2 presenta diversi bug e crash che compromettono sensibilmente l'esperienza di gioco."/>
  </head>
  <body>
    <article>
      <h1>Red Dead Redemption 2: la versione PC è afflitta da bug</h1>
      <address><time datetime="2019-11-05T16:40:00+00:00">05 Nov 2019, 16:40</time> by <a rel="author">Ivan Miralli</a></address>
      <p>Dopo mesi e mesi di attesa, finalmente Rockstar Games ha fatto arrivare il suo ultimo titolo free-roaming, <b>Red Dead Redemption 2</b>, anche su PC, a circa un anno dalla disponibilità delle controparti per PlayStation 4 e Xbox One.</p>
      <p>L’entusiasmo iniziale non è bastato però per limitare l’insorgenza di alcuni problemi: non tutti gli utenti sono stato infatti in grado di giocare a Red Dead Redemption 2 su PC. Molti giocatori, infatti, hanno riscontrato diversi <b>bug e crash</b> sul desktop al momento dell’avvio del titolo, che hanno inevitabilmente compromesso l’esperienza di gioco.</p>
      <figure>
        <img src="https://www.tomshw.it/images/images/2019/11/red-dead-redemption-2-pc-59950.768x432.jpg"/>
      </figure>
      <p>Leggi anche: <a href="https://www.tomshw.it/videogioco/gta-6-uscita-ambientazione-florida/">GTA 6 uscirà nel 2020 e sarà ambientato in Florida secondo nuovi rumor</a></p>
      <p>L’errore principale, in particolare, risiederebbe proprio nel <b>Rockstar Games Launcher</b>, che è stato rilasciato per la prima volta nel mese di settembre, il quale presenterebbe la dicitura d’errore “<i>exited unexpectedly</i>“, rendendo a tutti gli effetti impossibile l’avvio del gioco.</p>
      <p>Stando ai consigli e feedback di alcuni utenti, il problema potrebbe essere facilmente aggirato chiudendo i software di <b>antivirus</b> attualmente attivi sul computer, o in alternativa disattivando i controlli su alcuni file di Red Dead Redemption 2. A questo punto non ci rimane che attendere comunicazioni da parte della stessa <b>Rockstar Games</b>, che ancora non si è espressa a riguardo sui suoi principali canali di social network, confidando che la compagnia di sviluppo rilascerà presto una patch correttiva per risolvere tutti i problemi e garantire così un’esperienza di gioco priva di alcun problema.</p>
      <blockquote>Hai voglia di giocare all’ultimo free-roaming di Rockstar Games? Acquista subito Red Dead Redemption 2 a questo <a href="https://toms.it/HAwjp">indirizzo</a>!</blockquote>
    </article>
  </body>
</html>