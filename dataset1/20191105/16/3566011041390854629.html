<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545161.html/%D8%B4%D9%88%D8%B1%D8%A7%DB%8C-%D9%81%D8%B1%D9%87%D9%86%DA%AF-%D8%B9%D9%85%D9%88%D9%85%DB%8C-%DB%8C%DA%A9-%D8%B4%D9%88%D8%B1%D8%A7%DB%8C-%D9%86%D9%85%D8%A7%D8%AF%DB%8C%D9%86-%D8%A7%D8%B3%D8%AA---%D8%AC%D8%A7%DB%8C%DA%AF%D8%A7%D9%87-%D8%A7%DB%8C%D9%86-%D8%B4%D9%88%D8%B1%D8%A7-%D8%AF%D8%B1-%D8%AD%D8%AF-%D9%86%D8%A7%D9%85-%DA%AF%D8%B0%D8%A7%D8%B1%DB%8C-%D8%B1%D9%88%D8%B2%D9%87%D8%A7-%D8%AA%D9%86%D8%B2%D9%84-%D9%BE%DB%8C%D8%AF%D8%A7%DA%A9%D8%B1%D8%AF%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T16:04:00+00:00"/>
    <meta property="og:title" content="شورای فرهنگ عمومی یک شورای نمادین است / جایگاه این شورا در حد نام‌گذاری روزها تنزل پیداکرده است"/>
    <meta property="og:description" content="عضو کمیسیون فرهنگی مجلس در دوره نهم بابیان این‌که شورای فرهنگ عمومی یک شورای نمادین است، گفت: جایگاه این شورا در حد نام‌گذاری روزها تنزل پیداکرده است."/>
  </head>
  <body>
    <article>
      <h1>شورای فرهنگ عمومی یک شورای نمادین است / جایگاه این شورا در حد نام‌گذاری روزها تنزل پیداکرده است</h1>
      <h2>عضو کمیسیون فرهنگی مجلس در دوره نهم:</h2>
      <address>
        <time datetime="2019-11-05T16:04:00+00:00">05 Nov 2019, 16:04</time>
      </address>
      <p>عضو کمیسیون فرهنگی مجلس در دوره نهم بابیان این‌که شورای فرهنگ عمومی یک شورای نمادین است، گفت: جایگاه این شورا در حد نام‌گذاری روزها تنزل پیداکرده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حجت‌الاسلام و المسمین سید مرتضی حسینی در گفتگو با خبرنگار <a href="http://www.qomefarda.ir/"> قم فردا</a>، با اشاره به 14 آبان ماه و روز شورای فرهنگ عمومی، اظهار داشت: شورای فرهنگ عمومی بیشتر به دنبال اسم‌گذاری برای روزها و ماه‌ها است و کار اساسی که در این شورا صورت بگیرد و در فرهنگ عمومی کشور تأثیر بگذارد تاکنون از این شورا دیده نشده است.<br/><br/>وی ادامه داد: اگر می‌خواهیم فرهنگ عمومی دست شود باید از خانواده، مدارس، مساجد و دانشگاه‌ها شروع کنیم و درواقع در کف میدان وارد شویم نه این پشت میز بنشینیم و بخواهیم در خصوص فرهنگ و اصلاح آن در جامعه تصمیم‌گیری کنیم.<br/><br/>عضو کمیسیون فرهنگی مجلس در دوره نهم با بیا این‌که چندین نوبت در جلسات شورای فرهنگ عمومی شرکت کرده‌ام، خاطرنشان کرد: این شورا بیشتر به دنبال این است که در خصوص برگزاری جلسات و.. تصمیم‌گیری کند و متأسفانه به اصل موضوع فرهنگ در این شورا رسیدگی نمی‌شود.<br/><br/>وی خاطرنشان کرد: برای تغییر فرهنگ جامعه و اثرگذاری باید اقدامات علمی و عملی در بستر خانواده‌ها را گسترش بدهیم تا درنهایت به اهداف از پیش تعیین‌شده برسیم.<br/><br/>حسینی ادامه داد: نباید کوتاهی و سستی درزمینهٔ فرهنگ صورت بگیرد چراکه هرگونه کوتاهی و حتی از دست دادن زمان در این حوزه می‌تواند ضربات جبران‌ناپذیری را به پیکره ای فرهنگ کشور وارد کند.<br/><br/>وی تصریح کرد: باید شورای فرهنگ عمومی در کشور به سمت عملیاتی شدن طرح‌ها و برنامه‌های فرهنگی در کشور حرکت کند تا فرهنگ بیش از این آسیب نبیند.<br/><br/><br/><br/>انتهای پیام/</p>
    </article>
  </body>
</html>