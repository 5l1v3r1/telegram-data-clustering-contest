<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/wevelgem-vrouw-vermoord-door-stalker-met-gerechtelijk-verleden/"/>
    <meta property="og:site_name" content="SCEPTR"/>
    <meta property="article:published_time" content="2019-11-05T16:25:37+00:00"/>
    <meta property="og:title" content="Wevelgem: Vrouw vermoord door stalker met “gerechtelijk verleden”"/>
    <meta property="og:description" content="Een vrouw werd vermoord in Wevelgem na maandenlang gestalkt te worden door haar ex-vriend. De man werd eerder al opgepakt, maar vrijgelaten."/>
  </head>
  <body>
    <article>
      <h1>Wevelgem: Vrouw vermoord door stalker met “gerechtelijk verleden”</h1>
      <address><time datetime="2019-11-05T16:25:37+00:00">05 Nov 2019, 16:25</time> by <a rel="author" href="https://sceptr.net/author/jonas-naeyaert/" target="_blank">Jonas Naeyaert</a></address>
      <p>
        <b>In een rijwoning langs de Nachtegaalstraat in Wevelgem is deze morgen een vrouw (36) vermoord. De dader is allicht de ex-vriend van de vrouw. De man (39) stalkte de vrouw al een poos en heeft <a href="https://www.hln.be/in-de-buurt/wevelgem/na-maandenlange-belaging-vrouw-36-vermoord-in-rijwoning~ad377109/">volgens Het Laatste Nieuws</a> een <i><a href="https://www.hln.be/in-de-buurt/wevelgem/na-maandenlange-belaging-vrouw-36-vermoord-in-rijwoning~ad377109/">“gerechtelijk verleden”</a></i>. Hij diende deze voormiddag nog zichzelf aan bij de politie met zijn advocaat. Opvallend: vier maanden geleden <a href="https://www.focus-wtv.be/nieuws/dode-bij-schietincident-met-politie-wevelgem">vond er ook al een dodelijk incident plaats in dezelfde straat.</a></b>
      </p>
      <p>Drama in Wevelgem. Dinsdagochtend liet een vrouw er het leven. Ze werd vermoedelijk vermoord door haar ex-vriend, meldt <a href="https://www.focus-wtv.be/nieuws/moord-vrouw-wevelgem-ex-vriend-39-gaf-zichzelf-aan">Focus &amp; WTV</a>. Familie van het slachtoffer getuigt dat de man het slachtoffer al twee maanden belaagde. Ze moest tevens al meermaals doodsbedreigingen aanhoren. Uit angst verbleef ze dan ook bij haar moeder, maar daar dook de man deze ochtend vroeg ineens op. Met fatale afloop, blijkt nu.</p>
      <figure>
        <iframe data-src="https://twitter.com/jeroenvercruyss/status/1191712082154205184?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Moord Wevelgem: Stalker had gerechtelijk verleden en was recent nog opgepakt, maar mocht weer beschikken</h3>
      <p>In de voorbije weken verscheen de man al meermaals aan de woning, onder meer met een groot slagersmes. Met het mes veroorzaakte hij schade aan de woning, en ook bij de schoonbroer van het slachtoffer werd reeds een raam vernield. De man werd hierna opgepakt door de politie, maar kon na ondervraging beschikken. Een fatale fout, want deze ochtend had de man vrij spel om zijn moordplannen uit te voeren.</p>
      <p>De straat werd afgesloten voor pottenkijkers deze voormiddag en om verder onderzoek mogelijk te maken. Het labo van de federale gerechtelijke politie voerde intussen ook reeds een sporenonderzoek uit op een voertuig dat geparkeerd staat aan een carpoolparking vlakbij de E17 in Deerlijk. Het zou om de wagen van de vermoedelijke dader gaan. Aan de buitenkant van de auto zijn bloedspatten te zien.</p>
      <p>In juni kwam in dezelfde Nachtegaalstraat ook al een dertiger om. De man had een psychiatrische achtergrond en viel een agent aan met een schroevendraaier. Zijn collega schoot daarop de aanvaller neer. <a href="https://www.focus-wtv.be/nieuws/dode-bij-schietincident-met-politie-wevelgem">Hij overleed later in het ziekenhuis.</a></p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/politie-verschiet-zelf-van-vele-moorden-en-diefstallen/"/>
        <a href="https://sceptr.net/2019/10/parachutemoord-els-clottemans-wil-nu-al-gevangenis-verlaten/"/>
        <a href="https://sceptr.net/2019/10/tunesier-hakt-met-bijl-zijn-vrouw-in-stukken-op-straat-in-duitsland/"/>
      </related>
    </article>
  </body>
</html>