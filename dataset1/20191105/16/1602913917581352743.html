<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-24/deficitul-comercial-al-sua-a-scazut-la-52-5-miliarde-de-dolari-in-septembrie-in-timp-ce-casa-alba-si-a-continuat-eforturile-de-a-reduce-decalajul-de-bunuri-si-servicii-18544517"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-05T16:10:00+00:00"/>
    <meta property="og:title" content="Deficitul comercial al SUA a scăzut la 52,5 miliarde de dolari în septembrie, în timp ce Casa Albă şi-a continuat eforturile de a reduce decalajul de bunuri şi servicii"/>
    <meta property="og:description" content="Deficitul comercial al SUA s-a contractat la 52,5 miliarde de dolari în septembrie, în timp ce Casa Albă şi-a continuat eforturile pentru a reduce decalajul legat de bunuri şi servicii, potrivit unui raport al Departamentului american pentru Comerţ, relatează CNBC."/>
  </head>
  <body>
    <article>
      <h1>Deficitul comercial al SUA a scăzut la 52,5 miliarde de dolari în septembrie, în timp ce Casa Albă şi-a continuat eforturile de a reduce decalajul de bunuri şi servicii</h1>
      <address><time datetime="2019-11-05T16:10:00+00:00">05 Nov 2019, 16:10</time> by <a rel="author">Teona Tomoiaga, Mediafax</a></address>
      <p>Deficitul comercial al SUA s-a contractat la 52,5 miliarde de dolari în septembrie, în timp ce Casa Albă şi-a continuat eforturile pentru a reduce decalajul legat de bunuri şi servicii, potrivit unui raport al Departamentului american pentru Comerţ, relatează CNBC.</p>
      <p>Deficitul a fost puţin peste aşteptările de 52,2 miliarde de dolari ale economiştilor. În august, deficitul a depăşit 55 miliarde de dolari.</p>
      <p>Întrucât administraţia continuă eforturile în vederea stabilirii unei prime faze a acordului tarifar cu China, soldul comercial al Statelor Unite rămâne cu 13,1% mai mare faţă valoarea de 46,4 miliarde de dolari, atunci când preşedintele Donald Trump a preluat funcţia.</p>
      <p>Deficitul comercial actual este cu 5,4% mai mare decât în perioada similară a anului trecut.</p>
      <p>Cu cele două părţi care lucrează la stabilirea unui acord, deficitul cu China a scăzut cu 3,1% până la 28 miliarde de dolari în septembrie.</p>
      <p>În general, exporturile au coborât la 206 miliarde de dolari, iar importurile au scăzut până la 258,4 miliarde de dolari.</p>
      <p>SUA au înregistrat primul surplus de petrol, de 252 milioane de dolari, din 1978, în timp ce americanii continuă să impulsioneze producţia de energie.</p>
      <p>Totodată, exporturile auto au coborât cu 1 miliard de dolari, iar bunurile de capital au crescut cu 800 milioane de dolari.</p>
      <p>În ceea ce priveşte importul, bunurile de consum au scăzut cu 2,5 miliarde de dolari, în timp ce telefoanele mobile şi alte articole de uz casnic au scăzut cu 800 milioane de dolari, iar jocurile şi articole sportive au pierdut 600 milioane de dolari</p>
      <p>În ceea ce priveşte naţiunile şi regiunile, cel mai mare surplus a fost înregistrat cu America de Sud şi Centrală, adică 5 miliarde de dolari, în timp ce cel mai mare deficit, după cel cu China, a fost cu Uniunea Europeană - 15,7 miliarde de dolari.</p>
      <p>De asemenea, SUA continuă să înregistreze deficite cu Mexic (9,1 miliarde de dolari), Japonia (5,9 miliarde de dolari) şi Germania (5 miliarde de dolari).</p>
    </article>
  </body>
</html>