<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425180/kleinei-gia-treis-meres-tmhma-ths-rodoy-lindoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-05T16:35:02+00:00"/>
    <meta property="og:title" content="Κλείνει για τρεις μέρες τμήμα της Ρόδου-Λίνδου"/>
    <meta property="og:description" content="Η Διεύθυνση Τεχνικών Έργων Δωδεκανήσου ενημερώνει τους διερχόμενους οδηγούς ότι το χρονικό διάστημα από αύριο Τετάρτη 6-11-2019 έως και το Σάββατο 9-11-2019, τμήμα της δεξιάς λωρίδας κυκλοφορίας της Εθνικής Οδού Ρόδου – Λίνδου (κατεύθυνση προς Λίνδο), επί της γέφυρας του ποταμού Μάκαρη, θα κλείσει για την εκτέλεση εργασιών στο πλαίσιο του έργου: «Μελέτη Βελτίωσης-Διαπλάτυνσης Εθνικής Οδού Ρόδου – Λίνδου, Τμήμα από Κολύμπια έως Λίνδο»"/>
  </head>
  <body>
    <article>
      <h1>Κλείνει για τρεις μέρες τμήμα της Ρόδου-Λίνδου</h1>
      <h2>Επί της γέφυρας του ποταμού Μάκαρη</h2>
      <address>
        <time datetime="2019-11-05T16:35:02+00:00">05 Nov 2019, 16:35</time>
      </address>
      <p><b>Η Διεύθυνση Τεχνικών Έργων Δωδεκανήσου ενημερώνει τους διερχόμενους οδηγούς ότι το χρονικό διάστημα από αύριο Τετάρτη 6-11-2019 έως και το Σάββατο 9-11-2019, τμήμα της δεξιάς λωρίδας κυκλοφορίας της Εθνικής Οδού Ρόδου – Λίνδου (κατεύθυνση προς Λίνδο), επί της γέφυρας του ποταμού Μάκαρη, θα κλείσει για την εκτέλεση εργασιών στο πλαίσιο του έργου: «Μελέτη Βελτίωσης-Διαπλάτυνσης Εθνικής Οδού Ρόδου – Λίνδου, Τμήμα από Κολύμπια έως Λίνδο»</b>.</p>
      <p>Οι εργασίες θα αρχίζουν στις 8:00 και θα ολοκληρώνονται στις 16:00 περίπου. Ενδέχεται να υπάρξει κάποια διαφοροποίηση στο χρονικό διάστημα εκτέλεσης των εργασιών, εξαιτίας απρόβλεπτων παραγόντων κατά τη διάρκεια εκτέλεσης του έργου (π.χ. καιρικές συνθήκες).</p>
      <p>Πιθανές αλλαγές στις παραπάνω ισχύουσες κυκλοφοριακές ρυθμίσεις θα ανακοινωθούν εγκαίρως από τη Διεύθυνση Τεχνικών Έργων Δωδεκανήσου της Περιφέρειας Νοτίου Αιγαίου.</p>
      <p>Παρακαλούνται οι κάτοικοι και οι διερχόμενοι (πεζοί ή με οχήματα) από την περιοχή εκτέλεσης των εργασιών να είναι ιδιαίτερα προσεκτικοί στις μετακινήσεις τους. Οι διερχόμενοι οδηγοί οφείλουν να επιδεικνύουν την πρέπουσα προσοχή και να υπακούουν στις σηματοδοτήσεις, καθώς και σε τυχόν υποδείξεις της Τροχαίας και του προσωπικού ασφαλείας.</p>
    </article>
  </body>
</html>