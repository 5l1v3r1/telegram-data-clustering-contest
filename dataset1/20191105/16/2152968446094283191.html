<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/rusia/2019/11/05/20-ot-rusnacite-iskat-iska-decata-im-da-sa-razuznavachi.428646"/>
    <meta property="og:site_name" content="Dnes.bg"/>
    <meta property="article:published_time" content="2019-11-05T16:30:00+00:00"/>
    <meta property="og:title" content="20% от руснаците искат иска децата им да са разузнавачи"/>
    <meta property="og:description" content="Анкета: Тази професия е на почит в Русия | Dnes.bg"/>
  </head>
  <body>
    <article>
      <h1>20% от руснаците искат иска децата им да са разузнавачи</h1>
      <h2>Анкета: Тази професия е на почит в Русия</h2>
      <address><time datetime="2019-11-05T16:30:00+00:00">05 Nov 2019, 16:30</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Близо 20 на сто от участвали в анкета жители на Русия биха искали децата или внуците им да станат разузнавачи. Това става ясно от публикувани днес данни от проучване на центъра ВЦИОМ, предаде ТАСС.</p>
      <p>Руските въоръжени сили честват днес Деня на военния разузнавач, установен с президентски указ през 2006 г., посочва агенцията, цитирана от БТА.</p>
      <p>Резултатът от допитването сочи, че професията разузнавач е на почит в Русия. Уважението към нейните представители в обществото достига според оценки на участниците 4,32 точки от 5 възможни, доходите и трудовото възнаграждение са оценени с 4,10 точки, влиятелността - с 4,02 точки.</p>
      <p>Най-известният в Русия филм за разузнавачи е "Седемнайсет мига от пролетта", посочен от 43 процента запитани, на втора позиция с едва 5 процента е "Щит и меч", а филмите за Джеймс Бонд например са споменали само 2 на сто. Близо 30 процента не са успели да си припомнят нито един шпионски филм.</p>
      <p>Като най-известни представители на професията участниците са посочили съветския разузнавач Рихард Зорге (15 на сто), Максим Исаев (Щирлиц) - героя в "Седемнайсет мига от пролетта" (8 на сто), Николай Кузнецов - разузнавач и партизанин в окупираните от нацистки войски съветски територии (5 процента), а на четвърто място - президента Владимир Путин, бивш офицер от КГБ (4 на сто от запитаните). Около 69 на сто не са могли да назоват нито един разузнавач.</p>
    </article>
  </body>
</html>