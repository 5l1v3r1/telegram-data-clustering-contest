<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/mayzhe-trista-prokuroriv-ne-priyshli-abo-zavalili-pereatestaciyu-v-gpu-328572_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T16:10:00+00:00"/>
    <meta property="og:title" content="Майже триста прокурорів не прийшли або завалили переатестацію в ГПУ"/>
    <meta property="og:description" content="У відомстві підбили підсумки першого етапу тестування.  "/>
  </head>
  <body>
    <article>
      <h1>Майже триста прокурорів не прийшли або завалили переатестацію в ГПУ</h1>
      <h2>У відомстві підбили підсумки першого етапу тестування.  </h2>
      <address>
        <time datetime="2019-11-05T16:10:00+00:00">05 Nov 2019, 16:10</time>
      </address>
      <p>В Генеральній прокуратурі завершилося тестування в рамках першого етапу атестації прокурорів. Із1083 учасників тестування 95 не з'явилися взагалі, а 795 кандидатів набрали більше 70 балів і пройшли на другий етап атестації.</p>
      <p>"До складання іспиту у формі анонімного тестування на знання та вміння у застосуванні закону і відповідність здійснювати повноваження прокурора було допущені 1083 прокурори Генеральної прокуратури України, які подали заяви належної форми про намір пройти атестацію для переведення в Офіс Генерального прокурора. Успішно склали іспит (тобто набрали необхідні 70 і більше балів зі 100) – 795 з 988 осіб (всі дані станом на 5.11.2019)", - повідомили в ГПУ.</p>
      <p>Ці прокурори будуть допущені до другого етапу атестації - тестування на загальні здібності та навички.</p>
      <figure>
        <img src="https://image.zn.ua/media/images/original/Nov2019/243979.jpg"/>
      </figure>
      <p>Згідно із Законом України "Про внесення змін до деяких законодавчих актів України щодо першочергових заходів реформування органів прокуратури", який набув чинності 25 вересня 2019 року, прокурори можуть бути переведені в нові органи прокуратури тільки у випадку успішного проходження ними атестації. Всього в кадрові служби органів прокуратури надійшли заяви на <a href="https://dt.ua/UKRAINE/90-prokuroriv-u-regionah-proydut-pereatestaciyu-gpu-326489_.html"><b>проходження атестації від 96% прокурорів.</b></a> 218 прокурорів Генеральної прокуратури, які <a href="https://dt.ua/UKRAINE/cherez-vidmovu-vid-pereatestaciyi-z-gpu-zvilnyat-ponad-200-prokuroriv-326969_.html"><b>відмовилися від атестації, будуть звільнені</b></a>. </p>
      <p>Як писав раніше Леменов, <a href="https://dt.ua/POLITICS/ryaboshapka-zbirayetsya-provesti-maksimalnu-kadrovu-chistku-v-genprokuraturi-ekspert-322262_.html"><b>Рябошапка збирається провести максимальну кадрову чистку в Генпрокуратурі</b></a>.Недоброчесні й непрофесійні мають бути звільнені задля того, щоб натомість через конкурсний відбір набрати нових прокурорів.</p>
      <p>Детальніше про кадри та необхідність реформ у правоохоронних структурах читайте у статті Олександра Лємєнова "<a href="https://dt.ua/internal/rozdorizhzhya-zmin-u-kriminalnomu-bloci-zekomandi-322201_.html"><b>Роздоріжжя змін у кримінальному блоці ЗеКоманди</b></a>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>