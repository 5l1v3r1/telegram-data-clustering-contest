<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/kultura/chinari-gostuvat-v-kitay-405959.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-05T16:11:30+00:00"/>
    <meta property="og:title" content="„Чинари“ гостуват в Китай"/>
    <meta property="og:description" content="На 12 декември „Магията на танца“ ще завладее и НДК"/>
  </head>
  <body>
    <article>
      <h1>„Чинари“ гостуват в Китай</h1>
      <address><time datetime="2019-11-05T16:11:30+00:00">05 Nov 2019, 16:11</time> by <a rel="author">Агенция Стандарт</a></address>
      <p>Ансамбъл „Чинари“ ще представя страната ни на Форум за културно сътрудничество в Пекин от 10 до 16 ноември. Срещата е между Китай и 17 държави  от Централна и Източна Европа. Българската култура и традиции ще бъдат представени от Любомира Павлова от ансамбъла - млада, талантлива и амбициозна, тя е един от ангелските гласове на трио „Булгарина“, най-новият формат към „Чинари“, чиято дебютна песен „Химера“ стремително върви към върха в музикалните класации в страната.  Именно момичетата от трио „Булгарина“ - Любомира Павлова, Радостина Николова и Деница Стойкова - впечатлиха с таланта и излъчването си представителите на всички държави от Европа и Китай на срещата в София миналата година.</p>
      <p>Любомира Павлова е и основният вокал на група „Етнотикс“ – първата етно-рок група в България с женски квартет гъдулки. Всички те - заедно с прекрасните танцьори от „Чинари“, ще участват в „Магията на танца“ на 12 декември в НДК.  </p>
    </article>
  </body>
</html>