<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620065/%D8%A2%D9%86%D9%81%D9%84%D9%88%D8%A7%D9%86%D8%B2%D8%A7-%DB%8C%DA%A9%DB%8C-%D8%A7%D8%B2-%D9%A1%D9%A0-%D8%A8%DB%8C%D9%85%D8%A7%D8%B1%DB%8C-%D8%AE%D8%B7%D8%B1%D9%86%D8%A7%DA%A9-%D8%B3%D8%A7%D9%84-2019"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-05T16:09:00+00:00"/>
    <meta property="og:title" content="آنفلوانزا یکی از ١٠ بیماری خطرناک سال 2019"/>
    <meta property="og:description" content="معاون امور بهداشتی دانشگاه علوم پزشکی یزد گفت: آنفلوانزا جزو یکی از ١٠ خطر جدی مطرح شده از سوی سازمان بهداشت جهانی در در سال ٢٠١٩ میلادی است."/>
  </head>
  <body>
    <article>
      <h1>آنفلوانزا یکی از ١٠ بیماری خطرناک سال 2019</h1>
      <address>
        <time datetime="2019-11-05T16:09:00+00:00">05 Nov 2019, 16:09</time>
      </address>
      <p>
        <i>معاون امور بهداشتی دانشگاه علوم پزشکی یزد گفت: آنفلوانزا جزو یکی از ١٠ خطر جدی مطرح شده از سوی سازمان بهداشت جهانی در در سال ٢٠١٩ میلادی است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>«محمدرضا دهقانی» در کنفرانس علمی آنفلوآنزا در یزد، با بیان این که در سال 2019 سازمان بهداشت جهانی به 10 خطر اشاره کرده که بیماری آنفلوانزا جزو آنهاست،‌ اظهار کرد: باید همه همکاران در حوزه بهداشت و درمان هوشیار بوده و با توجه به رسیدن فصول سرد مراقبت جدی در برابر این بیماری انجام دهند.</p>
      <p>وی افزود: آخرین تجربه جهانی، بروز پاندمی این بیماری در سال 2008 میلادی بود که 84 کشور جهان را آلوده کرد که منجر به 180 هزار مرگ در جهان و 140 مورد در کشور ایران شد.</p>
      <p>معاون امور بهداشتی دانشگاه علوم پزشکی یزد گفت: با توجه به افزایش موارد قطعی بیماری آنفلوانزا امسال در استان یزد، زنان باردار، سالمندان بالای 50 سال، کودکان، بیماران مبتلا به بیماری‌های مزمن ریوی، قلبی، خونی، کلیوی، کبدی و متابولیک مهمترین گروه‌های در معرض خطر بیماری آنفلوانزا هستند.</p>
      <p>دهقانی تصریح‌ کرد: واکسیناسیون از عوارض شدید بیماری و مرگ و میر می‌کاهد و موارد بستری را تا 50 درصد کاهش می‌دهد.</p>
      <p>این مسئول ادامه داد: بهترین زمان واکسیناسیون سالیانه علیه بیماری آنفلوانزا در مهر ماه است، هر چند تزریق این واکسن در هر موقع از طول سال موثر خواهد بود و می توان با آموزش توصیه های بهداشتی به بیماران از قبیل رعایت آداب سرفه، استفاده از ماسک، شستشوی مداوم دستها، ماندن در منزل و عدم حضور در اماکن شلوغ و تجمعی می توان از انتشار این بیماری در جامعه جلوگیری بعمل آوریم.</p>
      <p>کنفرانس علمی تقویت نظام کنترل و مراقبت بیماری آنفلوانزا ویژه مدیران گروه‌های آموزشی، فوکال پوینت‌های علمی شهرستان‌ها، پزشکان اورژانس و کارشناسان حوزه بهداشت و درمان تشکیل شد.</p>
    </article>
  </body>
</html>