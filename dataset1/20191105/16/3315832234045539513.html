<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/266b98a15bdcd8f4/real-madrid-nu-se-uita-la-bani-116-milioane-de-euro-pentru-extrema-din-nationala-angliei.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-05T16:40:00+00:00"/>
    <meta property="og:title" content="Real Madrid nu se uită la bani: 116 milioane de euro pentru extrema din naţionala Angliei"/>
    <meta property="og:description" content="Real Madrid şi-a manifestat din nou interesul pentru englezul Jordan Sancho. Spaniolii l-au dorit pe mijlocaş şi în vara lui 2017, atunci când Sancho s-a transferat de la Manchester City la Borussia Dortmund."/>
  </head>
  <body>
    <article>
      <h1>Real Madrid nu se uită la bani: 116 milioane de euro pentru extrema din naţionala Angliei</h1>
      <address><time datetime="2019-11-05T16:40:00+00:00">05 Nov 2019, 16:40</time> by <a rel="author">Jurnal.md</a></address>
      <p>
        <b>Real Madrid şi-a manifestat din nou interesul pentru englezul Jordan Sancho. Spaniolii l-au dorit pe mijlocaş şi în vara lui 2017, atunci când Sancho s-a transferat de la Manchester City la Borussia Dortmund.</b>
      </p>
      <p>Jordan Sancho a devenit un jucător interesant pentru cluburile mari din Europa după ce a jucat în toate meciurile sezonului trecut din Bundesliga. A marcat 12 goluri în cele 34 de etape, iar în Liga Campionilor a bifat 7 partide şi o reuşită. Sezonul acesta a marcat de trei ori în opt etape.</p>
      <p>Cei de la Borussia sunt conştienţi că acesta va fi ultimul sezon pentru Sancho la Dortmund şi au început deja căutările pentru un înlocuitor. Presa din Germania scrie că este o chestiune de timp până se va face transferul englezului, pentru că Manchester United şi Paris Saint Germain sunt interesate şi ele de Jordan Sancho.</p>
      <p>Echipa antrenată de Guardiola l-a vândut pe Sancho la Borussia în schimbul a 5 milioane de euro. City a trecut o clauză în contract prin care îi obligă pe nemţi să anunţe dacă sunt dispuşi să accepte oferta vreunui club şi, în acelaşi timp, englezii, pot face o contraofertă în cazul lui Sancho. În acest timp, extrema este cotată la 100 de milioane de euro.</p>
      <p>Sancho a debutat în noiembrie 2018 la echipa naţională de seniori a Angliei, iar de atunci a strâns 10 partide. În actuala campanie de calificare la Euro 2020, mijlocaşul a jucat în cinci partide şi a marcat o dublă, contra naţionalei din Kosovo.</p>
    </article>
  </body>
</html>