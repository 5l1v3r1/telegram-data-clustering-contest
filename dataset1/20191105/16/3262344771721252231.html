<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/32954/offerte-samsung-buono-sconto-clienti"/>
    <meta property="og:site_name" content="DDay.it"/>
    <meta property="article:published_time" content="2019-11-05T16:27:00+00:00"/>
    <meta property="og:title" content="Problemi con le offerte Samsung: buono sconto riservato a chi non ha potuto completare l'acquisto"/>
    <meta property="og:description" content="Alcuni problemi tecnici hanno piagato anche il secondo giro di offerte Samsung per i 10 anni della serie Galaxy. Per gli utenti che non sono riusciti a terminare l'acquisto, la società ha riservato un buono sconto. C'è tempo solo fino all'8 novembre."/>
  </head>
  <body>
    <article>
      <h1>Problemi con le offerte Samsung: buono sconto riservato a chi non ha potuto completare l'acquisto</h1>
      <h2>Alcuni problemi tecnici hanno piagato anche il secondo giro di offerte Samsung per i 10 anni della serie Galaxy. Per gli utenti che non sono riusciti a terminare l'acquisto, la società ha riservato un buono sconto. C'è tempo solo fino all'8 novembre.</h2>
      <address><time datetime="2019-11-05T16:27:00+00:00">05 Nov 2019, 16:27</time> by <a rel="author">Massimiliano Di Marco</a></address>
      <p>Un buono sconto da usare sul sito Samsung.com. Ecco l'iniziativa che l'azienda ha organizzato per tutti gli utenti che, <a href="https://www.dday.it/redazione/32888/samsung-galaxy-offerte-10-anni">durante le offerte per il decennale</a>, non sono riusciti a completare la procedura di acquisto a causa del malfunzionamenti della piattaforma, generati dal traffico fuori dal comune sul sito di Samsung. Per esempio, vengono coinvolti coloro che avevano messo il prodotto nel carrello, ma non sono riusciti a effettuare il pagamento e, quindi, non hanno potuto approfittare del prezzo promozionale.</p>
      <p>Secondo quanto appreso da DDAY.it, <b>il buono sconto avrà uno sconto tale da portare i </b>prezzi dei dispositivi Galaxy in linea con quelli presenti durante il brevissimo periodo promozionale dell'iniziativa.</p>
      <p>"<i>Samsung informa che durante la promozione Power of 10 Celebration molte persone hanno avuto l’opportunità di acquistare uno dei device dell’ecosistema Galaxy</i>" ha riferito la società. "<i>Dato l’elevato traffico sul sito, alcune persone non sono riuscite a terminare il processo d’acquisto</i>."</p>
      <p>Per poter ricevere il voucher sconto, gli utenti devono scrivere a sei.promo10@samsung.com entro venerdì 8 novembre specificando nome e cognome, un indirizzo email valido e il numero di cellulare. I confini dell'iniziativa, però, al momento non sono molto chiari: è possibile che chiunque non abbia potuto usufruire dell'iniziativa (a prescindere dal carrello e da eventuali errori tecnici riscontrati) possa ricevere il voucher sconto inviando un email a Samsung.</p>
    </article>
  </body>
</html>