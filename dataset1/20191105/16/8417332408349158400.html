<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/100Sport/fotball/RBK-profil-operert---ute-i-flere-maneder-282360b.html"/>
    <meta property="og:site_name" content="adressa.no"/>
    <meta property="article:published_time" content="2019-11-05T16:53:51+00:00"/>
    <meta property="og:title" content="RBK-profil operert - ute i flere måneder"/>
    <meta property="og:description" content="Rosenborg-spiller Anders Konradsen har spilt sin siste kamp denne sesongen."/>
  </head>
  <body>
    <article>
      <h1>RBK-profil operert - ute i flere måneder</h1>
      <address><time datetime="2019-11-05T16:53:51+00:00">05 Nov 2019, 16:53</time> by <a rel="author">NTB</a></address>
      <p>Rosenborg-spiller Anders Konradsen har spilt sin siste kamp denne sesongen.</p>
      <aside><a href="https://www.adressa.no/100Sport/fotball/javascript:void(0);">Del denne artikkelen på Facebook</a> <a href="https://www.adressa.no/100Sport/fotball/javascript:void(0);">Del denne artikkelen på Twitter</a> <a href="https://www.adressa.no/100Sport/fotball/javascript:void(0);">Del denne artikkelen på e-post</a></aside>
      <p>29-åringen har slitt med smerter i anklene over lengre tid, og tirsdag ble han operert for å få bukt med problemene.</p>
      <p>Rosenborg skriver på <a href="https://www.rbk.no/nyheter/vellykket-operasjon-for-konradsen">sine nettsider</a> at midtbanespilleren er satt ut av spill i flere måneder som følge av inngrepet.</p>
      <p>– Konradsen skal ha noen dager i ro før han begynner opptrening. Han vil etter planen være tilbake i fotballtrening om tre måneder, sier medisinsk koordinator Haakon Schwabe.</p>
      <p>– Det har vært tøft å gå slik det har vært nå. Det preger treningen, det preger kamper og prestasjoner. Det preger deg mentalt. Med tanke på framtida og neste sesong, håper jeg det vil vise seg å være en god investering å gjennomføre operasjonen nå, sa Konradsen til Adresseavisen i helgen.</p>
      <p>Konradsen endte på 33 kamper og åtte mål i 2019-sesongen.</p>
    </article>
  </body>
</html>