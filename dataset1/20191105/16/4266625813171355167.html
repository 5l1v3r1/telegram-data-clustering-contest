<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/yak_dovesty_spravzhnist_perepysky_deputativ__porady_eksperta_1684227"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T16:33:00+00:00"/>
    <meta property="og:title" content="Як довести справжність переписки депутатів, - поради експерта"/>
    <meta property="og:description" content="Найпростіший варіант довести справжність переписки нардепа Миколи Тищенка з пранкером Джокером - це розкрити його особистість."/>
  </head>
  <body>
    <article>
      <h1>Як довести справжність переписки депутатів, - поради експерта</h1>
      <address>
        <time datetime="2019-11-05T16:33:00+00:00">05 Nov 2019, 16:33</time>
      </address>
      <p>
        <b>Найпростіший варіант довести справжність переписки нардепа Миколи Тищенка з пранкером Джокером - це розкрити його особистість.</b>
      </p>
      <p>Таку думку в ефірі інформаційно-аналітичного проєкту <a href="https://zik.ua/tv/project/%D1%81hudova_chetvirka/">«Чудова четвірка»</a> на телеканалі <a href="https://zik.ua/">ZIK</a> висловив експерт з політики Олександр Солонтай.</p>
      <figure>
        <iframe src="https://www.youtube.com/embed/qXK-QRK4oG0" width="640" height="360" data-service="Youtube" scrolling="no"/>
      </figure>
      <p>Ведучі поцікавилися у нього, як довести справжність переписки нардепа Миколи Тищенка з пранкером Джокером. У відповідь пан Солонтай зазначив, що найпростіший варіант - це розкрити особистість Джокера.</p>
      <p>«Тобто людина, яка вела переписку, журналіст, виходить, можливо, навіть зі закритим обличчям, якщо він не хоче бути публічним, і каже, - «я відкритий, от мій телефон, от технічний засіб, от все, що я використовував». Тоді це залізобетонно кримінальна справа», - вважає пан Солонтай.</p>
      <p>Водночас, за словами експерта, це не єдиний спосіб довести автентичність переписки, є й інші способи.</p>
      <p>«Я так зрозумів, що за цим стоїть редакція, яка публічно звинуватила Верховну Раду і говорить про те, що вони отримують зарплату у конвертах. Депутати сказали, що це неправда і провокація проти них. Я так розумію, що зараз пішов маятник в сторону проти депутатів Ради», - констатував Олександр Солонтай.</p>
      <p>До слова, у мережі <a href="https://zik.ua/news/2019/11/04/zradnyk_na_zradnyku__tyshchenko_v_perepystsi_iz_prankerom_dzhokerom_1683251">з'явилася переписка народного депутата від "Слуги народу" Миколи Тищенка</a> із пранкером "Джокером", в якій парламентар розповів про ситуацію у фракції, конфлікт із Олександром Ткаченком та інші деталі "важкого" життя.</p>
      <p>Нагадаємо, раніше народний депутат від політичної партії "Слуга народу" В'ячеслав Медяник <a href="https://zik.ua/news/2019/10/16/nardep_vid_slugy_narodu_spalyvsya_na_diloviy_perepystsi__zmi_1669395">обговорював у телефонній переписц</a>і на робочому місці, як вирішити питання з прокурорами. </p>
      <related>
        <h4>читайте також</h4>
        <a href="https://zik.ua/news/2019/11/05/truskavtsya_bulo_nedostatno_shchob_navchyty_nardepiv_kultury_bezpeky__1683855"/>
        <a href="https://zik.ua/news/2019/11/04/yaremenko_yak_dyplomat_dlya_mene_perestav_isnuvaty__zhebrivskyy_1683691"/>
        <a href="https://zik.ua/news/2019/11/04/moskalyuk_pro_perepysku_tyshchenka_z_prankerom_navchannya_u_truskavtsi_vyyavylos_1683533"/>
        <a href="https://zik.ua/news/2019/11/04/zradnyk_na_zradnyku__tyshchenko_v_perepystsi_iz_prankerom_dzhokerom_1683251"/>
      </related>
    </article>
  </body>
</html>