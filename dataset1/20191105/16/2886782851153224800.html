<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/05/lisszabon-web-summit-barnier-a-brexit-utani-eletrol-beszelt"/>
    <meta property="og:site_name" content="euronews"/>
    <meta property="article:published_time" content="2019-11-05T16:28:55+00:00"/>
    <meta property="og:title" content="Lisszabon Web Summit: Barnier a brexit utáni életről beszélt"/>
    <meta property="og:description" content="A világ legnagyobb és legfontosabb technológiai eseményének tartott lisszaboni Web Summit-nak is a brexit az egyik fő témája."/>
  </head>
  <body>
    <article>
      <h1>Lisszabon Web Summit: Barnier a brexit utáni életről beszélt</h1>
      <address><time datetime="2019-11-05T16:28:55+00:00">05 Nov 2019, 16:28</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/27/96/20/773x435_cmsv2_d4d023cf-faab-5097-b116-cab10f04b560-4279620.jpg"/>
      </figure>
      <p>A brexit hatása jócskán túlmutat a politika világán. Ezt bizonyítja, hogy a világ legnagyobb és legfontosabb technológiai eseményének tartott lisszaboni Web Summit-nak is a brexit az egyik fő témája.</p>
      <p>Az Unió brexit-ügyi főtárgyalója például arról beszélt, hogy mi várhat az európai vállalatokra Nagy-Britannia kilépése után. Michel Barnier emlékeztetett arra, hogy az uniós és brit tárgyalók által elért, majd pedig a tagországok vezetői által október végén elfogadott, a brit EU-tagság rendezett megszűnését (Brexit) biztosító megállapodás ambiciózus szabadkereskedelmi egyezményt vázol fel a jövőre nézve, zérókulcsos vámokkal és kvóták nélkül, egyenlő versenyfeltételekkel.</p>
      <p>„ <b>Az EU-nak szilárd garanciákra lesz szüksége az egyenlő versenyfeltételek biztosításához.</b>- mondta Michel Barnier. <b>Nagyobb lesz a gazdasági verseny az Unió és az Egyesült Királyság között és ez így van rendjén, de az Unió nem fog tűrni semmilyen tisztességtelen versenyelőnyt.”</b></p>
      <p>A kiállítás egyben konferenciasorozat is, ahol összegyűlnek a feltörekvő startupok, és az ipar legbefolyásosabb szereplői. Idén 22 különböző színpadon több, mint 1200 előadást hallgathat meg a 70 ezer látogató.</p>
      <p><b>„ Nagyon kíváncsi vagyok az érdekesebb beszélgetésekre. Leginkább a Brexit és az Egyesült Államok 2020-ban érdekel. Nem tudom, hogy lesz-e elég hely mindenkinek.”</b>- jelentette ki egy résztvevő Portugáliából.</p>
      <p><b>„ Több különböző európai start up céggel beszélünk. Partnereket keresünk.”</b>-ezt már egy japán résztvevő tette hozzá.</p>
      <p>((A Web Summit rendkívül fontos a kezdő vállalkozások világában, legtöbbjük ugyanis itt talál nemzetközi befektetőkre és üzleti partnerekre. Idén 2000 start up cég van jelen Lisszabonban, akiknek itt van lehetőségük 1200 befektetővel kapcsolatba lépni.))</p>
      <p>A web-csúcstalálkozó 2016-ban költözött Dublinból Lisszabonba és 2028-ig rendezik meg minden évben a portugál fővárosban.</p>
    </article>
  </body>
</html>