<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://llegim.ara.cat/actualitat/Caballe-Nacional-Historia-Concepcion-Arenal_0_2338566298.html"/>
    <meta property="og:site_name" content="Ara.cat"/>
    <meta property="article:published_time" content="2019-11-05T16:44:44+00:00"/>
    <meta property="og:title" content="Anna Caballé, Premio Nacional d'història per la biografia sobre Concepción Arenal"/>
    <meta property="og:description" content="El llibre estudia una de les precursores del moviment feminista a Espanya"/>
  </head>
  <body>
    <article>
      <h1>Anna Caballé, Premio Nacional d'història per la biografia sobre Concepción Arenal</h1>
      <h2>El llibre estudia una de les precursores del moviment feminista a Espanya</h2>
      <address><time datetime="2019-11-05T16:44:44+00:00">05 Nov 2019, 16:44</time> by <a rel="author">ARA</a></address>
      <p>Anna Caballé ha sigut guardonada amb el Premio Nacional d'història d'Espanya per la seva obra <i>Concepción Arenal, la caminante y su sombra</i> (Taurus, 2018), un llibre que, segons el jurat, reuneix "tots els requisits d'excel·lència en una obra d'història: novetat historiogràfica i metodològica, pluralitat de fonts i un plantejament científic i rigorós de l'estudi biogràfic sobre un personatge encara no prou conegut però important en la història de Espanya".</p>
      <p>Nascuda a Ferrol el 1820, Arenal va ser una de les precursores del moviment feminista a Espanya. Des de jove va lluitar per trencar els cànons establerts per a la dona, rebel·lant-se contra la tradicional marginació del sexe femení i reivindicant la igualtat en totes les esferes socials per a la dona.</p>
      <p>Caballé Masforroll (l'Hospitalet de Llobregat, 1954) és professora titular de literatura espanyola a la Universitat de Barcelona i és autora de més d'una dotzena d'obres vinculades a la seva especialitat, l'anàlisi de la literatura autobiogràfica, i d'un centenar d'articles en revistes especialitzades i obres col·lectives. Entre els seus títols figuren: <i>Vida y obra de Paulino Masip</i> (1998); <i>Narcisos de tinta. Ensayo sobre la autobiografía en lengua castellana</i> (1995); <i>Francisco Umbral. El frío de una vida </i>(2004); <i>La vida escrita por las mujeres</i> (2004), i <i>Una breve historia de la misoginia</i> (2006). Les tres últimes obres de la guardonada són <i>El feminismo en España. La larga conquista de un derecho</i> (2013); ¿<i>Por qué España? Memorias del hispanismo estadounidense</i>, en col·laboració amb Randolph Pope (2014), i <i>Carmen Laforet, una mujer en fuga</i>, en col·laboració amb Israel Rolón (del 2010, reeditada aquest 2019).</p>
      <p>Caballé és professora titular de literatura espanyola de la Universitat de Barcelona i responsable de la Unitat d'Estudis Biogràfics. </p>
    </article>
  </body>
</html>