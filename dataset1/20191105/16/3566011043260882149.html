<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545163.html/%DA%A9%D8%A7%D9%87%D8%B4-2-8-%D8%AF%D8%B1%D8%B5%D8%AF%DB%8C-%D8%B5%D8%A7%D8%AF%D8%B1%D8%A7%D8%AA-%DA%A9%D8%A7%D9%84%D8%A7%DB%8C-%D8%AA%D9%88%D9%84%DB%8C%D8%AF%DB%8C-%D8%A7%D8%B3%D8%AA%D8%A7%D9%86-%D8%AF%D8%B1-%D8%B4%D8%B4-%D9%85%D8%A7%D9%87-%D8%A7%D9%88%D9%84-%D8%B3%D8%A7%D9%84"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T16:02:00+00:00"/>
    <meta property="og:title" content="کاهش 2.8 درصدی صادرات کالای تولیدی استان در شش ماه اول سال"/>
    <meta property="og:description" content="رئیس اداره بازرگانی خارجی سازمان صنعت، معدن و تجارت استان قم با اشاره به اینکه تولید کالای داخلی وابسته به کالای خارجی و ارز است، گفت: در شش ماه حدودا 2.8 درصد وزنی و ارزشی 32 درصد کاهش داشته ایم و دلیل کاهش هم این است که قیمت های ارزش پایه های صادراتی کاهش پیدا کرده است."/>
  </head>
  <body>
    <article>
      <h1>کاهش 2.8 درصدی صادرات کالای تولیدی استان در شش ماه اول سال</h1>
      <h2>رئیس اداره بازرگانی خارجی سازمان صمت قم مطرح کرد؛</h2>
      <address>
        <time datetime="2019-11-05T16:02:00+00:00">05 Nov 2019, 16:02</time>
      </address>
      <p>رئیس اداره بازرگانی خارجی سازمان صنعت، معدن و تجارت استان قم با اشاره به اینکه تولید کالای داخلی وابسته به کالای خارجی و ارز است، گفت: در شش ماه حدودا 2.8 درصد وزنی و ارزشی 32 درصد کاهش داشته ایم و دلیل کاهش هم این است که قیمت های ارزش پایه های صادراتی کاهش پیدا کرده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مجتبی فرهادی در گفتگو با خبرنگار <b><a href="http://www.qomefarda.ir/">قم فردا</a></b> با اشاره به آمار میزان صادرات شش ماه استان ، اظهار داشت:  برنامه ریزی برای صادرات استان داریم که در شش ماه از برنامه تعیین شده عقب نیستیم و در هفت ماه از برنامه تعیین شده جلوتر هم هستیم.<br/><br/>وی ادامه داد: از نظر وزنی در شش ماه حدود دو درصد کاهش داشته ایم و در هفت ماه بالای 30 درصد جبران شده است .<br/><br/>رئیس اداره بازرگانی خارجی سازمان صنعت، معدن و تجارت استان قم  با اشاره به آمار صادرات تولیدات استان قم، بیان داشت: در شش ماه حدودا 2.8 درصد وزنی و ارزشی 32 درصد کاهش داشته ایم و دلیل کاهش هم این است که قیمت های ارزش پایه های صادراتی کاهش پیدا کرده است مثلا کفش و دمپایی سال گذشته 4دلار وامسال دو دلار توسط گمرک محاسبه می شود.<br/><br/>وی ادامه داد: مواد پلاستیکی،  محصولات فلزی، مفتول مسی، انواع حشره کش، ضد یخ و بالا برنده های عدد اوکتاین سوخت، فرآورده های غلات، ماشین آلات مکانیکی، الیاف مصنوعی، کشف و دمپایی، انواع چسب، آلومنیوم و ظروف آلومنیومی و فرش دست بافت به ترتیب بیشترین کالای صادراتی استان قم است.<br/><br/>فرهادی با اشاره به کشورهای هدف، بیان داشت: عراق، هند، ترکیه ، افغانستان،امارات، پاکستان ،ازبکستان، آذربایجان، ویتنام،ارمنستان و چین جزء 11 کشور اول بازار هدف استان برای صادرات کالااست که این آمار توسط گمرک قم داده شده است.<br/><br/>وی خاطرنشان کرد:  دلیل اینکه فرش در رتبه های آخر قرار دارد این است که عدد تولید و صادرات کالاهای دیگر  بالاتر است و اینکه کفش و دمپایی استان قم از پایانه های مرزی هم صادر می شود که این جز آمار استان قم محاسبه نمی شود.<br/><br/>رئیس اداره بازرگانی خارجی سازمان صنعت، معدن و تجارت استان قم با اشاره به اینکه  بخش اعظمی از تولید وابسته به کالای وارداتی و ارز است، گفت: برای رونق صادرات باید تمرکز بر روی بازارهای بین المللی باشد که تاکنون چنین نبوده است.<br/><br/>وی عنوان داشت: هر نوسانی که در بازار ارز رخ دهد در تولید  و در نهایت در صادرات  تاثیر گذار خواهد بود.<br/><br/><b>انتهای پیام/</b></p>
    </article>
  </body>
</html>