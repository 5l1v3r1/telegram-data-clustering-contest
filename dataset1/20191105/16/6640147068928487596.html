<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/star-wars-la-forza-scorre-potente-nella-nuova-colombina-evo-di-delonghi/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-05T16:30:00+00:00"/>
    <meta property="og:title" content="Star Wars: la forza scorre potente nella nuova Colombina EVO di De’Longhi!"/>
    <meta property="og:description" content="Come un fulmine a ciel sereno, De Longhi ha presentato la nuova Colombina e una prestigiosa partnership con Disney per Star Wars IX!"/>
  </head>
  <body>
    <article>
      <h1>Star Wars: la forza scorre potente nella nuova Colombina EVO di De’Longhi!</h1>
      <address><time datetime="2019-11-05T16:30:00+00:00">05 Nov 2019, 16:30</time> by <a rel="author">Francesco Caputo</a></address>
      <p><b>De’Longhi ha recentemente presentato la nuova Colombina EVO</b>, l’aspirapolvere che riesce a coniugare perfettamente leggerezza, maneggevolezza e grande potenza. Per impreziosire ancora di più questo annuncio, <b>la società italiana ha stretto un’importante collaborazione con Disney</b>, e accosterà la Casa di Topolino per il debutto di <b>Star Wars IX</b>!</p>
      <p>Leggi anche: <a href="https://www.tomshw.it/culturapop/star-wars-ix-importante-annuncio/">Star Wars IX, l’attore Grunberg ha confermato che ci sarà un importante annuncio!</a></p>
      <p>“<i>Un abbinamento volto a valorizzare l’evoluzione di un elettrodomestico iconico nel settore dell’aspirapolvere senza filo multifunzione, pronto a diventare un punto di riferimento per il consumatore, grazie alle sue performance d’eccezione</i>“, spiega il comunicato ufficiale di De’Longhi. “<i>La scelta di un partner strategico come la Disney e l’abbinamento all’ultimo capitolo della saga Star Wars è una testimonianza del valore del marchio De’Longhi, azienda leader nel mondo nel settore dei piccoli elettrodomestici, che tramite la vocazione all’innovazione impressa nel suo DNA, risponde alle esigenze sfidanti e in continuo mutamento dei consumatori</i>“.</p>
      <p><b>La nuova Colombina EVO sarà disponibile in tre modelli differenti</b>, e in <b>sei diverse colorazioni</b>. Per quanto concerne le caratteristiche tecniche, l’aspirapolvere in questione sarà dotata di un <b>motore digitale</b> (dotato di tecnologia <b>Brushless</b>, la quale utilizza dei magneti per la rotazione del motore)<b> da 350W a 400W</b>, capace di raggiungere i <b>100.000 giri </b>al minuto.</p>
      <p><b>Colombina EVO</b>, inoltre, <b>dispone di quattro stadi di filtrazione</b> per evitare la riemissione di microparticelle nell’ambiente. Tra questi, troviamo un doppio filtro ciclonico in metallo, un filtro epa lavabile e un filtro polyfoam. Come se non bastasse, alla base dell’aspirapolvere c’è <b>una spazzola che riesce a rimuovere lo sporco difficile</b>, “<i>unendo l’azione meccanica delle setole rotanti e l’azione aspirante</i>“.</p>
      <slideshow>
        <figure>
          <img src="https://www.tomshw.it/images/images/2019/11/de-longhi-star-wars-60840.768x432.jpg"/>
        </figure>
        <figure>
          <img src="https://www.tomshw.it/images/images/2019/11/de-longhi-star-wars-60839.768x432.jpg"/>
        </figure>
        <figure>
          <img src="https://www.tomshw.it/images/images/2019/11/de-longhi-star-wars-60838.768x432.jpg"/>
        </figure>
        <figure>
          <img src="https://www.tomshw.it/images/images/2019/11/de-longhi-star-wars-60837.768x432.jpg"/>
        </figure>
        <figure>
          <img src="https://www.tomshw.it/images/images/2019/11/de-longhi-star-wars-60836.768x432.jpg"/>
        </figure>
        <figure>
          <img src="https://www.tomshw.it/images/images/2019/11/de-longhi-star-wars-60835.768x432.jpg"/>
        </figure>
        <figure>
          <img src="https://www.tomshw.it/images/images/2019/11/de-longhi-star-wars-60834.768x432.jpg"/>
        </figure>
        <figure>
          <img src="https://www.tomshw.it/images/images/2019/11/de-longhi-star-wars-60833.768x432.jpg"/>
        </figure>
      </slideshow>
      <p>“<i>L’utilizzo dell’aspirapolvere è facile grazie al fatto che con un peso medio percepito inferiore a 1,5kg, la scopa risulta uno dei modelli più maneggevoli sul mercato. L’elegante sistema di supporto a muro, con porta accessori, consente di riporre la scopa in modo comodo e mantenendo la casa in ordine. La batteria da 21,6 volt, consente un’autonomia di lavoro di trenta minuti, può essere rimossa dal corpo della scopa e caricata anche separatamente</i>“, conclude il comunicato stampa.</p>
      <p>Insomma, <b>la forza scorre</b> (molto ndR) <b>potente nella nuova scopa elettrica di De’Longhi</b>, Colombina EVO. L’accoppiata tra Disney sarà sicuramente di buon aiuto a tutti gli appassionati di Star Wars, e non solo.</p>
      <blockquote>Siete dei grandissimi fan di Star Wars? Non permettete a chiunque di prendere <a href="https://toms.it/TQIo9">Star Wars: l’Orlo Esterno</a> al seguente indirizzo!</blockquote>
    </article>
  </body>
</html>