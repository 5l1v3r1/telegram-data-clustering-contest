<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/regioni/bivshiyat-kmet-na-blagoevgrad-khvrli-bomba-a-sega-ekipt-mu_news707553.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-05T16:47:00+00:00"/>
    <meta property="og:title" content="Бившият кмет на Благоевград хвърли бомба, а сега екипът му..."/>
    <meta property="og:description" content="Хората на Камбитов депозирали оставки и напускат общинската администрация"/>
  </head>
  <body>
    <article>
      <h1>Бившият кмет на Благоевград хвърли бомба, а сега екипът му...</h1>
      <h2>Хората на Камбитов депозирали оставки и напускат общинската администрация</h2>
      <address>
        <time datetime="2019-11-05T16:47:00+00:00">05 Nov 2019, 16:47</time>
      </address>
      <p>https://blitz.bg/obshtestvo/regioni/bivshiyat-kmet-na-blagoevgrad-khvrli-bomba-a-sega-ekipt-mu_news707553.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572964220-thumb.jpg"/>
      </figure>
      <p>
        <b>Екипът Камбитов депозира оставки и напуска общинска администрация. Заместниците му Христина Шопова и Зорница Кралева вече имат сериозни оферти за работа в София, а Иво Николов заминава за Америка, където са децата му, пише <a href="https://www.struma.com/politika/ekiput-kambitov-napuska-zamestnicite-mu-hristina-shopova-ivo-nikolov-zornica_156580/">Struma.com.</a></b>
      </p>
      <p>Администрацията напускат още директорът на правната дирекция Антония Методиева, зам. кметът по строителството Емилия Тунева и още ресорни началници. Тази седмица е последната им работна и от понеделник кабинетите им са свободни за новия управленски екип на кмета Румен Томов.</p>
      <p><a href="https://blitz.bg/obshtestvo/regioni/bivshiyat-kmet-na-blagoevgrad-khvrli-bomba_news707242.html"><b>Бившият кмет на Благоевград хвърли бомба</b></a><br/><br/>Развихриха се вече и оракулските способности на някои, които вече подредиха новия екип и предсказват с кои ще управлява новия градоначалник.</p>
      <p>Спрягат се разни имена на хора, които в предизборната кампания гравитираха около Румен Томов и такива, които го подкрепиха в балотажа. Например, председателят на инициативния му комитет Ясен Попвасилев щял да стане зам. кмет по финансите, други обаче твърдят, че това все още е в сферата на слуховете и Попвасилев нямал такива намерения. За този пост гладил панталони войводата и шеф на Топливо Иван Ризов.</p>
      <p>Слагат Валери Смиленов на поста на Христина Шопова, като зам. кмет Култура и Хуманитарни дейности, имат и готов кмет по строителството, рокади предстоят и в пиар отдела на общинска администрация, където вече има набелязани хора..</p>
      <p>Върнатият от съда главен арх. Васил Тинчев също щял да намери място в новия кметски екип. Търси се подходящо работно място и на дясната ръка и зам. кмет по времето на Костадин Паскалев - Виктор Асиски.</p>
      <p>Вероятно за сигурността на кмета и общинска администрация ще се грижи бившият полицай Любен Милев, председател на БСП в областния град. Той дни наред след победата стриктно съблюдава реда в общината, разхождайки се по коридорите, за да не направят някоя "беля" в последните си дни хората на Камбитов.</p>
      <p>Всичко това е в сферата на градските легенди, все още няма нищо сигурно. Интересна ще бъде съдбата на другите работещи в общинска администрация, които също тръпнат в очакване на "метлата", макар, че новият градоначалник се зарече да не уволнява на партиен принцип. <br/><br/>Припомняме, че по-рано стана ясно, че <b><a href="https://blitz.bg/obshtestvo/regioni/rkovodstvoto-na-gerb-ruse-khvrli-ostavka_news707539.html">общинските председатели на ГЕРБ в Русе и във Ветово Росен Даскалов и Андриан Райков са подали оставки.</a><br/><br/>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>