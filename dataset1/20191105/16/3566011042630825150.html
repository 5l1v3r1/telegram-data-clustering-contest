<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545160.html/%D8%AD%D9%88%D8%A7%D8%AF%D8%AB-%D8%B1%D8%A7%D9%86%D9%86%D8%AF%DA%AF%DB%8C-%D8%AF%D8%B1-%D8%A7%D8%B3%D8%AA%D8%A7%D9%86-%D9%85%D8%B1%DA%A9%D8%B2%DB%8C---%DA%A9%D8%B4%D8%AA%D9%87-%D9%88-%D9%85%D8%AC%D8%B1%D9%88%D8%AD-%D8%A8%D8%B1-%D8%AC%D8%A7-%DA%AF%D8%B0%D8%A7%D8%B4%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T16:03:00+00:00"/>
    <meta property="og:title" content="حوادث رانندگی در استان مرکزی ۸ کشته و مجروح بر جا گذاشت"/>
    <meta property="og:description" content="رئیس پلیس‌راه استان مرکزی گفت: در ۲ حادثه رانندگی در محورهای مواصلاتی استان، ۳ نفر جان خود را از دست دادند و ۵ نفر مجروح شدند."/>
  </head>
  <body>
    <article>
      <h1>حوادث رانندگی در استان مرکزی ۸ کشته و مجروح بر جا گذاشت</h1>
      <address>
        <time datetime="2019-11-05T16:03:00+00:00">05 Nov 2019, 16:03</time>
      </address>
      <p>رئیس پلیس‌راه استان مرکزی گفت: در ۲ حادثه رانندگی در محورهای مواصلاتی استان، ۳ نفر جان خود را از دست دادند و ۵ نفر مجروح شدند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛  سرهنگ "ایرج کهریزی"رئیس پلیس‌راه استان مرکزی در گفتگو با <a href="http://diyareaftab.ir/">دیار آفتاب</a>؛ گفت: در پی اعلام گزارشی در ساعت ۱۴:۰۸ دقیقه دیروز به مرکز فوریت‌های پلیسی ۱۱۰ استان مبنی بر وقوع یک فقره تصادف در محور اراک - ازنا، بلافاصله تیم های امدادی و انتظامی در محل حادثه حاضر شدند.</p>
      <p>وی افزود: در بررسی‌های اولیه پلیس مشخص شد در این حادثه ۵ دستگاه خودروی سواری پژو ۴۰۵، پراید۱۴۱، پژو آردی، پراید و پژو ۴۰۵ باهم برخورد کردند و ۲ نفر کشته و ۵ نفر دیگر مجروح شدند.</p>
      <p>کهریزی اظهار کرد: علت این حادثه از سوی کارشناس پلیس‌راه استان بی موالاتی و تجاوز به چپ از جانب خودروی شماره یک نسبت و ۴ دستگاه خودروی دیگر اعلام شد.</p>
      <p>رئیس پلیس‌راه استان در ادامه از حادثه دیگری  در ساعت ۵:۲۰ صبح امروز در محور ساوه - بوئین‌زهرا خبر داد و گفت: در این سانحه بر اثر برخورد دو دستگاه خودروی کشنده بنز و اویکو، یک نفر از راننده ها به شدت مصدوم و جان خود را از دست داد.</p>
      <p>انتهای پیام/</p>
    </article>
  </body>
</html>