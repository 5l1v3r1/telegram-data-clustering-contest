<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/c80c8ab0d5496afb/dan-barna-rezultatul-localelor-din-moldova-e-si-un-esec-al-politicii-externe-romanesti.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-05T11:43:49+00:00"/>
    <meta property="og:title" content="Dan Barna: „Rezultatul localelor din Moldova e și un eșec al politicii externe românești”"/>
    <meta property="og:description" content="Rezultatele alegerilor pentru primăria Chișinău sunt „o lecție pentru cei care cred că se pot face înțelegeri reciproc avantajoase cu socialiștii anti-europeni”, dar și „un eșec al politicii externe românești”. De această părere este politicianul român Dan Barna, lider USR și candidatul alianţei USR-PLUS la alegerile prezidenţiale din România."/>
  </head>
  <body>
    <article>
      <h1>Dan Barna: „Rezultatul localelor din Moldova e și un eșec al politicii externe românești”</h1>
      <address><time datetime="2019-11-05T11:43:49+00:00">05 Nov 2019, 11:43</time> by <a rel="author">Jurnal.md</a></address>
      <p>
        <b>Rezultatele alegerilor pentru primăria Chișinău sunt „o lecție pentru cei care cred că se pot face înțelegeri reciproc avantajoase cu socialiștii anti-europeni”, dar și „un eșec al politicii externe românești”. De această părere este politicianul român Dan Barna, lider USR și candidatul alianţei USR-PLUS la alegerile prezidenţiale din România.</b>
      </p>
      <p>„Forțele pro-europene din Moldova au pierdut alegerile pentru primăria Chișinău. Eșecul lor e o lecție pentru cei care cred că se pot face înțelegeri reciproc avantajoase cu socialiștii anti-europeni. Asemenea înțelegeri nu sunt posibile și din ele pierd întotdeauna reformiștii. O lecție pe care trebuie să o învățăm și la București. În același timp, rezultatul localelor din Moldova e și un eșec al politicii externe românești care încă o dată se dovedește incapabilă să explice coerent avantajele apropierii de Europa”, a comentat Dan Barna.</p>
      <p>„Alianța USR-PLUS rămâne alături de cetățenii moldoveni cu aspirații europene și de cetățenii români care trăiesc în Moldova și va continua să le reprezinte cu încăpățânare și hotărâre interesele”, a mai punctat politicianul român.</p>
    </article>
  </body>
</html>