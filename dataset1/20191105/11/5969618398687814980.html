<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Sports/katatethhke-to-sxedio-nomoy-orio-hlikias-ta-70-eth.5632935.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-05T11:43:00+00:00"/>
    <meta property="og:title" content="Κατατέθηκε το Σχέδιο Νόμου: Όριο ηλικίας τα 70 έτη"/>
    <meta property="og:description" content="Ο υφυπουργός Αθλητισμού, Λευτέρης Αυγενάκης κατέθεσε την Τρίτη (05/11) το Σχέδιο Νόμου που αφορά και στις θητείες των μελών διοικητικού συμβουλίου αθλητικών ομοσπονδιών."/>
  </head>
  <body>
    <article>
      <h1>Κατατέθηκε το Σχέδιο Νόμου: Όριο ηλικίας τα 70 έτη</h1>
      <h2>Ο υφυπουργός Αθλητισμού, Λευτέρης Αυγενάκης κατέθεσε την Τρίτη (05/11) το Σχέδιο Νόμου που αφορά και στις θητείες των μελών διοικητικού συμβουλίου αθλητικών ομοσπονδιών.</h2>
      <address>
        <time datetime="2019-11-05T11:43:00+00:00">05 Nov 2019, 11:43</time>
      </address>
      <p>Στη Βουλή κατατέθηκε από τον υφυπουργό Αθλητισμού, Λευτέρη Αυγενάκη το Σχέδιο Νόμου που αφορά στην "Κύρωση της Σύμβασης του Συμβουλίου της Ευρώπης που υπογράφηκε στο Magglingen/Macolin την 18η Σεπτεμβρίου 2014, σχετικά με τη χειραγώγηση των αθλητικών αγώνων, επείγοντα μέτρα για την αντιμετώπιση της βίας στον αθλητισμό και άλλες διατάξεις".</p>
      <p>Σύμφωνα με το άρθρο 8 του Σχεδίου Νόμου, <i>"δεν επιτρέπεται το ίδιο πρόσωπο να εκλεγεί πρόεδρος αθλητικής ομοσπονδίας περισσότερες από τρεις συνολικά φορές και σε οποιαδήποτε άλλη εκτελεστική θέση διοικητικού συμβουλίου αθλητικής ομοσπονδίας περισσότερες από δύο συνεχόμενες φορές, πλήρους η μερικής θητείας.</i></p>
      <p>
        <i>Το παραπάνω όριο θητειών ως προς τον πρόεδρο δύναται να επεκταθεί για μία επιπλέον θητεία, εφόσον δεν έχει συμπληρωθεί το 70ο έτος της ηλικίας του. Πρόσωπο που έχει υπηρετήσει επί δύο συνεχόμενες θητείες ως εκτελεστικό μέλος διοικητικού συμβουλίου αθλητικής ομοσπονδίας, δύναται να επανεκλεγεί σε τέτοια θέση εφόσον μεσολαβήσει χρονική περίοδος είσαι με μία πλήρη θητεία. <b>Μετά τη συμπλήρωση του παραπάνω ορίου ηλικίας που δύναται να εκλεγεί εκ νέου σε οποιαδήποτε θέση του διοικητικού συμβουλίου αθλητικής ομοσπονδίας</b>".</i>
      </p>
      <p>Με την τελευταία πρόταση του Σχεδίου Νόμου, καθίσταται σαφές ότι όποιος έχει ξεπεράσει το όριο ηλικίας που τίθεται στα 70 έτη, δεν μπορεί να θέσει εκ νέου υποψηφιότητα.</p>
      <p>Αυτό σημαίνει ότι αρκετοί πρόεδροι ομοσπονδιών όπως για παράδειγμα οι Γιώργος Βασιλακόπουλος (ΕΟΚ), και Δημήτρης Διαθεσόπουλος (ΚΟΕ), δεν θα εκλεγούν ξανά, μετά την ολοκλήρωση των θητειών τους.</p>
    </article>
  </body>
</html>