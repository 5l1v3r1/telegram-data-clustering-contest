<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814079.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T11:13:00+00:00"/>
    <meta property="og:title" content="جزئیات عملکرد ۷ ماهه مصارف هدفمندی + جدول"/>
    <meta property="og:description" content="اکبر ایزدی در گفت‌وگو با فارس، درباره عملکرد هفت ماهه سازمان هدفمندی سازی یارانه‌ها اظهار داشت: طبق تبصره 14 قانون بودجه سال جاری این سازمان در جهت مصارف تعیین شده مبالغی را هزینه کرده است و تاکنون بالغ بر 25 هزار 695 میلیارد تومان یارانه نقدی و غیر نقدی پرداخت شده است."/>
  </head>
  <body>
    <article>
      <h1>جزئیات عملکرد ۷ ماهه مصارف هدفمندی + جدول</h1>
      <address>
        <time datetime="2019-11-05T11:13:00+00:00">05 Nov 2019, 11:13</time>
      </address>
      <p>مدیرعامل سازمان هدفمند سازی یارانه‌ها با اشاره به جزئیات عملکرد ۷ ماهه مصارف هدفمندی یارانه‌ها گفت:‌ تاکنون ۲۶۰۰ میلیارد تومان به طرح تحول سلامت اعتبار داده شده است.</p>
      <p>اکبر ایزدی در گفت‌وگو با فارس، درباره عملکرد هفت ماهه سازمان هدفمندی سازی یارانه‌ها اظهار داشت: طبق تبصره 14 قانون بودجه سال جاری این سازمان در جهت مصارف تعیین شده مبالغی را هزینه کرده است و تاکنون بالغ بر 25 هزار 695 میلیارد تومان یارانه نقدی و غیر نقدی پرداخت شده است.</p>
      <p>مدیرعامل سازمان هدفمند سازی یارانه‌ها با بیان اینکه یکی از مواد قانونی بودجه مربوط به کاهش فقر مطلق است،‌ گفت: طبق قانون در این مدت 4 هزار 946 میلیارد تومان بدین منظور هزینه شده است. همچنین طرح تحول سلامت 2 هزار  600 میلیارد تومان دریافت کرد.</p>
      <p>وی در مورد پرداختی به کشاورزان نیز بیان داشت:‌ در رابطه با خرید تضمینی گندم از کشاورزان بالغ بر 3440 میلیارد تومان هزینه شده است. علاوه بر موارد فوق 2 هزار 85 میلیارد تومان برای سایر اهداف مندرج در ماده 79 قانون برنامه ششم توسعه تخصیص یافت.</p>
      <figure>
        <img src="https://media.farsnews.com/Uploaded/Files/Images/1398/08/14/13980814000176_Test_NewPhotoFree.JPG"/>
      </figure>
      <p>ایزدی در پاسخ به این سوال که حمایت‌ها و کمک سازمان هدفمندسازی یارانه‌ها در سال جاری چقدر بوده است، بیان داشت: مبلغ 300 میلیارد تومان به وزارت علوم و تحقیقات بابت تامین غذای دانشجویان و مبلغ 40 میلیارد تومان به سازمان زندان ها و اقدامات تامینی و امنیتی بابت تامین غذای زندانیان  پرداخت شد.</p>
      <p>مدیرعامل سازمان هدفمندی سازی یارانه‌ها با اشاره به اینکه به زودی 15 میلیارد تومان بابت تامین غذای دانشجویان به وزارت بهداشت، درمان و آموزش پزشکی کشور پرداخت می‌شود، یادآور شد: مبلغ 160 میلیارد تومان بابت کمک به رزمندگان معسر هزینه و همچنین مبلغ 150 میلیارد تومان در جهت کمک به مسکن محرومان به نهادهای حمایتی پرداخت شد.</p>
      <p>وی در مورد دیگر هزینه‌های انجام شده عنوان کرد: مبلغ 225 میلیارد تومان در جهت کمک به حمل و نقل ریلی کشور و بیش از 50 میلیارد تومان در جهت کمک به تولید و اشتغال هزینه از جمله این موارد است.</p>
      <p>ایزدی تاکید کرد: سازمان هدفمندسازی یارانه ها در سال 1398 همانند سال گذشته حتی یک ریال از بودجه عمومی استفاده نکرده است و در طرح تحول سلامت، کاهش فقر مطلق و خرید تضمینی گندم نیز کمک های قابل توجهی به بودجه عمومی کشور از محل منابع ناشی از اجرای قانون هدفمندکردن یارانه ها کرده است.</p>
    </article>
  </body>
</html>