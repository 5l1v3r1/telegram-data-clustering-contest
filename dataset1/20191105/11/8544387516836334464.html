<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/05/allages-sto-metro-sihnotera-dromologia-tis-kiriakes/"/>
    <meta property="og:site_name" content="neolaia.gr"/>
    <meta property="article:published_time" content="2019-11-05T11:38:01+00:00"/>
    <meta property="og:title" content="Αλλαγές στο μετρό: Παράταση ωραρίου τα Χριστούγεννα και συχνότερα δρομολόγια τις Κυριακές"/>
    <meta property="og:description" content="Σημαντικές αλλαγές έρχονται στη λειτουργία των γραμμών του μετρό και τις οποίες ετοιμάζει η νέα διοίκηση της ΣΤΑΣΥ."/>
  </head>
  <body>
    <article>
      <h1>Αλλαγές στο μετρό: Παράταση ωραρίου τα Χριστούγεννα και συχνότερα δρομολόγια τις Κυριακές</h1>
      <h2>Αλλαγές στο μετρό: Δείτε αναλυτικά!</h2>
      <address><time datetime="2019-11-05T11:38:01+00:00">05 Nov 2019, 11:38</time> by <a rel="author">neolaia.gr Team</a></address>
      <p>Σημαντικές αλλαγές έρχονται στη λειτουργία των γραμμών του μετρό και τις οποίες ετοιμάζει η νέα διοίκηση της ΣΤΑΣΥ.</p>
      <p>Σύμφωνα με όσα δήλωσε στο skai.gr, ο νέος διευθύνων σύμβουλος της ΣΤΑΣΥ, Γιώργος Θωμόπουλος, με τις τροποποιήσεις στα δρομολόγια και τις γραμμές του μετρό θα αναβαθμιστούν οι υπηρεσίες που παρέχονται στους πολίτες.</p>
      <p>Παράλληλα, θα γίνουν συγκεκριμένες κινήσεις στη λειτουργία του μετρό που θα συμβάλλουν στην οικονομική τόνωση του εμπορικού κέντρου.</p>
      <p>Οπως εξήγησε ο κ. Θωμόπουλος, ένα από τα πέντε μέτρα σχετικά με τις αλλαγές στο μετρό, αφορά την <b>παράταση της λειτουργίας του κατά την εορταστική περίοδο</b> και σ<b>ε άλλες μεγάλες δημόσιες εκδηλώσεις.</b></p>
      <p>Η διοίκηση της ΣΤΑΣΥ, ταυτόχρονα, στοχεύει στην <b>αύξηση των δρομολογίων και τις Κυριακές,</b> για τη στήριξη του εμπορικού τριγώνου της Αθήνας.</p>
      <p>
        <b>Αυτές είναι οι 5 αλλαγές</b>
      </p>
      <p>-ολοκληρώνεται, σε συνεργασία με την Αττικό Μετρό, η ανακαίνιση του τροχαίου υλικού του στόλου των οχημάτων 8ης παραλαβής της Γραμμής 1 (κατασκευής του 1985),</p>
      <p>-δρομολογείται η απόκτηση επτά (7) διερευματικών συρμών για την καλύτερη εξυπηρέτηση των δρομολογίων προς το αεροδρόμιο της Αθήνας,</p>
      <p>-βελτιώθηκε (και θα συνεχίσει να βελτιώνεται) η συχνότητας των δρομολογίων των Γραμμών 2 και 3, με έμφαση στις ώρες αιχμής</p>
      <p>-παρατείνεται η λειτουργία του Μετρό την εορταστική περίοδο και σε μεγάλες</p>
      <p>-δημόσιες εκδηλώσεις για την διευκόλυνση και οικονομική μετάβαση των πολιτών σε αυτές</p>
      <p>-αυξάνεται η συχνότητα δρομολογίων και τις Κυριακές με εμπορικές δράσεις, για την στήριξη του εμπορικού τριγώνου.</p>
      <p>Σημειώνουμε ότι μέχρι στιγμής δεν έχει επιβεβαιωθεί ακόμα το σενάριο ότι οι αλλαγές στο ωράριο του μετρό θα εφαρμοστούν ήδη από τα προσεχή Χριστούγεννα του 2019.</p>
      <h3>Δείτε ακόμα: <a href="https://neolaia.gr/2019/10/24/grammi-4-metro-pou-tha-anoiksoun-oi-neoi-stathmoi/">Γραμμή 4 μετρό: Πού θα ανοίξουν οι 15 νέοι σταθμοί</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/05/gntm-2-auta-einai-ta-megala-favori-simfona-me-to-koino/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/05/stis-21-noemvriou-i-megali-anoixti-ekdilosi-tou-invent-ict/"/>
        <a href="https://neolaia.gr/neo/epixeirimatikotita-stadiodromia"/>
        <a href="https://neolaia.gr/2019/11/05/diki-hrisis-avgis-eftase-i-ora-gia-tin-apologia-mihaloliakou/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/05/toquel-sold-out-to-business-live-sto-piraeus-117-academy/"/>
        <a href="https://neolaia.gr/2019/11/05/adikapnistikos-nomos-to-20-tis-ekato-se-astinomikous-apo-ta-prostima/"/>
      </related>
    </article>
  </body>
</html>