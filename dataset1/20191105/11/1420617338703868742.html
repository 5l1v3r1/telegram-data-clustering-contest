<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/cecchina-donna-travolta-da-unauto-mentre-attraversa-la-strada.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-05T11:44:31+00:00"/>
    <meta property="og:title" content="Cecchina: donna travolta da un’auto mentre attraversa la strada"/>
    <meta property="og:description" content="Stava attraversando la strada su via Nettunense, quando un’auto l’ha travolta sbalzandola prima sul parabrezza e poi contro l’asfalto. E’ successo nella serata di ieri, intorno alle 19:30, a Cecchina. Il pedone investito è una donna di mezza età residente nel paese, mentre alla guida dell’auto investitrice c’era un’altra donna, sempre di Cecchina, che viaggiava […]"/>
  </head>
  <body>
    <article>
      <h1>Cecchina: donna travolta da un’auto mentre attraversa la strada</h1>
      <address><time datetime="2019-11-05T11:44:31+00:00">05 Nov 2019, 11:44</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Stava attraversando la strada su via Nettunense, quando un’auto l’ha travolta sbalzandola prima sul parabrezza e poi contro l’asfalto.</p>
      <p>E’ successo nella serata di ieri, intorno alle 19:30, a Cecchina.</p>
      <p>Il pedone investito è una donna di mezza età residente nel paese, mentre alla guida dell’auto investitrice c’era un’altra donna, sempre di Cecchina, che viaggiava in direzione Pavona.</p>
      <p>La scena dell’investimento è stata vista dai negozianti della zona, che subito si sono precipitati a prestare soccorso alla donna ferita.</p>
      <p>I negozianti hanno provveduto ad allertare sia il 118 sia i carabinieri, giunti in breve tempo sul posto per effettuare i rilievi del caso.</p>
      <p>La donna ferita è stata poi trasportata in ambulanza presso il Nuovo Ospedale dei Castelli, dove le sono state riscontrate diverse ferite e contusioni su tutto i corpo, in particolare alla testa. La donna ha riportato anche la frattura degli arti. </p>
      <p>Fortunatamente però le ferite non sono gravi e la signora non è in pericolo di vita.</p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/ladispoli-nessun-crollo-strutturale-alla-scuola-ilaria-alpi.html"/>
        <a href="https://www.ilcorrieredellacitta.com/ultime-notizie/omicidio-luca-sacchi-domani-i-funerali-in-forma-privata-del-24enne.html"/>
        <a href="https://www.ilcorrieredellacitta.com/news/ostia-aveva-ridotto-in-schiavitu-3-uomini-indiani-e-li-frustava-con-una-catena-denunciato-53enne.html"/>
        <a href="https://www.ilcorrieredellacitta.com/news/oroscopo-paolo-fox-6-novembre-2019-le-previsioni-per-tutti-i-segni-zodiacali.html"/>
        <a href="https://www.ilcorrieredellacitta.com/news-ostia/roma-lido-servizio-ferroviario-sospeso-pendolari-esasperati.html"/>
        <a href="https://www.ilcorrieredellacitta.com/news/viaggi/halloween-da-paura-per-colpa-dei-disagi-aerei-nessun-problema-rimborsi-fino-a-600-e.html"/>
      </related>
    </article>
  </body>
</html>