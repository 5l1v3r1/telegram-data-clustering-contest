<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/antoni-ivanov-s-popadenie-v-rumniya-video-405920.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-05T11:08:00+00:00"/>
    <meta property="og:title" content="Антони Иванов с попадение в Румъния (ВИДЕО)"/>
    <meta property="og:description" content="Българинът вкара първия гол при разгром на Университатя"/>
  </head>
  <body>
    <article>
      <h1>Антони Иванов с попадение в Румъния (ВИДЕО)</h1>
      <address><time datetime="2019-11-05T11:08:00+00:00">05 Nov 2019, 11:08</time> by <a rel="author">Димитър Душков</a></address>
      <p>Отборът на Университатя Крайова се наложи с 4:1 над състава на Динамо Букурещ в двубой от 15-ия кръг на румънската Лига 1, а българинът Антони Иванов се отчете с цял мач и записа името си сред голмайсторите.</p>
      <p>
        <b>
          <a href="https://www.youtube.com/watch?v=zupqrRirS5Y">ВИЖТЕ РЕПОРТАЖ ОТ МАЧА ТУК</a>
        </b>
      </p>
      <p>Иванов откри резултата в 20-ата минута на срещата. Крайова стартира контраатака, при която юношата на ЦСКА получи топката след добро подаване на Кристиан Барбуц от границата на наказателното поле. Българинът засече топката с глава и порази вратата на Рикардо Пишители. </p>
      <p>В 31-вата минута "сините лъвове" удвоиха аванса си. Андрей Иванслед се възползва от грешка в отбраната на Динамо и излезе сам срещу вратаря, изпращайки топката по земя в долния ляв ъгъл на вратаря. </p>
      <p>В добавеното време на първата част Крайова направи резултата класически. С красив прехвърлящ удар Андрей Иван обезкуражи вратаря и отбеляза второто си попадение в срещата.</p>
      <p>В 57-ата минута Динамо върна едно попадение чрез Дан Нистор. Халфът на "червените кучета" набра скорост по левия фланг и матира вратаря Мирко Пиячели с точен удар от малък ъгъл.</p>
      <p>В заключителните минути на двубоя Валентин Михайла реализира последното попадение в двубоя след като извърши самостоятелен рейд, започнал от левия фланг, и с добър удар оформи крайното 4:1.</p>
      <p>Това е първи успех за Крайова от три мача насам, като за последно те победиха Виторул Констанца. </p>
      <p>След този триумф Крайова е трети в класирането с 27 точки в своя актив, а Динамо Букурещ е на 9-а позиция с 20 пункта.</p>
    </article>
  </body>
</html>