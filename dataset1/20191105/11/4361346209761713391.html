<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/cipojebe-rejtve-probalt-kinaba-csempeszni-ket-kilo-aranyat-egy-no-ugyetlen-jarasa-buktatta-le/185952"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-05T11:19:00+00:00"/>
    <meta property="og:title" content="Cipőjébe rejtve próbált Kínába csempészni két kiló aranyat egy nő - ügyetlen járása buktatta le"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Cipőjébe rejtve próbált Kínába csempészni két kiló aranyat egy nő - ügyetlen járása buktatta le</mark>
      </h1>
      <address><time datetime="2019-11-05T11:19:00+00:00">05 Nov 2019, 11:19</time> by <a rel="author">MTI</a></address>
      <p>
        <b>A cipőjébe rejtve próbált csaknem két kilogramm aranyat Kínába csempészni egy nő az orosz Távol-Keleten. </b>
        <b>A cipőjébe rejtve próbált csaknem két kilogramm aranyat Kínába csempészni egy nő az orosz Távol-Keleten.</b>
      </p>
      <p>A nő a zabajkalszki közúti határátkelőhelyen bukott le, ahol felfigyeltek "természetellenes járására" és kissé ideges viselkedésére. A fémdetektoros vizsgálat után a nő önként előszedte a nyolc darab, együttvéve 1,86 kilogramm súlyú aranyrudat, amelyet ragasztószalaggal erősített a cipőtalp belső oldalához.</p>
      <p>A nő azt mondta, hogy egy kínai férfi megbízásából vállalta a futár szerepét. Az orosz vámosok 5 millió rubelre (23,4 millió forint) becsülték a csempészett nemesfém értékét és "stratégiai erőforrás engedély nélküli kivitele" címén indítottak eljárást.</p>
      <figure>
        <img src="http://media.borsonline.hu/cikk/20/191507/big-lead/650x360/2014995_1959599-arany-istock-8250790001.jpg"/>
      </figure>
      <p>Zabajkalszkban idén több aranycsempészt is elfogtak, augusztusban egy másik nő tíz aranyrudat akart Kínába csempészni, ugyancsak a lábbelijébe - edzőcipőbe - rejtve. Szibériában sokfelé bányásznak aranyat, Oroszország a világ egyik fő aranytermelője évi 300 tonnával, ezért elterjedt a csempészés is.</p>
    </article>
  </body>
</html>