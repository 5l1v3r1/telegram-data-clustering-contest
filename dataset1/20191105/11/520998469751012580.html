<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/education/u-chnu-vidsvyatkuvali-11-tu-richnicyu-z-dnya-stvorennya-fakultetu-fizichnoyi-kulturi-ta-zdorov-ya-lyudini-379843"/>
    <meta property="og:site_name" content="Погляд"/>
    <meta property="article:published_time" content="2019-11-05T11:34:00+00:00"/>
    <meta property="og:title" content="У ЧНУ відсвяткували 11-ту річницю з дня створення факультету фізкультури та здоров’я"/>
    <meta property="og:description" content="11-ту річницю факультету фізичної культури та здоров’я людини відсвяткували у ЧНУ"/>
  </head>
  <body>
    <article>
      <h1>У ЧНУ відсвяткували 11-ту річницю з дня створення факультету фізкультури та здоров’я</h1>
      <h2>На факультеті провели конкурси, змагання та концерт</h2>
      <address>
        <time datetime="2019-11-05T11:34:00+00:00">05 Nov 2019, 11:34</time>
      </address>
      <p>У ЧНУ відсвяткували 11-ту річницю факультету фізичної культури та здоров’я людини. Про це йдеться на сайті ЧНУ.</p>
      <p>У зв’язку з цим факультетське свято розпочалося з подіумного представлення маскарадних костюмів за тематикою «HALLOWEEH – 2019». Потім кожна академічна група студентів факультету демонструвала «живий» манекен, завданням якого було на подіумній доріжці протягом декількох хвилин здійснити театралізоване представлення своєї моделі. Голова журі – декан факультету, та члени журі – завідувачі кафедр – визначали найкреативніші моделі з-поміж студентів.</p>
      <p>Напередодні Дня факультету відбувся ще один, не менш креативніший, конкурс на кращу кімнату у гуртожитку серед. Переможці нагороджувалися під час урочистого святкування Дня факультету, який традиційно щороку не обходиться без інтелектуально-розважального шоу «Брейн-ринг». Команди-учасниці теоретичних блоків-конкурсів формувалися за допомогою лототрону і складалися зі студентів та викладачів. Азарт учасників та підтримка чималої аудиторії вболівальників створили чудову атмосферу інтелектуального змагання. А у перервах між блоками гри присутні мали можливість переглянути спортивно-танцювальні представлення новоспечених студентів-першокурсників.</p>
      <p>Приємно відзначити, що поважним гостем на святкуванні був перший проректор, член-кореспондент Національної академії педагогічних наук України, професор Василь Балух, з рук якого декан Ярослав Зорій та завідувачі кафедр отримали грамоти-подяки від ректорату університету. Деканом факультету також за вагомі наукові професійні та творчі здобутки було відзначено викладачів, студентів та співробітників факультету.</p>
      <p>Багато позитивних емоцій отримали глядачі від перегляду завершального танцювально-спортивного флешмобу від студентів-першокурсників. </p>
      <figure>
        <img src="https://media.pogliad.ua/news/article/2019/11/05/379843/dnfiz%20(1).w800.jpg"/>
      </figure>
      <figure>
        <img src="https://media.pogliad.ua/news/article/2019/11/05/379843/dnfiz%20(2).w800.jpg"/>
      </figure>
      <figure>
        <img src="https://media.pogliad.ua/news/article/2019/11/05/379843/dnfiz%20(5).w800.jpg"/>
      </figure>
      <figure>
        <img src="https://media.pogliad.ua/news/article/2019/11/05/379843/dnfiz%20(6).w800.jpg"/>
      </figure>
      <related>
        <h4>Схожі записи</h4>
        <a href="https://pogliad.ua/news/education/fakultet-pedagogiki-psihologiyi-ta-socialnoyi-roboti-chnu-vidsvyatkuvav-den-narodzhennya-379633"/>
        <a href="https://pogliad.ua/news/education/den-fizichnoyi-kulturi-i-sportu-vidznachili-v-chnu-377557"/>
        <a href="https://pogliad.ua/news/education/u-chnu-na-fakulteti-fizichnoyi-kulturi-vidznachili-profesiyne-svyato-fizichnih-terapevtiv-377291"/>
        <a href="https://pogliad.ua/news/sport/na-fakulteti-fizichnoyi-kulturi-chnu-vidbulisya-kozacki-igri-2019-sered-shkolyariv-378932"/>
      </related>
    </article>
  </body>
</html>