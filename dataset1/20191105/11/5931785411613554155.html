<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/05/kako-cemo-sad-drakonske-kazne-za-namestanje-u-srbiji/"/>
    <meta property="og:site_name" content="Sportska centrala"/>
    <meta property="article:published_time" content="2019-11-05T11:29:46+00:00"/>
    <meta property="og:title" content="Kako ćemo sad: Drakonske kazne za nameštanje u Srbiji"/>
    <meta property="og:description" content="Izvršni odbor Fudbalskog saveza Srbije juče je na sednici u Staroj Pazovi pooštrio kazne klubovima za nameštanje utakmica, preneo je ,,Sportski žurnal“. Nije srpski fudbal prelepa bajka u kojoj je nameštanje misaona imenica. Tako je nedavno i dokazano da je meč Druge lige Srbije između Smedereva i Kabela iz Novog Sada namešten, a inicijativa Unije […]"/>
  </head>
  <body>
    <article>
      <h1>Kako ćemo sad: Drakonske kazne za nameštanje u Srbiji</h1>
      <address><time datetime="2019-11-05T11:29:46+00:00">05 Nov 2019, 11:29</time> by <a rel="author">Nemanja</a></address>
      <p>Izvršni odbor Fudbalskog saveza Srbije juče je na sednici u Staroj Pazovi pooštrio kazne klubovima za nameštanje utakmica, preneo je ,,Sportski žurnal“.</p>
      <p>Nije srpski fudbal prelepa bajka u kojoj je nameštanje misaona imenica. Tako je nedavno i dokazano da je meč Druge lige Srbije između Smedereva i Kabela iz Novog Sada namešten, a inicijativa Unije evropskih fudbalskih asocijacija (UEFA) urodila je plodom. te se ovaj meč prethodno istražio.</p>
      <p>Tako, nečasne radnje u domaćem fudbalu biće drastično kažnjene u budućnosti, a najgore će proći ponavljači. Naime, ukoliko se desi da neki klub ponovo namesti utakmicu, preti mu oduzimanje i do 30 bodova, a za treći put sledi mu izbacivanje iz lige.</p>
      <p>Odluka koja je bila na snazi od ranije – oduzimanje od tri do deset bodova i dalje je prisutna.</p>
      <p>Ovaj nacrt Disciplinskog pravilnika usvojen je juče i on će već ove nedelje stupiti na snagu.</p>
    </article>
  </body>
</html>