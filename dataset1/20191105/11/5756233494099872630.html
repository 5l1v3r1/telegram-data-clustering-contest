<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619987/%D9%BE%D8%B1%D8%AF%D8%A7%D8%AE%D8%AA-%D8%AF%D9%88-%D9%82%D8%B3%D8%B7-%D9%88%DB%8C%D9%84%D9%85%D9%88%D8%AA%D8%B3-%D8%A7%D8%B2-%D8%B3%D9%88%DB%8C-%D9%81%D8%AF%D8%B1%D8%A7%D8%B3%DB%8C%D9%88%D9%86-%D9%81%D9%88%D8%AA%D8%A8%D8%A7%D9%84-%D9%87%D8%A7%D8%B4%D9%85%DB%8C%D8%A7%D9%86-%D8%A7%D9%85%D8%B1%D9%88%D8%B2-%D8%AA%D9%85%D8%A7%D8%B4%D8%A7%DA%AF%D8%B1-%D8%A8%D8%A7%D8%B2%DB%8C-%D8%A7%D8%B3%D8%AA%D9%82%D9%84%D8%A7%D9%84-%D9%88-%D9%86%D9%81%D8%AA%E2%80%8C%D8%A2%D8%A8%D8%A7%D8%AF%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-05T11:04:00+00:00"/>
    <meta property="og:title" content="پرداخت دو قسط ویلموتس از سوی فدراسیون فوتبال/ هاشمیان امروز تماشاگر بازی استقلال و نفت‌آبادان"/>
    <meta property="og:description" content="ظاهرا این پرداختی ها از طریق حساب بانکی هست که مشکلی برای واریز به حساب ویلموتس بابت مباحث تحریم ندارد. به نظر می رسد انتشار خبر در رسانه بلژیکی از سوی کسانی است که قصد حاشیه سازی برای تیم ملی ایران را دارند."/>
  </head>
  <body>
    <article>
      <h1>پرداخت دو قسط ویلموتس از سوی فدراسیون فوتبال/ هاشمیان امروز تماشاگر بازی استقلال و نفت‌آبادان</h1>
      <address>
        <time datetime="2019-11-05T11:04:00+00:00">05 Nov 2019, 11:04</time>
      </address>
      <p>
        <i>ظاهرا این پرداختی ها از طریق حساب بانکی هست که مشکلی برای واریز به حساب ویلموتس بابت مباحث تحریم ندارد. به نظر می رسد انتشار خبر در رسانه بلژیکی از سوی کسانی است که قصد حاشیه سازی برای تیم ملی ایران را دارند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>برخلاف ادعای رسانه بلژیکی فدراسیون فوتبال دو قسط از پرداختی های سرمربی تیم ملی را واریز کرده است.</p>
      <p>امروز یک رسانه بلژیکی مدعی شد که مارک ویلموتس سرمربی تیم ملی فوتبال به دلیل عدم پرداخت مطالباتش خواهان فسخ قرارداد با ایران شده است.</p>
      <p>پیگیری های فارس بابت صحت یا رد این خبر منتج به این شد که فدراسیون فوتبال دو قسط عقب افتاده ویلموتس را پرداخت کرده است.</p>
      <p>ظاهرا این پرداختی ها از طریق حساب بانکی هست که مشکلی برای واریز به حساب ویلموتس بابت مباحث تحریم ندارد. به نظر می رسد انتشار خبر در رسانه بلژیکی از سوی کسانی است که قصد حاشیه سازی برای تیم ملی ایران را دارند.</p>
      <p>سرمربی تیم ملی برنامه های خود برای بازی با عراق را در اختیار فدراسیون گذاشته است و همچنین وحید هاشمیان هم که در ایران است امروز در ورزشگاه آزادی بازی استقلال و نفت آبادان را تماشا می کند.</p>
      <p>دیدار تیم های ایران و عراق 23 آبان در بصره برگزار می شود.</p>
    </article>
  </body>
</html>