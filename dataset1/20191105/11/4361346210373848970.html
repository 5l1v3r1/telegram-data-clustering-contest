<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/overdose-baberjaira-tor-az-uj-magyar-csodalo/185910"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-05T11:00:00+00:00"/>
    <meta property="og:title" content="Overdose babérjaira tör az új magyar csodaló"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Overdose babérjaira tör az új magyar csodaló</mark>
      </h1>
      <address><time datetime="2019-11-05T11:00:00+00:00">05 Nov 2019, 11:00</time> by <a rel="author">R. K.</a></address>
      <p>
        <b>Fiatal magyar telivér tört be a versenyszakmába. Nancho olyan teljesítményre volt képes, ami korábban még Overdose-nak sem sikerült. </b>
        <b>Fiatal magyar telivér tört be a versenyszakmába. Nancho olyan teljesítményre volt képes, ami korábban még Overdose-nak sem sikerült.</b>
      </p>
      <p>Sosem aratott a magyar lovassport-történelemben magyar ló hasonló sikert, mint ami most egy fiatal magyar telivérnek sikerült. Nancho ugyanis a 2400 méter hosszú, világhírű Group 1-es versenyen elsőként ért célba, a németországi, baden-badeni megmérettetésen.</p>
      <figure>
        <img src="http://media.borsonline.hu/cikk/20/191463/big-lead/650x360/2014714_nagy-csodalo.jpg"/>
        <figcaption>Nancho a Kincsem Parkban is aratott. Az idomár Maronka Gábor egy kezdô mongol zsokéval küldte pályára</figcaption>
      </figure>
      <p>– Overdose sikerei óta nem történt hasonló. Félő volt, hogy 50 éven belül nem lesz hozzá hasonlítható versenyló, de a sors másként ítélkezett – mondja a Borsnak Pécsi István, a Kincsem Park ügyvezető igazgatója.</p>
      <p>– Ez olyan, mint a fociban a Bajnokok Ligája. Nancho ilyen szempontból már most jobb, mint Overdose, hiszen ő már nyert egy G1-et, amire a legendás csodaló sosem volt képes – tette hozzá Pécsi.</p>
      <figure>
        <img src="http://media.borsonline.hu/cikk/20/191463/gallery-picture/645w/2014723_overdose-mti.jpg"/>
        <figcaption>Overdose-t egy patasérülés vette ki a versenyzésből, 2015-ben elpusztult © MTI</figcaption>
      </figure>
      <p>Nancho egy négyéves angol telivér, Németországban született. Kezdetben mindössze 9 ezer euró – átszámítva körülbelül 3 millió forint – volt az ára, olcsó lónak számított. Az egyik hazai Kincsem versenyen is berobbant Nancho, és nyert. Maronka Gábor lett az idomára, egy mongol kezdő zsokéval küldte pályára. A müncheni G1-re Nanchót utólag nevezték be 15 ezer euróért. Hatalmas sikert aratott, fél hosszal győzött. A német sajtó már most arról ír, hogy „egy magyar ló elfoglalta Németországot!”.</p>
      <p>– Nem tudjuk, meddig fejlődhet Nancho, hihetetlenül reményteli. Ha a sérülések elkerülik, még van benne egy-két év, ami akár világsikerre viheti – jósolja Pécsi István. Nancho piaci értéke már most átszámítva 330 millió forint.</p>
    </article>
  </body>
</html>