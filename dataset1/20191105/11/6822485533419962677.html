<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814084.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T11:51:00+00:00"/>
    <meta property="og:title" content="توضیحات اسماعیلی درباره وضعیت پرونده خصوصی‌سازی"/>
    <meta property="og:description" content="به گزارش تسنیم، غلامحسین اسماعیلی در دوازدهمین نشست خبری خود درباره آخرین وضعیت پرونده خصوصی‌سازی اظهار کرد: در ارتباط با پرونده خصوصی‌سازی، تحقیقات پیشرفت‌های خوبی داشته است و تعداد زیادی از شرکت‌هایی که واگذار شده بود را بررسی کردیم و تحقیقات مقدماتی رو به پایان است و تاکید شده است، تحقیقات هر چه سریعتر به پایان برسد و هر گاه موجبات قانونی فراهم شود، متهم یا متهمان با قرار وثیقه آزاد می‌شوند."/>
  </head>
  <body>
    <article>
      <h1>توضیحات اسماعیلی درباره وضعیت پرونده خصوصی‌سازی</h1>
      <address>
        <time datetime="2019-11-05T11:51:00+00:00">05 Nov 2019, 11:51</time>
      </address>
      <p>سخنگوی قوه قضاییه از صدور کیفرخواست برای ۲۲ متهم پرونده‌های حادثه قطار سمنان و سقوط هواپیمای شرکت آسمان خبر داد.</p>
      <p>به گزارش تسنیم، غلامحسین اسماعیلی در دوازدهمین نشست خبری خود درباره آخرین وضعیت پرونده خصوصی‌سازی اظهار کرد: در ارتباط با پرونده خصوصی‌سازی، تحقیقات پیشرفت‌های خوبی داشته است و تعداد زیادی از شرکت‌هایی که واگذار شده بود را بررسی کردیم و تحقیقات مقدماتی رو به پایان است و تاکید شده است، تحقیقات هر چه سریعتر به پایان برسد و هر گاه موجبات قانونی فراهم شود، متهم یا متهمان با قرار وثیقه آزاد می‌شوند.</p>
      <p>وی افزود: بسیاری از اشکالات در فرایند خصوصی‌سازی بر ملا شد و دولت و مجلس متوجه این اشکالات شدند و  اقدام‌های درست را در دستور کار قرار دادند. ورود دستگاه قضایی به این قبیل از پرونده‌ها، صرفا به عنوان جرم شخصی  نیست بلکه در جهت حمایت از حقوق مردم و بیت‌المال است. هر جا که فرایند واگذاری، بر خلاف قوانین و مقررات بشد و موجب تضییع حقوق مردم و بیت‌المال بشود، هر جه فرد مرتکب نفع شخصی نبرده بشد، قوه قضائیه از حقوق مردم و بیت‌المال کوتاه نمی‌آید.</p>
      <p>سخنگوی قوه قضائیه درباره آخرین وضعیت جذب پذیرفته‌شدگان آزمون استخدامی سال 96 قوه قضائیه نیز گفت: نحوه جذب آزمون پذیرفته‌شدگان آزمون سال 96 قوه قضائیه که برای مردم و شرکت‌کنندگان به دغدغه تبدیل شده بود، با دولت به یک راهکار مشخص رسیدیم. تا امروز بالغ بر 1500 نفر جدب و مشغول بکار شدند و تا پایان سال نیز جذب همه پذیرفته‌شدگان انجام می‌شود و در بودجه سال 99 هم پیش‌بینی لازم برای پرداخت حقوق و مزایای این افراد انجام شده است.</p>
      <p>اسماعیلی درباره آخرین وضیت پرونده حادثه قطار تبریز به مشهد در محور سمنان گفت: روز گذشته پرونده حادثه قطار سمنان از ناحیه دادسرا با صدور کیفرخواست نسبت به چهار نفر از متهمانی که از منظر دادسرا مقصر شناخته شدند به دادگاه ارسال شد و هماهنگی لازم به عمل آمده که دادگاه نیز به صورت خارج از نوبت رسیدگی‌ها را انجام دهد. البته این پرونده دو بخش دارد که یک بخش ادعای مدعیان خصوصی درباره دیه است که قبلا انجام شده و یک بخش نیز از جهت جنبه عمومی است.</p>
      <p>وی همچنین به پرونده سقوط هواپیمای آسمان اشاره کرد و افزود: این پرونده در دادسرا منتهی به صدور کیفرخواست شد که برای 18 نفر کیفرخواست صادر شده است؛ از این تعداد 15 نفر شخص حقیقی  و از مدیران و کارکنان بخش‌های مختلف صنعت هواپیمایی هستند. همچنین دادسرا سه نفر از شخصیت‌های حقوقی را مجرم شناخته شدند.</p>
    </article>
  </body>
</html>