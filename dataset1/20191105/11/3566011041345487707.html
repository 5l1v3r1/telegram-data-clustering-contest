<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545026.html/%D8%A7%D8%AD%D8%AF%D8%A7%D8%AB-%DB%8C%D8%A7%D8%AF%D9%85%D8%A7%D9%86-%D8%B4%D9%87%D8%AF%D8%A7%DB%8C-%D9%81%D8%A7%D9%82%D8%AF-%D9%85%D8%B2%D8%A7%D8%B1-%D8%AF%D8%B1-%D8%B4%D9%87%D8%B1-%D8%B2%D9%86%D8%AC%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T11:05:00+00:00"/>
    <meta property="og:title" content="احداث یادمان شهدای فاقد مزار در شهر زنجان"/>
    <meta property="og:description" content="مدیرکل بنیاد شهید و امور ایثارگران استان زنجان گفت: یادمان شهدای فاقد مزار در شهر زنجان احداث و در روستاها دارای جایگاه است."/>
  </head>
  <body>
    <article>
      <h1>احداث یادمان شهدای فاقد مزار در شهر زنجان</h1>
      <h2>مدیرکل بنیاد شهید و امور ایثارگران استان زنجان:</h2>
      <address>
        <time datetime="2019-11-05T11:05:00+00:00">05 Nov 2019, 11:05</time>
      </address>
      <p>مدیرکل بنیاد شهید و امور ایثارگران استان زنجان گفت: یادمان شهدای فاقد مزار در شهر زنجان احداث و در روستاها دارای جایگاه است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علی کاظمی امروز در گفت و گو با خبرنگار <a href="http://www.mojerasa.ir/">موج رسا</a>، اظهار داشت: یادمان شهدای فاقد مزار در مزار بالای شهر زنجان احداث شده است.</p>
      <p>وی با بیان اینکه در روستاهای استان زنجان نیز جایگاهی برای شهدای فاقد مزار تعریف شده است، بیان داشت: همه شهدای استان زنجان تا کنون تعیین تکلیف شده اند.  این مسئول با اشاره به اینکه 157 شهید جاوید الاثر در استان زنجان شناسایی شده است، بیان داشت:پیکر مطهر110 شهید جاوید الاثر هنوز به استان زنجان انتقال داده نشده است. مدیرکل بنیاد شهید و امور ایثارگران استان زنجان با بیان اینکه برخی از شهدای جاوید الاثر استان در شناسایی های انجام شده به استان انتقال داده شدند، افزود: پیکر مطهر شهید سودی اخیرا در استان تشیع و خاکسپاری شد. کاظمی خاطرنشان کرد: برخی آثار شهدای استان در تفحص های انجام شده، کشف شده و به استان بازگشت داده شده است. وی با بیان اینکه بسیاری از اطلاعات مربوط به شهدای جاویدالاثر از طریق خانواده های آنها جمع آوری می شود، افزود: بر اساس اطلاعات علمی نیز این اطلاعات قابل جمع بندی است. این مسئول هدف از احداث یادمان شهدای جاویدالاثر استان را گرامیداشت یاد و خاطره این شهدا عنوان کرد و گفت: همه شهدای استان قابل تجلیل و قدردانی هستند. مدیرکل بنیاد شهید و امور ایثارگران استان زنجان با اشاره به اینکه هنوز هم می توان به بازگشت آثار شهدای جاوید الاثر چشم امید داشت، افزود: در تفحص هایی که انجام می شود ممکن است نشانه ای از شهدای استان کشف شود. کاظمی با بیان اینکه ممکن است شهدای جاوید الاثر استان در بین شهدای گمنام باشند، افزود: گاهی از این طریق نیز می توان نشانه های خوبی از شهدا به دست آورد. وی خاطرنشان کرد:استان زنجان سه هزار شهید و ۷ هزار جانباز دارد که از این تعداد 157 شهید جاوید الاثر نیز شناسایی شده است.</p>
      <p>انتهای پیام/</p>
    </article>
  </body>
</html>