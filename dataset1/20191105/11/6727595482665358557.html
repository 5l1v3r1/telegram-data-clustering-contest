<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/cpi-against-chief-secretary-tom-jose-123.html"/>
    <meta property="og:site_name" content="DoolNews"/>
    <meta property="article:published_time" content="2019-11-05T11:01:00+00:00"/>
    <meta property="og:title" content="കേരളം ഭരിക്കുന്നത് ചീഫ് സെക്രട്ടറി അല്ല; ലേഖനം എഴുതാന്‍ ആരാണ് ഏല്‍പ്പിച്ചത്; ടോം ജോസിനെതിരെ വിമര്‍ശനവുമായി സി.പി.ഐ"/>
    <meta property="og:description" content="KERALA NEWS UAPA Kerala തിരുവനന്തപുരം: മാവോയിസ്റ്റുകള്‍ക്ക് എതിരായ എതിരായ പൊലീസ് നടപടി ശരിവെച്ച് ലേഖനം എഴുതിയ ചീഫ് സെക്രട്ടറി ടോം ജോസിനെതിരെ സി.പി.ഐ രംഗത്ത്. കേരളം ഭരിക്ക"/>
  </head>
  <body>
    <article>
      <h1>കേരളം ഭരിക്കുന്നത് ചീഫ് സെക്രട്ടറി അല്ല; ലേഖനം എഴുതാന്‍ ആരാണ് ഏല്‍പ്പിച്ചത്; ടോം ജോസിനെതിരെ വിമര്‍ശനവുമായി സി.പി.ഐ</h1>
      <address><time datetime="2019-11-05T11:01:00+00:00">05 Nov 2019, 11:01</time> by <a rel="author">ന്യൂസ് ഡെസ്‌ക്</a></address>
      <p>തിരുവനന്തപുരം: മാവോയിസ്റ്റുകള്‍ക്ക് എതിരായ എതിരായ പൊലീസ് നടപടി ശരിവെച്ച് ലേഖനം എഴുതിയ ചീഫ് സെക്രട്ടറി ടോം ജോസിനെതിരെ സി.പി.ഐ രംഗത്ത്. കേരളം ഭരിക്കുന്നത് ചീഫ് സെക്രട്ടറി അല്ലെന്നും ലേഖനം എഴുതാന്‍ ആരാണ് ചീഫ് സെക്രട്ടറിയെ ഏല്‍പ്പിച്ചതെന്നും സി.പി.ഐ ചോദിച്ചു.</p>
      <p>ഉദ്യോഗസ്ഥരെ തിരുത്താന്‍ രാഷ്ട്രീയ നേതൃത്വം തയ്യാറാകണമെന്നും സി.പി.ഐ നേതൃത്വം പറഞ്ഞു. നേരത്തെ മാവോയിസ്റ്റുകള്‍ക്ക് എതിരായ നടപടി ശരിവെച്ചും പൊലീസിനെ പിന്തുണച്ചും ടോസ് ജോസ് ടൈംസ് ഓഫ് ഇന്ത്യയില്‍ ലേഖനം എഴുതിയിരുന്നു.</p>
      <related>
        <a href="https://www.doolnews.com/chief-secretary-tom-jose-support-maoist-encounter-and-police-times-of-india-article451.html?utm_source=doolnews&amp;utm_medium=related"/>
      </related>
      <p>മാവോയിസ്റ്റുകള്‍ക്ക് എതിരെ നടക്കുന്നത് യുദ്ധമാണെന്നും മാവോയിസ്റ്റുകള്‍ക്ക് മനുഷ്യാവകാശം അവകാശപ്പെടാനാവില്ലെന്നും ടോം ജോസ് പറഞ്ഞിരുന്നു. അട്ടപ്പാടിയിലെ മാവോയിസ്റ്റുകളെ വെടിവെച്ചു കൊന്നതിനെതിരെയും കോഴിക്കോട് രണ്ട് വിദ്യാര്‍ത്ഥികളെ യു.എ.പി.എ ചുമത്തി അറസ്റ്റ് ചെയതതിനെതിരെയും പ്രതിഷേധം ശക്തമാകുന്നതിനിടെയാണ് ചീഫ് സെക്രട്ടറിയുടെ ലേഖനം പുറത്തുവരുന്നത്.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>മാവോയിസ്റ്റുകളെ കൊന്നില്ലെങ്കില്‍ ജനങ്ങള്‍ കൊല്ലപ്പെടുമെന്നതാണ് സ്ഥിതിയെന്നും പൗരന്മാരെ മാവോയിസ്റ്റ് തീവ്രവാദികളില്‍ നിന്ന് പൊലീസ് രക്ഷിക്കുകയാണെന്നും ചീഫ് സെക്രട്ടറി പറയുന്നുണ്ട്.</p>
      <p>2050 ഓട് കൂടി ഇന്ത്യയുടെ ഭരണം അട്ടിമറിക്കുക എന്ന ലക്ഷ്യത്തോട് കൂടി പ്രവര്‍ത്തിക്കുന്ന സംഘമാണ് മാവോയിസ്റ്റുകളെന്നും അതിനാല്‍ മാവോയിസ്റ്റുകളുടെ രീതികളെ ന്യായീകരിക്കാന്‍ സാധിക്കില്ലെന്നും അദ്ദേഹം പറയുന്നു.</p>
      <related>
        <a href="https://www.doolnews.com/cpim-gave-legal-support-to-alan-and-thaha-on-uapa-case.html?utm_source=doolnews&amp;utm_medium=related"/>
      </related>
      <p>ആയുധങ്ങളുമായി കാട്ടില്‍ കയറിയ ഇവര്‍ സുരക്ഷയ്ക്ക് ഭീഷണിയാണ്. പൊലീസുകാരുടെ സുരക്ഷ പ്രശ്‌നം ആരും കാണുന്നില്ലെയെന്നും അദ്ദേഹം ലേഖനത്തില്‍ ചോദിക്കുന്നുണ്ട്.</p>
      <p>അതേസമയം മാവോയിസ്റ്റ് വിഷയത്തില്‍ വിമര്‍ശനം ഉന്നയിച്ച പ്രതിപക്ഷത്തിനും സി.പി.ഐക്കും മറുപടിയുമായി സി.പി.ഐ.എം മുഖപത്രം ദേശാഭിമാനി രംഗത്ത് എത്തിയിരുന്നു. കോലാഹലക്കാരുടെ ഉദ്ദേശം മുതലെടുപ്പ് മാത്രമാണെന്നും സര്‍ക്കാരിനെ പ്രതികൂട്ടില്‍ നിര്‍ത്താനുള്ള തീരുമാനം ആരെയാണ് സഹായിക്കുകയെന്നും പത്രം ചോദിക്കുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>ഛിദ്രശക്തികളെ ഒറ്റപ്പെടുത്താനുള്ള ബാധ്യത എല്ലാവര്‍ക്കും ഉണ്ടെന്നും മാവോയിസ്റ്റ് ഭീഷണി നിസാരവല്‍ക്കരിക്കുന്നെന്നും എഡിറ്റോറിയലില്‍ പറയുന്നുണ്ട്. സി.പി.ഐയെ പേരെടുത്ത് പറയാതെയാണ് വിമര്‍ശനം</p>
      <related>
        <a href="https://www.doolnews.com/deshabhimani-editorial-against-cpi-and-opposite-party-s-about-maoist-issue-in-attappadi-and-kozhikkode452.html?utm_source=doolnews&amp;utm_medium=related"/>
      </related>
      <p>DoolNews Video</p>
      <figure>
        <iframe src="https://www.youtube.com/embed/jIhSJN66mfo" width="527" height="309" data-service="Youtube" scrolling="no"/>
      </figure>
    </article>
  </body>
</html>