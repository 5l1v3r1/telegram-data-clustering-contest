<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/pompeo_ssha_na_choli_z_trampom_pidtrymuvaly_demokratiyu_v_ukraini_y_pragnuly_1683881"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T11:24:00+00:00"/>
    <meta property="og:title" content="Помпео: США на чолі з Трампом підтримували демократію в Україні й прагнули, щоб влада подолала корупцію"/>
    <meta property="og:description" content="Влада Сполучених Штатів Америки на чолі з Дональдом Трампом підтримувала демократію в Україні й прагнула, щоб українська влада подолала корупцію."/>
  </head>
  <body>
    <article>
      <h1>Помпео: США на чолі з Трампом підтримували демократію в Україні й прагнули, щоб влада подолала корупцію</h1>
      <address>
        <time datetime="2019-11-05T11:24:00+00:00">05 Nov 2019, 11:24</time>
      </address>
      <p>
        <b>Влада Сполучених Штатів Америки на чолі з Дональдом Трампом підтримувала демократію в Україні й прагнула, щоб українська влада подолала корупцію.</b>
      </p>
      <p>Про це заявив державний секретар США Майкл Помпео <a href="https://www.state.gov/secretary-michael-r-pompeo-with-pete-mundo-of-kcmo-talk-radio/">в інтерв'ю</a> для радіо KCMO, текст якого публікує Держдеп США.</p>
      <p>Він не відповів прямо на запитання, чи знав він про роль адвоката Трампа Руді Джуліані у комунікації з офіційним Києвом, але сказав, що Державний департамент США зосереджений на захисті американського народу.</p>
      <p>«Що стосується України, ми були зосереджені на кількох речах. По-перше, це нація з глибокою історією корупції – і наша місія, місія посла, місія пана Волкера була дуже чітка: створити набір інструментів, щоб нове керівництво, Президент Зеленський і його команда змогли виконати те, про що вони говорили під час своєї кампанії, а це – зменшити ризик корупції», – заявив Помпео.</p>
      <p>Держсекретар США сказав, що коли росіяни захопили Крим і подалися на схід України, президент Барак Обама відмовився надавати українцям «інструменти, збройні системи, необхідні для захисту нації».</p>
      <p>«Президент Трамп послідовно – не раз, не двічі, а тричі – надав ці системи озброєння українському народові та українському керівництву. Ми надали їм технічну допомогу, яку попередня адміністрація відмовилася надавати», – заявив Помпео.</p>
      <p>«Ми наполегливо допомагали українському народові, і ми колективно в Державному департаменті фокусувалися, як лазер, на тому, щоб донести до президента…, як саме ми можемо врятувати прозахідну Україну, яка збереже демократію, свободу та вільність в Україні та Європі, а також захистить американців», – додав він.</p>
      <p>Також нагадаємо, що Майкл Помпео заявив, що <a href="https://zik.ua/news/2019/10/25/mayk_pompeo_narod_ukrainy_maie_znaty_shcho_ameryka_yogo_pidtrymuie_1676735">Америка провадить єдину політику щодо України</a>, а адміністрація США під керівництвом президента Дональда Трампа зробила для допомоги України більше, ніж адміністрація очолювана президентом Бараком Обамою.</p>
      <related>
        <h4>читайте також</h4>
        <a href="https://zik.ua/news/2019/11/01/tramp_perenis_rodynnu_rezydentsiyu_z_nyuyorka_do_florydy_1681727"/>
        <a href="https://zik.ua/news/2019/10/25/amerykanskogo_repera_eminem_dopytaly_cherez_pisnyu_z_pogrozamy_trampu_1676197"/>
        <a href="https://zik.ua/news/2019/10/24/derzhdep_ssha_zobovyazaly_uprodovzh_30_dniv_opublikuvaty_dokumenty_yaki_1675265"/>
        <a href="https://zik.ua/news/2019/10/11/tramp_zayavyv_pro_progres_u_peregovorah_z_kytaiem_1666309"/>
      </related>
    </article>
  </body>
</html>