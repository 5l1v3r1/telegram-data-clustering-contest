<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/911349.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-05T11:43:00+00:00"/>
    <meta property="og:title" content="Талантлива пловдивчанка с два златни медала от плувния турнир &quot;Замората&quot;"/>
    <meta property="og:description" content="Спортен клуб по плуване ВСИ (Пловдив) взе участие в 21-ия международен турнир “Замората&quot;, който прик..."/>
  </head>
  <body>
    <article>
      <h1>Талантлива пловдивчанка с два златни медала от плувния турнир "Замората"</h1>
      <address>
        <time datetime="2019-11-05T11:43:00+00:00">05 Nov 2019, 11:43</time>
      </address>
      <p>Спортен клуб по плуване ВСИ (Пловдив) взе участие в 21-ия международен турнир “Замората", който приключи в София. Отборът бе представен от девет от най-малките си състезатели в надпревара от 460 участника в различните възрастови групи.</p>
      <p>"Децата ни постигнаха лични резултати в сериозни битки на столичния басейн с олимпийски размери "Левски Спартак", похвалиха се от клуб ВСИ.</p>
      <p>Шампион на бруст при родените до 2009 година стана Кристиана Калчева, която спечели златото на 50 и 100 метра. Постижението й на 50 метра бруст бе най-силният резултат по точки спрямо световните рекорди на Международната плувна федерация от всички плувания на момичета в различните стилове и дистанции на турнира! Криси получи купа за най-добър състезател и предметни награди от спонсорите, а сериозната работа на треньори и ръководство продължава след покритите нормативи за участие в републиканските първенства на есенно-зимния сезон.</p>
    </article>
  </body>
</html>