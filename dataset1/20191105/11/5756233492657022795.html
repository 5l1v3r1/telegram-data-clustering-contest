<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619992/%D8%B1%D8%A6%DB%8C%D8%B3%E2%80%8C%D8%AC%D9%85%D9%87%D9%88%D8%B1-%DA%AF%D8%A7%D9%85-%DA%86%D9%87%D8%A7%D8%B1%D9%85-%D9%87%D8%B3%D8%AA%D9%87%E2%80%8C%D8%A7%DB%8C-%D8%B1%D8%A7-%D8%A7%D8%B9%D9%84%D8%A7%D9%85-%DA%A9%D8%B1%D8%AF%7C-%D8%B1%D9%88%D8%AD%D8%A7%D9%86%DB%8C-%D9%81%D8%B1%D8%B5%D8%AA-%D9%85%D8%B0%D8%A7%DA%A9%D8%B1%D9%87-%D9%87%D8%B3%D8%AA-%D8%A8%D8%A7%DB%8C%D8%AF-%D8%AA%D8%AD%D8%B1%DB%8C%D9%85%E2%80%8C%D9%87%D8%A7-%D8%A8%D8%B1%D8%AF%D8%A7%D8%B4%D8%AA%D9%87-%D8%B4%D9%88%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-05T11:06:00+00:00"/>
    <meta property="og:title" content="رئیس‌جمهور گام چهارم هسته‌ای را اعلام کرد| روحانی: فرصت مذاکره هست، باید تحریم‌ها برداشته شود"/>
    <meta property="og:description" content="رئیس جمهور از آغاز گام چهارم کاهش تعهدات هسته ای ایران خبر داد و گفت: از فردا به سانتریفیوژهای مستقر در فردو گاز تزریق می کنیم."/>
  </head>
  <body>
    <article>
      <h1>رئیس‌جمهور گام چهارم هسته‌ای را اعلام کرد| روحانی: فرصت مذاکره هست، باید تحریم‌ها برداشته شود</h1>
      <h2>از فردا گام چهارم کاهش تعهدات هسته‌ای اجرا خواهد شد</h2>
      <address>
        <time datetime="2019-11-05T11:06:00+00:00">05 Nov 2019, 11:06</time>
      </address>
      <p>
        <i>رئیس جمهور از آغاز گام چهارم کاهش تعهدات هسته ای ایران خبر داد و گفت: از فردا به سانتریفیوژهای مستقر در فردو گاز تزریق می کنیم.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>حجت الاسلام و المسلمین حسن روحانی امروز سه شنبه در مراسم افتتاح کارخانه نوآوری آزادی گفت: از فردا گام چهارم و جدید برمی‌داریم البته پیشاپیش کشورهای دو ستمان در دنیا اعلام می‌کنیم فعالیت جدید ما هم با نظارت ‌آژانس خواهد بود و آژانس همچناش نظارت میکند حتی بر فعالیتی که از که فردا آغاز خواهیم کرد</p>
      <p>روحانی افزود: گام چهارم ما هم مثل سه گم دیگر قابل بازگشت است. هر زمانی ‌آنها به تعهدات کامل خودشان برگشتند ما هم به تعهدات کامل خود بر میگردیم. معیار را اول ژانویه ۱۲۰۱۹ گذاشتیم و گفتیم آنها برگردند به اول ژانویه۲۰۱۷ ما هم به اول ژانویه ۲۰۱۷ برمی‌گردیم.</p>
      <figure>
        <video src="https://aftabnews.ir/files/fa/news/1398/8/14/355636_849.mp4"/>
      </figure>
      <p>تعداد بازدید : 188</p>
      <p><a href="https://aftabnews.ir/fa/news/619992/%D8%B1%D8%A6%DB%8C%D8%B3%E2%80%8C%D8%AC%D9%85%D9%87%D9%88%D8%B1-%DA%AF%D8%A7%D9%85-%DA%86%D9%87%D8%A7%D8%B1%D9%85-%D9%87%D8%B3%D8%AA%D9%87%E2%80%8C%D8%A7%DB%8C-%D8%B1%D8%A7-%D8%A7%D8%B9%D9%84%D8%A7%D9%85-%DA%A9%D8%B1%D8%AF%7C-%D8%B1%D9%88%D8%AD%D8%A7%D9%86%DB%8C-%D9%81%D8%B1%D8%B5%D8%AA-%D9%85%D8%B0%D8%A7%DA%A9%D8%B1%D9%87-%D9%87%D8%B3%D8%AA-%D8%A8%D8%A7%DB%8C%D8%AF-%D8%AA%D8%AD%D8%B1%DB%8C%D9%85%E2%80%8C%D9%87%D8%A7-%D8%A8%D8%B1%D8%AF%D8%A7%D8%B4%D8%AA%D9%87-%D8%B4%D9%88%D8%AF#">کد ویدیو</a> دانلود <a href="https://aftabnews.ir/files/fa/news/1398/8/14/355636_849.mp4">فیلم اصلی</a></p>
      <p>وی اظهار داشت: گامی که از فردا آغاز می‌کنیم در فردو خواهد بود در فردو ما طبق برجام یکهزار و ۴۴ سانتریفیوژ در فردو داریم در برجام قرار ما این بود اینها در فردو بچرخند اما گاز به‌آنها تزریق نشود گامی که از فردا برمیداریم وسازمان را امروز دستور خواهه د اد از فردا گازدهی را در فردو آغاز می کنیم.</p>
      <p>روحانی خاطرنشان کرد:ممکن است ‌آنها سروصدا کنند که چرا می‌خواهید در فردو این کار بکنید. حساسیت آنها را نسبت به فردو و سانتریفیوژهامی دانیم در عین حال هر وقت آنها به تعهداتشانعمل کردند دوباره گاز را قطع می‌کنیم و گاز تزریق نخواهد شد و این گام هم قابل بازگشت.روز بسیار افتخار امیزی است برای من که ما در فعالیت صنعتی و خدماتی از حالت سنتی خارج می شویم. معمولا کارخانه‌هایی که ما افتتاح می کنیم، فولاد، مس، گاز، نفت، پتروشیمی، نساجی و از این قبیل هست اما ما امروز وارد یک فاز نو و جدیدی شدیم.</p>
      <p>وی افزود: این کارخانه با همه کارخانه‌هایی که قبلا افتتاح می‌کردیم کاملا متفاوت است. اینجا کارخانه نوآوری است این خیلی مهم است چون کارخانه نوآوری‌های قبلی را اجرا می‌کند یعنی نتایج فعالیت‌های گذشته را به مرحله عمل درمی‌آورد. اما اینجا جایی است ایده‌های نو را مطرح می‌کند و فعالیت می‌کند خوبی این کارخانه این است که نوآفرین و شرکت استارتاپ ما در کنارش گروهی به نام شتاب دهنده حضور دارند و این دو باهم کار را پیش می‌برند برای اینکه در پیچ و خم‌های اداره کمتر بمانند این یک تحول بسیار بزرگ است.</p>
      <figure>
        <img src="https://aftabnews.ir/files/fa/news/1398/8/14/355641_972.jpg"/>
      </figure>
      <p>رئیس جمهوری با بیان اینکه این تحول بزرگ نیاز به زیرساخت و فرهنگ و همکاری دارد،گفت: همان آوایی که ما دیدیم اول همدلی، هم‌آوایی و همکاری می‌خواهد این سه همه باید در کنار هم قرار بگیرند ما را به نتیجه برسانند.</p>
      <p>روحانی ادامه داد: ما معمولا در صنعت و فناوری و حتی در علوم جدید دنباله رو هستیم. کشورهای صنعتی و پیشرفته گامی را برداشتند ما بعد می‌خواهیم از ‌آن پیروی کنیم و مشابه ‌آنها کاری انجام دهیم اما در این جا ما می‌توانیم نوآوری داشته باشیم به معنای آنکه دیگری انجام نداده است و ما اولین هستیم که‌آن را انجام دادیم.</p>
      <p>روحانی گفت: البته قاعده اش این است کسی رسانه پی اچ دی می نویسد، ایده اش نو است و اولین بار است که نظریه مطرح می‌شود و او ‌آن نظریه را در رساله اش به اثبات می رساند ممکن است نتواند ایده اش را اثبات کند ولی به هر حال ایده نو و جدیدی را مطرح کرده و به ثمر رسانه است.</p>
      <p>رئیس جمهوری خاطرنشان کرد: ما در این زمینه می‌توانیم در برخی زمینه‌ها پیشتار باشیم و اولین کسی باشیم این ایده را مطرح کردیم و محصول را توانستیم به محصول قابل ارزیابی به بازار ارائه کنیم وارد بازار داخلی و خارجی شویم و این بسیار مهم است.</p>
      <p>وی یادآورشد: افتخار دولت یازدهم و دوازدهم این است که در این راستا گام‌های خوبی برداشته. ممکن است کامل نباشد یا کمتر از انتظار نسل جوان باشد در عین حال حرکت بسیار بزرگی است انجام گرفته است. شما اگر پهنای باند نداشتید اصلا این کارها امکان پذیر نبود همه چیزهایی که در سالن بازدید قرار گرفته همه به پیشرفت آی سی تی و به پهنای باند و در دسترس بودن متکی بود.</p>
      <p>روحانی گفت:‌ خیلی فشارها ما دیدیم تا بتوانیم این را در دسترش شما قرار بدهیم هنوز هم تحت فشار هستیم بله هر کار خوبی که ما انجام می‌دهیم ممکن است یک نقطه ضعفی هم داشته باشد به هر حال شما اتوبان یا آزادراه درست می‌کنیم، آزادراه شما را سریع‌تر به مقصد می‌رساند به طور طبیعی سرعت شما بیشتر می‌شود و به طور طبیعی اگر مشکلات پیش بیاید مشکل آن از جاده عادی بیشتر است. اگر در آنجا تصادف بشود ممکن است دو ماشین به یکدیگر برخورد کنند ولی در اینجا اگر تصادف بشود ممکن است ۵۰ ماشین به یکدیگر برخورد کنند. پس بگوییم که آزادراه چیز بدی است. این فکر درستی نیست و کوره‌ راه بهترین راه است.</p>
      <figure>
        <img src="https://aftabnews.ir/files/fa/news/1398/8/14/355640_385.jpg"/>
      </figure>
      <p>وی عنوان کرد: بله هر چیزی مشکلاتی هم دارد. ما آن باید آن مشکلات را کاهش بدهیم اما کار بسیار عظیمی صورت گرفته اینکه ما امروز شاهد یک کارخانه نوآنوری هستیم و خوبی آن این است که در یک سالن همه در کنار هم نشسته‌اند. میزها و صندلی‌ها در کنار هم قرار دارند و مثلا در این میز یکی دو گروه کنار هم هستند. این خیلی مهم است که یکدیگر را بشناسیم و از هم کمک و یاری بگیریم این اشتراک مساله بسیار مهمی است. همانطور که در اصلاح دینی به ما گفته‌اند، در کار نیک یکدیگر را یاری کنید و کنار هم باشید.</p>
      <p>رئیس جمهوری گفت: من حدود ۳۷ سال پیش در سالن، سالن ‌های بسیار بزرگی دیدم چند برابر سالن‌هایی که امروز می‌بنییم. و با یک شیبی، مدیریت در قسمت بالا می‌نشست و همه قسمت‌ها و کارمندان تا انتهای این سالن بودند و مدیر می‌توانست همه را ببیند. البته امروز لازم نیست با چشم ببیند و با همین کامپیوتر و مونیتوری که جلوی شما قرار دارد، می‌توانید کار را حتی از شهر یا کشور دیگر دیگری ببینید. ولی به هر حال خود ساختمان و طراحی آن می‌تواند ما را یاری کند.</p>
      <p>روحانی عنوان کرد: امروز دوستان گله کرده‌اند که برخی از وزارتخانه‌ها هنوز در شرایط نو نیستند. بله البته همین طور هم باشد. این تحول و اکوسیستم جدیدی که باید به وجود بیاید. اول باید برای شناخت این شرایط و محیط جدید فرهنگ‌سازی بشود.</p>
      <p>رئیس جمهوری با اشاره به اینکه جهان کنونی متحول شده و ما دارای دوستان جدیدی هستیم، تصریح کرد: این دوست و تکنولوژی‌های جدید هم می‌تواند خیلی به ما کمک کند و هم ممکن است ما را هم منحرف کند و به همین دلیل باید با این یار و دوست کمی کلنجار رویم.</p>
      <p>حجت الاسلام روحانی افزود: اولین کار بزرگ دولت آماده کردن این زیربنا بود ، در معاونت علمی و فناوری شخصیتی آمد که به این موضوع باور داشت و فضا را به خوبی می شناخت. در این زمینه هم وزرا آماده یاری هستند که برای یاری و کمک موثر باید از چنین مراکزی بازدید کنند و نکاتی را که دوستان در این بازدید به من گفتند به وزرا هم بگویند تا به کمک یکدیگر تحولی بزرگ به وجود آید. نباید وقتی دستگاهی کند حرکت می‌کند ناامید شویم.</p>
      <p>وی ادامه داد: دنیای فناوری نو و یا بحث شتابدهنده یک بخش نیست بلکه دنیای وسیع و بزرگی است که از دارو سازی گرفته تا تجهیزات پزشکی و تشخیص را در بر می گیرد. اینکه ما بتوانیم بزاق دهان خود را با یک لوله کوچک انتقال دهیم، آزمایش کنیم و به ما اعلام شود از لحاظ ژنتیکی آمادگی چه بیماری‌ها و مشکلاتی را داریم، نشان می‌دهد که تحول بزرگی در حال آغاز شدن است.</p>
      <p>رئیس جمهوری با بیان اینکه این تحول بزرگ ممکن است به زندگی بعضی ها لطمه زند؛ افزود: به هر حال وقتی شرایط نو به وجود می‌آید شرایط پیشین عوض می‌شود، زمانی بود که وقتی ما پشا تریبون برای سخنرانی قرار می گرفتیم می‌گفتند فلانی گناه بزرگی مرتکب شده و پشت تریبون صحبت می‌کند. آن ها فکر می کردند تنها می توانند پشت منبر صحبت کنند و وقتی پشت تریبون قرار گیرند گناه کردند.</p>
      <p>وی ادامه داد: کسانی که محیط های آن روز را درک کرده‌اند می‌دانند که آغاز تحولات سخت است؛ برای سنتگراها و کسانی که به افکار قدیمی خود چسبیده اند فهمیدن شرایط جدید سخت است البته شرایط زمان خود را تحمیل می‌کند و این رودخانه به هر حال شما را می‌برد. البته من قبول دارم که رودخانه را هم می‌توان هدایت کرد.</p>
      <p>روحانی گفت: برای من بسیار افتخار آمیز است که ما امروز وارد یک مرحله نو شدیم که در این مرحله جوانان، دانشگاه‌ ها،شرکت‌ها و سرمایه گذاران ما حضور دارند. باید این فرهنگ را ابتدا به سرمایه‌گذار منتقل کنید، سرمایه‌گذار وقتی متوجه شود که در این مسیر سرمایه گذاری سودآور است سرمایه خود را به این سمت هدایت می کند.</p>
      <p>
        <b>مقاومت در سایه دانش و کار و مذاکره ایجاد می‌شود</b>
      </p>
      <p>رئیس جمهوری با اشاره به شرایط تحریم‌ها افزود: برخی از نوآوران امروز گفتند در چنین شرایطی اگر دولت کمک کند ما می‌توانیم کارهایی را انجام دهیم که در ارز صرفه جویی می‌شود و نیاز به خارج نداریم و صادرات افزایش می‌یابد</p>
      <p>وی با بیان اینکه در شرایط امروز ارزش و جایگاه شرکت های دانش‌بنیان ما برای عزت و حیثیت و مقاومت کشور بیشتر شده است، گفت: فقط با شعار مقاومت، مقاومت ایجاد نمی‌شود ؛ مقاومت در سایه علم، دانش و تلاش و کار و البته مذاکره ایجاد می شود و اینها با یکدیگر منافاتی ندارند.</p>
      <p>روحانی تاکید کرد: مقاومت زمینه‌ساز مذاکره است و مذاکره از مقاومت بهره‌برداری می‌کند ما هشت سال از کشور دفاع کردیم و در میدان جنگ مقاومت کردیم اما ٣١ سال در حال مذاکره هستیم و آن را ادامه می دهیم.</p>
      <p>رئیس جمهوری با اشاره به سفر سال گذشته خود به عراق گفت: در دیدار با مقامات عراقی درباره یکی از مسایل اختلاف مربوط به دوران جنگ مذاکره کردم بعد از حدود ٣٠ سال از پایان جنگ ما مذاکره می‌کردیم که اروندرود را چگونه لایروبی کنیم و قرارداد ١٩٧۵ را اجرایی کنیم. جنگ تمام شده و در روند مذاکره هستیم و ادامه می دهیم تا به تمام اهدافی که مورد نیاز ما و مقاومت رزمندگان ما بود، برسیم.</p>
      <p>وی در ادامه به نامه‌های آیت‌الله رفسنجانی به صدام برای آزادسازی اسرای ایرانی در عراق، اشاره کرد و افزود: در ابتدا به اصالت نامه‌های صدام شک داشتیم، اما بعد از مذاکرات به توافق رسیدیم و همه اسرا آزاد شدند و درباره تمام سرزمین‌های مورد بحث به نتیجه رسیدیم و در نهایت با این مذاکرات بود که در سازمان ملل موفق شدیم عراق را به عنوان آغازگر جنگ محکوم کنیم.</p>
      <p>روحانی با تأکید بر اینکه فرق شرایط تحریمی ظالمانه، غلط و غیرقانونی کنونی با گذشته در این است که ما می‌گفتیم تحریم‌ها ظالمانه است، اما کشورهای دیگر قبول نمی‌کردند و با ما هم‌آوا نبودند، تصریح کرد: اما امروز به جز چند کشور همه با جمهوری اسلامی ایران هم‌آوا هستند که تحریم‌ها غلط، ظالمانه و غیرقانونی است و تمامی کشورها حتی اروپا نیز اقدامات آمریکا را محکوم می‌کند و این امتیاز ماست که دنیا با ما هم‌آوا، هم‌سخن و هم‌فکر است.</p>
      <p>رئیس جمهور با بیان اینکه آمریکا با اعمال تحریم‌های خطرناک به دنبال تسلیم کردن جمهوری اسلامی ایران بود، اما تسلیم نشدیم، خاطر نشان کرد: سخت‌ترین شرایط را در سال ۹۷ داشتیم که توانستیم مشکلات را مهار کنیم و از ۱۳ آبان سال گذشته که آمریکا تحریم‌های خود را اجرایی و عملیاتی کرد تا ۱۳ آبان امسال شرایط در کنترل تورم رشد اقتصادی، سرمایه‌گذاری و اشتغال‌زایی بهتر شده است.</p>
      <p>وی با بیان اینکه آمریکا می‌خواست ما را بشکند و تسلیم و تحقیر کند، تأکید کرد: تسلیم شدن و پذیرش حقارت زشت است و این ایستادگی که مایه افتخار جمهوری اسلامی ایران است.</p>
      <p>رئیس جمهور با طرح این سوال که این ایستادگی چه زمانی حل خواهد شد، ادامه داد: باید گفتگو و مذاکرات در هر سطحی با هر کسی انجام شود و الان در شرایطی هستیم که دنیا ما را باور دارد و راه برای مذاکره باز است.</p>
      <p>روحانی با اشاره به سفر سال جاری خود به سازمان ملل تأکید کرد: به جای اینکه ساختمان سازمان ملل مرکز تحولات سیاسی شود، اما اتاق محل اقامت هیأت ایرانی مرکز تحولات سیاسی شد که این افتخار ملت ایران است.</p>
      <p>رئیس جمهور با بیان اینکه ملاقات روسای جمهور سایر کشورها با هیأت ایرانی به معنای مقاوم بودن ملت ایران است، ادامه داد: وقتی رئیس جمهوری، نمایندگی ملتی با عظمت را دارد، این نشانگر عظمت آن رئیس جمهور است و تمام ذکر و فکر روزنامه‌ها و رسانه‌های دنیا این بود که از اتاق محل اقامت رئیس جمهور ایران چه خبری بیرون می‌آید.</p>
      <p>روحانی با بیان اینکه قدم‌های برداشته شده در گذشته در نیویورک به ثمر نرسید اما این به معنای آن نیست که باید مأیوس شویم بلکه این راه ادامه دارد، تأکید کرد: در نیویورک به دنبال دو هدف بودیم، یکی اینکه آمریکایی‌ها راست نمی‌گویند و همه کشورها اذعان داشتند که ایران درست می‌گوید و ما آنان را قانع کردیم که آماده مذاکره‌ایم، ترسی نداریم و در طول ۴۰ سال گذشته تخصص ما مذاکره بوده است.</p>
      <p>رئیس جمهور تأکید کرد: ما اعلام کردیم که آمریکا باید رسماً اعلام کند که تحریم‌ها درست نیست و با حضور روسای‌جمهور ۱+۵ آماده مذاکره‌ایم.</p>
      <p>روحانی با اشاره به اینکه برخی کشورها می‌خواستند، اینگونه تلقی کنند که ایران به عربستان حمله کرده و بنابراین آغازگر جنگ در منطقه است، ‌افزود: هدف دوم ما از این سفر این بود که توضیح دهیم حملات به عربستان ارتباطی به ایران نداشته، بلکه جنگی بین یمن و آن کشور بوده است و کشورهای مدعی این اتهامات باید دلایل و مدارک خود را مطرح کنند.</p>
      <p>وی تصریح کرد: ما به جای آن اتهامات، پیشتاز طرح صلح هرمز شدیم و زمانی در منطقه تنها کسی که می‌گفت طرحی دارد آمریکا بود، اما امروز این ایران است که اعلام می‌کند طرح صلح دارد.</p>
      <p>رئیس جمهوری همچنین پیش از سخنرانی، از سایر بخش های کارخانه نوآوری آزادی بازدید و ضمن گفت و گوی نزدیک با کارآفرینان و متخصصان و مدیران شرکت های دانش بنیان، ایده های خلاق و نو آورانه های آنها در زمینه های مختلف آشنا شد.</p>
      <p>محمود واعظی رئیس دفتر رئیس جمهوری، سورنا ستاری معاون علمی و فناوری رییس جمهوری، حسام الدین آشنا رئیس مرکز تحقیقات استراتژیک ریاست جمهوری، علیرضا معزی معاون ارتباطات و اطلاع‌رسانی دفتر رئیس جمهوری و پیروز حناچی شهردار تهران رئیس جمهوری در مراسم افتتاح کارخانه نوآوری آزادی حضور داشتند.</p>
    </article>
  </body>
</html>