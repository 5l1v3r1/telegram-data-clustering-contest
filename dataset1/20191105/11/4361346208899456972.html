<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/schobert-norbi-soha-tobbe-aputestet/185908"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-05T11:30:00+00:00"/>
    <meta property="og:title" content="Schobert Norbi: soha többé aputestet!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Schobert Norbi: soha többé aputestet!</mark>
      </h1>
      <address><time datetime="2019-11-05T11:30:00+00:00">05 Nov 2019, 11:30</time> by <a rel="author">H. R.</a></address>
      <p>
        <b>A szerelem hizlal. Ezt pedig Schobert Norbi is megtapasztalta. Amikor már elérte a plusz 14 kilót, szembesült azzal, hogy drasztikus beavatkozásra van szüksége. </b>
        <b>A szerelem hizlal. Ezt pedig Schobert Norbi is megtapasztalta. Amikor már elérte a plusz 14 kilót, szembesült azzal, hogy drasztikus beavatkozásra van szüksége.</b>
      </p>
      <p>EAz évek alatt óhatatlanul felszökik pár kiló az emberre. A test átalakul, hiába a rendszeres testmozgás. Ám azt mondják, hogy ha a lelkünk rendben van, akkor bizony az kiül a testünkre is, plusz- kilók formájában.</p>
      <figure>
        <img src="http://media.borsonline.hu/cikk/20/191461/big-lead/650x360/2014681_schobert-norbert-05-cz.jpg"/>
        <figcaption>© Czerkl Gábor</figcaption>
      </figure>
      <p>– Amikor megházasodtam, 70 kiló voltam. Nyolc-tíz év kényelmes házasság után feltűnt, hogy évente mindig egy kilóval több lettem. Egy kiló az semmi, az akár mérleghiba is lehet. De aztán idén tavasszal 84 kilót is mutatott. Azt már nehéz mivel megmagyarázni – mondta el a Borsnak Schobert Norbi.</p>
      <p>– Aztán szembesültem a fotómmal, amin ugyan már csak 81 kiló voltam, de egy aputestű fickó nézett vissza rám. Ez volt a motiváció, ami miatt elkezdtem a legkeményebb diétát, a ketót – árulta el az életmód-tanácsadó. Norbi már a családi nyaraláson belekezdett a diétába, és négy nap alatt négy kilótól szabadult meg. Négy hónap alatt pedig majdnem visszanyerte egykori súlyát, 71 kilóra fogyott. A módszerérôl könyvet is írt. A Keto, fogyni bárki tud már kapható a Norbi Update boltokban, jövő héttől pedig az összes könyvesboltban.</p>
      <blockquote><b>Mi az a ketogén diéta? </b><br/>Ezt a diétát főként epilepsziás gyerekek kezelésére fejlesztették ki, de nagyon jó fogyókúrának is. Lényege, hogy a szénhidrátok, cukrok helyett a szervezet a bevitt zsírokból fedezi az energiaigényét. A diéta idején kerülni kell a magas szénhidráttartalmú élelmiszereket. A gyümölcsöket, a sok keményítőt tartalmazó zöldségeket, ilyen a krumpli és a hüvelyesek, a tésztaféléket, a lisztet és a cukrot. Norbi sok zöldségre, különféle sajtokra és más tejtermékekre, magvakra, tojásra, húsra, töpörtyűre és szalonnára cserélte a szénhidrátokat.</blockquote>
      <p>– Az elmúlt hónapokban nemcsak sikerült elérnem, hogy újra kockahasam legyen, de a törött csigolyámat is rendbe hozattam. Puha test, az puha lélek, nem akartam elpuhult lenni. A keto diéta egyáltalán nem egyszerű, ezért fontos, hogy mindig legyen valami, ami motiválja az embert. A könyv ehhez is ad segítséget, minden napra ad motivációs ötletet, hogy sikeres legyen az elhatározott életmódváltás.</p>
    </article>
  </body>
</html>