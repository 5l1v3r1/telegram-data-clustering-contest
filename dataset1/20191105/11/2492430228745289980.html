<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188142/Minister-wil-ontsnappen-uit-gevangenis-strafbaar-maken"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-05T11:51:15+00:00"/>
    <meta property="og:title" content="Minister wil ontsnappen uit gevangenis strafbaar maken"/>
    <meta property="og:description" content="Minister Sander Dekker van Rechtsbescherming wil ontsnappen uit de gevangenis strafbaar stellen. Nu is dat nog niet het geval, zo bleek eerder toen een handlanger een gevangene hielp met ontsnappen uit gevangenis De Schie in Rotterdam in een blauwe vuilniszak."/>
  </head>
  <body>
    <article>
      <h1>Minister wil ontsnappen uit gevangenis strafbaar maken</h1>
      <address>
        <time datetime="2019-11-05T11:51:15+00:00">05 Nov 2019, 11:51</time>
      </address>
      <h4>Minister Sander Dekker van Rechtsbescherming wil ontsnappen uit de gevangenis strafbaar stellen. Nu is dat nog niet het geval, zo bleek eerder toen een handlanger een gevangene hielp met ontsnappen uit gevangenis De Schie in Rotterdam in een blauwe vuilniszak.</h4>
      <p>Dat was eind december 2018. De handlanger werd veroordeeld voor hulp bij de ontsnapping, maar de gevangene zelf kon niet strafrechtelijk worden vervolgd. "Dit vind ik onrechtvaardig, en ik vind het simpelweg niet uit te leggen", zegt Minister Sander Dekker (Rechtsbescherming) in een brief aan de Tweede Kamer.</p>
      <related>
        <a href="http://www.rijnmond.nl/nieuws/176631/Ontsnappen-uit-gevangenis-niet-strafbaar-in-Nederland"/>
      </related>
      <p>"Het ontsnappen ondermijnt het gezag van justitie en brengt gevoelens van onveiligheid teweeg in de samenleving. Daarom wil ik het ontsnappen uit bijvoorbeeld een gevangenis strafbaar stellen."</p>
      <p>In opdracht van het kabinet deed de Vrije Universiteit Amsterdam onderzoek naar de voor- en nadelen van het al dan niet strafbaar stellen van het vluchten uit een gevangenis. Dat onderzoeksrapport vormt volgens de minister de basis om het w√©l strafbaar te stellen.</p>
      <related>
        <a href="http://www.rijnmond.nl/nieuws/176615/Ontsnapping-uit-gevangenis-De-Schie-gevlucht-in-blauwe-vuilniszak"/>
      </related>
    </article>
  </body>
</html>