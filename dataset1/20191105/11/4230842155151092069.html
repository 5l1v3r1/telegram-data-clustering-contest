<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191105-zmina-pravyl-otsinky-majna-v-radi-poperedno-shvalyly-skandalnyj-zakon/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T11:32:03+00:00"/>
    <meta property="og:title" content="Зміна правил оцінки майна: в Раді попередньо схвалили скандальний закон"/>
    <meta property="og:description" content="Комітет Верховної Ради з питань фінансів, податкової та митної політики підтримав законопроект щодо ліквідації корупційної складової у сфері оцінювання майна, через який у жовтні в парламенті стався скандал."/>
  </head>
  <body>
    <article>
      <h1>Зміна правил оцінки майна: в Раді попередньо схвалили скандальний закон</h1>
      <address>
        <time datetime="2019-11-05T11:32:03+00:00">05 Nov 2019, 11:32</time>
      </address>
      <p>Комітет Верховної Ради з питань фінансів, податкової та митної політики підтримав законопроект щодо ліквідації корупційної складової у сфері оцінювання майна, через який у жовтні в парламенті стався скандал.</p>
      <p>Профільний Комітет парламенту рекомендував народним депутатам схвалити законопроект <a href="http://w1.c1.rada.gov.ua/pls/zweb2/webproc4_1?pf3511=67258">№2047д</a>, який спрощує оцінку майна перед продажем шляхом ліквідації посередників.</p>
      <p>Тобто документом пропонується ліквідувати посередницькі приватні структури у вигляді авторизованих електронних майданчиків під час реєстрації звітів з оцінки майна при його купівлі-продажу в Єдиній базі даних звітів про оцінку.</p>
      <p><b>Читайте</b>: <a href="https://fakty.com.ua/ua/ukraine/20191028-detektor-brehni-challenge-chomu-nardepy-prohodyly-poligraf-i-chy-mozhna-jogo-obduryty/">Детектор брехні challenge: чому нардепи проходили поліграф і чи можна його обдурити</a></p>
      <p>Наразі вартість послуг кожного з чотирьох майданчиків-посередників становить <b>1,8 тис. грн</b>.</p>
      <p>Якщо зміни в законодавство набудуть чинності, власники нерухомого майна отримають доступ до модуля Фонду держмайна, зможуть самостійно вносити дані про квартиру чи будинок і отримувати результат оцінки. Ці послуги обійдутся продавцю в <b>51 грн.</b></p>
      <p>Нагадаємо, у жовтні через законопроект №2047д стався скандал у Верховній Раді. Офіс президента підозрював 11 депутатів партії Слуга народу <a href="https://fakty.com.ua/ua/ukraine/20191023-poligraf-dlya-slugy-narodu-u-chomu-pidozryuyut-deputativ-i-reaktsiya-zelenskogo/">в отриманні майже $30 тис.</a> за те, щоб його не підтримувати.</p>
    </article>
  </body>
</html>