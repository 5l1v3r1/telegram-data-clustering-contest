<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545079.html/%D9%82%D9%88%D9%84-%D8%AF%DB%8C%D9%88%D8%A7%D9%86-%D9%85%D8%AD%D8%A7%D8%B3%D8%A8%D8%A7%D8%AA-%D8%A8%D8%B1%D8%A7%DB%8C-%D8%AA%D8%AD%D9%82%D9%82-%D9%82%D8%A7%D9%86%D9%88%D9%86-%DB%8C%DA%A9-%D8%AF%D8%B1%D8%B5%D8%AF-%D9%85%D8%B9%D8%A7%D8%AF%D9%86-%D8%AF%D8%B1-%DB%8C%D8%B2%D8%AF--%D9%87%DB%8C%DA%86-%D8%A8%D8%AE%D8%B4%D9%86%D8%A7%D9%85%D9%87-%DB%8C%D8%A7-%D8%AF%D8%B3%D8%AA%D9%88%D8%B1%DB%8C-%D9%86%D9%85%DB%8C-%D8%AA%D9%88%D8%A7%D9%86%D8%AF-%D8%A7%D8%B3%D8%AA%D8%AB%D9%86%D8%A7%DB%8C%DB%8C-%D8%A8%D8%B1%D8%A7%DB%8C-%D9%85%D8%B9%D8%A7%D8%AF%D9%86-%D8%A7%DB%8C%D8%AC%D8%A7%D8%AF-%DA%A9%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T11:24:00+00:00"/>
    <meta property="og:title" content="قول دیوان محاسبات برای تحقق قانون یک درصد معادن در یزد/ هیچ بخشنامه یا دستوری نمی تواند استثنایی برای معادن ایجاد کند"/>
    <meta property="og:description" content="نماینده مردم یزد و اشکذر گفت: قطعا با اجرای قانون یک درصد معادن می توان بسیاری از کاستی ها و کمبود های استان یزد را جبران و زمینه توسعه پایدار را فراهم کرد."/>
  </head>
  <body>
    <article>
      <h1>قول دیوان محاسبات برای تحقق قانون یک درصد معادن در یزد/ هیچ بخشنامه یا دستوری نمی تواند استثنایی برای معادن ایجاد کند</h1>
      <h2>نماینده مردم یزد و اشکذر:</h2>
      <address>
        <time datetime="2019-11-05T11:24:00+00:00">05 Nov 2019, 11:24</time>
      </address>
      <p>نماینده مردم یزد و اشکذر گفت: قطعا با اجرای قانون یک درصد معادن می توان بسیاری از کاستی ها و کمبود های استان یزد را جبران و زمینه توسعه پایدار را فراهم کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ نماینده مردم یزد و اشکذر در گفتگو با خبرنگار <a href="http://yazdrasa.ir/">یزدرسا</a>، در رابطه با نشست مجمع نمایندگان استان یزد، اظهارداشت: یکی از قوانین مهمی که به نفع استان های معدنی و صنعتی کشور تصویب شد قانون وصول یک درصد عوارض فروش معادن و صنایع معدنی به همان منطقه بود.</p>
      <p>  سیدابوالفضل موسوی، افزود: طبق این قانون فعالان بخش معدن  موظف به پرداخت یک درصد از فروش به خزانه معین استان هستند که به دلیل بهره‌برداری از معادن و فعالیت‌های صنایع معدنی و خسارت‌هایی هستند که به اهالی ساکن در منطقه و بخش کشاورزی می رسد.   وی ادامه داد: اجرای این قانون برای استانی مانند یزد می تواند تحول را در توسعه همه جانبه استان ایجاد کند اما متاسفانه این قانون آنگونه که باید اجرا نشده است.   وی تاکید کرد: محور اصلی نشست مجمع نمایندگان که با حضور دادستان دیوان محاسبات کشور برگزار شد، مطالبه تحقق و اجرا همین قانون بود که خوشبختانه دادستان محترم نیز قول مساعدت و همراهی جدی ای را در این زمینه دادند.   موسوی بابیان اینکه این قانون سراسری و قطعی است، اذعان داشت: قانون برای همه یکی است و هیچ بخشنامه یا دستوری نمی تواند استثنایی را برای منطقه یا معدنی ایجاد کند.   وی تاکید کرد: قطعا با اجرای این قانون می توان بسیاری از کاستی ها و کمبود های استان را جبران و زمینه توسعه پایدار را فراهم کرد.   انتهای پیام/</p>
    </article>
  </body>
</html>