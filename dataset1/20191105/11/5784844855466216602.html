<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/samsung-uspesen-v-prodaji-modela-note-10.html?RSSff34a1624cb306296290ebfc626a28bd"/>
    <meta property="og:site_name" content="Računalniške novice"/>
    <meta property="article:published_time" content="2019-11-05T11:00:00+00:00"/>
    <meta property="og:title" content="Samsung uspešen v prodaji modela Note 10"/>
    <meta property="og:description" content="Iz podjetja Samsung Electronics so sporočili, da so v dobičku za tretje četrtletje letošnjega leta zabeležili močan padec prodaje na letni ravni. Slabo se je odrezala predvsem prod"/>
  </head>
  <body>
    <article>
      <h1>Samsung uspešen v prodaji modela Note 10</h1>
      <address>
        <time datetime="2019-11-05T11:00:00+00:00">05 Nov 2019, 11:00</time>
      </address>
      <p>
        <b>Iz podjetja Samsung Electronics so sporočili, da so v dobičku za tretje četrtletje letošnjega leta zabeležili močan padec prodaje na letni ravni. Slabo se je odrezala predvsem prodaja mikročipov, ki je doslej predstavljala precej dobičkonosno nišo znotraj omenjenega podjetja. Na drugih področjih je bil Samsung v tem času sicer uspešnejši.</b>
      </p>
      <p>Prihodki podjetja so se ustalili pri približno 53 milijardah ameriških dolarjev, dobiček iz poslovanja znaša približno 6,71 milijarde USD. Padec je tako 5 oziroma kar 56 %! Sam posel z mobilnimi telefoni jim je navrgel prihodke v višini 25 milijard USD, kjer so zabeležili 17 % rast, dobiček pa se je v tem segmentu povečal za 32 % na približno 2,92 milijarde USD. Dobičkonosna niša je tudi izdelava in prodaja zaslonskih plošč, še ugotavljajo pri Samsungu.</p>
      <p>Priznali so, da je odlična prodaja v segmentu mobilne telefonije zahvaljujoč modelu Galaxy Note 10 in seriji A telefonov, kot tudi boljše upravljanje z maržami na nekaterih trgih, kamor množično plasirajo še nekatere druge elektronske naprave.</p>
      <p>Kljub temu, da se Note 10 prodaja bolje kot model 9, Samsung še vedno ni izboljšal rekordne prodaje iz prejšnjih sezon. Pri zaslonskih panelih se dobro prodajajo manjši in srednje veliki OLED paneli in TV zasloni, medtem ko je prodaja televizorjev hišne blagovne znamke Samsung padla.</p>
      <p>V prihodnjem letu naj bi se v Samsungu osredotočili na 5G tehnologijo in prepogljive pametne telefone, a analitiki pravijo, da bo rekordno prodajo iz prejšnjih sezon težko preseči, kar gre tudi na račun ohlajanja svetovne ekonomije. </p>
    </article>
  </body>
</html>