<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/tarlayi-surerken-anitsal-ikiz-mezar-buldu-214192h.htm"/>
    <meta property="og:site_name" content="OLAY"/>
    <meta property="article:published_time" content="2019-11-05T11:48:10+00:00"/>
    <meta property="og:title" content="Tarlayı sürerken anıtsal ikiz mezar buldu"/>
    <meta property="og:description" content="Adıyaman'da bir çiftçi tarlasını sürdüğü sırada anıtsal ikiz mezar buldu. Müze Müdürlüğü uzmanları mezarların bulunduğu bölgenin tescili için başvuru yapacak."/>
  </head>
  <body>
    <article>
      <h1>Tarlayı sürerken anıtsal ikiz mezar buldu</h1>
      <h2>Adıyaman'da bir çiftçi tarlasını sürdüğü sırada anıtsal ikiz mezar buldu. Müze Müdürlüğü uzmanları mezarların bulunduğu bölgenin tescili için başvuru yapacak.</h2>
      <address>
        <time datetime="2019-11-05T11:48:10+00:00">05 Nov 2019, 11:48</time>
      </address>
      <p>Adıyaman'da bir çiftçi tarlasını sürdüğü sırada anıtsal ikiz mezar buldu.</p>
      <p>Merkeze bağlı Mermere köyünde buğday ekmek için traktörle tarlasını süren Mustafa Arslan, iki farklı noktada zeminin açıldığını fark etti.</p>
      <p>Her ikisi arasında yaklaşık 900 metre mesafe bulunan bölgeleri inceleyen Arslan, zeminin altında, harçla yapılmış, kesme taşlarla örülmüş yapı olduğunu gördü.</p>
      <p>Durumu Müze Müdürlüğü yetkililerine bildiren Arslan, yaptığı açıklamada, "Mezarlarda insanlara ait olduğunu düşündüğümüz kemik parçaları da bulundu." dedi.</p>
      <p>Bu arada, yetkililer tarafından anıtsal ikiz mezar olduğu belirlenen yapıların detaylı incelenmesi için çalışma başlatılacağı bildirildi.</p>
      <p>Müze Müdürlüğünün, anıtsal mezarların tescillenmesi için Şanlıurfa Kültür Varlıklarını Koruma Bölge Kurulu Müdürlüğüne başvuracağı öğrenildi.</p>
    </article>
  </body>
</html>