<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619996/%D8%B3%D8%B1%D8%AF%D8%A7%D8%B1-%D8%AC%D9%84%D8%A7%D9%84%DB%8C-%D8%AC%D9%86%DA%AF-%D8%AA%D8%B1%DA%A9%DB%8C%D8%A8%DB%8C-%D9%88-%DA%86%D9%86%D8%AF-%D9%84%D8%A7%DB%8C%D9%87-%D8%A7%D8%B2-%D8%B3%D9%88%DB%8C-%D8%A2%D9%85%D8%B1%DB%8C%DA%A9%D8%A7-%D8%B9%D9%84%DB%8C%D9%87-%DA%A9%D8%B4%D9%88%D8%B1-%D9%85%D8%A7-%D8%A2%D8%BA%D8%A7%D8%B2-%D8%B4%D8%AF%D9%87-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-05T11:18:00+00:00"/>
    <meta property="og:title" content="سردار جلالی: جنگ ترکیبی و چند لایه از سوی آمریکا علیه کشور ما آغاز شده است"/>
    <meta property="og:description" content="رئیس سازمان پدافند غیر عامل گفت: رویکرد جدید دفاعی ما به خاطر تهدیدات جدیدی است که در قالب جنگ ترکیبی و چند لایه از سوی آمریکا علیه کشور ما آغاز شده است."/>
  </head>
  <body>
    <article>
      <h1>سردار جلالی: جنگ ترکیبی و چند لایه از سوی آمریکا علیه کشور ما آغاز شده است</h1>
      <address>
        <time datetime="2019-11-05T11:18:00+00:00">05 Nov 2019, 11:18</time>
      </address>
      <p>
        <i>رئیس سازمان پدافند غیر عامل گفت: رویکرد جدید دفاعی ما به خاطر تهدیدات جدیدی است که در قالب جنگ ترکیبی و چند لایه از سوی آمریکا علیه کشور ما آغاز شده است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سردار غلامرضا جلالی طی سخنانی در همایش پدافند غیر عامل اظهار کرد: امروز در حالی هشتمین همایش ملی پدافند غیرعامل را در شانزدهمین سالگرد تاسیس سازمان پدافند غیرعامل کشور به فرمان رهبر معظم انقلاب برگزار می کنیم که با رویکرد جدید دفاعی روبه رو هستیم.</p>
      <p>وی افزود: این رویکرد جدید دفاعی به خاطر تهدیدات جدیدی است که در قالب جنگ ترکیبی و چند لایه از سوی آمریکا علیه کشور ما آغاز شده است.</p>
      <p>رئیس سازمان پدافند غیرعامل کشور تاکید کرد: ما با تهدیدات جدیدی به نام تهدیدات هیبریدی مواجهیم که در ابعاد مختلفی شکل گرفته است و این به معنای حمله‌ای است که در چند وجه می‌تواند سیاست، اقتصاد، قدرت نظامی، مسائل امنیتی و سایبری را در بر گیرد.</p>
      <p>جلالی ادامه داد: سازمان پدافند غیرعامل کشور امسال تلاش کرده است تا بر اساس رهنمودهای رهبر انقلاب، با هماهنگی با ستاد کل نیروی های مسلح و سایر دستگاه ها اجرایی، اقداماتی در جهت بازدارندگی تهدیدات انجام دهد.</p>
      <p>وی افزود: خوشبختانه حاصل این تلاش ها را در توفیقات دفاعی، اقتصادی، اجرایی و حتی فضایی شاهد هستیم.</p>
      <p>رئیس سازمان پدافندغیرعامل کشور با تقدیر از عملکرد قوه قضاییه در مقابله با فساد، مفسد و فاسد اظهار کرد: مجموعه این اقدامات سبب شد تا در مرحله اول این جنگ به توفیقات بسیاری دست یابیم.</p>
      <p>جلالی در پایان یادآور شد: امروز به اعتراف تمامی استراتژیست‌های خارجی در فاز نخست این تهدیدات، موفقیت با ایران بوده است که توانست با یک نوع دفاع غیرفعال ترکیبی همراه با دفاع عامل مقتدر در این جنگ چند لایه پیروز شود.</p>
    </article>
  </body>
</html>