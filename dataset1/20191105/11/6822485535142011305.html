<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814088.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T11:57:00+00:00"/>
    <meta property="og:title" content="آیفون ۱۲ متفاوت‌تر از قبل"/>
    <meta property="og:description" content="به گزارش ایسنا، از آنجایی که بسیاری از کارشناسان و منتقدان فعال در حوزه فناوری از طراحی ظاهری آیفون ۱۱ که در سپتامبر سال جاری میلادی رونمایی و بعد از آن عرضه شد، انتقادات زیادی کردند، به نظر می رسد که مهندسان و طراحان اپل تصمیم گرفتند به منظور جلب توجه و رضایت بیشتر مشتریان و کاربران در بازارهای جهانی تغییر و تحولات چشمگیری را در شکل ظاهری نسل بعدی گوشی‌های آیفون یعنی آیفون ۱۲ که قرار است در سال ۲۰۲۰ میلادی رونمایی و عرضه شود، ایجاد کنند."/>
  </head>
  <body>
    <article>
      <h1>آیفون ۱۲ متفاوت‌تر از قبل</h1>
      <address>
        <time datetime="2019-11-05T11:57:00+00:00">05 Nov 2019, 11:57</time>
      </address>
      <p>بسیاری از کارشناسان و تحلیلگران فعال در حوزه فناوری برآورد و اعلام کرده‌اند که اپل احتمالاً تغییرات قابل توجهی را در طراحی ظاهری آیفون ۱۲ در سال آینده ایجاد خواهد کرد.</p>
      <p>به گزارش ایسنا، از آنجایی که بسیاری از کارشناسان و منتقدان فعال در حوزه فناوری از طراحی ظاهری آیفون ۱۱ که در سپتامبر سال جاری میلادی رونمایی و بعد از آن عرضه شد، انتقادات زیادی کردند، به نظر می رسد که مهندسان و طراحان اپل تصمیم گرفتند به منظور جلب توجه و رضایت بیشتر مشتریان و کاربران در بازارهای جهانی تغییر و تحولات چشمگیری را در شکل ظاهری نسل بعدی گوشی‌های آیفون یعنی آیفون ۱۲ که قرار است در سال ۲۰۲۰ میلادی رونمایی و عرضه شود، ایجاد کنند.</p>
      <p>یکی از بزرگترین انتقادات کاربران و کارشناسان از آیفون ۱۱ بدون شک به طراحی مربعی‌شکل لنزهای دوربین در قاب پشتی گوشی است که به نظر بسیاری از آنها شکل زیبا و جذابی نداشته و برعکس برای بسیاری از افراد زشت و رقت انگیز به نظر می رسد.</p>
      <p>برخی از این تحلیلگران پیش بینی کردند که اپل احتمالا در طراحی آیفون ۲۰۲۰ از گوشی های محبوب در سال‌های گذشته همچون آیفون ۴ الهام خواهد گرفت.</p>
      <p>همچنین گفته می‌شود اپل می‌خواهد در آیفون ۱۲ با لبه‌های خمیده خداحافظی کند و حس جدیدی را با ظاهری مینیمال و تراشیده به کاربران منتقل کند.</p>
    </article>
  </body>
</html>