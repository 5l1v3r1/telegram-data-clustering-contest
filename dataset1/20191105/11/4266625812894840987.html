<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/truskavtsya_bulo_nedostatno_shchob_navchyty_nardepiv_kultury_bezpeky__1683855"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T11:06:00+00:00"/>
    <meta property="og:title" content="Трускавця було недостатньо, щоб навчити нардепів культури безпеки, - Якубін"/>
    <meta property="og:description" content="Скандали з переписками свідчать про те, що депутати досить легковажні в питанні використання менеджерів і це ставить питання культури безпеки. Я так розумію, що Трускавця було недостатньо, аби їх цьому навчити."/>
  </head>
  <body>
    <article>
      <h1>Трускавця було недостатньо, щоб навчити нардепів культури безпеки, - Якубін</h1>
      <address>
        <time datetime="2019-11-05T11:06:00+00:00">05 Nov 2019, 11:06</time>
      </address>
      <p>
        <b>Скандали з переписками свідчать про те, що депутати досить легковажні в питанні використання менеджерів і це ставить питання культури безпеки. Я так розумію, що Трускавця було недостатньо, аби їх цьому навчити.</b>
      </p>
      <p>Таку думку в ефірі інформаційно-аналітичного проєкту <a href="https://zik.ua/tv/project/%D1%81hudova_chetvirka/">«Чудова четвірка»</a> на телеканалі <a href="https://zik.ua/">ZIK</a> висловив політолог Олексій Якубін.</p>
      <figure>
        <iframe src="https://www.youtube.com/embed/tAhD3Gms17s" width="640" height="360" data-service="Youtube" scrolling="no"/>
      </figure>
      <p>Ведуча поцікавилася, що його найбільше здивувало в переписці нардепа Миколи Тищенка з пранкером Джокером. У відповідь він зазначив, що протягом останніх тижнів, в нас є щось на шталт Перепискагейт, тому що, якщо до цього фотографували переписку, то тепер почались масовані «зливи».</p>
      <p>За його словами, насправді є відкритим питання, чи переписка належить депутатам, чи ні. Проте, на його думку, скоріш за все, по тому як розвиваються події, схоже, що частина інформації насправді могла мати місце.</p>
      <p>«Депутати достатньо легковажні в контексті використання менеджерів і це ставить питання культури безпеки серед новообраних депутатів. Я так розумію, що Трускавця було недостатньо для того, аби навчити цього депутатів», - вважає пан Якубін.</p>
      <p>Водночас, експерт відзначив, що, можливо, це добре, що така переписка була оприлюднена, тому що це може сприяти певному очищенню влади, тобто з одного боку розвіянню ілюзій,  іншого боку, краще, щоб інформація потрапляла в суспільство, аніж вона була прихована.</p>
      <p>«Я вважаю, що поява такої інформації має бути основою для перегляду власних позицій, самоочищення та роботи над помилками для однопартійної більшості. Якщо представники парламенту не хочуть побачити флуктуацію з рейтингами, їм потрібно зробити висновки. Крім того, ця переписка має стати основою для розслідування антикорупційних органів», - констатував Олексій Якубін.</p>
      <p>До слова, у мережі <a href="https://zik.ua/news/2019/11/04/zradnyk_na_zradnyku__tyshchenko_v_perepystsi_iz_prankerom_dzhokerom_1683251">з'явилася переписка народного депутата від "Слуги народу" Миколи Тищенка</a> із пранкером "Джокером", в якій парламентар розповів про ситуацію у фракції, конфлікт із Олександром Ткаченком та інші деталі "важкого" життя.</p>
      <p>Нагадаємо, раніше народний депутат від політичної партії "Слуга народу" В'ячеслав Медяник <a href="https://zik.ua/news/2019/10/16/nardep_vid_slugy_narodu_spalyvsya_na_diloviy_perepystsi__zmi_1669395">обговорював у телефонній переписц</a>і на робочому місці, як вирішити питання з прокурорами. </p>
      <related>
        <h4>читайте також</h4>
        <a href="https://zik.ua/news/2019/11/04/yaremenko_yak_dyplomat_dlya_mene_perestav_isnuvaty__zhebrivskyy_1683691"/>
        <a href="https://zik.ua/news/2019/11/04/uyavit_shcho_vam_pyshe_ryaboshapka_petrov_rozpoviv_yak_vazhko_ne_povestys_na_1683679"/>
        <a href="https://zik.ua/news/2019/11/04/moskalyuk_pro_perepysku_tyshchenka_z_prankerom_navchannya_u_truskavtsi_vyyavylos_1683533"/>
        <a href="https://zik.ua/news/2019/11/04/zradnyk_na_zradnyku__tyshchenko_v_perepystsi_iz_prankerom_dzhokerom_1683251"/>
      </related>
    </article>
  </body>
</html>