<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902485/mls-ferrari-ibrahimovic-moet-de-duimen-leggen-voor-fiat-vela.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-05T11:49:00+00:00"/>
    <meta property="og:title" content="MLS: 'Ferrari' Ibrahimovic moet de duimen leggen voor 'Fiat' Vela"/>
    <meta property="og:description" content="Zlatan Ibrahimovic heeft naast de titel voor meest waardevolle speler in de Major League Soccer gegrepen. Niet de Zweedse ster van LA Galaxy, maar Carlos Vela van stadgenoot Los Angeles FC viel die eer ten deel."/>
  </head>
  <body>
    <article>
      <h1>MLS: 'Ferrari' Ibrahimovic moet de duimen leggen voor 'Fiat' Vela</h1>
      <address>
        <time datetime="2019-11-05T11:49:00+00:00">05 Nov 2019, 11:49</time>
      </address>
      <p>
        <b>Zlatan Ibrahimovic heeft naast de titel voor meest waardevolle speler in de Major League Soccer gegrepen. Niet de Zweedse ster van LA Galaxy, maar Carlos Vela van stadgenoot Los Angeles FC viel die eer ten deel.</b>
      </p>
      <p>Ibrahimovic was dit seizoen goed voor dertig goals in de Amerikaanse competitie en reikte met zijn ploeg tot de kwartfinale van de play-offs in de strijd om de landstitel. De voormalig spits van onder meer Ajax, Juventus, Internazionale, FC Barcelona, AC Milan, Paris Saint-Germain en Manchester United bleef desondanks steken op veertien procent van de stemmen.</p>
      <p>Vela werd met een overgrote meerderheid gekozen tot winnaar van de Landon Donovan MLS Most Valuable Player. De Mexicaan kreeg liefst 69 procent van de stemmen, uitgebracht door media, spelers en trainers in de MLS. Vela, oud-speler van Arsenal en Real Sociedad, scoorde 34 keer en gaf 15 assists.</p>
      <figure>
        <iframe data-src="https://twitter.com/MLS/status/1191431026888859648?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De inmiddels 38-jarige Ibrahimovic moest vorig seizoen al Josef Mart√≠nez voorrang verlenen. Of de Zweed het eens is met de uitslag, valt te betwijfelen. In juli liet hij zich nog laatdunkend uit over Vela. "Ik ben met een voorsprong nog steeds de beste", vertelde hij. "Hoe oud is Vela? 29? En hij speelt in de MLS in zijn beste jaren? Ik zat toen in Europa. Een wereld van verschil. Je vergelijkt een Ferrari toch niet met een Fiat?"</p>
      <p>Het is onduidelijk of Ibrahimovic actief blijft in de Verenigde Staten. Hij beschikt over een aflopend contract en hintte al naar een terugkeer naar Europa.</p>
    </article>
  </body>
</html>