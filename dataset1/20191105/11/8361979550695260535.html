<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/roshen-prezident-korporaciji-roshen-rozshiryuye-agrarniy-biznes-novini-ukrajini-50051688.html"/>
    <meta property="og:site_name" content="НВ"/>
    <meta property="article:published_time" content="2019-11-05T11:34:00+00:00"/>
    <meta property="og:title" content="Президент корпорації Roshen розширює аграрний бізнес"/>
    <meta property="og:description" content="Москалевський інвестує в будівництво другої ферми компанії Летичів Агро"/>
  </head>
  <body>
    <article>
      <h1>Президент корпорації Roshen розширює аграрний бізнес</h1>
      <h2>Москалевський інвестує в будівництво другої ферми компанії Летичів Агро</h2>
      <address>
        <time datetime="2019-11-05T11:34:00+00:00">05 Nov 2019, 11:34</time>
      </address>
      <p>Президент корпорації Roshen <a href="https://nv.ua/ukr/tags/vjacheslav-moskalevskij.html">В’ячеслав Москалевський</a> планує побудувати другу ферму на підприємстві Летичів Агро, бенефіціаром якого він є. Про це він заявив на зустрічі з журналістами, повідомляє кореспондент <a href="https://nv.ua/biz.html">НВ Бізнес</a>.</p>
      <p>«Ферма налічує поголів'я в 1 тис. корів на 32 т молока на добу. В цьому році планую модернізувати доїльний зал», — сказав він.</p>
      <p>Москалевський розповів, що в 2020 році планує приступити до проектування другої ферми. Після її відкриття сумарне поголів'я худоби виросте до 3 тис. корів.</p>
      <p>Молоко виробництва Летичів Агро купують фабрики <a href="https://nv.ua/ukr/tags/roshen.html">корпорації Roshen.</a> За словами Москалевского, щодня вони переробляють близько 600 т молока.</p>
      <p>Суму інвестицій у свій проект Москалевський не озвучив.</p>
      <p>Читайте також:<br/><a href="https://nv.ua/ukr/biz/consmarket/roshen-korporaciya-vidkrivaye-novi-firmovi-magazini-novini-ukrajini-50051641.html">&amp;nbspЩо з бізнесом Порошенко. Президент Roshen розповів про плани розвитку фірмової мережі магазинів</a></p>
      <p>В’ячеслав Москалевський, який також є міноритарним акціонером корпорації Roshen, придбав компанію Летичів Агро (Хмельницька обл.) у січні 2019 року. Продавцем виступив агрохолдинг Агропросперіс, що належить американським інвесторам.</p>
    </article>
  </body>
</html>