<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/death-stranding-voti-vendite-analisti/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-05T11:56:00+00:00"/>
    <meta property="og:title" content="Death Stranding: ottimi voti, ma come saranno le vendite? Il responso degli analisti"/>
    <meta property="og:description" content="Death Stranding ha ottenuto ottimi voti, questo vuol dire che le vendite saranno interessanti? Ecco cosa ne pensano gli analisti."/>
  </head>
  <body>
    <article>
      <h1>Death Stranding: ottimi voti, ma come saranno le vendite? Il responso degli analisti</h1>
      <address><time datetime="2019-11-05T11:56:00+00:00">05 Nov 2019, 11:56</time> by <a rel="author">Nicola Armondi</a></address>
      <p>Fra tre giorni potremo finalmente mettere le mani sopra Death Stranding, il primo gioco di Kojima Productions. Il primo di novembre vi abbiamo proposto <a href="http://www.tomshw.it/videogioco/death-stranding-recensione/">la nostra recensione</a>, a cura di Yuri Polverino, nella quale vi abbiamo parlato con entusiasmo del gioco. La stampa internazionale è stata molto generosa con l’opera che è infatti il gioco con <a href="http://www.tomshw.it/videogioco/death-stranding-perfect-score/">il maggior numero di perfect score dell’anno</a>. Vista anche la fama di Kojima, <b>ci si potrebbe aspettare che Death Stranding venda bene</b>.</p>
      <p>Cosa ne pensano gli analisti? Secondo quanto rivelato dal Mat Piscatella di NPD Group, prevedere le vendite potenziali di Death Stranding non è affatto semplice. Secondo l’analista, il gioco potrebbe essere uno dei più venduti dell’anno, oppure finire solo nella top 20.</p>
      <figure>
        <img src="https://www.tomshw.it/images/images/2019/10/death-stranding-recensione-58994.jpg"/>
      </figure>
      <p>Leggi anche: <a href="https://www.tomshw.it/videogioco/pokemon-spada-scudo-pokedex-completo/">Pokémon Spada e Scudo: svelato il Pokédex completo con nomi e creature esclusive di ogni versione</a></p>
      <p><b>L’incertezza di Piscatella è emblematica della particolarità di Death Stranding</b>. L’analista è un veterano di NPD Group e raccoglie i dati del mercato videoludico USA ogni mese, con i suoi ben noti resoconti: è particolare il fatto che nemmeno lui si senta in grado di definire con maggior precisione i risultati del gioco di Kojima.</p>
      <p>Altri analisti affermano che il gioco venderà tra i due e i tre milioni, mentre i più ottimisti parlano di circa cinque milioni. Sono numeri validi, ma comunque non paragonabili alle grandi esclusive PlayStation 4 che superano i dieci milioni (come Marvel’s Spider-Man, Uncharted 4, The Last of Us, God of War e Horizon Zero Dawn).</p>
      <p>Death Stranding, in ogni caso, sarà rilasciato anche su PC nell’estate 2020: la seconda release potrebbe migliorare le vendite complessive in modo sensibile. Sony, quando un gioco esclusivo vende bene, tende a svelare le cifre, quindi è possibile che scopriremo i risultati del gioco nei prossimi mesi. <b>Diteci, cosa ne pensate?</b></p>
      <blockquote>Siete ancora in tempo per prenotare la vostra copia di Death Stranding su Amazon, a <a href="https://toms.it/54woJ">questo indirizzo</a>.</blockquote>
    </article>
  </body>
</html>