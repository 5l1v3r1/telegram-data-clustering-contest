<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814087.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T11:55:00+00:00"/>
    <meta property="og:title" content="نفت عربستان گران‌تر شد"/>
    <meta property="og:description" content="به گزارش ایسنا، عربستان سعودی قیمت فروش رسمی نفت سبک خود به شمال غربی اروپا را نیز دو دلار و ۸۰ سنت در هر بشکه افزایش داد. قیمت فروش نفت سبک &quot;عرب لایت&quot; به آمریکا نیز سه دلار و ۳۵ سنت بالاتر از شاخص ASCI برای دسامبر بود و ۴۰ سنت نسبت به ماه پیش افزایش داشت."/>
  </head>
  <body>
    <article>
      <h1>نفت عربستان گران‌تر شد</h1>
      <address>
        <time datetime="2019-11-05T11:55:00+00:00">05 Nov 2019, 11:55</time>
      </address>
      <p>عربستان سعودی قیمت فروش رسمی نفت سبک خود به مشتریان آسیایی در دسامبر را ۴۰ سنت در هر بشکه نسبت به نوامبر افزایش داد که سه دلار و ۴۰ سنت بالاتر از میانگین قیمت پایه نفت عمان/دوبی است.</p>
      <p>به گزارش ایسنا، عربستان سعودی قیمت فروش رسمی نفت سبک خود به شمال غربی اروپا را نیز دو دلار و ۸۰ سنت در هر بشکه افزایش داد. قیمت فروش نفت سبک "عرب لایت" به آمریکا نیز سه دلار و ۳۵ سنت بالاتر از شاخص ASCI برای دسامبر بود و ۴۰ سنت نسبت به ماه پیش افزایش داشت.</p>
      <p>اختلاف قیمت نفت سبک با نفت سنگین عربستان سعودی در آستانه اجرای مقررات جدید IMO که استفاده از سوخت‌های کشتیرانی پاک‌تر و حاوی سولفور کمتر را از ابتدای سال میلادی آینده اجباری می‌کند، به بالاترین حد در حدود دو سال گذشته رسیده است.</p>
      <p>اختلاف قیمت نفت "عرب اکسترا لایت" با "عرب هوی" برای فروش دسامبر به آسیا به چهار دلار و ۶۵ سنت در هر بشکه رسیده است که بالاترین حد از مارس سال ۲۰۱۸ و دو دلار بالاتر از ماه پیش است.</p>
      <p>بر اساس گزارش بلومبرگ، در حال حاضر نفت سبک‌تر بسیار پرتقاضا شده زیرا به راحتی می‌تواند با سوخت‌های دارای آلایندگی کمتر  که مطابق با استانداردهای IMO هستند، آمیخته شود. مقررات IMO ۲۰۲۰ همچنین قیمت گریدهای دارای سولفور کمتر مانند قطر لند، سوکول روسیه و پایرنیز استرالیا را تقویت کرده است.</p>
      <p>عوامل دیگری که به عربستان سعودی اجازه داد قیمت نفت سبک‌تر خود را بالاتر ببرد، بهبود سود تولید نفتا از نفت دوبی در سنگاپور بود که تقاضا برای نفت‌های حاوی سولفور کمتر را تقویت کرد. در این بین حملات ۱۴ سپتامبر به تاسیسات نفتی عربستان سعودی باعث شد میزان عرضه گریدهای  سبک‌تر به میزان نامتناسبی کاهش پیدا کند.</p>
      <p>بر اساس گزارش بلومبرگ، خبر افزایش قیمت فروش نفت عربستان سعودی در دسامبر یک روز پس از اعلام عرضه اولیه عمومی سهام آرامکوی سعودی در بازار داخلی این کشور منتشر شد.</p>
    </article>
  </body>
</html>