<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/05/redmi-8-di-xiaomi-arriva-in-italia-con-wind-tre-pn_20191105_00087/"/>
    <meta property="og:site_name" content="Askanews"/>
    <meta property="article:published_time" content="2019-11-05T11:29:27+00:00"/>
    <meta property="og:title" content="Redmi 8 di Xiaomi arriva in Italia con Wind Tre"/>
    <meta property="og:description" content="Roma, 5 nov. (askanews) – Il nuovo smartphone Redmi 8 di Xiaomi, arriva in Italia con Wind Tre. L’azienda guidata da Jeffrey Hedberg proporrà, in esclusiva, l’ultimo modello della linea Redmi presso i 3Store e i negozi Wind, oltre che nelle principali catene di distribuzione, insieme ad una serie di specifiche offerte. In particolare, Xiaomi […]"/>
  </head>
  <body>
    <article>
      <h1>Redmi 8 di Xiaomi arriva in Italia con Wind Tre</h1>
      <h2>Il nuovo smartphone della linea Redmi disponibile in esclusiva</h2>
      <address>
        <time datetime="2019-11-05T11:29:27+00:00">05 Nov 2019, 11:29</time>
      </address>
      <figure>
        <img src="http://www.askanews.it/wp-content/uploads/2019/11/20191105_122921_C78AFECB.jpg"/>
      </figure>
      <p>Roma, 5 nov. (askanews) – Il nuovo smartphone Redmi 8 di Xiaomi, arriva in Italia con Wind Tre. L’azienda guidata da Jeffrey Hedberg proporrà, in esclusiva, l’ultimo modello della linea Redmi presso i 3Store e i negozi Wind, oltre che nelle principali catene di distribuzione, insieme ad una serie di specifiche offerte.</p>
      <p>In particolare, Xiaomi Redmi 8 sarà disponibile ad anticipo zero, in abbinamento alle offerte a marchio Wind. In negozio sarà possibile attivare anche l’innovativo servizio ‘Smartphone Reload’, che permette di sostituire il proprio smartphone in un solo giorno. Per i clienti professionisti con partita iva, sarà venduto in abbinamento alle soluzioni ‘UNLIMITED PROFESSIONAL’ e ‘UNLIMITED Smart’.</p>
      <p>Per i clienti 3 Xiaomi Redmi 8 è incluso nell’offerta ‘ALL-IN Power Special Edition’, che prevede minuti e SMS illimitati, oltre a 100 Giga di traffico Internet con ‘Giga Bank’, che consente di accumulare i Giga non consumati nel corso del mese e di utilizzarli senza scadenza. Il nuovo smartphone Xiaomi per i professionisti con partita iva, sarà in abbinato alle proposte ‘ALL-IN PRO’ e ‘ALL-IN PRO Easy’.</p>
      <p>Redmi 8 è un dispositivo che combina la migliore tecnologia a prezzi accessibili. È dotato di batteria ad alta capacità da 5000mAh, che consente di utilizzare lo smartphone per molte ore dopo la ricarica e di un display HD+ a goccia da 6,22″ per un’esperienza d’uso coinvolgente, con particolare attenzione all’ergonomia. Redmi 8 dispone, inoltre, di una doppia fotocamera posteriore da 12MP e 2MP, ideale per le fotografie di tutti i giorni, e di una fotocamera frontale da 8MP. Il nuovo modello Redmi 8 sarà proposto nella versione da 4GB + 64GB di memoria, con le colorazioni Onxy Black e Sapphire Blue.</p>
    </article>
  </body>
</html>