<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191105-na-osvitu-v-2020-vydilyat-145-mlrd-i-optymizuyut-merezhu-shkil-goncharuk/"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T11:33:04+00:00"/>
    <meta property="og:title" content="На освіту в 2020 виділять 145 млрд і оптимізують мережу шкіл – Гончарук"/>
    <meta property="og:description" content="Проект держбюджету на 2020 рік передбачає виділення 145,1 млрд грн на освіту."/>
  </head>
  <body>
    <article>
      <h1>На освіту в 2020 виділять 145 млрд і оптимізують мережу шкіл – Гончарук</h1>
      <address>
        <time datetime="2019-11-05T11:33:04+00:00">05 Nov 2019, 11:33</time>
      </address>
      <p>Проект держбюджету на 2020 рік передбачає виділення 145,1 млрд грн на освіту.</p>
      <p>Прем’єр-міністр Олексій Гончарук під час представлення проекту бюджету на 2020 рік розповів, що в наступному році на освіту буде виділено 145,1 млрд грн</p>
      <blockquote>– Освіта фінансуватиметься краще, але недостатньо, – сказав він.</blockquote>
      <p>На реалізацію концепції реформи середньої освіти Нова українська школа передбачено 1,4 млрд грн, а на розвиток науково-практичних центрах профтехосвіти – 259 млн грн.</p>
      <p><b>Читайте:</b> <a href="https://fakty.com.ua/ua/ukraine/20191105-onovlenyj-derzhbyudzhet-2020-peredbachaye-zrostannya-pensij/">Оновлений держбюджет 2020 передбачає зростання пенсій</a></p>
      <p>Також буде передбачено 3,5 млрд грн на програму Заможна школа для кращих результатів. Це дозволить розвивати школи в регіонах при оптимізації малокомплектних закладів.</p>
      <p>Вперше буде передбачено виділення по 21 тис. грн щорічної допомоги для молодих вчителів.</p>
      <blockquote>– Ми в бюджеті закладаємо кошти на вирішення дуже важливої проблеми, яка супроводжувала попередні уряди – це виплата зарплати вчителям з розрахунку старого контингенту. Що це означає? Ми платили заплату за кількістю дітей, яке було набагато менше від реального. Ми додаємо 2,2 млрд грн, щоб враховувати ту кількість учнів, яка є реалістичною. Це дозволить всім без винятку регіонах виплачувати повну надбавку за престижність у розмірі 30%, – сказала міністр освіти Ганна Новосад.</blockquote>
      <p>Також Кабмін має намір оптимізувати мережу шкіл в Україні.</p>
      <blockquote>– Ми будемо оптимізувати мережу шкіл, щоб діти могли навчатися в тій школі, де є кваліфікований вчитель по кожному предмету і достатня кількість навчальних матеріалів, – сказав Гончарук.</blockquote>
      <p>До слова, в <a href="https://fakty.com.ua/ua/ukraine/20191105-byudzhet-2020-vytraty-na-kabmin-i-vykonavchi-organy-vlady-zmenshyly/">проекті держбюджету на 2020 рік</a> пропонують зменшити витрати на обслуговування уряду приблизно на 10%.</p>
    </article>
  </body>
</html>