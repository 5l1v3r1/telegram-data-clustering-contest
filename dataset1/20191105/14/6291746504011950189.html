<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/05/fabio-grosso-brescia/"/>
    <meta property="og:site_name" content="Il Post"/>
    <meta property="article:published_time" content="2019-11-05T14:20:36+00:00"/>
    <meta property="og:title" content="Fabio Grosso è il nuovo allenatore del Brescia"/>
    <meta property="og:description" content="L'ex calciatore Fabio Grosso, campione del mondo nel 2006, è il nuovo allenatore del Brescia in sostituzione di Eugenio Corini, esonerato lunedì dopo la sconfitta in campionato contro l'Hellas Verona. Proprio il Verona è stata l'ultima squadra allenata da Grosso, nella passata stagione: venne esonerato nelle ultime"/>
  </head>
  <body>
    <article>
      <h1>Fabio Grosso è il nuovo allenatore del Brescia</h1>
      <address>
        <time datetime="2019-11-05T14:20:36+00:00">05 Nov 2019, 14:20</time>
      </address>
      <p>L’ex calciatore Fabio Grosso, campione del mondo nel 2006, è il nuovo allenatore del Brescia <a href="https://www.bresciacalcio.it/news/ultime-news/12568/fabio-grosso-e-il-nuovo-allenatore-del-brescia-calcio">in sostituzione</a> di Eugenio Corini, esonerato lunedì dopo la sconfitta in campionato contro l’Hellas Verona. Proprio il Verona è stata l’ultima squadra allenata da Grosso, nella passata stagione: venne esonerato nelle ultime giornate del campionato di Serie B dopo dei risultati negativi che rischiarono di far perdere alla squadra il posto ai playoff. Fu poi sostituito da un allenatore <i>ad interim</i>, Alfredo Aglietti, che riuscì a ottenere la promozione in Serie A tramite i playoff. Per Grosso sarà il debutto in Serie A da allenatore: finora ha allenato soltanto in Serie B — Bari e Verona — e la Primavera della Juventus.</p>
    </article>
  </body>
</html>