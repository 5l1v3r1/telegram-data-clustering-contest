<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/zagibel-denisa-chalenka-priluckiy-sud-zaperechuye-prichetnist-sina-suddi-novini-ukrajini-50051736.html"/>
    <meta property="og:site_name" content="НВ"/>
    <meta property="article:published_time" content="2019-11-05T14:24:00+00:00"/>
    <meta property="og:title" content="Загибель підлітка у Прилуках: місцевий суд спростував повідомлення про причетність сина судді"/>
    <meta property="og:description" content="Прилуцький міськрайонний суд Чернігівської області спростував повідомлення ЗМІ про причетність сина місцевого судді до загибелі 14-річного Дениса Чаленка."/>
  </head>
  <body>
    <article>
      <h1>Загибель підлітка у Прилуках: місцевий суд спростував повідомлення про причетність сина судді</h1>
      <h2>Прилуцький міськрайонний суд Чернігівської області спростував повідомлення ЗМІ про причетність сина місцевого судді до загибелі 14-річного Дениса Чаленка.</h2>
      <address>
        <time datetime="2019-11-05T14:24:00+00:00">05 Nov 2019, 14:24</time>
      </address>
      <p>Про це <a href="https://court.gov.ua/press/news/817507/">повідомили </a>у прес-службі суду.</p>
      <p>Непідтверджену інформацію про те, що хлопця забили до смерті четверо підлітків, в тому числі син місцевого судді, поширив телеканал 1+1.</p>
      <p>«Поширена інформація щодо причетності до вказаної події сина місцевого судді не відповідає фактичним обставинам, тому є безпідставною та недостовірною», — заявили у суді.</p>
      <p>Прилуцький суд вимагає від телеканалу 1+1 спростувати цю інформацію.</p>
      <p>Тіло 14-річного Дениса Чаленка було знайдено 29 жовтня на залізничній колії у Прилуках.</p>
      <p>У місцевій поліції одразу заявили, що хлопця збив потяг сполученням Прилуки-Гребінка. Водночас рідні вважають, що Дениса могли вбити четверо 16-річних хлопців, які погрожували йому по телефону.</p>
      <p>Після того як місцеві мешканці влаштували мітинг під будівлею Прилуцького відділу поліції та <a href="https://nv.ua/ukr/ukraine/events/u-prilukah-palili-shini-pid-viddilom-policiji-novini-ukrajini-50051073.html">палили шини,</a> керівництво Національної поліції <a href="https://nv.ua/ukr/ukraine/events/zagibel-denisa-chalenka-rozsliduvannya-novini-ukrajini-50051203.html">ухвалило рішення передати розслідування справи Головному слідчому управлінню.</a></p>
      <p>Дениса Чаленка поховали у прилуках 5 листопада.</p>
    </article>
  </body>
</html>