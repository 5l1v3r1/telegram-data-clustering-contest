<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/is-kazasi-yasadik-214220h.htm"/>
    <meta property="og:site_name" content="OLAY"/>
    <meta property="article:published_time" content="2019-11-05T14:25:29+00:00"/>
    <meta property="og:title" content="İş kazası yaşadık"/>
    <meta property="og:description" content="Evinde ilk kez maç kaybı yaşayan yeşil beyazlıların Süper Lig inancı azalmadı."/>
  </head>
  <body>
    <article>
      <h1>İş kazası yaşadık</h1>
      <h2>Evinde ilk kez maç kaybı yaşayan yeşil beyazlıların Süper Lig inancı azalmadı.</h2>
      <address>
        <time datetime="2019-11-05T14:25:29+00:00">05 Nov 2019, 14:25</time>
      </address>
      <p>Bursasporlu futbolcular Özer Hurmacı, Emirhan Aydoğan ve Burak Kapacak, Balıkesirspor karşısında galibiyeti kaçırdıkları için üzgün olduklarını belirtirken, “Bunu telafi edeceğiz ve hedefe ulaşacağız” diye konuştular.</p>
      <p>Balıkesirspor'la golsüz berabere kalarak büyük bir fırsatı tepen Bursaspor'da futbolcular, bu kayıba rağmen hedefe ulaşacaklarından eminler. Bu sezon evinde ilk kez puan kaybı yaşayan yeşil beyazlılarda tecrübeli futbolcu Özer Hurmacı ile genç oyuncular Emirhan Aydoğan ve Burak Kapacak, Balıkesirspor karşısında galibiyeti kaçıran taraf olduklarını ifade ettiler. Özer Hurmacı, Balıkesirspor'u iyi analiz ettiklerini ancak şansın yanlarında olmadığını söyledi.</p>
      <p>
        <b>FUTBOL ŞANSIMIZ YOKTU</b>
      </p>
      <p>Balıkesirspor karşısanda iş kazası yaşadıklarını dile getiren tecrübeli futbolcu, “Balıkesirspor bazı şeyleri doğru yaptı ki 1 puanı aldı. Takım savunmasını iyi yaptıklarını biliyorduk. Fırsatlar yakaladık ama futbol şansı yanımızda değildi. İş kazası oldu. 3 puan alamadık 3 puanımız silinmeseydi liderdik ama yapacak bir şey yok. İnşallah arkadaşlarımız bu maçı telafi edecek. Devre arasına kadar da toplayabildiğimiz kadar puan toplayacağımıza inanıyorum” ifadelerini kullandı.</p>
      <p>
        <b>FUTBOL KEŞKELERLE OLMUYOR</b>
      </p>
      <p>Büyükşehir Belediye Stadı'ndaki mücadelede net bir fırsattan yararlanamayan Burak kapacak ise “İlk 20 dakikaya kötü başladık. İkinci yarıda az da olsa toparlandık. Pozisyon kaçırmam da kötü oldu. Daha çok çalışıp puanlar almak istiyoruz. Ancak futbol keşkelerle olmuyor. Benim için tecrübe oldu. İnşallah bir dahaki sefere yakaladığım fırsatı değerlendiririm. Galibiyeti kaçırdık bunun için üzülüyoruz” dedi.</p>
      <p>
        <b>İNANCIMIZ AZALMADI</b>
      </p>
      <p>Emirhan Aydoğan da “Balıkserispor zorlu rakipti. Az sayıda poziusyon bulduk değerlendirmemiz gerekiyordu ama yapamadık. Kendi adıma üzgünüm umarım haftaya yine bir galibiyet serisine başlarız. Şampiyonlğa inancımız asla azalmadı. Sezon uzun maraton. Takıma ve kendime güveniyorum. Bu maçtan da dersleri çıkarıp diğer maçlarda daha iyi olacağımıza inanıyorum” diye konuştu.</p>
    </article>
  </body>
</html>