<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/altro/rimborso-tim-per-la-fatturazione-a-28-giorni-ecco-come-fare-entro-il-31-marzo-2020/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-05T14:12:00+00:00"/>
    <meta property="og:title" content="Rimborso TIM per la fatturazione a 28 giorni: ecco come fare entro il 31 marzo 2020"/>
    <meta property="og:description" content="TIM ha prorogato i termini per la richiesta di compensazione della fatturazione a 28 giorni: si può procedere con diverse modalità entro il 31 marzo 2020."/>
  </head>
  <body>
    <article>
      <h1>Rimborso TIM per la fatturazione a 28 giorni: ecco come fare entro il 31 marzo 2020</h1>
      <address><time datetime="2019-11-05T14:12:00+00:00">05 Nov 2019, 14:12</time> by <a rel="author">Dario D'Elia</a></address>
      <p>Il r<b>imborso per la fatturazione a 28 giorni dei clienti TIM</b> è stato prorogato fino al <b>31 marzo 2020</b>. Ciò vuol dire che i clienti residenziali, attivi da prima del 31 marzo 2018 e che sono stati oggetto di <a href="https://www.tomshw.it/altro/rimborsi-fatturazione-28-giorni-e-quasi-fatta/">fatturazione a 28 giorni</a>, potranno fare richiesta di compensazione alternativa oppure di rimborso dei giorni erosi.</p>
      <figure>
        <img src="https://www.tomshw.it/images/images/2019/07/tim-netbook-44850.768x432.jpg"/>
      </figure>
      <p>Nel primo caso (compensazione alternativa) sarà possibile attivare in promozione gratuita per 6 mesi uno dei seguenti servizi:</p>
      <ul>
        <li>TIM Vision – la TV di TIM con tanti contenuti a disposizione</li>
        <li>Chi è – per visualizzare il numero di chi chiama sul display del telefono di casa</li>
        <li>Extra Voice – per chiamare senza limiti i telefoni nazionali fissi e mobili</li>
        <li>Voce internazionale – per chiamare senza limiti i telefoni fissi di Stati Uniti, Canada ed Europa occidentale</li>
        <li>Max Speed – per sfruttare al massimo la connessione Internet e navigare fino a 100 Mbps (per i clienti che già navigano con tecnologia FTTCab fino a 30 Mbps bisogna chiamare il Servizio Clienti linea fissa 187 per verificare la compatibilità dell’offerta).</li>
      </ul>
      <p>“Al termine della promozione il servizio verrà disattivato automaticamente, senza alcun costo a carico del Cliente”, ricorda <a href="https://www.tim.it/assistenza/per-i-consumatori/info-consumatori-fisso/news/proroga-proposta-di-compensazione">TIM</a>. Da ricordare poi  che l’accettazione di uno dei servizi in promozione gratuita comporta la rinuncia al diritto di richiedere il rimborso per i giorni erosi di cui alla delibera AGCom n. 269/18/CONS.</p>
      <p><b>I clienti invece che desiderano il rimborso dei giorni erosi</b> devono contattare il Servizio Clienti linea fissa 187 oppure accedere all’<b>Area WEB MyTIM</b> e procedere con la compilazione di un modulo di richiesta online; sarai poi contattati dal servizio clienti. Per ogni ulteriore informazione è sufficiente chiamare il 187 oppure recarsi direttamente presso un Negozio TIM.</p>
      <p>Per chi nel frattempo ha cambiato operatore non c’è ancora risposta. L’AGCOM dovrà stabilire una procedura ad hoc.</p>
    </article>
  </body>
</html>