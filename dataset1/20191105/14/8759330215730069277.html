<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902501/ook-andere-grootmacht-was-in-beeld-bij-lukaku-had-een-vrij-lang-gesprek-met-hem-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-05T14:14:00+00:00"/>
    <meta property="og:title" content="Europese grootmacht was in beeld bij Lukaku: “Had een vrij lang gesprek met hem”"/>
    <meta property="og:description" content="Romelu Lukaku verliet Manchester United voor Internazionale. Dat blijkt tot nu toe een succesverhaal, maar volgens Ariël Jacobs kon de Rode Duivel ook bij het Duitse Bayern München terechtkomen."/>
  </head>
  <body>
    <article>
      <h1>Europese grootmacht was in beeld bij Lukaku: “Had een vrij lang gesprek met hem”</h1>
      <address>
        <time datetime="2019-11-05T14:14:00+00:00">05 Nov 2019, 14:14</time>
      </address>
      <p>
        <b>Romelu Lukaku verliet Manchester United voor Internazionale. Dat blijkt tot nu toe een succesverhaal, maar volgens Ariël Jacobs kon de Rode Duivel ook bij het Duitse Bayern München terechtkomen.</b>
      </p>
      <p>De Duitse grootmacht was in beeld bij Lukaku. "Ik had na het WK in Rusland een vrij lang gesprek met Romelu. Tussen de lijnen kon ik afleiden dat na Manchester United Bayern München zijn volgende stap zou zijn, mocht Robert Lewandowski daar vertrokken zijn."</p>
      <p>"Gezien zijn kwaliteiten en speelstijl zou ik gedacht hebben aan de Duitse competitie, als hij had moeten kiezen tussen Bayern en Inter. In Italië heeft een spits veel minder ruimte. Dat hij zich nu doorzet, zal veel criticasters de mond snoeren”, wordt Jacobs geciteerd door <a href="https://sporza.be/nl/2019/11/04/ariel-jacobs-over-romelu-lukaku/"><i>Sporza</i></a>.</p>
      <aside>Lees meer<br/><a href="https://www.voetbalprimeur.be/nieuws/902448/jacobs-gelooft-dat-lukaku-nog-beter-kan-dan-zal-hij-zijn-top-bereiken-.html?itm_source=www.voetbalprimeur.be&amp;itm_medium=highlighted-content">Jacobs gelooft dat Lukaku nog beter kan: “Dan zal hij zijn top bereiken”</a></aside>
    </article>
  </body>
</html>