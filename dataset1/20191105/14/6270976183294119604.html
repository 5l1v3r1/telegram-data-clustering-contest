<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/05/glava-dnipropetrovshhyny-podav-u-vidstavku/"/>
    <meta property="og:site_name" content="Рубрика"/>
    <meta property="article:published_time" content="2019-11-05T14:03:44+00:00"/>
    <meta property="og:title" content="Глава Дніпропетровщини подав у відставку"/>
    <meta property="og:description" content="Голова Дніпропетровської обласної ради Гліб Пригунов подав у відставку. Про це він написав у своєму Facebook. “Політична картина в країні останнім часом кардинально змінилася. Чотири роки тому, ми об’єдналися в демократичну коаліцію, аби усунути Партію Регіонів від керування процесами в області. І це нам вдалося. Але сьогодні багато партій, фракції яких представлені в обласній раді, […]"/>
  </head>
  <body>
    <article>
      <h1>Глава Дніпропетровщини подав у відставку</h1>
      <address><time datetime="2019-11-05T14:03:44+00:00">05 Nov 2019, 14:03</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/prygunov-620x420.jpg"/>
      </figure>
      <p>
        <b>
          <b>Голова Дніпропетровської обласної ради Гліб Пригунов подав у відставку.</b>
        </b>
      </p>
      <p>Про це він написав у своєму <a href="https://www.facebook.com/gleb.prigunov?__tn__=%2CdCH-R-R&amp;eid=ARAXplh8FfCCqy1bQSBNnfww8FchkLDO1qkA7768opaE5Ryjep7-zb-nj23eJbcU3Cx46s8nC-gti_MA&amp;hc_ref=ARS043nzq6fYF01oIyYHLPncEzmiRDRO57END7hTdoG_M_9AKGCZiuctgLk7lo0zijo&amp;fref=nf">Facebook.</a></p>
      <p>“Політична картина в країні останнім часом кардинально змінилася. Чотири роки тому, ми об’єдналися в демократичну коаліцію, аби усунути Партію Регіонів від керування процесами в області. І це нам вдалося. Але сьогодні багато партій, фракції яких представлені в обласній раді, не отримали підтримки мешканців області.</p>
      <p>Тому логічним би було провести позачергові вибори обласної ради, але ми зараз не маємо відповідного інструментарію.</p>
      <p>Останні шість місяців в облраді відбувається намагання підлаштуватися під загальноукраїнську політичну картину за умови підтримки «папередників». Хоча отримати недовіру від Партії Регіонів вважаю за позитивну оцінку своєї діяльності – значить, ми все робили вірно! В даній ситуації вважаю за доцільне скласти свої повноваження та піти з посади голови обласної ради!</p>
      <p>Я не згоден з деякими процесами, що відбуваються сьогодні, наприклад, відключення від електропостачання будівлі Медіа-Простору.</p>
      <p>Залишаюся в місцевій політиці!</p>
      <p>
        <b>В будь-якому статусі продовжу працювати в рамках визначених раніше пріоритетів: підтримка воїнів АТО, волонтерів та добровольців, розвиток децентралізації, покращення екології та популяризація здорового способу життя і культурних цінностей, підтримка вільного підприємництва та розвиток економіки.</b>
      </p>
      <p>Дякую всьому депутатському корпусу, керівникам міст, районів та ОТГ за спільну роботу, спрямовану на вирішення багатьох проблем нашої області”, – написав Пригунов.</p>
      <p>Як свідчить <a href="https://view.officeapps.live.com/op/view.aspx?src=https%3A%2F%2Foblrada.dp.gov.ua%2Fwp-content%2Fuploads%2F2019%2F10%2F%D0%9F%D1%80%D0%BE%D0%B5%D0%BA%D1%82-%D1%80%D0%BE%D0%B7%D0%BF%D0%BE%D1%80%D1%8F%D0%B4%D0%B6%D0%B5%D0%BD%D0%BD%D1%8F-%D0%BD%D0%B0-%D1%81%D0%BA%D0%BB%D0%B8%D0%BA%D0%B0%D0%BD%D0%BD%D1%8F.docx">розпорядження</a> про призначення на 8 листопада чергової сесії Дніпропетровської облради, депутати планували розглянути питання оголошення недовіри Пригунову та його відставку.</p>
    </article>
  </body>
</html>