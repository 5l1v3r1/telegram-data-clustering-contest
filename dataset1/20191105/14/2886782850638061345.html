<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/05/loverseny-tuntetes-ovasok-es-hazai-gyozelem-a-melbourne-kupan"/>
    <meta property="og:site_name" content="euronews"/>
    <meta property="article:published_time" content="2019-11-05T14:22:04+00:00"/>
    <meta property="og:title" content="Lóverseny: tüntetés, óvások és hazai győzelem a Melbourne Kupán"/>
    <meta property="og:description" content="Tíz év után nyert ismét ausztrál zsoké a legpatinásabb versenyen."/>
  </head>
  <body>
    <article>
      <h1>Lóverseny: tüntetés, óvások és hazai győzelem a Melbourne Kupán</h1>
      <address><time datetime="2019-11-05T14:22:04+00:00">05 Nov 2019, 14:22</time> by <a rel="author">Horváth Ferenc</a></address>
      <figure>
        <img src="https://static.euronews.com/articles/stories/04/28/03/84/773x435_cmsv2_89e338d9-afbb-567f-be36-f2afa1d5ad61-4280384.jpg"/>
      </figure>
      <p>Tíz év után ismét hazai zsoké, Craig Williams nyerte, "Vow and Declare" nyergében a 8 millió dolláros Melbourne Kupát. De a 100 ezer néző előtt megrendezett ausztrál lóverseny más miatt került a címlapokra.</p>
      <p>23 lovas vágott neki a 3200 méteres távnak, miközben a Flamington Park kerítésein kívül állatvédők tüntettek. Az elmúlt öt évben több ló is végzetes sérülést szenvedett a futam során.</p>
      <p>A célegyenesbe fordulva most is megtörtént a baj; a belső íven futó Rostropovich lelassult, lemaradt, és nem jutott el a célig. Elrepedt a medencecsontja.</p>
      <p>A befutó nagyon szoros lett. Orrhosszal nyert Williams, aztán "A Valóság Mestere" hátán Frankie Dettori, majd "Arran Hercege" nyergében Michael Walker érkezett harmadikként.</p>
      <p>Ám nem ez lett a végső sorrend. Az óvások miatt a negyedik, de szabálytalanul akadályozott "Il Paradiso" lett a harmadik, "Arran Hercegét" hozta ki másodiknak a versenybíróság, a "Valóság Mestere" viszont leszorult a dobogóról.</p>
      <p>Külön érdekesség, hogy mind a négy lovat az O'Brien család valamelyik tagja, Danny, Aidan, illetve az apjuk, Joseph edzi, készíti fel a versenyekre.</p>
    </article>
  </body>
</html>