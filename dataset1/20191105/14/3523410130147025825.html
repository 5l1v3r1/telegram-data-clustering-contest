<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638343/%D8%A2%D9%84%D8%A8%D9%88%D9%85-%D8%AC%D8%AF%DB%8C%D8%AF-%D9%85%D8%AD%D8%B3%D9%86-%DA%86%D8%A7%D9%88%D8%B4%DB%8C-%D8%A8%D9%87%E2%80%8C%D8%B2%D9%88%D8%AF%DB%8C-%D9%85%D9%86%D8%AA%D8%B4%D8%B1-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T14:13:00+00:00"/>
    <meta property="og:title" content="آلبوم جدید محسن چاوشی به‌زودی منتشر می‌شود"/>
    <meta property="og:description" content="آلبوم جدید محسن چاوشی پس از حاشیه‌های بسیار درباره نامگذاری قبلی‌اش با عنوان"/>
  </head>
  <body>
    <article>
      <h1>
        <a href="https://www.bultannews.com/fa/news/638343/%D8%A2%D9%84%D8%A8%D9%88%D9%85-%D8%AC%D8%AF%DB%8C%D8%AF-%D9%85%D8%AD%D8%B3%D9%86-%DA%86%D8%A7%D9%88%D8%B4%DB%8C-%D8%A8%D9%87%E2%80%8C%D8%B2%D9%88%D8%AF%DB%8C-%D9%85%D9%86%D8%AA%D8%B4%D8%B1-%D9%85%DB%8C%E2%80%8C%D8%B4%D9%88%D8%AF">آلبوم جدید محسن چاوشی به‌زودی منتشر می‌شود</a>
      </h1>
      <h2>آلبوم جدید محسن چاوشی پس از حاشیه‌های بسیار درباره نامگذاری قبلی‌اش با عنوان "بی نام" منتشر می‌شود.</h2>
      <address><time datetime="2019-11-05T14:13:00+00:00">05 Nov 2019, 14:13</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، آلبوم «<b>بی نام</b>» که پیش‌تر قرار بود تخت عنوان «<b>قمار باز</b>» با صدای <b>محسن چاوشی</b> روانه بازار موسیقی کشور شود، با 11 قطعه و اشعاری از مولانا و سعدی تهیه و تولید شده است و در این بین از اشعار برخی شاعران دیگر نیز به‌صورت ترکیبی و در تجربه‌ای جدید استفاده شده است. </p>
      <p>ساخت موسیقی این آلبوم را به‌صورت کامل محسن چاوشی بر عهده داشته است و محمد جاسمی نیز به‌عنوان همخوان و خواننده مهمان در این اثر حضور دارد. </p>
      <p>قطعه جنجالی «قمارباز» با همین نام در لیست قطعات آلبوم هست و این اثر بدون تبلیغات میدانی روانه بازار موسیقی کشور خواهد شد. </p>
      <p>انتشار و لو رفتن دموها و چند ثانیه از چند قطعه این آلبوم از جمله قطعات: باز آمدم، قوم به حج رفته و بحر تفکر در روزها و هفته‌های گذشته در فضای مجازی باعث شده است چاوشی تنظیم‌هایی جدید و مدرن را روی این قطعات امتحان کند. <br/>هادی حسینی تهیه‌کننده دهمین آلبوم محسن چاوشی است و این اثر با تیراژ بالا در تاریخ 5 آذر روانه بازار موسیقی کشور خواهد شد. </p>
      <p>محسن چاوشی پیش از این آلبوم‌های: یه شاخه نیلوفر، ژاکت، حریص، سنتوری، پرچم سفید، من خود آن سیزده‌ام، پاروی بی‌قایق و امیر بی‌گزند را به‌صورت مستقل منتشر کرده است و در آلبوم‌های گروهی چون: خاص، من و ما، دلصدا، هشت و سلام آقا نیز حضور داشته است. خواندن تیتراژ فیلم سینمایی سنتوری و اجرای چند قطعه پرطرفدار برای سریال «شهرزاد» از دیگر آثار محسن چاوشی در همه سال‌های فعالیتش در حوزه موسیقی است.</p>
      <p>انتهای پیام/</p>
    </article>
  </body>
</html>