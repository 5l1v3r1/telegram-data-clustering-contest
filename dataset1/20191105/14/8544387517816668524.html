<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/05/panelinies-2019-diadikasia-apoktisis-pistopoiitikou-apo-ta-kepa/"/>
    <meta property="og:site_name" content="neolaia.gr"/>
    <meta property="article:published_time" content="2019-11-05T14:08:20+00:00"/>
    <meta property="og:title" content="Πανελλήνιες 2020: Διαδικασία απόκτησης πιστοποιητικού από τα ΚΕΠΑ"/>
    <meta property="og:description" content="Το Υπουργείο Παιδείας ενημερώνει με εγκύκλιό του τους υποψηφίους για εισαγωγή στην Τριτοβάθμια Εκπαίδευση, σχετικά με την απόκτηση πιστοποιητικού αναπηρίας από τα ΚΕΠΑ (Κέντρα Πιστοποίησης Αναπηρίας), για το ακαδημαϊκό έτος 2020-21 και για τις Πανελλήνιες 2020."/>
  </head>
  <body>
    <article>
      <h1>Πανελλήνιες 2020: Διαδικασία απόκτησης πιστοποιητικού από τα ΚΕΠΑ</h1>
      <h2>Πανελλήνιες 2020: Δείτε την εγκύκλιο του Υπουργείου Παιδείας σχετικά με τη διαδικασία απόκτησης πιστοποιητικού αναπηρίας για την εισαγωγή στα ΑΕΙ</h2>
      <address><time datetime="2019-11-05T14:08:20+00:00">05 Nov 2019, 14:08</time> by <a rel="author">neolaia.gr Team</a></address>
      <p>Το Υπουργείο Παιδείας ενημερώνει με εγκύκλιό του τους υποψηφίους για εισαγωγή στην Τριτοβάθμια Εκπαίδευση, σχετικά με την απόκτηση πιστοποιητικού αναπηρίας από τα<b> ΚΕΠΑ</b> (Κέντρα Πιστοποίησης Αναπηρίας), για το ακαδημαϊκό έτος 2020-21 και για τις <a href="https://www.neolaia.gr/tag/%CF%80%CE%B1%CE%BD%CE%B5%CE%BB%CE%BB%CE%AE%CE%BD%CE%B9%CE%B5%CF%82-2020/"><b>Πανελλήνιες 2020.</b></a></p>
      <p>Από το Υπουργείο Παιδείας και Θρησκευμάτων ανακοινώνεται ότι εκδόθηκε η αριθμ.πρωτ.Φ.251/171726/Α5/4-11-2019 εγκύκλιος, που αφορά στην πιστοποίηση από τα ΚΕ.Π.Α. συγκεκριμένων κατηγοριών υποψηφίων με αναπηρία και ειδικές εκπαιδευτικές ανάγκες ή πασχόντων από σοβαρές παθήσεις, οι οποίοι επιθυμούν να εισαχθούν στην Τριτοβάθμια Εκπαίδευση το ακαδημαϊκό έτος 2020-2021.</p>
      <p>Με το πιστοποιητικό αυτό και τα επιπλέον δικαιολογητικά οι υποψήφιοι/ες θα μπορούν να υπαχθούν σε κάποιες από τις υποκατηγορίες των ατόμων με αναπηρία και ειδικές εκπαιδευτικές ανάγκες για προφορική ή γραπτή εξέταση στις πανελλήνιες 2020 και ως πάσχοντες από κάποιες από τις ασθένειες της κατηγορίας των πασχόντων από σοβαρές παθήσεις για εισαγωγή στην Τριτοβάθμια Εκπαίδευση σε ποσοστό 5%.</p>
      <p>
        <b>Πιστοποίηση αναπηρίας απαιτείται για τους υποψηφίους/ες, οι οποίοι/ες αδυνατούν να υποστούν γραπτή εξέταση και πρέπει να εξεταστούν προφορικά, επειδή:</b>
      </p>
      <p>-είναι τυφλοί, ή έχουν ποσοστό αναπηρίας στην όρασή τους τουλάχιστον 67% ή είναι αμβλύωπες με ποσοστό αναπηρίας στην όρασή τους τουλάχιστον 67% ,</p>
      <p>– έχουν κινητική αναπηρία τουλάχιστον 67% μόνιμη ή προσωρινή, που συνδέεται με τα άνω άκρα,</p>
      <p>– πάσχουν από σπαστικότητα των άνω άκρων,</p>
      <p>– για τους/τις υποψηφίους/ες που παρουσιάζουν σοβαρά προβλήματα ακοής (κωφοί, βαρήκοοι), σε ποσοστό 67% και άνω, καθώς και προβλήματα επιληψίας και οι οποίοι/ες εξετάζονται γραπτά, σε ξεχωριστή αίθουσα.</p>
      <p>Το πιστοποιητικό αναπηρίας, προκειμένου να υπαχθούν οι υποψήφιοι/ες σε μία από τις παραπάνω κατηγορίες, θα κατατεθεί στο σχολείο τους μέχρι τη λήξη της προθεσμίας υποβολής της αίτησης-δήλωσης για συμμετοχή στις πανελλαδικές εξετάσεις, εντός του μήνα Μαρτίου. Θα ακολουθήσει αναλυτική εγκύκλιος.</p>
      <p>Η διαδικασία εισαγωγής στην Τριτοβάθμια Εκπαίδευση, σε ποσοστό 5%, των υποψηφίων που πάσχουν από σοβαρές παθήσεις, γίνεται με βάση τα Πιστοποιητικά διαπίστωσης Πάθησης που εκδίδονται από τις ειδικές Επταμελείς Επιτροπές των Νοσοκομείων.</p>
      <p>Επισημαίνεται ότι απαιτείται και πιστοποίηση αναπηρίας από ΚΕ.Π.Α. προκειμένου να εκδοθεί το Πιστοποιητικό Πάθησης από ειδική Επταμελή Επιτροπή Νοσοκομείου αποκλειστικά και μόνο για τους πάσχοντες από τις παρακάτω παθήσεις:</p>
      <p>1) με μειωμένη οπτική οξύτητα (με ποσοστό αναπηρίας τουλάχιστον 80%),</p>
      <p>2) με κινητικά προβλήματα προσδίδοντα αναπηρία τουλάχιστον 67%,</p>
      <p>3) πάσχοντες από διάφορα σπάνια συγγενή, κληρονομικά ή επίκτητα σύνδρομα-νοσήματα όταν εκφράζονται με σοβαρές κλινικές εκδηλώσεις που προσδίδουν αναπηρία τουλάχιστον 67% εξεταζόμενοι κατά περίπτωση</p>
      <p>4) πάσχοντες από συγγενείς αιμολυτικές αναιμίες που υποβάλλονται σε μεταγγίσεις ή έχουν σοβαρές κλινικές εκδηλώσεις που προσδίδουν αναπηρία 67% και άνω (μεσογειακή αναιμία, δρεπανοκυτταρική αναιμία, μικροδρεπανοκυτταρική αναιμία, πολυμεταγγιζόμενοι πάσχοντες από μεσογειακή αναιμία, συγγενής αιμολυτική αναιμία λόγω έλλειψης πυρουβικής κινάσης, αναιμία Diamond Blackfan)</p>
      <p>5) πάσχοντες από σοβαρό κληρονομικό αγγειοοίδημα εργαστηριακά επιβεβαιωμένο με αναπηρία τουλάχιστον 67%</p>
      <p>6) πάσχοντες από καλοήθη όγκο γέφυρας εγκεφάλου με αναπηρία τουλάχιστον 67%</p>
      <p>7) πάσχοντες από ρήξη ανευρύσματος με αιμορραγία και υδροκέφαλο με αναπηρία τουλάχιστον 67%</p>
      <p>8) πάσχοντες από μελορεόστωση με 80% αναπηρία</p>
      <p>9) πάσχοντες από ιχθυασιοειδή ερυθροδερμία με ποσοστό αναπηρία 67%</p>
      <p>10) πάσχοντες από φαρμακοανθεκτική επιληψία με ποσοστό αναπηρία 67%</p>
      <p>Το πιστοποιητικό αναπηρίας, μαζί με τα υπόλοιπα δικαιολογητικά, θα κατατεθεί στις ειδικές Επταμελείς Επιτροπές των Νοσοκομείων το μήνα Νοέμβριο, προκειμένου οι υποψήφιοι/ες να αποκτήσουν το πιστοποιητικό διαπίστωσης πάθησης για την εισαγωγή τους στην Τριτοβάθμια Εκπαίδευση με το 5%. Ο ακριβής χρόνος υποβολής αιτήσεων των υποψηφίων προς τις ειδικές Επταμελείς Επιτροπές των Νοσοκομείων, τα απαραίτητα δικαιολογητικά που οφείλουν να προσκομίσουν, καθώς και ο πίνακας με τις σοβαρές παθήσεις και τα Νοσοκομεία θα γνωστοποιηθούν με εγκύκλιο που θα ακολουθήσει άμεσα.</p>
      <p>Αν για τις ανωτέρω αναπηρίες υπάρχει γνωμάτευση Α/μιας ή Β/μιας Υγειονομικής Επιτροπής, των νομαρχιών, της περιφέρειας ή των φορέων κοινωνικής ασφάλισης, που έχει εκδοθεί πριν την 1/9/11 και είναι σε ισχύ (επ΄αόριστον αν πρόκειται για επ΄αόριστον κρίση ή άλλως μέχρι την ημερομηνία που λήγει η ισχύς τους, εν προκειμένω οποτεδήποτε μέσα στο 2020, έτος υποβολής του μηχανογραφικού δελτίου), τότε αυτή μπορεί να χρησιμοποιηθεί και να γίνει δεκτή, χωρίς να απαιτείται οι ενδιαφερόμενοι/ες να εξετάζονται εκ νέου από τις Υγειονομικές Επιτροπές των ΚΕ.Π.Α..</p>
      <p>Αν για τις ανωτέρω αναπηρίες υπάρχει πιστοποιητικό αναπηρίας από τα ΚΕ.Π.Α., το οποίο είναι σε ισχύ κατά το έτος υποβολής του μηχανογραφικού δελτίου (εν προκειμένω οποτεδήποτε μέσα στο έτος 2020), δεν απαιτείται οι ενδιαφερόμενοι/ες να εξετάζονται εκ νέου από τις Υγειονομικές Επιτροπές των ΚΕ.Π.Α..</p>
      <p>Επίσης, εξακολουθούν να ισχύουν οι διατάξεις της συνταξιοδοτικής νομοθεσίας του Δημοσίου που προβλέπουν δικαιοδοσία των Ανώτατων Υγειονομικών Επιτροπών, Στρατού (Α.Σ.Υ.Ε.), Ναυτικού, (Α.Ν.Υ.Ε.) Αεροπορίας (Α.Α.Υ.Ε.) και της Ανώτατης Επιτροπής της Ελληνικής Αστυνομίας. Συνεπώς, πιστοποιητικά ποσοστού αναπηρίας από τις ανωτέρω επιτροπές γίνονται δεκτά. 4) Αν για τις ανωτέρω αναπηρίες δεν υπάρχει πιστοποιητικό σε ισχύ, τότε οι ενδιαφερόμενοι/ες οφείλουν να υποβάλουν αίτηση σε οποιοδήποτε ΚΕ.Π.Α.. Προκειμένου να δοθεί προτεραιότητα, οι ενδιαφερόμενοι/ες πρέπει να τονίζουν στην γραμματεία των ΚΕ.Π.Α., ότι η αίτησή τους πρέπει να καταχωρηθεί ηλεκτρονικά με θέμα εγγράφου: κωδικός 013 «αίτημα για πανελλαδικές εξετάσεις» (συμπεριλαμβάνονται και οι υποψήφιοι/ες για το 5%, χωρίς εξετάσεις).</p>
      <p>
        <b>ΓΕΝΙΚΕΣ ΕΠΙΣΗΜΑΝΣΕΙΣ (που αφορούν στα ΚΕΦΑΛΑΙΑ Α΄ &amp; Β΄)</b>
      </p>
      <p>1) Αν για τις ανωτέρω αναπηρίες υπάρχει γνωμάτευση Α/μιας ή Β/μιας Υγειονομικής Επιτροπής, των νομαρχιών, της περιφέρειας ή των φορέων κοινωνικής ασφάλισης, που έχει εκδοθεί πριν την 1/9/11 και είναι σε ισχύ (επ΄αόριστον αν πρόκειται για επ΄αόριστον κρίση ή άλλως μέχρι την ημερομηνία που λήγει η ισχύς τους, εν προκειμένω οποτεδήποτε μέσα στο 2020, έτος υποβολής του μηχανογραφικού δελτίου), τότε αυτή μπορεί να χρησιμοποιηθεί και να γίνει δεκτή, χωρίς να απαιτείται οι ενδιαφερόμενοι/ες να εξετάζονται εκ νέου από τις Υγειονομικές Επιτροπές των ΚΕ.Π.Α.. 2) Αν για τις ανωτέρω αναπηρίες υπάρχει πιστοποιητικό αναπηρίας από τα ΚΕ.Π.Α., το οποίο είναι σε ισχύ κατά το έτος υποβολής του μηχανογραφικού δελτίου (εν προκειμένω οποτεδήποτε μέσα στο έτος 2020), δεν απαιτείται οι ενδιαφερόμενοι/ες να εξετάζονται εκ νέου από τις Υγειονομικές Επιτροπές των ΚΕ.Π.Α.. 3) Επίσης, σας πληροφορούμε ότι σύμφωνα με το άρθρο 5 του Ν.3865/2010 (ΦΕΚ 120 Α’) εξακολουθούν να ισχύουν οι διατάξεις της συνταξιοδοτικής νομοθεσίας του Δημοσίου που προβλέπουν δικαιοδοσία των Ανώτατων Υγειονομικών Επιτροπών, Στρατού (Α.Σ.Υ.Ε.), Ναυτικού, (Α.Ν.Υ.Ε.) Αεροπορίας (Α.Α.Υ.Ε.) και της Ανώτατης Επιτροπής της Ελληνικής Αστυνομίας. Συνεπώς, πιστοποιητικά ποσοστού αναπηρίας από τις ανωτέρω επιτροπές γίνονται δεκτά. 4) Αν για τις ανωτέρω αναπηρίες δεν υπάρχει πιστοποιητικό σε ισχύ, τότε οι ενδιαφερόμενοι/ες οφείλουν να υποβάλουν αίτηση σε οποιοδήποτε ΚΕ.Π.Α.. Προκειμένου να δοθεί προτεραιότητα, οι ενδιαφερόμενοι/ες πρέπει να τονίζουν στην γραμματεία των ΚΕ.Π.Α., ότι η αίτησή τους πρέπει να καταχωρηθεί ηλεκτρονικά με θέμα εγγράφου: κωδικός 013 «αίτημα για πανελλαδικές εξετάσεις» (συμπεριλαμβάνονται και οι υποψήφιοι/ες για το 5%, χωρίς εξετάσεις).</p>
      <p>Για την καλύτερη εξυπηρέτηση, κρίνεται σκόπιμο οι ενδιαφερόμενοι/ες να υποβάλουν άμεσα την αίτησή τους στα ΚΕ.Π.Α., ώστε να μπορέσουν να πιστοποιηθούν εγκαίρως. Για τη διαδικασία πιστοποίησης από τις υγειονομικές επιτροπές των ΚΕ.Π.Α., οι ενδιαφερόμενοι/ες μπορούν να ενημερώνονται από την ιστοσελίδα www.efka.gov.gr.</p>
      <p>
        <b>
          <a href="https://www.minedu.gov.gr/exetaseis-2/sovares-pathiseis-m/anakoinwseis-ell-ex/43406-04-11-19-diadikasia-apoktisis-pistopoiitikoy-anapirias-ypopsifion-gia-eisagogi-stin-tritovathmia-ekpaidefsi-apo-ta-kentra-pistopoiisis-anapirias-kepa-2">Περισσότερα εδώ.</a>
        </b>
      </p>
      <h3>Δείτε ακόμα: <a href="https://www.neolaia.gr/2019/11/04/panelinies-megales-allages-sto-kathestos-isagogis/">Πανελλήνιες: Αλλαγές στο καθεστώτος εισαγωγής – Τα Πανεπιστήμια θα ορίζουν τον αριθμό των εισακτέων</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/05/gntm-2-auta-einai-ta-megala-favori-simfona-me-to-koino/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/05/agries-melises-katia-dandoulaki-milise-gia-rolo-tis-kai-mario-ploriti/"/>
        <a href="https://neolaia.gr/neo/lifestyle"/>
        <a href="https://neolaia.gr/2019/11/05/stis-21-noemvriou-i-megali-anoixti-ekdilosi-tou-invent-ict/"/>
        <a href="https://neolaia.gr/neo/epixeirimatikotita-stadiodromia"/>
        <a href="https://neolaia.gr/2019/11/05/foititiko-epidoma-iki-eko-pote-kai-pou-i-aitisi/"/>
        <a href="https://neolaia.gr/neo/proptyxiakes-spoydes"/>
        <a href="https://neolaia.gr/2019/11/05/diki-hrisis-avgis-eftase-i-ora-gia-tin-apologia-mihaloliakou/"/>
        <a href="https://neolaia.gr/neo/epikairotita"/>
      </related>
    </article>
  </body>
</html>