<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport5.co.il/articles.aspx?FolderID=394&amp;docID=327380&amp;lang=HE"/>
    <meta property="og:site_name" content="Sport5.co.il"/>
    <meta property="article:published_time" content="2019-11-05T14:47:00+00:00"/>
    <meta property="og:title" content="מראדונה: &quot;ירושה? לא אשאיר לבת שלי כלום&quot;"/>
    <meta property="og:description" content="כוכב העבר של ארגנטינה תקף את ג'יאנינה: ''אתרום את הכסף''"/>
  </head>
  <body>
    <article>
      <h1>מראדונה: "ירושה? לא אשאיר לבת שלי כלום"</h1>
      <h2>כוכב העבר של ארגנטינה תקף את ג'יאנינה: "אתרום את הכסף"</h2>
      <address><time datetime="2019-11-05T14:47:00+00:00">05 Nov 2019, 14:47</time> by <a rel="author">מערכת אתר ערוץ הספורט</a></address>
      <p>דייגו ארמנדו מראדונה תמיד היה אדם שנוי במחלוקת. לצד הכישרון האדיר והזכייה במונדיאל 86' עם נבחרת ארגנטינה, הוא סבל מהתמכרות לסמים ואף חטף התקף לב, בין היתר בשל שרידים של קוקאין שנמצאו בדמו. כיום, האיש הנערץ ביותר בכדורגל הארגנטינאי מאמן את חימנסיה לה פלאטה מתחתית הליגה המקומית. אך הוא ממשיך לעורר הדים גם מחוץ למגרש, והפעם בגלל התבטאות נגד בתו, ג'יאנינה.</p>
      <p>בארגנטינה דווח כי הוא תקף מילולית את ג'יאנינה בעקבות התבטאויותיה לגבי מצבו הבריאותי ועל כך שהגדירה אותו: "אדם גוסס". מראדונה, שהרוויח לא מעט במהלך הקריירה, לא נשאר חייב והתבטא נגדה בסרטון שהעלה לרשת.</p>
      <p>"אני עדיין לא מת", אמר מראדונה, "אני ישן בשלווה כי אני עובד. אני לא יודע מה התכוונה ג'יאנינה לומר. ככל שאדם מתבגר יותר, אנשים חוששים לגבי מה הוא ישאיר אחריו מאשר מה שהוא עושה בעודו בחיים. אתרום את כל הכסף שהרווחתי. אני לא משאיר לה כלום".</p>
      <p>בינתיים, אולי מצבו הבריאותי של מראדונה יציב, אך מבחינה מקצועית הוא די כושל. האגדה הארגנטינאית השיג ניצחון בודד עם חימנסיה מאז מונה לתפקיד לפני כחודשיים וקבוצתו ממוקמת במקום ה-23 בטבלה ומתחת לקו האדום.</p>
      <figure>
        <img src="https://www.sport5.co.il/Images/trans.gif"/>
        <figcaption>ג'יאנינה הבת, עם בן זוגה אגוארו (getty)</figcaption>
      </figure>
    </article>
  </body>
</html>