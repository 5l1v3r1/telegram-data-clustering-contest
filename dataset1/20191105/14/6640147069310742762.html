<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/ps-now-giochi-novembre-2019/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-05T14:07:00+00:00"/>
    <meta property="og:title" content="PS Now, svelati i primi giochi di novembre 2019"/>
    <meta property="og:description" content="PS Now si aggiorna con nuovo giochi in questo inizio di novembre 2019. Ecco tutti i dettagli sulle proposte di Sony per PS4."/>
  </head>
  <body>
    <article>
      <h1>PS Now, svelati i primi giochi di novembre 2019</h1>
      <address><time datetime="2019-11-05T14:07:00+00:00">05 Nov 2019, 14:07</time> by <a rel="author">Nicola Armondi</a></address>
      <p>Sony PlayStation è impegnata su molti fronti in questo momento. Non solo PlayStation 5 è stata finalmente annunciata ufficialmente, ma la società giapponese deve ancora concludere l’attuale generazione, portando a termine una serie di giochi di alto livello, come Dreams, Ghost of Tsushima e The Last of Us Part II. Non dobbiamo inoltre dimenticarci che di recente la compagnia ha rilanciato <b>PS Now, il servizio di game streaming disponibile su PS4 (sia download che streaming) che su PC (solo streaming)</b>.</p>
      <p>Sony ha promesso di aggiungere molti giochi, compresi alcuni titoli di primissimo piano che saranno resi disponibili in modo regolare per intervalli di tempo predefiniti. I primi sono stati GTA 5, God of War e inFamous Second Son. La nuova strategia sembra star pagando, infatti il numero di abbonati è salito fino al milione. Per mantenere il ritmo, Sony ha introdotto oggi i primi giochi PS Now di novembre 2019. Potete vederli qui sotto: <b>Persona 5, Hollow Knight e Il Signore degli Anelli: L’Ombra della Guerra</b>.</p>
      <figure>
        <img src="https://www.tomshw.it/images/images/2019/11/playstation-now-novembre-2019-60831.jpg"/>
      </figure>
      <p>Leggi anche: <a href="https://www.tomshw.it/videogioco/sony-server-driveclub-singstar/">Sony chiuderà i server di Driveclub e SingStar nel 2020</a></p>
      <p>Persona 5 è uno dei migliori JRPG di Atlus, e i fan sono in attesa dell’arrivo in occidente della versione Royale, nel corso del 2020. Hollow Knight è un metroidvania di altissima qualità sviluppato dal Team Cherry, attualmente al lavoro su una sorta di seguito, Silksong. Infine, Il Signore degli Anelli: L’Ombra della Guerra è il secondo capitolo della serie nata con L’Ombra di Mordor di Warner Bros e Monolith Soft.</p>
      <p><b>Diteci, cosa ne pensate delle prime aggiunte del PS Now novembre?</b> Vi sembrano validi, oppure per il servizio avreste preferito qualcosa di diverso? Siete già abbonati alla piattaforma?</p>
      <blockquote>Per giocare con i titoli PS Now su console è obbligatorio giocare con PlayStation 4: la potete trovare su Amazon a <a href="https://toms.it/lnvni">questo indirizzo</a>.</blockquote>
    </article>
  </body>
</html>