<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/altro/i-dispositivi-bluetooth-possono-essere-hackerati-anche-da-1-km-di-distanza-il-chiarimento-del-sig/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-05T14:53:00+00:00"/>
    <meta property="og:title" content="I dispositivi Bluetooth possono essere hackerati anche da 1 km di distanza. Il chiarimento del SIG"/>
    <meta property="og:description" content="Benché si tenda a pensare al Bluetooth come a una tecnologia di connessione a breve distanza, alcuni dispositivi possono connettersi anche fino a 1 km. Per questo il SIG, il consorzio che si occupa delle specifiche Bluetooth, ha cercato di chiarire meglio il concetto, invitando a stare maggiormente attenti alla sicurezza dei propri dispositivi."/>
  </head>
  <body>
    <article>
      <h1>I dispositivi Bluetooth possono essere hackerati anche da 1 km di distanza. Il chiarimento del SIG</h1>
      <address><time datetime="2019-11-05T14:53:00+00:00">05 Nov 2019, 14:53</time> by <a rel="author">Alessandro Crea</a></address>
      <p>Se pensate che il vostro <b>Bluetooth</b> sia solo una tecnologia di connessione a corto raggio probabilmente vi state sbagliando e questo potrebbe esporvi a rischi. <b>Il SIG</b>, (Bluetooth Special Interest Group), il consorzio che si occupa dello sviluppo dello standard, ha infatti <a href="https://www.bluetooth.com/bluetooth-technology/range/">chiarito </a>che, ‎sebbene il Bluetooth sia utilizzato per la maggior parte per connettere i dispositivi mobili con auricolari, smart speaker e altri accessori su brevi distanze, alcune connessioni Bluetooth <b>possono estendersi su distanze di oltre un chilometro, offrendo maggiore flessibilità ma facendo anche aumentare i rischi per la sicurezza</b>. ‎</p>
      <p>‎Il SIG ha chiarito comunque che la maggior parte delle connessioni a lungo raggio di questo tipo riguardano dispositivi industriali, ma anche reti di sensori su larga scala e alcuni droni, tuttavia <b>qualsiasi connessione potrebbe essere soggetta ad attacchi o violazioni da parte di criminali informatici</b>, che potrebbero tentare di dirottare i dispositivi connessi o anche le reti stesse per ottenere l’accesso. ‎</p>
      <figure>
        <img src="https://www.tomshw.it/images/images/2019/11/bt-2-60842.768x432.jpg"/>
        <figcaption>Photo credit - <a href="http://it.depositphotos.com/?utm_source=Tomshw&amp;utm_medium=freesub&amp;utm_campaign=IT-brand">depositphotos</a>.com</figcaption>
      </figure>
      <p>‎”In tutto il mondo, gli sviluppatori utilizzano il Bluetooth per ottenere connessioni wireless a distanze superiori a un chilometro, e queste connessioni sono alla base di casi d’uso di nuova generazione come il monitoraggio delle risorse industriali e le reti di sensori su larga scala”, ha spiegato Martin Woolley del SIG. ‎</p>
      <p>“Il Bluetooth può fare molto di più di quanto si creda comunemente e, attraverso l’innovazione nelle applicazioni di consumo, continua a migliorare la vita di milioni di persone in tutto il mondo. Ma, in qualche modo, il suo successo ha creato una percezione ristretta delle sue capacità”, ha aggiunto ancora Woolley. <b>‎L’indicazione migliore dunque, come sempre è quella di seguire il buon senso e non lasciare costantemente attivato il proprio modulo Bluetooth</b>, ma di accenderlo solo quando davvero richiesto, per poi spegnerlo appena finito di fare quello che ci serve.</p>
    </article>
  </body>
</html>