<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/aviaperevezennya-v-ukrajini-menshe-10-ukrajinciv-kupuvali-aviakvitki-za-ostanni-1-5-roku-novini-ukrajini-50051727.html"/>
    <meta property="og:site_name" content="НВ"/>
    <meta property="article:published_time" content="2019-11-05T14:05:00+00:00"/>
    <meta property="og:title" content="Розкіш, а не засіб пересування. За останні півтора року авіаквитки купували менше 10% українців — опитування"/>
    <meta property="og:description" content="Ціна на квитки залишається визначальним фактором для українців при виборі авіакомпанії, комфорт та пунктуальність грають значно меншу роль"/>
  </head>
  <body>
    <article>
      <h1>Розкіш, а не засіб пересування. За останні півтора року авіаквитки купували менше 10% українців — опитування</h1>
      <h2>Ціна на квитки залишається визначальним фактором для українців при виборі авіакомпанії, комфорт та пунктуальність грають значно меншу роль</h2>
      <address>
        <time datetime="2019-11-05T14:05:00+00:00">05 Nov 2019, 14:05</time>
      </address>
      <p>Лише 9,6% українців купували <a href="https://nv.ua/tags/aviasoobshchenie.html">авіаквитки</a> за останні півтора року. Про це свідчать результати соціологічного опитування, яке провів Київський міжнародний інститут соціології.</p>
      <p>Згідно з ними, 7,1% опитаних купували авіаквитки з міжнародним сполученням, 1,6% - зі сполученням в межах України, 0,9% - і з міжнародним сполученням, і зі сполученням в межах України.</p>
      <p>Серед тих, хто мав досвід придбання авіаквитків, 57,6% респондентів заявили, що для них низькі ціни є найважливішим фактором вибору авіакомпанії, 25,5% вказують на високий рівень обслуговування як найважливіший фактор, 14,8% - на пунктуальність авіакомпанії.</p>
      <p>Водночас, при решті однакових характеристик, 39,3% респондентів, які мали досвід придбання авіаквитків, віддали б перевагу іноземним авіалініям, 26,8% - українським авіалініям. Для 27,1% респондентів байдуже, іноземними чи українськими авіалініями користуватись.</p>
      <p>Також респондентам ставилося запитання: «Як ви ставитеся до наступних авіаліній, що діють в Україні?» щодо МАУ, Wizz Air, Ryan Air, SkyUp, Ernest Airlines, Мотор Січ. Серед респондентів, які мали досвід придбання квитків за останні півтора року, відповіді розподілились наступним чином:</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/026/096/big/7b3acd4f045ce207e1745685ce96717d.png?stamp=20191105160516&amp;q=85&amp;output=jpg&amp;bg=white"/>
        <figcaption>Фото: КМІС</figcaption>
      </figure>
      <p>
        <i>Опитування проходило з 8 по 20 вересня 2019 року. Методом особистого інтерв'ю опитано 1025 респондентів, що мешкають у 110 населених пунктах усіх регіонів України (крім АР Крим) за 4-х ступеневою стохастичною вибіркою, що репрезентативна для населення України віком від 18 років. Статистична похибка вибірки (з імовірністю 0,95 і за дизайн-ефекту 1,5) не перевищує: 4,7% для показників близьких до 50%, 4,1% — для показників близьких до 25%, 2,9% — для показників близьких до 10%, 2,1% — для показників близьких до 5%.</i>
      </p>
      <p>Читайте також:<br/><a href="https://nv.ua/ukr/biz/markets/mau-aviakompaniya-zaperechuye-mozhlive-bankrutstvo-novini-ukrajini-50051707.html">&amp;nbspІ мови бути не може. У МАУ прокоментували слова міністра про банкрутство авіакомпанії</a></p>
      <p>Раніше повідомлялося, <a href="https://nv.ua/biz/markets/vnutrennie-aviareysy-v-ukraine-kto-kuda-i-kak-chasto-letaet-novosti-ukrainy-50048105.html">скільки внутрішніх рейсів на тиждень буде виконуватися в Україні в період зимової навігації</a>.</p>
    </article>
  </body>
</html>