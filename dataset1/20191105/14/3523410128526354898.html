<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638351/%D9%85%D8%AE%D8%A7%D9%84%D9%81%D8%AA-%D9%87%D9%86%D8%AF-%D8%A8%D8%A7-%D8%A8%D8%B2%D8%B1%DA%AF%D8%AA%D8%B1%DB%8C%D9%86-%D9%82%D8%B1%D8%A7%D8%B1%D8%AF%D8%A7%D8%AF-%D8%AA%D8%AC%D8%A7%D8%B1%D8%AA-%D8%A2%D8%B2%D8%A7%D8%AF-%D8%AC%D9%87%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T14:41:00+00:00"/>
    <meta property="og:title" content="مخالفت هند با بزرگترین قرارداد تجارت آزاد جهان"/>
    <meta property="og:description" content="نخست وزیر هند با بزرگترین قرارداد تجارت آزاد جهان که قرار بود بین اعضای «آ سه آن» به امضا برسد مخالفت کرد."/>
  </head>
  <body>
    <article>
      <h1>
        <a href="https://www.bultannews.com/fa/news/638351/%D9%85%D8%AE%D8%A7%D9%84%D9%81%D8%AA-%D9%87%D9%86%D8%AF-%D8%A8%D8%A7-%D8%A8%D8%B2%D8%B1%DA%AF%D8%AA%D8%B1%DB%8C%D9%86-%D9%82%D8%B1%D8%A7%D8%B1%D8%AF%D8%A7%D8%AF-%D8%AA%D8%AC%D8%A7%D8%B1%D8%AA-%D8%A2%D8%B2%D8%A7%D8%AF-%D8%AC%D9%87%D8%A7%D9%86">مخالفت هند با بزرگترین قرارداد تجارت آزاد جهان</a>
      </h1>
      <h2>نخست وزیر هند با بزرگترین قرارداد تجارت آزاد جهان که قرار بود بین اعضای «آ سه آن» به امضا برسد مخالفت کرد.</h2>
      <address><time datetime="2019-11-05T14:41:00+00:00">05 Nov 2019, 14:41</time> by <a rel="author">بولتن نیوز | bultannews.com</a></address>
      <p>به گزارش بولتن نیوز،  هند همزمان با حضور نخست وزیر این کشور در بانکوک برای <b>مشارکت</b> در مذاکرات پیمان مشارکت <b>جامع اقتصادی منطقه ای</b>( RCEP) اعلام کرد که این کشور به این پیمان نخواهد پیوست.   کناره گیری دهلی نو از امضای این پیمان درحالی صورت گرفته که مذاکرات ۱۶ کشور عضو آ سه آن در هفت سال گذشته دراین زمینه تقریبا نهایی شده بود.   این اجلاس که از روز یکشنبه هفته جاری با شعار تقویت چند جانبه گرایی و ارتباطات و همکاری های تجاری منطقه ای و بین المللی آغاز شده امروزسه شنبه به کار خود پایان خواهد داد.   گزارش های رسانه ای حاکی است، برنامه ها برای توافق  در مورد امضای بزرگترین پیمان تجارت آزاد جهان (آر سی ایی پی) در اجلاس منطقه ای بانکوک، پس از اعتراضات داخلی به خصوص کشاورزان هندی مانع از ایجاد چنین توافقی شد.   پیشتر قرار بود این پیمان تا پایان سال جاری میلادی به امضای ۱۶ کشور برسد اما دولت تایلند روز دوشنبه  با صدور اطلاعیه ای اعلام کرد که امضای این پیمان تا فوریه سال ۲۰۲۰ طول خواهد کشید. کمی پس از آن هند دوشنبه شب گزارش داد که این کشور به پیمان تجارت آزاد آسیا- اقیانوسیه نمی پیوندد، چرا که این پیمان هراس تولید کنندگان داخلی هند را به دنبال داشته است.   ناندرا مودی نخست وزیر هند نیز شب گذشته در توئیتی اعلام کرد: شکل کنونی پیمان آر سی ایی پی به طور کامل بیان کننده روح و اصول اساسی آن نیست. برای هند امکان ندارد که به پیمان RCEP بپیوندد. این توئیت مودی در رسانه های جهان بازتاب گسترده ای داشته است.</p>
    </article>
  </body>
</html>