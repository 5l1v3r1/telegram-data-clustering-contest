<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%97%d7%93%d7%a9%d7%95%d7%aa/%d7%9e%d7%a8%d7%92%d7%a9-%d7%aa%d7%9c%d7%9e%d7%99%d7%93%d7%95%d7%aa-%d7%90%d7%95%d7%9c%d7%a4%d7%a0%d7%aa-%d7%94%d7%93%d7%a8-%d7%92%d7%a0%d7%99%d7%9d-%d7%9c%d7%99%d7%95%d7%95-%d7%a0%d7%99%d7%a6%d7%95%d7%9c%d7%aa-%d7%a9%d7%95%d7%90%d7%94-%d7%9e%d7%a4%d7%aa%d7%97-%d7%aa%d7%a7%d7%95%d7%94-%d7%91%d7%93%d7%a8%d7%9b%d7%94-%d7%94%d7%90%d7%97%d7%a8%d7%95%d7%a0%d7%94-415996/6"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-05T14:25:00+00:00"/>
    <meta property="og:title" content="מרגש: תלמידות אולפנת הדר גנים ליוו ניצולת שואה מפתח תקוה בדרכה האחרונה"/>
    <meta property="og:description" content="שרה פרייליך ז&quot;ל, ניצולת שואה מהעיר, הלכה לעולמה. תלמידות האולפנה של בני עקיבא החליטו להגשים את משאלתה האחרונה, וללוותה למנוחת עולמים. הרב אמיר סנדלר, ראש האולפנה: &quot;אנחנו נמצאים בנקודת זמן קריטית בה נעלמים שרידים אחרונים - ניצולי השואה&quot;"/>
  </head>
  <body>
    <article>
      <h1>מרגש: תלמידות אולפנת הדר גנים ליוו ניצולת שואה מפתח תקוה בדרכה האחרונה</h1>
      <h2>שרה פרייליך ז"ל, ניצולת שואה מהעיר, הלכה לעולמה. תלמידות האולפנה של בני עקיבא החליטו להגשים את משאלתה האחרונה, וללוותה למנוחת עולמים. הרב אמיר סנדלר, ראש האולפנה: "אנחנו נמצאים בנקודת זמן קריטית בה נעלמים שרידים אחרונים - ניצולי השואה"</h2>
      <address><time datetime="2019-11-05T14:25:00+00:00">05 Nov 2019, 14:25</time> by <a rel="author">מערכת mynet פתח תקוה</a></address>
      <figure>
        <img src="https://cdn.isnet.co.il/dyncontent/2019/11/5/26be3dc7-81a9-443a-ac76-33daef6bdf65.PNG"/>
        <figcaption>בנות האולפנה בהלוויה | צילום: עידו יחזקאלי</figcaption>
      </figure>
      <p>בקשת האחרונה של שרה פרייליך, ניצולת שואה בת 94, הייתה לא ללכת לעולמה לבדה, וביקשה שלא ישכחו אותה. זאת לאחר שחווה תחושת בדידות קשה בשנותיה האחרונות.</p>
      <p>תלמידות אולפנת הדר גנים בפתח תקוה, החליטו להגשים את בקשתה וליוו אותה השבוע למנוחת עולמים. נציגות מכובדת של תלמידות התייצבה במסע הלוויה וכיבדו את זכרה.</p>
      <p>באולפנה לא הסתפקו בכך. בנוסף ילמדו התלמידות את סיפור חייה של שרה, כיצד ניצלה ועל מסעה לארץ ישראל.</p>
      <figure>
        <img src="https://cdn.isnet.co.il/dyncontent/2019/11/5/2e8649e8-4e45-4941-a29e-d84364533139.PNG"/>
        <figcaption>צילום: עידו יחזקאלי</figcaption>
      </figure>
      <p>הרב אמיר סנדלר, ראש האולפנה: "אנחנו נמצאים בנקודת זמן קריטית בה נעלמים שרידים אחרונים - ניצולי השואה. לצד החובה לכבד אותם ולהעניק להם חיבוק גדול, יש חובה לזכור את סיפור חייהם כדי שנדע לספר לדורות הבאים. הנוכחות היום בהלוויה, היא רק תחילת הדרך מבחינתנו, לזכור ולהזכיר את שרה פרייליך ז"ל, כפי שביקשה וחדרה ללבבות כולנו".</p>
    </article>
  </body>
</html>