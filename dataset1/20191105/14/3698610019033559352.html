<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-kiyevi-v-seredu-ochikuyutsya-silni-porivi-vitru-328556_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T14:36:00+00:00"/>
    <meta property="og:title" content="У Києві в середу очікуються сильні пориви вітру"/>
    <meta property="og:description" content="Мешканці столиці мають бути обережними."/>
  </head>
  <body>
    <article>
      <h1>У Києві в середу очікуються сильні пориви вітру</h1>
      <h2>Мешканці столиці мають бути обережними.</h2>
      <address>
        <time datetime="2019-11-05T14:36:00+00:00">05 Nov 2019, 14:36</time>
      </address>
      <p>Мешканців Києва закликають бути обережними через прогнозовані <a href="https://dt.ua/UKRAINE/kiyan-poperedzhayut-pro-silniy-viter-ta-prosyat-ne-parkuvatis-pid-derevami-328373_.html"><b>пориви вітру</b></a> 15-24 м/с у середу, 6 листопада. Про це повідомляє сьогодні управління з питань цивільного захисту КМДА з посиланням на Укргідрометцентр.</p>
      <p>Під час сильного вітру необхідно щільно закрити усі вікна, прибрати з балконів предмети, які можуть випасти. На вулиці треба подалі триматися від рекламних щитів, ліній електропередачі та дерев. Щоб не наражати себе на небезпеку, краще сховатися в найближчому приміщенні або природному укритті подалі від великих дерев й не паркувати поруч з деревами автотранспорт.</p>
      <p>Управління з питань цивільного захисту рекомендує при падінні дерев чи гілок, травмуванні людей інформувати за телефонами 101 або 103.</p>
      <p>За прогнозами, Україна не потрапляє в групу країн, де буде зовсім кепсько унаслідок глобального потепління. Але межу 1,5°С Україна вже перетнула. Систему порушили, що призвело до збільшення кількості небезпечних погодних явищ. Докладніше про глобальне потепління читайте у матеріалі Ольги Скрипник "<a href="https://dt.ua/interview/svitlana-krakovska-pogodu-nam-diktuye-okean-311637_.html"><b>Світлана Краковська: "Погоду нам диктує океан"</b></a>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>