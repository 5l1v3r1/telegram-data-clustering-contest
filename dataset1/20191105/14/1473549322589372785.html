<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/mezczyzna-spadl-wprost-pod-najezdzajacy-pociag,983059.html"/>
    <meta property="og:site_name" content="TVN24"/>
    <meta property="article:published_time" content="2019-11-05T14:00:00+00:00"/>
    <meta property="og:title" content="Spadł wprost pod nadjeżdżający pociąg. Ratunek nadszedł w ostatniej chwili"/>
    <meta property="og:description" content="Nagranie zarejestrowane przez kamery na stacji kolejowej jest dramatyczne. Widać na nim, jak mężczyzna spada z peronu na tory, wprost pod nadjeżdżający pociąg. Na szczęście w ostatniej chwili sprze..."/>
  </head>
  <body>
    <article>
      <h1>Spadł wprost pod nadjeżdżający pociąg. Ratunek nadszedł w ostatniej chwili</h1>
      <address><time datetime="2019-11-05T14:00:00+00:00">05 Nov 2019, 14:00</time> by <a rel="author">ow//now</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/94cef0ff-d789-435c-96b2-f34f96db6418-480p.mp4"/>
        <figcaption>Mężczyzna spadł wprost pod najeżdżający pociąg<cite>Foto: [2019 Cable News Network All Rights Reserved] | Video: [2019 Cable News Network All Rights Reserved]</cite></figcaption>
      </figure>
      <h3>Nagranie zarejestrowane przez kamery na stacji kolejowej jest dramatyczne. Widać na nim, jak mężczyzna spada z peronu na tory, wprost pod nadjeżdżający pociąg. Na szczęście w ostatniej chwili sprzed rozpędzonej maszyny wyciągnął go pracownik linii przewozowej.</h3>
      <p>Do zdarzenia doszło w Oakland w Kalifornii w USA. Pasażer, który najprawdopodobniej rozmawiał przez telefon, zbliżył się do krawędzi peronu. W pewnym momencie stracił równowagę i spadł na tory, wprost pod nadjeżdżający pociąg. Wtedy na ratunek rzucił mu się pracownik linii przewozowej. Chwycił pasażera i dosłownie w ostatniej chwili wciągnął go z powrotem na peron.</p>
      <related>
        <a href="https://kontakt24.tvn.pl/jedzie-pociag-kobieta-chce-przebiec-przez-tory-przerazenie-po-prostu,306182.html"/>
      </related>
      <h3>"Właśnie po to jestem. Na tym polega moja praca"</h3>
      <p>Jak później tłumaczył, nie zrobił nic wielkiego, tylko to, co należało zrobić.</p>
      <p>- Odszedł na bok, stracił równowagę. Wiedział, że już spadnie. Szczęśliwie szybko chwyciłem go i udało mi się go wciągnąć na peron. Właśnie po to jestem. Na tym polega moja praca - mówił po całym zdarzeniu John O'Connor, pracownik komunikacji miejskiej w Oakland.</p>
      <p>Na amatorskim nagraniu wykonanym po całym zdarzeniu widać, jak pasażerowie na peronie biją brawo pracownikowi, a ten obejmuje uratowanego mężczyznę. - Dobra robota, stary - mówi ktoś spoza kadru.</p>
    </article>
  </body>
</html>