<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/403a07e70579281a/un-baietel-de-9-luni-transportat-cu-un-elicopter-smurd-la-chisinau-dupa-ce-a-suferit-arsuri-pe-90-din-suprafata-corpului.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-05T14:36:12+00:00"/>
    <meta property="og:title" content="Un băiețel de 9 luni, transportat cu un elicopter SMURD la Chișinău, după ce a suferit arsuri pe 90% din suprafața corpului"/>
    <meta property="og:description" content="Un băiețel de 9 luni din localitatea Crihana Veche, raionul Cahul, a suferit arsuri de gradul II şi III pe 90% din suprafeţa corpului, după ce a căzut o cratiță cu apă fierbinte.Un echipaj aero medical SMURD Galaţi a efectuat o intervenţie aeriană pentru a-l aduce de la Cahul la Chişinău."/>
  </head>
  <body>
    <article>
      <h1>Un băiețel de 9 luni, transportat cu un elicopter SMURD la Chișinău, după ce a suferit arsuri pe 90% din suprafața corpului</h1>
      <address><time datetime="2019-11-05T14:36:12+00:00">05 Nov 2019, 14:36</time> by <a rel="author">Jurnal.md</a></address>
      <p>
        <b>Un băiețel de 9 luni din localitatea Crihana Veche, raionul Cahul, a suferit arsuri de gradul II şi III pe 90% din suprafeţa corpului, după ce a căzut o cratiță cu apă fierbinte.</b>
      </p>
      <p>
        <b>Un echipaj aero medical SMURD Galaţi a efectuat o intervenţie aeriană pentru a-l aduce de la Cahul la Chişinău.</b>
      </p>
      <p>Potrivit IGSU, micuţul a suferit arsuri, după ce o cratiţă cu apă fierbinte a căzut din imprudenţă.</p>
      <p>Echipajul SMURD Galaţi a preluat copilul din cadrul spitalului din Cahul şi l-a transportat la Chişinău.</p>
      <p>Pe parcursul zborului copilul a fost strict monitorizat, fără de a suporta complicaţii.</p>
      <p>La aterizarea elicopterului copilul a fost preluat de o echipă de medici şi transportat de urgenţă la Spitalul Republican pentru Copii „Emilian Coţaga” pentru îngrijiri ulterioare.</p>
      <p>Potrivit IGSU aceasta este a paisprezecea intervenţie aero – medicală SMURD de la începutul anului 2019 pentru cetăţenii din Republica Moldova. </p>
    </article>
  </body>
</html>