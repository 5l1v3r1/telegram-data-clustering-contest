<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545071.html/%DA%A9%D9%85%DA%A9-%DB%8C%DA%A9-%D9%85%DB%8C%D9%84%DB%8C%D8%A7%D8%B1%D8%AF-%D8%B1%DB%8C%D8%A7%D9%84%DB%8C-%D8%AE%DB%8C%D8%B1%DB%8C%D9%86-%D8%A8%D9%87-%D8%AD%D9%88%D8%B2%D9%87-%D8%B3%D9%84%D8%A7%D9%85%D8%AA-%D8%AF%D8%B1-%D8%A8%D8%AE%D8%B4-%D8%AC%D9%86%DA%AF%D9%84-%D8%B1%D8%B4%D8%AA%D8%AE%D9%88%D8%A7%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T14:51:00+00:00"/>
    <meta property="og:title" content="کمک یک میلیارد ریالی خیرین به حوزه سلامت در بخش جنگل رشتخوار"/>
    <meta property="og:description" content="مدیر شبکه بهداشت و درمان شهرستان رشتخوار از کمک بیش از یک میلیارد ریالی خیرین حوزه سلامت، جهت تجهیز مرکز خدمات جامع سلامت در شهر جنگل این شهرستان خبر داد."/>
  </head>
  <body>
    <article>
      <h1>کمک یک میلیارد ریالی خیرین به حوزه سلامت در بخش جنگل رشتخوار</h1>
      <h2>مدیر شبکه بهداشت و درمان رشتخوار خبر داد؛</h2>
      <address>
        <time datetime="2019-11-05T14:51:00+00:00">05 Nov 2019, 14:51</time>
      </address>
      <p>مدیر شبکه بهداشت و درمان شهرستان رشتخوار از کمک بیش از یک میلیارد ریالی خیرین حوزه سلامت، جهت تجهیز مرکز خدمات جامع سلامت در شهر جنگل این شهرستان خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ جواد اشترایه مدیر شبکه بهداشت و درمان شهرستان رشتخوار صبح امروز در گفت و گو با خبرنگار <a href="http://sobhtoos.ir/">صبح توس</a>؛ با اشاره به اینکه خیرین در سطح شهرستان همکاری خوبی در حوزه سلامت با شبکه بهداشت این شهرستان دارند، افزود: بیش از یک میلیارد ریال خیرین سلامت در بخش جنگل شهرستان رشتخوار برای تجهیز مرکز خدمات جامع سلامت شهر جنگل کمک کردند.</p>
      <p>وی در همین رابطه گفت: خیر نیک اندیش حاج محمد کافی به همراه تعدادی از خیرین سلامت بخش جنگل در اقدامی خداپسندانه مبلغ ۱۰۳ میلیون تومان جهت خرید تجهیزات لوازم پزشکی (دستگاه الکتروشوک) به مرکز خدمات جامع سلامت جنگل اهدا کرده اند.</p>
      <p>مدیر شبکه بهداشت و درمان رشتخوار با قدردانی از این خیرین گرانقدر، گفت: امید است این همدلی مردم در بخش سلامت و کمک به هم نوع، بیش از پیش تقویت شود و شاهد رشد کمک های انسان دوستانه در تمام زمینه ها به خصوص در زمینه تجهیزات پزشکی و ساخت مرکز و تسهیلات زایمانی شهر جنگل باشیم.</p>
      <p>وی در ادامه با اشاره به اینکه ثمرات وقف برای خیرین تا همشه ساری و جاری است، افزود: اقدامات خیرخواهانه علاوه بر لذت معنوی در دنیا، توشه ای برای خیرین گرانقدر است.</p>
      <p>مرکز بهداشت و درمان شهرستان رشتخوار دارای ۷ مرکز خدماتی جامع سلامت شامل مراکز رشتخوار، جنگل، احمد آباد، زرغری، فتح آباد، سنگان و عباس آباد فرامیشان است.</p>
      <p>انتهای پیام/</p>
    </article>
  </body>
</html>