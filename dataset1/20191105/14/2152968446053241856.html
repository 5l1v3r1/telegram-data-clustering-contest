<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/05/iznenada-chaka-mecheto-koeto-se-kype-v-basein-na-hotel-v-sopot.428614"/>
    <meta property="og:site_name" content="Dnes.bg"/>
    <meta property="article:published_time" content="2019-11-05T14:50:00+00:00"/>
    <meta property="og:title" content="Изненада чака мечето, което се къпе в басейн на хотел в Сопот"/>
    <meta property="og:description" content="50 кг мед и 100 кг тиква чакат Суими, за да се нахрани и заспи | Dnes.bg"/>
  </head>
  <body>
    <article>
      <h1>Изненада чака мечето, което се къпе в басейн на хотел в Сопот</h1>
      <h2>50 кг мед и 100 кг тиква чакат Суими, за да се нахрани и заспи</h2>
      <address><time datetime="2019-11-05T14:50:00+00:00">05 Nov 2019, 14:50</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Служителите на хотела в Сопот, в чийто басейн редовно се къпе малко мече, са подготвили изненада за животното. <br/><br/>При следващата му поява в комплекса там ще го очакват 50 кг мед, 100 кг тиква и 100 кг овес.</p>
      <p>Идеята е мечката, която вече носи името Суими, да се нахрани добре, за да може да заспи зимен сън.<br/><br/>Пред Нова телевизия Златю Кличев, директор на Държавното горско стопанство в Карлово каза, че вече е създадена организация за улавяне и преместване на мечето на безопасно за него място – най-вероятно в Централния Балкан.<br/><br/>Властите уверяват, че животното няма да бъде отстреляно, нито наранено по какъвто и да било начин.<br/><br/>Преди дни от хотела разпространиха видеокадри с мечката, плуваща в топлия басейн на хотела. <br/><br/>На видеото се вижда как след нощното къпане животното се разхожда кротко из комплекса и се опитва да си вземе сладолед.</p>
      <related>
        <h4>Още по темата</h4>
        <a href="https://www.dnes.bg/stranata/2019/11/01/gorskite-uspokoiavat-niama-da-otstrelvat-mechkata-krai-sopot.428269"/>
        <a href="https://www.dnes.bg/stranata/2019/11/01/mechka-se-izkypa-v-baseina-na-lifta-v-sopot.428188"/>
      </related>
    </article>
  </body>
</html>