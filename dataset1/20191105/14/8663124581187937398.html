<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-bavariya-olimpiakos-ochikuyemo-na-rezul-tatyvnu-gru-vid-gospodariv/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-05T14:11:00+00:00"/>
    <meta property="og:title" content="Прогноз і ставка. «Баварія» – «Олімпіакос»: очікуємо на результативну гру від господарів"/>
    <meta property="og:description" content="Сьогодні мюнхенці проведуть свій перший матч після звільнення Ніко Ковача. До «Баварії» завітає «Олімпіакос». Греки вже продемонстрували характер у домашній грі, тому можуть і в гостях потріпати нерви фавориту. Прогнозую перемогу господарів через верх, але очікую на розв’язку саме в другій половині гри. Граємо ординар із коефіцієнтом 2.07."/>
  </head>
  <body>
    <article>
      <h1>Прогноз і ставка. «Баварія» – «Олімпіакос»: очікуємо на результативну гру від господарів</h1>
      <address><time datetime="2019-11-05T14:11:00+00:00">05 Nov 2019, 14:11</time> by <a rel="author">Михайло Кузьменко</a></address>
      <p>Сьогодні мюнхенці проведуть свій перший матч після звільнення Ніко Ковача. До «Баварії» завітає «Олімпіакос». Греки вже продемонстрували характер у домашній грі, тому можуть і в гостях потріпати нерви фавориту. Прогнозую перемогу господарів через верх, але очікую на розв’язку саме в другій половині гри. Граємо ординар із коефіцієнтом 2.07.</p>
      <p>
        <b>19:55, 06 лис 2019</b>
      </p>
      <p>«Баварія» цими вихідними зазнала розгромної поразки від «Айнтрахта» 1:5 у меншості. Цей матч став останнім для хорватського тренера Ніко Ковача. «Думаю, це єдино вірне рішення для «Баварії» зараз, – прокоментував своє звільнення Ніко Ковач. – Це були хороші півтора року, ми виграли чемпіонат, Кубок і Суперкубок Німеччини, але тепер разом з братом Робертом йдемо». До призначення нового тренера з командою працюватиме Ханс Флік.</p>
      <p>Чи вплине дана новина на командну гру та взагалі на тактику «Баварії» у грі проти «Олімпіакоса»? Гадаю, що як мінімум самі гравці мюнхенського гранду жадатимуть реваншуватися в очах вболівальників. «Баварія» – найрезультативніша команда Ліги чемпіонів після трьох зіграних турів. Тринадцять голів у активі господарів, п’ять із яких забив Левандовскі, а чотири – Гнабрі. Перемога виведе «Червоних» в 1/8 фіналу, але мюнхенців влаштує і нічия, якщо «Тоттенхем» переможе в Белграді.</p>
      <p>«Олімпіакос» у Піреї дав гідний бій «Баварії», програвши 2:3. У попередньому виїзному матчі проти «Црвени Звезди» греки також довго тримали перевагу, але не втримали своє лідерство у другій половині гри. Переконаний, сьогодні команда Педро Мартінша спробує знову гідно показати себе на «Альянц Арені». Склад гостей досить зіграний, може скористатися помилками опонента і вміє реалізовувати свої моменти.</p>
      <p>Букмекери очікують на розгром андердога. Так, злість господарів та бажання оформити вихід у плей-оф можуть посприяти черговому верховому шоу від нападу ФК «Голлівуд». Але коефіцієнти досить малі, а ризик потрапити у невірну фору чи тотал – високий. Все ж, якщо поглянути на статистику «Баварії» у рідних стінах, то можна помітити одну цікаву деталь, яка наштовхнула мене знайти непоганий варіант. Вдома «Баварія» зіграла цього сезону шість офіційних матчів. У чотирьох із них більша результативність господарів була саме у другій половині гри. Більше того, дана тенденція повторилася у всіх поєдинках групового етапу ЛЧ. Саме через це пропоную перевірити позицію «Баварія» – результативність таймів: 2 тайм&gt;1 тайм» за коефіцієнт 2.07 від БК <a href="https://bookmaker-ratings.com.ua/review/obzor-bukmekerskoy-kontory-favoritbet/">Favbet</a>.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/pszh-bryugge-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/bavariya-olimpiakos-prognoz-i-stavka-oleksiya-andronova/"/>
        <a href="https://bookmaker-ratings.com.ua/tips/lokomotyv-yuventus-prognoz-i-stavka-oleksiya-andronova/"/>
      </related>
    </article>
  </body>
</html>