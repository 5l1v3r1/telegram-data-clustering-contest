<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740074"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T14:00:00+00:00"/>
    <meta property="og:title" content="ขำลั่น!'บุ้ง ใบหยก'ส่งความห่วงใยถึง'บอย'แต่คนละคนกัน"/>
    <meta property="og:description" content="บุ้ง ใบหยก โพสต์ไอจีแทน หลังส่งความห่วงใยไปไม่ถึง บอย-ปกรณ์ ที่ป่วยต้องนอนโรงพยาบาล ด้านชาวเน็ตแห่ขำมากมาย"/>
  </head>
  <body>
    <article>
      <h1>ขำลั่น!'บุ้ง ใบหยก'ส่งความห่วงใยถึง'บอย'แต่คนละคนกัน</h1>
      <address>
        <time datetime="2019-11-05T14:00:00+00:00">05 Nov 2019, 14:00</time>
      </address>
      <p>
        <b>บุ้ง ใบหยก โพสต์ไอจีแทน หลังส่งความห่วงใยไปไม่ถึง บอย-ปกรณ์ ที่ป่วยต้องนอนโรงพยาบาล ด้านชาวเน็ตแห่ขำมากมาย</b>
      </p>
      <p>ต้องนอนโรงพยาบาลเพื่อรักษาตัวเองจากการถูกแมลงกัดจนต้องผ่าตัดด่วน สำหรับนักแสดงหนุ่มอารมณ์ดี <b>บอย-ปกรณ์ ฉัตรบริรักษ์</b> แต่เจ้าตัวก็ยังไม่เครียดใดๆ หลังผ่าตัดหนุ่มบอยก็ยังคงมีกำลังใจดีและมีโมเมนต์ฮาๆออกมาให้แฟนๆไม่ต้องห่วงอยู่ตลอด</p>
      <figure>
        <img src="https://www.dailynews.co.th/admin/upload/20191105/news_lBqbQZidpT125400_533.jpg?v=20191106094?v=7308"/>
      </figure>
      <p>ล่าสุดในอินสตาแกรมของสาว <b>บุ้ง ใบหยก </b>ภรรยาของอดีตนักแสดงรุ่นใหญ่ <b>เวฟ-สาริน</b> ก็ได้โพสต์รูปข้อความแชทของตนเอง โดยแท็กทั้งหนุ่ม <b>บอย-ปกรณ์</b> และหนุ่ม <b>บอย-พิษณุ</b> พร้อมแคปชั่นชวนฮาสุดๆว่า <br/><b><i>“กัลยาณมิตร <a href="https://www.instagram.com/boy_pakorn/">@boy_pakorn</a> ไม่สบาย ก็อยากจะส่งความหวังดี ความเป็นห่วงไปหาแหละ แต่ข้อความไปไม่ถึงซักที ...... ส่งผิดบอย <a href="https://www.instagram.com/boy_pisanu/">@boy_pisanu</a>” </i></b>พอสาวบุ้งโพสต์รูปลงไปหนุ่มบอย-ปกรณ์ ก็ได้มาตอบกลับว่า <b><i>“ฮ่าๆๆๆๆๆๆๆ จนถึงตอนนี้ส่งหาผมยัง” </i></b>จากนั้นสาวบุ้งก็ได้มาตอบกลับอีกว่า <b><i>“<a href="https://www.instagram.com/boy_pakorn/">@boy_pakorn</a> ยัง กลัวไม่ถึงอีก เลยลง ig แทน”</i></b> ด้านหนุ่ม <b>บอย-พิษณุ</b> เองก็ได้เข้ามาคอมเมนต์ในภาพดังกล่าวว่า <b><i>“5555”<br/></i></b>ซึ่งก็มีคนมากดไลค์ให้เรื่องนี้ของสาวบุ้งมากมาย<br/><br/>ขอขอบคุณภาพประกอบจากอินสตาแกรม @boy_pakorn , @bungbaiyoke</p>
      <figure>
        <img src="https://www.dailynews.co.th/admin/upload/20191105/news_bfSJrgwUWL125348_533.jpg?v=20191106094?v=9363"/>
      </figure>
      <p> </p>
    </article>
  </body>
</html>