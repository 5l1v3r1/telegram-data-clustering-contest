<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545158.html/%D9%85%D8%AF%D8%A7%D8%AD%D8%A7%D9%86--%D9%85%D8%B1%D9%88%D8%AC%D8%A7%D9%86-%D9%81%D8%B1%D9%85%D8%A7%DB%8C%D8%B4%D8%A7%D8%AA-%D8%B1%D9%87%D8%A8%D8%B1%DB%8C-%D9%87%D8%B3%D8%AA%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T14:10:00+00:00"/>
    <meta property="og:title" content="مداحان، مروجان فرمایشات رهبری هستند"/>
    <meta property="og:description" content="فرمانده انتظامی استان با بیان اینکه مداحان رسالت خطیر در قبال تعلیم و تربیت منطبق با فرامین اسلام و ایجاد شور و شعور حسینی در جامعه دارند؛ گفت: مداحان، روایتگران نهضت سرخ عاشورا و مروجان فرمایشات مقام معظم رهبری هستند."/>
  </head>
  <body>
    <article>
      <h1>مداحان، مروجان فرمایشات رهبری هستند</h1>
      <h2>فرمانده انتظامی استان اردبیل:</h2>
      <address>
        <time datetime="2019-11-05T14:10:00+00:00">05 Nov 2019, 14:10</time>
      </address>
      <p>فرمانده انتظامی استان با بیان اینکه مداحان رسالت خطیر در قبال تعلیم و تربیت منطبق با فرامین اسلام و ایجاد شور و شعور حسینی در جامعه دارند؛ گفت: مداحان، روایتگران نهضت سرخ عاشورا و مروجان فرمایشات مقام معظم رهبری هستند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sabalanema.ir/">سبلان‌ما</a>، سردار "هوشنگ حسینی" صبح امروز در دیدار و عیادت از مداح عاشورایی و رزمنده جانباز بسیجی حاج "سید محمد عاملی" با آرزوی صحت و سلامتی برای وی اظهار داشت: قطعا" امام حسین(ع) به پاس خدمتگزاری به هئیت های مذهبی و دسته های عزاداری، ارائه ادبیات شایسته در وصف شهدای کربلا و تلاش و مجاهدت در راه ترویج ، تبلیغ و اشاعه فرهنگ ناب اسلامی و عاشورایی شافع شما خواهد بود.</p>
      <p>وی مداحی در وصف اهل بیت (ع) و ذکر مصائب ائمه معصومین را افتخاری مقدس و ماندگار و ذخیره ای ارزشمند برای آخرت توصیف کرد و افزود: ذاکران و مدیحه سرایان حسینی(ع)، مروجان فرهنگ عاشورا و سرمایه ای گرانبها در مسیر دستیابی به اهداف عالیه نظام اسلامی و تبیین و توسعه معارف اسلامی و ارزش های دینی هستند.</p>
      <p>فرمانده انتظامی استان اردبیل با بیان اینکه مداحان رسالت خطیر و مسئولیت مهمی در قبال تعلیم و تربیت منطبق با فرامین دین مبین اسلام و ایجاد شور، شعور و نشاط حسینی در جامعه دارند؛ گفت: مداحان، روایتگران نهضت سرخ عاشورا و مروجان فرمایشات مقام معظم رهبری هستند.</p>
      <p>در این دیدار حاج  "سید محمد عاملی" با قدردانی از خدمات رسانی شایسته ناجا و آرامش آفرینی عامه پسند پلیس گفت: به حول و قوه الهی با ایثارگری، جانفشانی و تلاش مسئولانه و متهدانه پلیس شاهد حاکمیت امنیت پایدار در جامعه هستیم.</p>
      <p> </p>
      <p>انتهای پیام/</p>
    </article>
  </body>
</html>