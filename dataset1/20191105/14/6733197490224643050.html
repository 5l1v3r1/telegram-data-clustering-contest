<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/novy-ford-bronco-odhalen-v-zavodni-verzi-dve-turba-bude-mit-i-produkcni-verze"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-05T14:00:00+00:00"/>
    <meta property="og:title" content="Nový Ford Bronco odhalen v závodní verzi. Dvě turba bude mít i produkční verze"/>
    <meta property="og:description" content="Nové Bronco pomalu klepe na dveře. Jeho podobu alespoň částečně ukazuje závodní speciál."/>
  </head>
  <body>
    <article>
      <h1>Nový Ford Bronco odhalen v závodní verzi. Dvě turba bude mít i produkční verze</h1>
      <h2>Nové Bronco pomalu klepe na dveře. Jeho podobu alespoň částečně ukazuje závodní speciál.</h2>
      <address><time datetime="2019-11-05T14:00:00+00:00">05 Nov 2019, 14:00</time> by <a rel="author">Vladimír Kadera</a></address>
      <p>Sériová podoba nového Fordu Bronco se ukáže až příští jaro. Vzhledem k oslavám 50. výročí vítězství v závodě Baja 1000, které automobilce vybojoval Rod Hall, nám něco ukázali alespoň zástupci závodního oddělení Ford Performance. V rámci oslav představili závodní verzi očekávaného vozu, která nese název Bronco R Prototype.</p>
      <related>
        <a href="https://www.autorevue.cz/dostane-novy-ford-bronco-odnimatelne-dvere-patentove-nakresy-tomu-nasvedcuji"/>
      </related>
      <p>Podle ní si samozřejmě nelze udělat kompletní představu o finální podobě vozu, mlhavé nástřely toho, co nás na jaře čeká však ano. Bronco byla vždy velmi zajímavá alternativa <a href="https://www.autorevue.cz/test-jeep-wrangler-unlimited-22-crd-awd-sahara-hodinky-s-vodotryskem">Jeepu Wrangler</a>. Svou karoserií tvaru krabice, na americké poměry kompaktními rozměry a skvělými schopnostmi v terénu jde o takovou michiganskou obdobu <a href="https://www.autorevue.cz/nove-suzuki-jimny-2019-v-cr-cena-vybava-priplatky-technicka-data-fotky">Suzuki Jimny</a>.</p>
      <p>Protože R Prototype je pořádné závodní auto do terénu, musí tak být i patřičně vybaveno. Díky speciálně postavenému podvozku se při skocích mohou kola extrémně prověsit, u těch zadních to dělá téměř půl metru. Samotné 17palcové disky na sobě mají pneumatiky o velikosti 37 palců.</p>
      <related>
        <a href="https://www.autorevue.cz/prvni-test-suzuki-jimny-15-vvt-2019-seriozne-do-terenu-nikdy"/>
      </related>
      <p>S informacemi o pohonném ústrojí byl Ford poněkud skromný. Brian Novak, vedoucí divize Ford Performance však prozradil, že dokonce i dvakrát přeplňovaný motor EcoBoost ze závodní verze představuje to, co poté uvidíme i v produkční verzi.</p>
      <p>To by naznačovalo šestiválcový motor ze současné produkce, kterým je vybavený například pick-up F-150. V případě verze Raptor produkuje dokonce 457 koní, to by bylo velmi slušné. Uvidíme ale, až se Ford představí, třeba spoustou věcí překvapí.</p>
      <related>
        <h4>Určitě si přečtěte</h4>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.auto.cz/kawasaki-zamirila-do-italie-a-vysledkem-je-sokujici-bimota-tesi-h2-131936"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.auto.cz/novy-konkurent-rolls-royce-odhaluje-plany-cinske-hongqi-chce-dobyt-svet-luxusu-131965"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
        <a href="https://www.autorevue.cz/test-ojetiny-ford-mondeo-je-to-nejlepsi-co-muzete-koupit-vazne"/>
        <a href="https://www.autorevue.cz/slabym-skodam-kamiq-a-scala-je-konec-nyni-mohou-mit-az-181-koni-a-305-nm"/>
        <a href="https://www.autorevue.cz/gang-hells-angels-wiki-historie-dobove-fotky"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
      </related>
    </article>
  </body>
</html>