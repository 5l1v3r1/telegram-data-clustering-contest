<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/skandal-vv-vatikana-s-bremenni-monakhini_news707507.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-05T14:02:00+00:00"/>
    <meta property="og:title" content="Скандал във Ватикана с бременни монахини"/>
    <meta property="og:description" content="Църквата започна разследване по случая"/>
  </head>
  <body>
    <article>
      <h1>Скандал във Ватикана с бременни монахини</h1>
      <h2>Църквата започна разследване по случая</h2>
      <address>
        <time datetime="2019-11-05T14:02:00+00:00">05 Nov 2019, 14:02</time>
      </address>
      <p>https://blitz.bg/svyat/skandal-vv-vatikana-s-bremenni-monakhini_news707507.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572952147-nuu.jpg"/>
      </figure>
      <p><b>Католическата църква започна разследване, след като две монахини мисионерки забременели докато работели в Африка. Жените, които били членки на два различни ордена в Сицилия, трябва да родят скоро, въпреки че са дали обет за целомъдрие, съобщава „Дейли Мейл“.<br/> </b><br/>Едната, която е на висока позиция в ордена си, разбрала, че е бременна от няколко седмици, докато другата установила бременността си чак след като почувствала болки в стомаха.<br/> <br/>И двете са подложени на натиск да се откажат от религиозния живот, а скандалът предизвика истински шок сред духовенството.<br/> <br/>Едната монахиня, на 34 години, открила, че е бременна, след като отишла в болница с оплаквания за болки в стомаха, съобщават италиански медии. Орденът ѝ не се споменава, но се твърди, че манастирът ѝ се намира в планината Неброди в Сицилия.<br/> <br/>Тя е преместена в Палермо, където се подготвя за раждането.<br/> <br/>Втората монахиня, която е от Мадагаскар, разбрала, че е бременна още в началото. Тя е старша монахиня и се грижи за възрастни хора в Рагуза. Тя вече се е прибрала в родната си страна.<br/> <br/>„Тази новина предизвиква смайване. Изглежда, че двете жени са били в родните си страни и очевидно са имали сексуални контакти. Води се разследване. И двете са следвали строги правила за целомъдрие, но грижата за децата им е от първостепенно значение“, заяви източник от Рим.<br/><br/><b>Превод и редакция: БЛИЦ </b></p>
    </article>
  </body>
</html>