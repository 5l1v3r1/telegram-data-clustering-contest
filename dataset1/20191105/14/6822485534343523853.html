<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814124.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T14:39:00+00:00"/>
    <meta property="og:title" content="شاخص کل بورس رشد کرد"/>
    <meta property="og:description" content="به گزارش ‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌فارس،‌‌ شاخص کل بورس اوراق بهادار تهران در پایان معاملات امروز سه‌شنبه 14 آبان 98 با 656 واحد رشد به رقم 305 هزار و 333 واحد رسید."/>
  </head>
  <body>
    <article>
      <h1>شاخص کل بورس رشد کرد</h1>
      <address>
        <time datetime="2019-11-05T14:39:00+00:00">05 Nov 2019, 14:39</time>
      </address>
      <p>شاخص کل بورس اوراق بهادار تهران در پایان معاملات امروز سه‌شنبه با ۶۵۶ واحد رشد همراه شد.</p>
      <p>به گزارش ‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌فارس،‌‌ شاخص کل بورس اوراق بهادار تهران در پایان معاملات امروز سه‌شنبه 14 آبان 98 با 656 واحد رشد به رقم 305 هزار و 333 واحد رسید.</p>
      <p>شاخص کل با معیار هموزن 372 واحد تقویت شده و به رقم 85 هزار و 688 واحد رسید.</p>
      <p>ارزش روز بازار در بورس اوراق بهادار تهران امروز به بیش از یک میلیون و 113 هزار میلیارد تومان رسید.</p>
      <p>معامله‌گران بورس بیش از 2.9 میلیارد سهام و حق تقدم و اوراق مالی در قالب 353 هزار نوبت معامله و به ارزش 1235 میلیارد تومان دادوستد کردند.</p>
      <p>شاخص قیمت با معیار وزنی ـ ارزشی امروز 175 واحد رشد کرده و به رقم 81 هزار و 801 واحد رسید.</p>
      <p>شاخص قیمت با معیار هموزن 249 واحد رشد کرده و به رقم 57 هزار و 296 واحد رسید.</p>
      <p>شاخص آزاد شناور 875 واحد تقویت شده و به رقم 349 هزار و 493 واحد رسید.</p>
      <p>شاخص بازار اول بورس با رشد 338 واحد به رقم 221 هزار و 460 واحد رسید.</p>
      <p>شاخص بازار دوم بورس با افزایش 1959 واحد به رقم 622 هزار و 969 واحد رسید.</p>
      <p>امروز نمادهای بانک ملت، پتروشیمی پارس، ایران‌خودرو، پتروشیمی خلیج فارس، صنایع شیمیایی ایران و پتروشیمی نوری بیشترین اثر تقویتی در شاخص کل بورس را داشتند و نماد بانک پارسیان بیشترین اثر کاهشی در شاخص بورس را داشته است.</p>
      <p>نمادهای پربیننده در بورس امروز شامل بانک تجارت با قیمت هر سهم 454 ریال، بانک ملت 5407 ریال، بانک اقتصاد نوین 2898 ریال و شرکت‌های مس شهید باهنر، سایپا، صنایع شیمیایی ایران و ایران‌ترانسفو از نمادهای پربیننده بودند.</p>
      <p>امروز در پایان معاملات در فرابورس ایران شاخص کل بدون تغییر در رقم 3884 واحد باقی ماند. ارزش روز بازار اول و دوم فرابورس به بیش از 222 هزار میلیارد تومان رسید.</p>
      <p>امروز معامله‌گران بورس بیش از 812 میلیون سهام حق تقدم و اوراق مالی به ارزش 699 میلیارد تومان و در قالب 205 هزار معامله دادوستد کردند.</p>
      <p>امروز نمادهای توسعه مولد نیروگاهی جهرم، قاسم ایران و بیمه کوثر، بیشترین اثر افزایشی در شاخص فرابورس را داشتند و نمادهای تولید نیروی برق دماوند، ذوب‌آهن اصفهان، پتروشیمی مارون و مادیران بیشترین اثر کاهشی در شاخص فرابورس را داشتند.</p>
      <p>نمادهای پربیننده در فرابورس امروز شامل ذوب‌آهن اصفهان، صنایع کاغذ پارس، سرمایه‌گذاری میراث فرهنگی، توسعه مولد نیروگاهی جهرم، جنرال مکانیک، ریل پرداز سیر، پتروشیمی زاگرس از نمادهای پربیننده فرابورس بودند.</p>
      <p>امروز با پیام ناظر بازار، برخی از نمادهای بورس مشمول توقف، برخی بازگشایی شده، برخی مشمول حراج و تعدادی نیز مشمول وقفه معاملاتی شدند.</p>
      <p>امروز توقف نماد حفاری شمال به علت افشای اطلاعات بااهمیت گروه الف روی داد. همچنین اطلاعیه در مورد عدم تایید بخشی از معاملات نماد سرمایه‌گذاری نیرو منتشر شد.</p>
      <p>در پیام دیگری از ناظر بازار، توقف نماد سرمایه‌گذاری البرز به علت افشای اطلاعات با اهمیت گروه ب روی داد.</p>
      <p>وقفه معاملاتی نماد فنرسازی خاور، به علت بیش از 20 درصدی قیمت روی داد. بازگشایی نماد لوله و ماشین‌سازی ایران، حراج مجدد نمادهای معاملاتی سیمان فارس و نساجی بروجرد روی داد.</p>
      <p>همچنین وقفه معاملاتی نماد شرکت پارس خزر و شرکت لعابیران به علت تغییرات بیش از 20 درصدی قیمت روی داد.</p>
      <p>همچنین بازگشایی نماد معاملاتی قند ثابت خراسان، شرکت‌ باما و بیمه ملت، روی داد. حراج مجدد نماد معاملاتی حق تقدم سیمان فارس نو، شرکت پارس‌ سوئیچ، فنرسازی زر و شرکت تامین سرمایه امید روی داد.</p>
      <p>وقفه معاملاتی نماد شرکت آبسال و شرکت تولیدی مهرام و شرکت صنایع شیمیایی سینا و نیز شرکت کنترل خوردگی تکین‌کو روی داد.</p>
      <p>نمادهای معاملاتی سیمان فارس، نساجی بروجرد مشمول دستورالعمل رفع گره معاملاتی شدند.</p>
      <p>توقف نماد بیمه ملت به علت افشای اطلاعات بااهمیت گروه ب روی داد.</p>
    </article>
  </body>
</html>