<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814116.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T14:41:00+00:00"/>
    <meta property="og:title" content="ابراز نگرانی بحرین از حضور در عراق"/>
    <meta property="og:description" content="به گزارش ایسنا، تیم‌های ملی فوتبال بحرین و عراق در گروه C جام جهانی فوتبال ۲۰۲۲ با هنگ کنگ و ایران هم گروه هستند. تیم فوتبال بحرین قرار است ۲۸ آبان‌ در عراق مهمان تیم ملی این کشور باشد و بر این اساس فدراسیون فوتبال بحرین در نامه‌ای به فدراسیون جهانی فوتبال نسبت به حضور در این کشور ابراز نگرانی کرده است."/>
  </head>
  <body>
    <article>
      <h1>ابراز نگرانی بحرین از حضور در عراق</h1>
      <address>
        <time datetime="2019-11-05T14:41:00+00:00">05 Nov 2019, 14:41</time>
      </address>
      <p>فدراسیون فوتبال بحرین در نامه‌ای به فیفا نسبت به حضور تیم ملی این کشور در عراق با توجه به شرایط امنیتی آن، ابراز نگرانی کرد.</p>
      <p>به گزارش ایسنا، تیم‌های ملی فوتبال بحرین و عراق در گروه C جام جهانی فوتبال ۲۰۲۲ با هنگ کنگ و ایران هم گروه هستند. تیم فوتبال بحرین قرار است ۲۸ آبان‌ در عراق مهمان تیم ملی این کشور باشد و بر این اساس فدراسیون فوتبال بحرین در نامه‌ای به فدراسیون جهانی فوتبال نسبت به حضور در این کشور ابراز نگرانی کرده است.</p>
      <p>کشور عراق هفته‌ها است که درگیر اعتراضات خیابانی است و شرایط امنیتی در این کشور قابل پیش‌بینی نیست. تیم ملی فوتبال بحرین نیز قرار است با تیم ملی عراق در خاک این کشور دیدار کند، فدراسیون فوتبال بحرین اکنون در نامه‌ای به فیفا از وضعیت امنیتی این کشور و حضور تیم ملی‌شان در عراق ابراز نگرانی کرده است.</p>
      <p>فدراسیون فوتبال بحرین از فیفا خواسته که دغدغه‌ها و نگرانی‌های فدراسیون فوتبال بحرین را مدنظر قرار دهد و تصمیم منطقی برای حضور تیم ملی بحرین در عراق اتخاذ کند.</p>
      <p>تیم ملی فوتبال ایران نیز قرار است بر طبق برنامه فیفا، ۲۳ آبان در بصره به مصاف تیم ملی عراق برود و فدراسیون جهانی فوتبال تاکنون درباره حضور یا عدم حضور تیم ملی کشورمان در خاک عراق اظهار نظری نکرده است.</p>
    </article>
  </body>
</html>