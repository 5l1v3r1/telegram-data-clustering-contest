<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/kupada-rakip-belli-oluyor-214224h.htm"/>
    <meta property="og:site_name" content="OLAY"/>
    <meta property="article:published_time" content="2019-11-05T14:28:58+00:00"/>
    <meta property="og:title" content="Kupada rakip belli oluyor"/>
    <meta property="og:description" content="Ziraat Türkiye Kupası'nda 5. tur kura çekimi bugün İstanbul'da gerçekleştirilecek."/>
  </head>
  <body>
    <article>
      <h1>Kupada rakip belli oluyor</h1>
      <h2>Ziraat Türkiye Kupası'nda 5. tur kura çekimi bugün İstanbul'da gerçekleştirilecek.</h2>
      <address>
        <time datetime="2019-11-05T14:28:58+00:00">05 Nov 2019, 14:28</time>
      </address>
      <p>Türkiye Futbol Federasyonu (TFF) Hasan Doğan Milli Takımlar Kamp ve Eğitim Tesisleri Orhan Saka Konferans Salonu'nda yapılacak kura çekimi, saat 15.00'te başlayacak. Kupada Muğlaspor'un ardından Bayburt Özel İdare'yi de saf dışı bırakan Bursaspor da kupaya seribaşı olarak katılacak. Kupada 4. turu geçen 27 takım ile Süper Lig'de geçen sezonu ilk 5 sırada tamamlayan Galatasaray, Başakşehir, Beşiktaş, Trabzonspor ve Yeni Malatyaspor, 5. turda mücadele edecek. Çift maç eleme usulüne göre oynanacak 5. turda ilk karşılaşmalar 3, 4 ve 5 Aralık'ta, rövanş müsabakaları ise 17, 18 ve 19 Aralık'ta yapılacak.</p>
    </article>
  </body>
</html>