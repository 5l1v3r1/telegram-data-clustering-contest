<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/wikipedijinim-clankom-dodali-digitalni-predogled-knjiznih-virov.html?RSS0cba1d90b6a17b1d54b0bd53700e18a0"/>
    <meta property="og:site_name" content="Računalniške novice"/>
    <meta property="article:published_time" content="2019-11-05T14:00:00+00:00"/>
    <meta property="og:title" content="Wikipedijinim člankom dodali digitalni predogled knjižnih virov"/>
    <meta property="og:description" content="To naj bi dosegli z dodajanjem digitalnega posnetka točno določene strani v citat. Ko je pregled knjige na voljo, to olajša preverjanje resničnosti, ali vir dejansko govori o tem,"/>
  </head>
  <body>
    <article>
      <h1>Wikipedijinim člankom dodali digitalni predogled knjižnih virov</h1>
      <address>
        <time datetime="2019-11-05T14:00:00+00:00">05 Nov 2019, 14:00</time>
      </address>
      <p>
        <b>Internetna storitev za spletno branje digitalnih knjig uvaja pobudo za lajšanje preverb citatov v Wikipediji, največji spletni enciklopediji.</b>
      </p>
      <p>To naj bi dosegli z dodajanjem digitalnega posnetka točno določene strani v citat. Ko je pregled knjige na voljo, to olajša preverjanje resničnosti, ali vir dejansko govori o tem, kar je napisano v določenem članku na Wikipediji.</p>
      <p>Medtem ko je bilo takšno preverjanje vedno mogoče, če smo v roke vzeli fizični izvod knjige, pa ni praktično za študente ali novinarje s kratkim rokom za oddajo svojega dela. Do težav pride tudi pri virih, ki so redki in težko dostopni. Nova pobuda teoretično pomeni, da je preverba vira le en klik stran.</p>
      <p>V praksi pa bo trajalo kar nekaj časa, preden se bodo milijoni citatov na Wikipediji dejansko ujemali z ustreznimi viri (knjigami). Internetni arhiv je do zdaj povezal razmeroma majhen zbir 130.000 citatov s 50.000 knjigami. Velikopotezni načrti se zanašajo tudi na avtorje člankov na Wikipediji, ki citirajo vire v pravilni obliki. Tako morajo točno določiti številko strani v viru, da bo sistem sploh deloval. Številke ISBN so sicer zelo koristne pri iskanju ujemanj, vendar omenjene številka vsaka knjiga pač nima.</p>
      <p>Storitev Internetni arhiv je naredila pomemben korak pri digitalizaciji knjig in drugih tiskanih virov. Viri poročajo, da imajo v bazi že več kot 3,8 milijona skeniranih knjig, vsak dan v bazo dodajo približno 10.000 novih. Pri “Arhivu” pravijo, da želijo v prihodnjih letih preseči številko 4 milijone digitaliziranih knjig.</p>
      <p>Digitalizacija citatov knjig na Wikipediji je le del poskusov Spletnega arhiva, da bi natančne informacije olajšale iskanje v mdmrežju. Poleg dela na citatih knjig so aktivni tudi pri izboljšanju citatov v največji spletni encikloplediji. Kot poročajo, naj bi od začetka oktobra InternetArchiveBot popravil skoraj 6 milijonov napačno podanih citatov po Wikipediji.</p>
    </article>
  </body>
</html>