<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/goncharuk-sprostuvav-informaciyu-pro-zamorozhuvannya-pidgotovki-novoyi-programi-z-mvf-328557_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T14:39:00+00:00"/>
    <meta property="og:title" content="Гончарук спростував інформацію про заморожування підготовки нової програми з МВФ"/>
    <meta property="og:description" content="За словами Маркарової, процес переговорів з МВФ рухається швидко і конструктивно."/>
  </head>
  <body>
    <article>
      <h1>Гончарук спростував інформацію про заморожування підготовки нової програми з МВФ</h1>
      <h2>За словами Маркарової, процес переговорів з МВФ рухається швидко і конструктивно.</h2>
      <address>
        <time datetime="2019-11-05T14:39:00+00:00">05 Nov 2019, 14:39</time>
      </address>
      <p>Прем'єр-міністр Олексій Гончарук спростував інформацію про те, що підготовка нової програми України <b><a href="https://dt.ua/UKRAINE/mvf-virishiv-vidklasti-finansovu-dopomogu-dlya-ukrayini-zmi-328488_.html">з Міжнародним валютним фондом (МВФ)</a></b> нібито заморожена. Про це він розповів на прес-конференції щодо проекту закону "Про Державний бюджет України на 2020 рік".</p>
      <p>"Чутки про те, що програма заморожена, МВФ відмовився – це просто маніпуляції, яким не варто вірити. Переговори і робота тривають. Ми щодня на телефоні з нашими колегами (з МВФ – <i>ред.</i>)", - сказав він.</p>
      <p>Міністр фінансів Оксан Маркарова, в свою чергу, повідомила, що процес переговорів з МВФ рухається швидко і конструктивно.</p>
      <p>"Я не вперше веду переговори з нашими партнерами з Міжнародного валютного фонду. Наш процес, можу ще раз підтвердити: рухається дуже конструктивно, швидше, наприклад, ніж це було в минулому році, швидше, ніж це було три роки тому, коли ми обговорювали програму", - сказала вона.</p>
      <p>Раніше повідомлялося, що <b><a href="https://dt.ua/ECONOMICS/misiya-mvf-pribude-v-ukrayinu-cherez-dva-tizhni-goncharuk-326913_.html">МВФ прибуде в Україну</a></b> з робочим візитом через кілька тижнів.</p>
      <p>26 вересня <b><a href="https://dt.ua/ECONOMICS/misiya-mvf-zavershila-robotu-v-ukrayini-324692_.html">місія МВФ після двотижневого перебування в Києві залишила Україну</a></b>, не підписавши угоди з урядом про нову програму співпраці. Консультації керівництва Мінфіну і Нацбанку з представниками Фонду продовжилися на Щорічних зустрічах МВФ і Світового банку, що стартували у Вашингтоні 14 жовтня.</p>
      <p>Українська сторона розраховувала на узгодження нової трирічної програми на 5-6 млрд доларів. </p>
      <p> </p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>