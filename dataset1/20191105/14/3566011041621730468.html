<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545137.html/%D9%88%D8%B1%D9%88%D8%AF-%D8%A8%DB%8C%D8%B4-%D8%A7%D8%B2-----%D9%87%D8%B2%D8%A7%D8%B1-%DA%AF%D8%B1%D8%AF%D8%B4%DA%AF%D8%B1-%D8%AE%D8%A7%D8%B1%D8%AC%DB%8C-%D8%A7%D8%B2-%D9%BE%D8%A7%DB%8C%D8%A7%D9%86%D9%87-%D9%85%D8%B1%D8%B2%DB%8C-%D8%A8%DB%8C%D9%84%D9%87-%D8%B3%D9%88%D8%A7%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T14:33:00+00:00"/>
    <meta property="og:title" content="ورود بیش از ۴۰۰ هزار گردشگر خارجی از پایانه مرزی بیله سوار"/>
    <meta property="og:description" content="مدیر کل میراث فرهنگی، گردشگری و صنایع دستی استان اردبیل گفت: در ۶ ماهه نخست سال جاری بیش از ۴۰۰ هزار ورودی گردشگران خارجی از پایانه مرزی بیله سوار وارد کشور شده اند."/>
  </head>
  <body>
    <article>
      <h1>ورود بیش از ۴۰۰ هزار گردشگر خارجی از پایانه مرزی بیله سوار</h1>
      <h2>مدیر کل میراث فرهنگی، گردشگری و صنایع دستی استان اردبیل خبرداد:</h2>
      <address>
        <time datetime="2019-11-05T14:33:00+00:00">05 Nov 2019, 14:33</time>
      </address>
      <p>مدیر کل میراث فرهنگی، گردشگری و صنایع دستی استان اردبیل گفت: در ۶ ماهه نخست سال جاری بیش از ۴۰۰ هزار ورودی گردشگران خارجی از پایانه مرزی بیله سوار وارد کشور شده اند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sabalanema.ir/">سبلان‌ما</a>، نادر فلاحی ظهر امروز در جمع خبرنگاران اظهار داشت: آمار ورودی گردشگران از پایانه مرزی بیله سوار در ۶ ماهه نخست امسال بیش از ۴۰۰ هزار نفر بوده است.</p>
      <p>وی افزود: طبق بررسی‌های انجام شده ۲۵ الی ۳۰ درصد این گردشگران با هدف درمان و سلامت به کشور ایران سفر می‌کنند که این تعداد، ظرفیت قابل توجهی برای توسعه گردشگری سلامت در استان اردبیل است.</p>
      <p>مدیر کل میراث فرهنگی، گردشگری و صنایع دستی استان اردبیل گفت: در این راستا ۶ آژانس خدمات مسافرتی در سطح استان مجوز ویزای تی به منظور ارایه خدمات به گردشگران سلامت کشور‌های خارجی دریافت کرده اند.</p>
      <p>فلاحی با اشاره به  اینکه میراث فرهنگی در نظر دارد با تشکیل انجمن حرفه‌ای گردشگری سلامت، روند ساماندهی خدمات به گردشگران سلامت در استان را تسهیل بخشد، تصریح کرد: از فعالان حرفه‌ای گردشگری سلامت در استان اردبیل به ویژه دفاتر خدمات مسافرتی درخواست داریم تا در تحقق هرچه بهتر این امر تعامل بیشتری با اداره کل میراث فرهنگی استان داشته باشند.</p>
      <p> </p>
      <p>انتهای پیام/</p>
    </article>
  </body>
</html>