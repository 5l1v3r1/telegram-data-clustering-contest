<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/32949/microsoft-office-app-word-excel-powerpoint-ios-android"/>
    <meta property="og:site_name" content="DDay.it"/>
    <meta property="article:published_time" content="2019-11-05T14:25:00+00:00"/>
    <meta property="og:title" content="Word, Excel e Powerpoint in una sola app: ecco Microsoft Office per iOS e Android"/>
    <meta property="og:description" content="Microsoft ha rilasciato Office, nuova applicazione per dispositivi mobili che racchiude sotto un unico tetto tre applicazioni: Word, Excel e Powerpoint."/>
  </head>
  <body>
    <article>
      <h1>Word, Excel e Powerpoint in una sola app: ecco Microsoft Office per iOS e Android</h1>
      <h2>Microsoft ha rilasciato Office, nuova applicazione per dispositivi mobili che racchiude sotto un unico tetto tre applicazioni: Word, Excel e Powerpoint.</h2>
      <address><time datetime="2019-11-05T14:25:00+00:00">05 Nov 2019, 14:25</time> by <a rel="author">Riccardo Danzo</a></address>
      <p><a href="https://www.dday.it/redazione/32644/microsoft-vuole-unire-word-powerpoint-ed-excel-in-ununica-nuova-applicazione-per-android-e-ios">Ve ne avevamo già parlato qualche settimana fa</a> e ora è ufficiale: Office, la nuova applicazione di Microsoft che unisce Word, Excel e Powerpoint è disponibile al download sia su Android che su iOS. Questo pacchetto di app era già integrato in Galaxy Note 10 di Samsung.</p>
      <p>Oltre agli strumenti già presenti nelle tre applicazioni separate, <b>Microsoft ha aggiunto a Office alcune nuove funzionalità</b>. Con la nuova applicazione, infatti, è possibile creare o firmare un file PDF e convertire le immagini scattate dalla fotocamera in documenti.</p>
      <p>Al momento, tuttavia, Microsoft ha sottolineato che <b>l’applicazione si trova in una versione ancora molto acerba</b> rispetto a quello che sarà il prodotto finale. Non a caso, l’azienda ha reso disponibile l’applicazione per gli utenti Android solo attraverso la partecipazione al <a href="https://groups.google.com/forum/?nomobile=true#!forum/officemobileandroidpreview/join">gruppo Google</a> mentre per quanto riguarda iOS il tetto massimo di 10.000 download è già stato raggiunto.</p>
      <p>Per ora, quindi, <b>non è possibile procedere al download dell’applicazione tramite l’App Store o il Google Play Store</b>. Il rilascio definitivo dell’applicazione, comunque, non dovrebbe essere molto lontano e avverrà sicuramente prima del lancio di Surface Duo, il nuovo smartphone dell’azienda di Redmond in arrivo il prossimo anno. </p>
    </article>
  </body>
</html>