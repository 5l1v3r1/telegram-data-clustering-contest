<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/cirk-v-ukrajini-kabmin-planuye-peredati-tvarin-v-zapovidniki-novini-ukrajini-50051738.html"/>
    <meta property="og:site_name" content="НВ"/>
    <meta property="article:published_time" content="2019-11-05T14:41:00+00:00"/>
    <meta property="og:title" content="Тварин з цирків можуть передати у заповідники — міністерство"/>
    <meta property="og:description" content="Міністерство енергетики та захисту навколишнього середовища планує передати тварин, які сьогодні знаходяться на балансі державних циркових підприємств, у заповідники, зоопарки та притулки."/>
  </head>
  <body>
    <article>
      <h1>Тварин з цирків можуть передати у заповідники — міністерство</h1>
      <h2>Міністерство енергетики та захисту навколишнього середовища планує передати тварин, які сьогодні знаходяться на балансі державних циркових підприємств, у заповідники, зоопарки та притулки.</h2>
      <address>
        <time datetime="2019-11-05T14:41:00+00:00">05 Nov 2019, 14:41</time>
      </address>
      <p>Про це повідомили у пресслужбі відомства.</p>
      <p>Мінекоенерго приєднується до робочої групи щодо передачі тварин, що знаходяться на балансі державних циркових підприємств, в установи природно-заповідного фонду, зоопарки, реабілітаційні центри, притулки тощо.</p>
      <p>До складу робочої групи увійде заступник міністра енергетики та захисту навколишнього середовища Ірина Ставчук.</p>
      <figure>
        <iframe src="https://www.youtube.com/embed/cZy3_GMf7vU" width="778" height="435" data-service="Youtube" scrolling="no"/>
      </figure>
      <p>Законопроект №9453 про заборону використання тварин у цирках відкликаний через припинення повноважень Верховної Ради восьмого скликання.</p>
      <p>Читайте також:<br/><a href="https://nv.ua/ukr/ukraine/events/v-ukrajini-zaboronyat-tvarin-u-cirkah-shcho-z-nimi-bude-novini-ukrajini-50046858.html">&amp;nbspМінкульт планує заборонити тварин у цирках. Яка доля на них чекає</a></p>
      <p>Нагадаємо, від використання тварин у циркових виставах повністю або частково відмовилися близько півсотні країн світу. Наприклад, загальнонаціональна заборона на експлуатацію тварин діє в Австрії, Угорщині, Великій Британії, Греції, Данії, Італії, Нідерландах, Хорватії, Чехії, Швеції, Фінляндії та Ізраїлі.</p>
      <p>Локальні заборони введені в США, Австралії, Аргентині, Бразилії, Бельгії, Німеччині, Іспанії, Норвегії, Естонії та ін.</p>
    </article>
  </body>
</html>