<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/g-pad-5-10-1-e-ufficiale-lg-si-interessa-nuovamente-al-mercato-dei-tablet/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-05T14:08:00+00:00"/>
    <meta property="og:title" content="G Pad 5 10.1 è ufficiale: LG si interessa nuovamente al mercato dei tablet"/>
    <meta property="og:description" content="LG G Pad 5 10.1 è un tablet basato su Android con a bordo il processore Snapdragon 821 di Qualcomm."/>
  </head>
  <body>
    <article>
      <h1>G Pad 5 10.1 è ufficiale: LG si interessa nuovamente al mercato dei tablet</h1>
      <address>
        <time datetime="2019-11-05T14:08:00+00:00">05 Nov 2019, 14:08</time>
      </address>
      <p>LG, a distanza di due anni dall’ultimo tablet commercializzato negli USA, <b>ha appena ufficializzato G Pad 5 10.1.</b> La scheda tecnica, però, non è proprio esaltante. I rumor dedicati a questo nuovo dispositivo erano iniziati a circolare già a settembre; oggi la società ha invece annunciato ufficialmente che il tablet diventerà presto realtà.</p>
      <p>Troviamo <b>un display LCD IPS da 10,1 pollici</b> con risoluzione FHD+ (1920×1200 pixel), un processore Qualcomm Snapdragon 821 accompagnato da 4GB di RAM (LPDDR4) e 32GB di ROM (UFS 2.0) e una batteria da 8.200 mAh. Il SoC scelto ha già tre anni, e questa non può che apparire come una decisione abbastanza controproducente.</p>
      <figure>
        <img src="https://www.tomshw.it/images/images/2019/11/lg-g-pad-5-10-1-60830.768x432.jpg"/>
      </figure>
      <p>Credit Image – <a href="https://www.mysmartprice.com/gear/lg-g-pad-5-10-1-8200mah-battery-snapdragon-821-soc-launched-price-features/">MySmartPrice</a></p>
      <p>Le specifihe tecniche si chiudono con <b>una singola fotocamera posteriore da 8 MP</b>, una frontale da 5 MP, un sensore per le impronte digitali e un jack audio da 3,5mm. La proposta di LG è quindi quella di un tablet con delle specifiche tecniche abbastanza deludenti e non in linea con i prodotti proposti dai principali concorrenti. La caratteristica che più ci convince è la batteria, che dovrebbe assicurare abbastanza ore di autonomia.</p>
      <p>Il dispositivo, in colorazione Argento, verrà presto lanciato in Corea. LG, per il momento, <b>non ha ancora chiarito quale sarà l’effettivo prezzo.</b></p>
      <blockquote>Xiaomi Mi 9T è disponibile all’acquisto tramite Amazon. Lo trovate a <a href="https://toms.it/ygpT1">questo link.</a></blockquote>
    </article>
  </body>
</html>