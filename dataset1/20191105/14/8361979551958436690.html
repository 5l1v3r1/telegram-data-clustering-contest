<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/sprava-bronezhiletiv-korsar-dbr-povidomilo-pro-pidozru-p-yati-top-chinovnikam-minoboroni-novini-ukrajini-50051740.html"/>
    <meta property="og:site_name" content="НВ"/>
    <meta property="article:published_time" content="2019-11-05T14:39:00+00:00"/>
    <meta property="og:title" content="ДБР повідомило про підозру п’яти топ-чиновникам Міноборони"/>
    <meta property="og:description" content="Держбюро розслідувань повідомило про підозру п’яти топ-чиновникам Міноборони в рамках справи про закупівлю неякісних бронежилетів Корсар."/>
  </head>
  <body>
    <article>
      <h1>ДБР повідомило про підозру п’яти топ-чиновникам Міноборони</h1>
      <h2>Держбюро розслідувань повідомило про підозру п’яти топ-чиновникам Міноборони в рамках справи про закупівлю неякісних бронежилетів Корсар.</h2>
      <address>
        <time datetime="2019-11-05T14:39:00+00:00">05 Nov 2019, 14:39</time>
      </address>
      <p>Про це на брифінгу повідомив директор ДБР Роман Труба,.</p>
      <p>Повідомлено про підозру начальнику головного управління Міноборони, заступникам управління і начальникам відділів.</p>
      <p>Встановлено, що Міноборони закупило 20 тис. бронежилетів, вартістю 176 млн гривень, однак 7 тис бронежилетів виявилися бракованими. Збитки склали 61 млн гривень.</p>
      <p>Труба повідомив, що в дощових умовах ці бронежилети прострілюються.</p>
      <p>«Вони не відповідали технічним характеристикам», — цитують Трубу <a href="https://ukranews.com/">Українськi Новини.</a></p>
      <p>Зараз проводяться експертизи для встановлення остаточної суми збитку.</p>
      <p>Читайте також:<br/><a href="https://nv.ua/ukr/ukraine/events/zakupivli-neyakisnih-bronezhiletiv-minoboroni-dbr-oprilyudnilo-fragmenti-rozmov-video-novini-ukrajini-50031210.html">&amp;nbspДБР оприлюднило розмови чиновників Міноборони щодо неякісних бронежилетів — відео</a></p>
      <p>У червні 2019 року ДБР провело 40 обшуків у службових осіб Міноборони в рамках справи про закупівлю у ТОВ Наукове виробниче підприємство ТЕМП-3000 20 тисяч бронежилетів поганої якості і наметів, які були непридатні для проживання.</p>
    </article>
  </body>
</html>