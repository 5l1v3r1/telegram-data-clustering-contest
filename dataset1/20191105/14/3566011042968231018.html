<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545075.html/%D8%B2%D8%B1%D8%A2%D8%A8%D8%A7%D8%AF-%D9%85%D8%AC%D9%87%D8%B2%D8%AA%D8%B1%DB%8C%D9%86-%D8%A8%D9%86%D8%AF%D8%B1-%D8%B5%DB%8C%D8%A7%D8%AF%DB%8C-%DA%A9%D8%B4%D9%88%D8%B1-%DA%A9%D9%86%D8%A7%D8%B1%DA%A9-%D8%AF%D8%B1-%D8%B2%D9%85%D8%B1%D9%87-%DB%8C%DA%A9%DB%8C-%D8%A7%D8%B2-50-%D8%A8%D9%86%D8%AF%D8%B1-%DA%A9%D8%AF%D8%AF%D8%A7%D8%B1-%D8%AF%D9%86%DB%8C%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T14:38:00+00:00"/>
    <meta property="og:title" content="زرآباد مجهزترین بندر صیادی کشور/کنارک در زمره یکی از 50 بندر کددار دنیاست"/>
    <meta property="og:description" content="سرپرست شیلات سیستان وبلوچستان گفت: کنارک بزرگترین بندر صیادی کشور و به عنوان یکی از 50 بندر کد دار دنیا می باشد."/>
  </head>
  <body>
    <article>
      <h1>زرآباد مجهزترین بندر صیادی کشور/کنارک در زمره یکی از 50 بندر کددار دنیاست</h1>
      <h2>سرپرست شیلات سیستان وبلوچستان:</h2>
      <address>
        <time datetime="2019-11-05T14:38:00+00:00">05 Nov 2019, 14:38</time>
      </address>
      <p>سرپرست شیلات سیستان وبلوچستان گفت: کنارک بزرگترین بندر صیادی کشور و به عنوان یکی از 50 بندر کد دار دنیا می باشد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محبعلی سیستانی در گفت وگو با خبرنگار <a href="http://asrehamoon.ir/">عصرهامون </a>در خصوص توانمندی و پتانسیل های صید و صیادی در استان افزود: در حال حاضر زمینه اشتغال 24 هزار و 896 نفر صیاد به صورت مستقیم و سه برابر این تعداد به صورت غیر مستقیم در دریا فراهم شده است.<br/> <br/>وی با بیان اینکه دو هزار و 400 فروند شناور صیادی قایق و لنج در این راستا فعال هستند، ادامه داد: سهم صید سیستان وبلوچستان در بین استان های جنوبی کشور ۴۲ درصد می باشد.<br/> <br/>سرپرست شیلات استان سهم صید استان نسبت به صید کل کشور را 40 درصد عنوان کرد و گفت: این خطه از کشور تامین کننده حدود ۷۰ درصد ماهیان صنعتی کشور است.<br/> <br/>وی خاطر نشان کرد: سیستان وبلوچستان رتبه اول صید در غرب اقیانوس هند، رتبه دوم صید در اقیانوس هند را دارا است.<br/> <br/>سیستانی در تکمیل مطلب فوق ادامه داد: کنارک بزرگترین بندر صیادی کشور و  به عنوان یکی از 50 بندر کد دار دنیا می باشد، همچنین زرآباد در زمره مجهزترین بندر صیادی کشور  قرار دارد.<br/> <br/>انتهای پیام/</p>
    </article>
  </body>
</html>