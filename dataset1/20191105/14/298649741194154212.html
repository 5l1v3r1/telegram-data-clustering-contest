<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/05/tre-donne-e-6-bambini-mormoni-massacrati-in-messico-una-ragazza-fuggita-nel-bosco-top10_20191105_151359/"/>
    <meta property="og:site_name" content="Askanews"/>
    <meta property="article:published_time" content="2019-11-05T14:13:59+00:00"/>
    <meta property="og:title" content="Tre donne e 6 bambini mormoni massacrati in Messico, una ragazza fuggita nel bosco"/>
    <meta property="og:description" content="Roma, 5 nov. (askanews) – Almeno tre donne e 6 bambini di una comunità mormone americana stabilita nel Nord del Messico sono stati uccisi in un’imboscata, probabilmente vittime di bande criminali della regione: lo ha riferito una parente delle vittime. “È stato un massacro”, ha detto Julian Lebaron, a Radio Formula. Secondo questo attivista contro […]"/>
  </head>
  <body>
    <article>
      <h1>Tre donne e 6 bambini mormoni massacrati in Messico, una ragazza fuggita nel bosco</h1>
      <h2>Un furgone e due mezzi crivellati di colpi. Alcuni corpi bruciati</h2>
      <address>
        <time datetime="2019-11-05T14:13:59+00:00">05 Nov 2019, 14:13</time>
      </address>
      <figure>
        <img src="http://www.askanews.it/wp-content/uploads/2019/11/20191105_151351_4AAACB04.jpg"/>
      </figure>
      <p>Roma, 5 nov. (askanews) – Almeno tre donne e 6 bambini di una comunità mormone americana stabilita nel Nord del Messico sono stati uccisi in un’imboscata, probabilmente vittime di bande criminali della regione: lo ha riferito una parente delle vittime. “È stato un massacro”, ha detto Julian Lebaron, a Radio Formula. Secondo questo attivista contro la criminalità, i corpi crivellati di proiettili di sua cugina e dei suoi quattro bambini sono stati trovati all’interno di un furgone dato alle fiamme in una regione vicina al confine con gli Stati Uniti.</p>
      <p>“Mia cugina Rhonita andava a prendere suo marito all’aeroporto di Phoenix (USA). Le hanno teso un’imboscata, hanno aperto il fuoco sul furgone e l’hanno bruciata con i suoi quattro figli. È stato un massacro”, ha detto Lebaron. Gli assalitori hanno sequestrato altri due veicoli che accompagnavano il primo, e poche ore dopo all’interno di questi mezzi sono stati trovati i cadaveri di altre due donne e altri due bambini di circa dieci anni. Altri cinque o sei bambini, tra cui uno che è stato colpito e ferito, sono riusciti a fuggire e a tornare a casa. All’appello mancherebbe infine una ragazza, corsa nel bosco circostante per nascondersi, ha detto Lebaron. (Foto di repertorio).</p>
      <p>Coa/Int2</p>
    </article>
  </body>
</html>