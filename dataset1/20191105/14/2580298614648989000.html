<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://filmserver.cz/clanek/15356/mel-gibson-a-frank-grillo-v-akcnim-filmu-leo-from-toledo/"/>
    <meta property="og:site_name" content="filmserver.cz"/>
    <meta property="article:published_time" content="2019-11-05T14:14:00+00:00"/>
    <meta property="og:title" content="Mel Gibson a Frank Grillo v akčním filmu Leo From Toledo"/>
    <meta property="og:description" content="Mel Gibson a Frank Grillo si spolu zahrají v akčním filmu Leo From Toledo od režiséra Joea Carnahana."/>
  </head>
  <body>
    <article>
      <h1>Mel Gibson a Frank Grillo v akčním filmu Leo From Toledo</h1>
      <h2>Mel Gibson a Frank Grillo si spolu zahrají v akčním filmu <i>Leo From Toledo</i> od režiséra Joea Carnahana.</h2>
      <address><time datetime="2019-11-05T14:14:00+00:00">05 Nov 2019, 14:14</time> by <a rel="author">Václav Limberk</a></address>
      <figure>
        <a href="https://filmserver.cz/mel-gibson-osoba-18995/">
          <img src="https://filmserver.cz/img/61561.jpg"/>
        </a>
      </figure>
      <p>Mel Gibson<br/> a <a href="https://filmserver.cz/frank-grillo-osoba-116419/">Frank Grillo</a> si zahrají v akčním thrilleru<b> Leo From Toledo</b>, který natočí <a href="https://filmserver.cz/joe-carnahan-osoba-8380/">Joe Carnahan</a>. Trojice právě dokončila akční sci-fi thriller <a href="https://filmserver.cz/boss-level-film-174935/">Boss Level</a>, který bude mít premiéru někdy v příštím roce. Scénář k filmu <i>Leo From Toledo</i> napsal Dan Casey (<a href="https://filmserver.cz/fast-amp-furious-9-film-174297/">Fast &amp; Furious 9</a>). Snímek bude o bývalém nájemném zabijákovi mafie v Kansasu, který je nyní v programu na ochranu svědků a má problémy s pamětí. "<i>Co si pamatuje, snaží se zapomenout. Ale co zapomněl, z něj činí štvanou zvěř s minimem času, aby ochránil, co mu zbylo: svou odcizenou dceru a vnučku.</i>" Natáčení má začít v první čtvrtině příštího roku.</p>
    </article>
  </body>
</html>