<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/matyu-makonkhi-e-noviyat-kharvi-dent-405949.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-05T14:59:00+00:00"/>
    <meta property="og:title" content="Матю Маконъхи е новият Харви Дент"/>
    <meta property="og:description" content="Актьорът последва примера на Дженифър Анистън и се включи в Инстаграм"/>
  </head>
  <body>
    <article>
      <h1>Матю Маконъхи е новият Харви Дент</h1>
      <address><time datetime="2019-11-05T14:59:00+00:00">05 Nov 2019, 14:59</time> by <a rel="author">Агенция Стандарт</a></address>
      <p>Матю Маконъхи е избран за ролята на Харви Дент в „The Batman“ с Робърт Патинсън и Зоуи Кравиц. Носителят на "Оскар" е определен да играе окръжния прокурор на Готъм сити във филма на Мат Рийвс за супергероя. Според едноименния комикс на DC, Дент придобива ужасен белег от лявата страна на лицето си, след като шефът на мафията Сал Марони хвърля киселина върху него по време на съдебен процес. Вследствие на нараняването той полудява и става злодеят с две лица, който взема всички свои решения, подмятайки късметлийската си двулицева монета. Според източници, Харви Дент ще се вихри не само в „The Batman“, но и ще продължи терора си над Готъм и в бъдещо продължение. Матю си направи още един подарък за 50-ия си рожден ден – профил в Инстаграм. Така Маконъхи последва примера на колежката си Дженифър Анистън, която наскоро влезе в социалната мрежа на връх юбилея си.   </p>
    </article>
  </body>
</html>