<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638355/%D8%A7%D8%B7%D9%84%D8%A7%D8%B9%DB%8C%D9%87-%D8%A8%D8%A7%D9%86%DA%A9-%D9%85%D8%B1%DA%A9%D8%B2%DB%8C-%D8%AF%D8%B1-%D9%85%D9%88%D8%B1%D8%AF-%D8%A8%D8%A7%D8%B1%DA%AF%D8%B0%D8%A7%D8%B1%DB%8C-%D8%A7%DB%8C%D8%B1%D8%A7%D9%86%E2%80%8C%DA%86%DA%A9-%D8%AF%D8%B1-%D8%AE%D9%88%D8%AF%D9%BE%D8%B1%D8%AF%D8%A7%D8%B2%D9%87%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T14:41:00+00:00"/>
    <meta property="og:title" content="اطلاعیه بانک مرکزی در مورد بارگذاری ایران‌چک در خودپردازها"/>
    <meta property="og:description" content="روابط عمومی بانک‌مرکزی اعلام کرد: در حال حاضر ایران چک های یاد شده، در بسیاری از خودپردازهای بانک های کشور در استانهای مختلف بارگذاری شده است."/>
  </head>
  <body>
    <article>
      <h1>
        <a href="https://www.bultannews.com/fa/news/638355/%D8%A7%D8%B7%D9%84%D8%A7%D8%B9%DB%8C%D9%87-%D8%A8%D8%A7%D9%86%DA%A9-%D9%85%D8%B1%DA%A9%D8%B2%DB%8C-%D8%AF%D8%B1-%D9%85%D9%88%D8%B1%D8%AF-%D8%A8%D8%A7%D8%B1%DA%AF%D8%B0%D8%A7%D8%B1%DB%8C-%D8%A7%DB%8C%D8%B1%D8%A7%D9%86%E2%80%8C%DA%86%DA%A9-%D8%AF%D8%B1-%D8%AE%D9%88%D8%AF%D9%BE%D8%B1%D8%AF%D8%A7%D8%B2%D9%87%D8%A7">اطلاعیه بانک مرکزی در مورد بارگذاری ایران‌چک در خودپردازها</a>
      </h1>
      <h2>روابط عمومی بانک‌مرکزی اعلام کرد: در حال حاضر ایران چک های یاد شده، در بسیاری از خودپردازهای بانک های کشور در استانهای مختلف بارگذاری شده است.</h2>
      <address><time datetime="2019-11-05T14:41:00+00:00">05 Nov 2019, 14:41</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، پیرو انتشار برخی اخبار در مورد عدم امکان بارگذاری <b>ایران‌چک</b> جدید در دستگاه های <b>خودپرداز</b>، روابط عمومی <b>بانک‌مرکزی</b> اعلام کرد: در حال حاضر ایران چک های یاد شده، در بسیاری از خودپردازهای بانک های کشور در استانهای مختلف بارگذاری شده است.</p>
      <p>طبیعتا فرایند تنظیم و تطبیق کاسِت دستگاه های خودپرداز با نوع اسکناس مورد نظر، پیش‌نیاز بارگذاری هر نوع اسکناس و ایران چک جدید می باشد. لذا به منظور بارگذاری ایران چک جدید، ضرورت دارد آن دسته از شعب بانک ها که تنظیمات مذکور را اعمال ننموده اند، نسبت به تطبیق خودپردازهای خود اقدام لازم به عمل آورند.</p>
      <p>خاطرنشان می سازد این فرایند، همواره در مورد تمام اقطاع جدید اسکناس، از جمله اسکناس‌های یکصد هزار ریالی و پنجاه هزار ریالی و نیز نسخه اول ایران چک بانک مرکزی ج.ا.ا که ابعادی بزرگتر از ایران چک جدید دارند نیز انجام گرفته است.</p>
      <p>انتهای پیام/</p>
    </article>
  </body>
</html>