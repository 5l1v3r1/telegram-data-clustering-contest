<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/na_harkivshchyni_cholovik_rozbeshchuvav_svoyu_semyrichnu_pleminnytsyu_1684119"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T14:42:00+00:00"/>
    <meta property="og:title" content="На Харківщині чоловік розбещував свою семирічну племінницю"/>
    <meta property="og:description" content="У Харківському районі за розбещення семирічної дівчинки поліцейські затримали її рідного дядька."/>
  </head>
  <body>
    <article>
      <h1>На Харківщині чоловік розбещував свою семирічну племінницю</h1>
      <address>
        <time datetime="2019-11-05T14:42:00+00:00">05 Nov 2019, 14:42</time>
      </address>
      <p>
        <b>У Харківському районі за розбещення семирічної дівчинки поліцейські затримали її рідного дядька.</b>
      </p>
      <p>Про це повідомляє <a href="https://hk.npu.gov.ua/news/Inshi-podiji/u-xarkivskomu-rajoni-za-rozbeshhennya-nepovnolitnoji-divchinki-policzejski-zatrimali-jiji-ridnogo-dyadka/">пресслужба</a> поліції.</p>
      <p>«4 листопада до чергової частини відділу поліції звернулася 28-річна мешканка селища Безлюдівка, яка повідомила, що рідний брат вчинив відносно її 7-річної доньки розпусні дії. На місце події негайно виїхало керівництво відділу та слідчо-оперативна група», – йдеться у повідомленні.</p>
      <p>Зазначається, що за місцем мешкання заявниці поліцейські затримали 37-річного чоловіка, який рік тому звільнився з місця позбавлення волі, а останні кілька тижнів мешкав у сестри.</p>
      <p>Слідчі встановили, що ввечері жінка вклала дівчинку та 3-річного сина спати та ненадовго пішла з дому. Коли заявниця повернулася, то побачила, що її брат лежить у дітей в ліжку напівоголеним та торкається до дівчинки. Жінка відразу викликала поліцію.</p>
      <p>«За вказаним фактом відкрито кримінальне провадження за ч. 2 ст. 156 (розбещення неповнолітніх) Кримінального кодексу України. Санкція статті передбачає позбавлення волі на строк до 8 років», – додали у поліції.</p>
      <p>Слідчі дії тривають. Чоловік затриманий в порядку ст. 208 Кримінального процесуального кодексу України. Йому повідомлено про підозру у скоєнні злочину.</p>
      <p>Нагадаємо, у місті Кам’янському Дніпропетровської області до поліції звернулась матір неповнолітньої, яка повідомила, що за її відсутності вдома 35-річний чоловік <a href="https://zik.ua/news/2019/11/04/u_dnipropetrovskiy_oblasti_politseyski_zatrymaly_pedofila_1683049">зґвалтував її 13-річну доньку.</a></p>
      <related>
        <h4>читайте також</h4>
        <a href="https://zik.ua/news/2019/10/22/na_harkivshchyni_u_stavku_potonuv_5richnyy_hlopchyk_1673719"/>
        <a href="https://zik.ua/news/2019/10/04/na_harkivshchyni_uchen_rozpylyv_gaz_u_shkoli_1661267"/>
        <a href="https://zik.ua/news/2019/07/03/dvoh_politseyskyh_pidozryuyut_u_suzhboviy_nedbalosti_shcho_pryzvela_do_zagybeli_1600577"/>
        <a href="https://zik.ua/news/2019/06/12/u_harkovi_z_otruiennyam_gospitlaizuvaly_tryrichnogo_hlopchyka_yakyy_vypyv_1592425"/>
      </related>
    </article>
  </body>
</html>