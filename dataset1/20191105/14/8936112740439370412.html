<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/ricardo-marques-ferreira-fryzjer-cristiano-ronaldo-nie-zyje-mial-40-lat,983041.html"/>
    <meta property="og:site_name" content="TVN24"/>
    <meta property="article:published_time" content="2019-11-05T14:26:00+00:00"/>
    <meta property="og:title" content="Fryzjer Ronaldo dźgnięty nożem. Znaleziono go martwego w hotelu"/>
    <meta property="og:description" content="Smutne wieści dla Cristiano Ronaldo. Fryzjer Portugalczyka Ricardo Marques Ferreira został zamordowany. Miał 40 lat."/>
  </head>
  <body>
    <article>
      <h1>Fryzjer Ronaldo dźgnięty nożem. Znaleziono go martwego w hotelu</h1>
      <address>
        <time datetime="2019-11-05T14:26:00+00:00">05 Nov 2019, 14:26</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/eb8cc2b9-bcac-4b0f-a1d4-5bde9a63775c-480p.mp4"/>
        <figcaption>Klientem Ricardo Marquesa Ferreiry był m.in. Cristiano Ronaldo Foto: Facebook/Ricardo Marques Ferreira | Video: Facebook/cmjornal.pt, independent.co.uk, as.com</figcaption>
      </figure>
      <h3>Smutne wieści dla Cristiano Ronaldo. Fryzjer Portugalczyka Ricardo Marques Ferreira został zamordowany. Miał 40 lat.</h3>
      <p>Ofiara została znaleziona martwa w pokoju hotelowym w Zurychu w piątek późną nocą. Ferreira zmarł w wyniku licznych ciosów nożem. Według portugalskich mediów, wielu gości zgłosiło hałasy dochodzące z pokoju ofiary, a zwłoki odkryła sprzątaczka.</p>
      <related>
        <a href="https://eurosport.tvn24.pl/pilka-nozna,105/musisz-byc-madry-by-przetrwac-ronaldo-o-sekretach-sportowej-dlugowiecznosci,981191.html"/>
      </related>
      <h3>Były fryzjer Ronaldo</h3>
      <p>Chociaż na miejscu policja nie znalazła przedmiotu zbrodni, służbom nie przeszkodziło to w identyfikacji podejrzanego. Ten jest już aresztowany. To 39-letni Brazylijczyk.</p>
      <p>"Został aresztowany przez regionalnych śledczych w swoim mieszkaniu. Tło i motyw przestępstwa są przedmiotem  dochodzenia" - napisano w oświadczeniu Policji Kantonalnej w Zurychu. Mężczyzna przyznał się do popełnienia przestępstwa.</p>
      <p>Czołowy portugalski dziennik "Correio da Manha" opisał zmarłego jako byłego fryzjera Cristiano Ronaldo. Sam Ferreira we wrześniu 2015 roku opublikował na Facebooku zdjęcie. Widać na nim, jak stylizuje włosy byłej gwiazdy Manchesteru United i Realu Madryt, a obecnie Juventusu.</p>
      <p> </p>
      <figure>
        <img src="https://r-scale-c0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/a8119ca3-3a62-48dd-a37f-56344cf37015.png?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Ricardo Marques Ferreira i Cristiano Ronaldo<cite>Źródło: Facebook/Ricardo Marques Ferreira</cite></figcaption>
      </figure>
      <p>Ferreira pochodził z portugalskiej wyspy Madera, czyli z tego samego miejsca, w którym urodził się Ronaldo. W Szwajcarii mieszkał prawdopodobnie od dwóch lat.</p>
      <p> </p>
      <p>Autor: lukl / Źródło: eurosport.pl, cmjornal.pt, independent.co.uk, as.com</p>
    </article>
  </body>
</html>