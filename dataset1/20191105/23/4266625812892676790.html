<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/illienko_vlada_vidkryla_vsi_shlyuzy_dlya_masshtabnoi_pryvatyzatsii_a_tse_hybnyy_1684559"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T23:10:00+00:00"/>
    <meta property="og:title" content="Іллєнко: Влада відкрила всі шлюзи для масштабної приватизації, а це хибний крок"/>
    <meta property="og:description" content="Скасування списку держпідприємств, які не підлягають приватизації, не є ознакою народовладдя, про яке говорить нова влада."/>
  </head>
  <body>
    <article>
      <h1>Іллєнко: Влада відкрила всі шлюзи для масштабної приватизації, а це хибний крок</h1>
      <address>
        <time datetime="2019-11-05T23:10:00+00:00">05 Nov 2019, 23:10</time>
      </address>
      <p>
        <b>Скасування списку держпідприємств, які не підлягають приватизації, не є ознакою народовладдя, про яке говорить нова влада.</b>
      </p>
      <p>Про це в ефірі програми «<a href="https://zik.ua/tv/video/224211">Треба поговорити</a>» на телеканалі <a href="https://zik.ua/">ZIK</a> заявив народний депутат VІІІ скликання Андрій Іллєнко.</p>
      <p>Пан Іллєнко вважає, що всі розмови Володимира Зеленського про народовладдя не мають сенсу, хоча б тому, що нова влада, без референдуму, запустила процес продажу всіх держпідприємств. Зокрема, він зауважив, що зараз в країні взагалі не існує державних підприємств, які не підлягають приватизації, тобто влада «відкрила всі шлюзи для масштабної приватизації».</p>
      <p>«Це абсолютно хибний крок і це крок, який, насправді, посилить позиції українських олігархів, і не тільки українських, а просто буде розпродажем країни за безцінь в умовах війни, в умовах, коли навіть ці підприємства неможливо продати за нормальною ціною. І взагалі стратегічні підприємства мають бути у власності держави», – зазначив екснардеп.</p>
      <figure>
        <iframe src="https://www.youtube.com/embed/6LXHrQNueNE" width="640" height="360" data-service="Youtube" scrolling="no"/>
      </figure>
      <p>Також, за його словами, те, що Зе-команда говорить про народовладдя, досі продовжує виглядати, як загальні фрази. На його думку, вже пройшло достатньо часу, щоб, принаймні, ухвалити відповідне законодавство, але цього навіть у проєкті немає.</p>
      <p>«Теж саме питання землі. Дивіться, є всі соцопитування, які показують, що українці проти, абсолютна більшість, більше 70% проти ринку землі», – прокоментував Іллєнко та наголосив, що бачить абсолютну відмінність між заявами і діями влади.</p>
      <p>Нагадаємо, у парламентському виданні «Голос України» <a href="https://zik.ua/news/2019/10/21/opublikovano_zakonoproiekt_pro_skasuvannya_pereliku_derzhvlasnosti_shcho_ne_1672961">опубліковано текст законопроєкту про визнання таким, що втратив чинність</a>, Закону України «Про перелік об'єктів права державної власності, що не підлягають приватизації».</p>
      <related>
        <h4>читайте також</h4>
        <a href="https://zik.ua/news/2019/11/04/shcho_robyty_yakshcho_u_vas_zabyrayut_pidval__porady_vid_ministra_babak_1683609"/>
        <a href="https://zik.ua/news/2019/10/28/zelenskyy_peredav_5_derzhkompaniy_na_pryvatyzatsiyu_1677903"/>
        <a href="https://zik.ua/news/2019/10/28/te_shcho_bulo_tsikavym_dlya_investoriv__vzhe_davno_pryvatyzovane__plotnikov_1677753"/>
        <a href="https://zik.ua/news/2019/10/21/opublikovano_zakonoproiekt_pro_skasuvannya_pereliku_derzhvlasnosti_shcho_ne_1672961"/>
      </related>
    </article>
  </body>
</html>