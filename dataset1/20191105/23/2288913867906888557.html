<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191106_04703107"/>
    <meta property="og:site_name" content="De Standaard"/>
    <meta property="article:published_time" content="2019-11-05T23:58:00+00:00"/>
    <meta property="og:title" content="Frankrijk kondigt dood aan van belangrijke jihadistenleider in Mali"/>
    <meta property="og:description" content="De Marokkaanse jihadistenleider Ali Maychou, die beschouwd wordt als de nummer twee en de religieuze leider van de ‘steungroep voor islam en moslims’ (GSIM..."/>
  </head>
  <body>
    <article>
      <h1>Frankrijk kondigt dood aan van belangrijke jihadistenleider in Mali</h1>
      <address>
        <time datetime="2019-11-05T23:58:00+00:00">05 Nov 2019, 23:58</time>
      </address>
      <p>
        <b>De Marokkaanse jihadistenleider Ali Maychou, die beschouwd wordt als de nummer twee en de religieuze leider van de ‘steungroep voor islam en moslims’ (GSIM), is door Franse troepen in Mali gedood. Dat heeft de Franse minister van Defensie, Florence Parly, dinsdag gezegd.</b>
      </p>
      <p>De GSIM is een jihadistische organisatie die banden heeft met Al Qaeda.</p>
      <p>De jihadist werd ‘in de nacht van 8 op 9 oktober’ op het grondgebied van Mali gedood tijdens een operatie die verliep in coördinatie met de Malinese troepen en met de steun van de Amerikanen, verklaarde Parly op de terugweg van een bezoek aan verschillende landen in de Sahelregio.</p>
      <p>In die regio zijn in het kader van de Operatie Barkhane zo’n 4.500 Franse soldaten gestationeerd.</p>
      <p>Het noorden van Mali kampt sinds het voorjaar van 2012 met jihadistische groepen die aan terreurnetwerk Al Qaeda zijn gelinkt. Een internationale militaire interventie, gelanceerd in januari 2013 op initiatief van Frankrijk, verjaagde ze voor het grootste deel. Grote delen van het land zijn echt nog niet onder controle van de Malinese, Franse en VN-troepen, ondanks de ondertekening van een vredesakkoord uit 2015 om de jihadisten definitief te isoleren.</p>
    </article>
  </body>
</html>