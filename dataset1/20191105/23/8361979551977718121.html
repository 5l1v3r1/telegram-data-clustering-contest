<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/ssha-rozshirili-sankciji-proti-venesueli-novini-svitu-50051829.html"/>
    <meta property="og:site_name" content="НВ"/>
    <meta property="article:published_time" content="2019-11-05T23:23:00+00:00"/>
    <meta property="og:title" content="США ввели нові санкції проти Венесуели"/>
    <meta property="og:description" content="Адміністрація президента США Дональда Трампа ввела санкції проти п’яти венесуельських силовиків і політиків, пов’язаних із корупційними схемами, а також придушенням протестів опозиції."/>
  </head>
  <body>
    <article>
      <h1>США ввели нові санкції проти Венесуели</h1>
      <h2>Адміністрація президента США Дональда Трампа ввела санкції проти п’яти венесуельських силовиків і політиків, пов’язаних із корупційними схемами, а також придушенням протестів опозиції.</h2>
      <address>
        <time datetime="2019-11-05T23:23:00+00:00">05 Nov 2019, 23:23</time>
      </address>
      <p>Як говориться в <a href="https://home.treasury.gov/news/press-releases/sm825">заяві</a> Міністерства фінансів США, введені санкції зосереджені проти діючих чиновників Венесуели, пов’язаних з насильством влади проти мирних протестувальників від опозиції, а також тих, хто продовжує отримувати доходи від операцій колишнього корумпованого режиму в цій країні.</p>
      <p>«Міністерство фінансів виділяє чиновників високого рівня, що діють від імені репресивного режиму експрезидента Ніколаса Мадуро, який продовжує демонструвати кричущий рівень корупції та порушень прав людини», — заявив міністр фінансів Стівен Мнучін.</p>
      <p>До списку потрапили командувач Стратегічного оперативного командування Реміджіо Кебайос Ікас, майор Національної гвардії Нестор Непталі Бланко Хуртадо, генеральний секретар Ради з національної оборони Хосе Аделіно Орнеласа Феррейра, заступник голови Національної конституційної асамблеї Педро Мігель Каррено і високопоставлений співробітник розвідки Карлос Альберто Кальдерон Чірінос.</p>
      <p>Як підкреслили у Вашингтоні, усі офіційні особи, хто потрапив до списку санкцій, раніше піддалися санкціям з боку Євросоюзу або Канади.</p>
      <p>На початку 2019 року лідер опозиції Венесуели <a href="https://nv.ua/ukr/world/countries/golova-parlamentu-venesueli-ogolosiv-sebe-v-o-prezidenta-tramp-pidtrimav-50002875.html">Хуан Гуайдо оголосив себе «виконвачем обов’язків президента»</a>. США визнали Гуайдо тимчасовим президентом Венесуели і посилили санкційний тиск на президента Ніколаса Мадуро.</p>
      <p>У той же час в <a href="https://nv.ua/ukr/world/geopolitics/maduro-legitimniy-mzs-rf-rozkritikuvalo-ssha-za-viznannya-guaido-prezidentom-venesueli-50002957.html">РФ визнали Ніколаса Мадуро законним главою держави</a>. Ніколас <a href="https://nv.ua/ukr/world/countries/maduro-zayaviv-shcho-ne-zalishit-posadu-prezidenta-do-zavershennya-terminu-povnovazhen-50003101.html">Мадуро заявив, що не має наміру залишати пост президента Венесуели</a> до закінчення терміну повноважень у 2025 році.</p>
    </article>
  </body>
</html>