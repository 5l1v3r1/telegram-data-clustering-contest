<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902589/trots-genk-vindt-moed-we-hebben-getoond-dat-we-een-heel-sterke-groep-hebben-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-05T23:49:00+00:00"/>
    <meta property="og:title" content="Trots Genk vindt moed: &quot;We hebben getoond dat we een heel sterke groep hebben&quot;"/>
    <meta property="og:description" content="Een strijdvaardig KRC Genk moest uiteindelijk de wet van de sterkste ondergaan op Anfield Road: 2-1. Toch zal de Belgische landskampioen vertrouwen kunnen tanken uit de bemoedigende prestatie tegen titelverdediger Liverpool FC. Bryan Heynen gaf na het laatste fluitsignaal duiding bij zijn dubbele gevoel."/>
  </head>
  <body>
    <article>
      <h1>Trots Genk vindt moed: "We hebben getoond dat we een heel sterke groep hebben"</h1>
      <address>
        <time datetime="2019-11-05T23:49:00+00:00">05 Nov 2019, 23:49</time>
      </address>
      <p>
        <b>Een strijdvaardig KRC Genk moest uiteindelijk de wet van de sterkste ondergaan op Anfield Road: 2-1. Toch zal de Belgische landskampioen vertrouwen kunnen tanken uit de bemoedigende prestatie tegen titelverdediger Liverpool FC. Bryan Heynen gaf na het laatste fluitsignaal duiding bij zijn dubbele gevoel.</b>
      </p>
      <p>"Met welke gevoelens ik hier nu sta? Een beetje dubbel", klinkt de middenvelder wat ontgoocheld bij <a href="https://sporza.be/nl/2019/11/05/reacties-na-liverpool-genk/"><i>Sporza</i></a>. "Er zat misschien iets meer in, een gelijkspel. Het eerste doelpunt hebben we misschien iets te makkelijk weggegeven. We verliezen, maar we mogen trots zijn met wat we op het veld hebben gebracht. Het was niet altijd even simpel en we hebben moeten knokken, maar ons blok stond goed."</p>
      <aside>Lees meer<br/><a href="https://www.voetbalprimeur.be/nieuws/902583/vp-rapport-degelijk-genk-maar-toch-drie-spelers-niet-door-de-keuring.html?itm_source=www.voetbalprimeur.be&amp;itm_medium=highlighted-content">VP Rapport: Degelijk Genk, maar ervaren spelers en goudklompje stellen teleur</a></aside>
      <p>Voor Genk zal de nipte nederlaag een opsteker betekenen, nadat het afgelopen zaterdag tegen KAS Eupen (2-0-verlies) door de ondergrens zakte. "We waren begonnen met de instelling om er het beste van te maken. Je voelt dan dat er mogelijkheden zijn, maar het is jammer dat we de kansen niet konden verzilveren. We moeten in onszelf geloven. We hebben getoond dat we een heel sterke groep hebben. Als we zo voortdoen, dan moeten er betere wedstrijden komen", besluit Heynen.</p>
      <aside>Lees meer<br/><a href="https://www.voetbalprimeur.be/nieuws/902586/-politie-moet-uitrukken-na-liverpool-genk-straten-rondom-anfield-road-afgesloten-.html?itm_source=www.voetbalprimeur.be&amp;itm_medium=highlighted-content">'Politie moet uitrukken na Liverpool-Genk, straten rondom Anfield Road afgesloten'</a></aside>
    </article>
  </body>
</html>