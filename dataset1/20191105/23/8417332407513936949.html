<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/06/Coop-felt-for-markedsf%C3%B8ring-mot-barn-20328874.ece"/>
    <meta property="og:site_name" content="adressa.no"/>
    <meta property="article:published_time" content="2019-11-05T23:42:56+00:00"/>
    <meta property="og:title" content="Coop felt for markedsføring mot barn"/>
    <meta property="og:description" content="Coops bruk av konseptet «Barnas Uker» sammen med reklame for snacks og godteri bryter med retningslinjene i matbransjen, mener Matbransjens Faglige Utvalg."/>
  </head>
  <body>
    <article>
      <h1>Coop felt for markedsføring mot barn</h1>
      <address><time datetime="2019-11-05T23:42:56+00:00">05 Nov 2019, 23:42</time> by <a rel="author">(NTB) NTB</a></address>
      <p>Coops bruk av konseptet «Barnas Uker» sammen med reklame for snacks og godteri bryter med retningslinjene i matbransjen, mener Matbransjens Faglige Utvalg.</p>
      <aside><a href="https://www.adressa.no/nyheter/innenriks/2019/11/06/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/06/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/06/javascript:void(0);">Del denne artikkelen på e-post</a></aside>
      <p>Det var en kundeavis fra supermarkedkjeden som ble klaget inn. På en side i avisen der det ble reklamert for chips og godteri, var det også et banner med teksten «Barnas Uker» i barnslig utforming.</p>
      <p>Matbransjens Faglige Utvalg (MFU) mener det appellerte klart til barn. Coop Obs peker på at kundeavisen ikke hovedsakelig retter seg mot barn.</p>
      <p>– MFU mener imidlertid det må forventes at en profesjonell aktør som Coop, som bør være vel kjent med MFUs retningslinjer, ikke blander sammen konsepter som «Barnas Uker» med produkter som står på MFUs produktliste, skriver utvalget, som opplyser at klagen mot Coop Obs ble tatt til følge.</p>
      <p>MFU regulerer markedsføringsaktiviteter for mat og drikke mot barn og unge.</p>
      <p>(©NTB)</p>
    </article>
  </body>
</html>