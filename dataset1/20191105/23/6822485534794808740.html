<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814209.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T23:44:00+00:00"/>
    <meta property="og:title" content="همراه اول شرکت برتر از منظر «ارتباطات رسانه ای» و «مسؤولیت اجتماعی»"/>
    <meta property="og:description" content=" به گزارش اداره کل ارتباطات شرکت ارتباطات سیار ایران، در آیین اختتامیه پانزدهمین دوره سمپوزیوم بین المللی روابط عمومی و در قالب شانزدهمین جشنواره برترین های روابط عمومی ایران که روز سه شنبه ۱۴ آبانماه در مرکز همایش های تلاش برگزار شد، از روابط عمومی همراه اول با اعطای لوح «برتری در ارتباطات رسانه ای» و نشان «برتری در مسؤولیت اجتماعی» تقدیر به عمل آمد."/>
  </head>
  <body>
    <article>
      <h1>همراه اول شرکت برتر از منظر «ارتباطات رسانه ای» و «مسؤولیت اجتماعی»</h1>
      <address>
        <time datetime="2019-11-05T23:44:00+00:00">05 Nov 2019, 23:44</time>
      </address>
      <p>در شانزدهمین جشنواره برترین های روابط عمومی ایران، همراه اول موفق به دریافت لوح و نشان ویژه این جشنواره شد.</p>
      <p> به گزارش اداره کل ارتباطات شرکت ارتباطات سیار ایران، در آیین اختتامیه پانزدهمین دوره سمپوزیوم بین المللی روابط عمومی و در قالب شانزدهمین جشنواره برترین های روابط عمومی ایران که روز سه شنبه ۱۴ آبانماه در مرکز همایش های تلاش برگزار شد، از روابط عمومی همراه اول با اعطای لوح «برتری در ارتباطات رسانه ای» و نشان «برتری در مسؤولیت اجتماعی» تقدیر به عمل آمد.</p>
      <figure>
        <img src="https://www.mci.ir/upload/news2014/fullsize_1d5fb09e59f4edd71065de5f9d2ed9b0.jpg"/>
      </figure>
      <p>در این مراسم که با حضور سوتلانا استاوریا رئیس انجمن بین المللی روابط عمومی(IPRA)، مسعود پزشکیان نایب رئیس مجلس شورای اسلامی، جمعی از مدیران، اساتید و مهمانان ایرانی و خارجی حوزه روابط عمومی برگزار شد، با رأی هیأت داوران و با توجه به ویژگی های اخلاقی و ارتباطی شایسته، لوح روابط عمومی برتر در حوزه «ارتباطات رسانه ای» و همچنین نشان «مسؤولیت اجتماعی» به روابط عمومی شرکت ارتباطات سیار ایران اعطا شد.<br/>روابط عمومی همراه اول همواره سعی داشته با پاسخگویی مناسب به رسانه ها و اهتمام به مسؤولیت اجتماعی، نقش ویژه ای به عنوان روابط عمومی بزرگترین اپراتور تلفن همراه کشور ایفا کند.<br/>پانزدهمین دوره سمپوزیوم بین المللی روابط عمومی روز سه شنبه ۱۴ آبانماه با برگزاری دو نشست علمی-تخصصی با موضوعات «جنگ رسانه ای، مبانی و نظریه ها» و «مسؤولیت روابط عمومی ها در جنگ رسانه ای» و معرفی روابط عمومی های برتر کشور به کار خود پایان داد.</p>
    </article>
  </body>
</html>