<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902582/engelse-kranten-zagen-genk-bijna-stunten-in-liverpool-belangrijke-save-alisson-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-05T23:20:00+00:00"/>
    <meta property="og:title" content="Engelse kranten zagen Genk bijna stunten in Liverpool: 'Belangrijke save Alisson'"/>
    <meta property="og:description" content="KRC Genk heeft naast een stunt gegrepen in de Champions League. Op bezoek bij Liverpool FC ging de Belgische landskampioen de slotfase in met een 2-1-achterstand, maar wist het niet meer te scoren. De Engelse kranten zagen Liverpool niet haar beste niveau halen tegen Genk."/>
  </head>
  <body>
    <article>
      <h1>Engelse kranten zagen Genk bijna stunten in Liverpool: 'Belangrijke save Alisson'</h1>
      <address>
        <time datetime="2019-11-05T23:20:00+00:00">05 Nov 2019, 23:20</time>
      </address>
      <p>
        <b>KRC Genk heeft naast een stunt gegrepen in de Champions League. Op bezoek bij Liverpool FC ging de Belgische landskampioen de slotfase in met een 2-1-achterstand, maar wist het niet meer te scoren. De Engelse kranten zagen Liverpool niet haar beste niveau halen tegen Genk.</b>
      </p>
      <p>'Alex Oxlade-Chamberlain schoot <a href="https://www.voetbalprimeur.be/videos/902568/goal-trefzekere-oxlade-chamberlain-doet-genk-al-voor-de-derde-keer-pijn.html?utm_source=doorlink&amp;utm_medium=doorlink&amp;utm_campaign=%2F">een briljante winner</a> binnen nadat Liverpool zich oprichtte na een enge en tamme eerste helft', schrijft <i><a href="https://www.thesun.co.uk/sport/football/10286076/liverpool-genk-champions-league-oxlade-chamberlain-wijnaldum-report/">The Sun</a>. </i>'<a href="https://www.voetbalprimeur.be/videos/902561/goal-samatta-hangt-de-bordjes-terug-gelijk-voor-racing-genk.html?utm_source=doorlink&amp;utm_medium=doorlink&amp;utm_campaign=%2F">Ally Samatta's buffelstoot</a> na 40 minuten had eerder de vroege openingstreffer van Georginio Wijnaldum uitgewist. Genk maakte gelijk na zowat haar eerste aanval. Samatta torende boven James Milner uit om de bal binnen te werken uit een hoekschop. Samatta genoot ervan terwijl Anfield verbaasd achterbleef.'</p>
      <p>'Na de pauze was Liverpool eigenlijk veel dreigender, terwijl de Belgische underdog Genk leek te verslappen. Vooral Salah had de mogelijkheden om de overwinning veilig te stellen, maar hij miste. Uiteindelijk deed Liverpool net voldoende op een avond waarop iedereen een eenvoudige zege verwacht had', besluit <i>The Sun </i>streng.</p>
      <p><b>Ander Genk<br/></b><a href="https://www.theguardian.com/football/2019/nov/05/liverpool-genk-champions-league-match-report"><i>The Guardian </i></a>zag dat Genk het anders aanpakte op Anfield Road dan in de heenwedstrijd in Limburg. 'Genk nam een eerder conservatieve aanpak aan dan tijdens de 4-1 van twee weken geleden. In eigen land liep Mazzu's team tegen haar vijfde nederlaag aan bij Eupen. Die terugval, samen met de zwakke start van de Europese campagne, leidde tot een vijfmansdefensie op Anfield. De Genk-trainer probeerde zo het vertrouwen in de rangen te herstellen.'</p>
      <p>Toch kwam Genk slechts vanuit het niets op voorsprong. 'Genk had op aanvallend vlak niets laten zien in de eerste 40 minuten. Bijna voorspelbaar maakten ze gelijk uit hun eerste betekenisvolle aanval. Op aangeven van Heynen timede Samatta zijn looplijn perfect, waarna hij een buffelstoot voorbij Alisson verstuurde. Genk was door het dolle heen, supporters Ã©n trainersstaf, en dreigde plots meer', zag <i>The Guardian</i>.</p>
      <p>Uiteindelijk ging Genk in de tweede helft toch nog kopje onder. Nochtans kreeg Brian Heynen in de slotfase een uitstekende mogelijkheid. 'Alisson had een belangrijke redding', beschrijft de Britse krant het moment dat Genk een gelijkspel had kunnen opleveren.</p>
      <aside>Lees meer<br/><a href="https://www.voetbalprimeur.be/nieuws/902574/oxlade-chamberlain-weer-de-beul-moedig-genk-onderuit-tegen-liverpool.html?itm_source=www.voetbalprimeur.be&amp;itm_medium=highlighted-content">Oxlade-Chamberlain weer de beul, moedig Genk onderuit tegen Liverpool</a></aside>
    </article>
  </body>
</html>