<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/6/7231111/"/>
    <meta property="og:site_name" content="Українська правда"/>
    <meta property="article:published_time" content="2019-11-05T23:27:17+00:00"/>
    <meta property="og:title" content="Кабмін остаточно узгодив терміни проведення перепису населення"/>
    <meta property="og:description" content="Кабінет міністрів узгодив терміни проведення наступного перепису населення України."/>
  </head>
  <body>
    <article>
      <h1>Кабмін остаточно узгодив терміни проведення перепису населення</h1>
      <address>
        <time datetime="2019-11-05T23:27:17+00:00">05 Nov 2019, 23:27</time>
      </address>
      <p>Кабінет міністрів узгодив терміни проведення наступного перепису населення України.</p>
      <p><b>Джерело:</b> офіс омбудсмена у <a href="https://www.facebook.com/office.ombudsman.ua/posts/479818652630314">Facebook</a></p>
      <p>"В уряді нарешті остаточно узгодили терміни проведення всеукраїнського перепису населення. Він відбудеться у листопаді-грудні наступного року", - йдеться у повідомленні.</p>
      <p>Разом з тим сайт Уповноваженого з прав людини повідомляє, що на зустрічі представника Уповноваженого у сфері захисту персональних даних Миколи Смука, співробітників Департаменту в сфері захисту персональних даних Секретаріату Уповноваженого із представниками Державної служби статистики України обговорювалось питання дотримання вимог законодавства в сфері захисту персональних даних під час проведення пробного перепису населення.</p>
      <p>Основні питання, навколо яких розгорнулась дискусія – обсяг відомостей про особу, які будуть збираються під час перепису, та забезпечення належного рівня захисту зібраних даних.</p>
      <p>
        <b>Передісторія:</b>
      </p>
      <ul>
        <li>30 серпня прем'єр-міністр Олексій Гончарук заявив, що уряд вивчає питання можливості проведення всеукраїнського перепису населення <a href="https://www.pravda.com.ua/news/2019/08/30/7224899/">до кінця 2019 року</a>.</li>
        <li>За словами Гончарука, перепис вже було заплановано на грудень 2020 року, але новий уряд вивчає можливість провести його вже цього року. </li>
        <li>22 вересня стало відомо, що Інститут демографії та соціальних досліджень НАН України проведе <a href="https://www.pravda.com.ua/news/2019/09/22/7227032/">пробний перепис</a> населення в Оболонському районі Києва і Бородянському районі Київської області.</li>
        <li>Останній перепис відбувся у 2001 році. </li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/5/7231098/"/>
        <a href="https://www.pravda.com.ua/news/2019/11/5/7231033/"/>
        <a href="https://www.pravda.com.ua/news/2019/11/5/7231027/"/>
      </related>
    </article>
  </body>
</html>