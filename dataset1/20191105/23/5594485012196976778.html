<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/zabranikha-na-pilot-da-leti-zaradi-zhena-v-kabinata-na-samoleta-snimka_news707604.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-05T23:55:00+00:00"/>
    <meta property="og:title" content="Забраниха на пилот да лети заради жена в кабината на самолета СНИМКА"/>
    <meta property="og:description" content="Останалата част от екипа е отстранена докато тече разследването за случилото се"/>
  </head>
  <body>
    <article>
      <h1>Забраниха на пилот да лети заради жена в кабината на самолета СНИМКА</h1>
      <h2>Останалата част от екипа е отстранена докато тече разследването за случилото се</h2>
      <address>
        <time datetime="2019-11-05T23:55:00+00:00">05 Nov 2019, 23:55</time>
      </address>
      <p>https://blitz.bg/svyat/zabranikha-na-pilot-da-leti-zaradi-zhena-v-kabinata-na-samoleta-snimka_news707604.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572990327-airbus-a220-300-cockpit.jpg"/>
      </figure>
      <p>Китайски пилот получи доживотна забрана да лети след като позволи на пасажер да се снима в пилотската кабина по време на полет.<br/><br/>Снимка, публикувана от жена в социалната мрежа „Weibo”, която наподобява Twitter показва, как тя удобно е заела мястото на пилота в кабината на самолета. Сцената се разиграва докато самолетът все още лети, информира Нова телевизия.<br/><br/>Написаното от авторката под снимката гласи следното: „Супер благодарна съм на пилота. Толкова много се вълнувам!”<br/><br/>Интернет потребители бързо забелязват, че става дума за самолет на китайска авиокомпания и отправят упреци към компанията заради слабото ниво на сигурност, за което е свидетелство снимката.<br/><br/><br/> </p>
      <figure>
        <iframe data-src="https://twitter.com/globaltimesnews/status/1191255100661960707?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Разпространението на снимката в мрежата набира голяма скорост и авторката изтрива публикацията си.<br/><br/>От компанията потвърждават, че снимката е направена по време на полет на техен самолет, пътуващ от Гюлин до Янджу (Източен Китай) на 4 януари тази година.<br/><br/>Те обясняват, че пилотът на самолета е уволнен с доживотна забрана да лети, а останалата част от екипа е отстранена докато тече разследването за случилото се.</p>
    </article>
  </body>
</html>