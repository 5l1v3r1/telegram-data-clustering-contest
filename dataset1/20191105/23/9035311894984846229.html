<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/05/balotelli-ye-rkci-tezahuratlarin-ardindan-verona-ya-bir-maclik-tribun-kapatma-cezasi"/>
    <meta property="og:site_name" content="euronews"/>
    <meta property="article:published_time" content="2019-11-05T23:10:32+00:00"/>
    <meta property="og:title" content="Balotelli'ye ırkçı tezahürat sonrası Verona’ya tribün kapatma cezası"/>
    <meta property="og:description" content="Brescia’nın forvet oyuncusu Mario Balotelli’ye yönelik ırkçı tezahüratların ardından İtalyan futbol takımı Verona’ya bir maçlık tribün kapatma cezası verildi"/>
  </head>
  <body>
    <article>
      <h1>Balotelli'ye ırkçı tezahürat sonrası Verona’ya tribün kapatma cezası</h1>
      <address><time datetime="2019-11-05T23:10:32+00:00">05 Nov 2019, 23:10</time> by <a rel="author">Zehra Yildiz</a></address>
      <p>Brescia’nın forvet oyuncusu Mario Balotelli’ye yönelik ırkçı tezahüratların ardından İtalyan futbol takımı Verona’ya, bir maçlık tribün kapatma cezası verildi.</p>
      <p>Balotelli, Hellas Verona takımı ile pazar günü oynanan maç esnasında maymun sesleri eşliğinde ırkçı saldırılara maruz <a href="https://tr.euronews.com/2019/11/04/italya-mario-balotelli-irkci-tezahurat-sonrasi-sahadan-ayrilmak-istedi">kalmıştı</a>.</p>
      <p>Söz konusu ırkçı tezahüratların ardından A Serisi Futbol Disiplin Komisyonu, Verona’ya stadyumun yaklaşık 3 bin 500 kişilik "Poltrone Est" tribününü bir maçlık kapatma cezası verdiklerini duyurdu.</p>
      <h3>Verona’nın tribün lideri Castellini 2030’a kadar stadyumdan men edildi</h3>
      <p>“Balotelli asla tamamen bir İtalyan olamayacak” diyen Verona'nın tribün lideri Luca Castellini'ye 2030’a kadar stadyuma girme cezası verildi.</p>
      <p>Castellini futbolcu Balotelli’ye yapılan ırkçı saldırılarla ilgili, “Bizim takımımızda da bir zenci var ve Balotelli gol attığında Verona taraftarları kendisini alkışladı.” şeklinde konuştu.</p>
      <p>Castellini pazartesi günü radyoda verdiği bir röportajında ise, “Balotelli İtalya vatandaşlığı olduğu için İtalyan, ama asla tamamen bir İtalyan olamayacak” demişti.</p>
      <ul>
        <li>
          <a href="https://tr.euronews.com/2019/06/22/italya-da-gocmenlere-karsi-rkci-saldirilar-ve-yabanci-dusmanligi-artiyor">İtalya'da göçmenlere karşı ırkçı saldırılar ve yabancı düşmanlığı artıyor</a>
        </li>
        <li>
          <a href="https://tr.euronews.com/2018/02/28/afrika-kokenli-cocuklara-rkc-sald-r-italya-da-tart-sma-yaratt-">Afrika kökenli çocuklara ırkçı saldırı İtalya'da tartışma yarattı</a>
        </li>
      </ul>
      <p>Ek kaynaklar<b> • AFP</b></p>
    </article>
  </body>
</html>