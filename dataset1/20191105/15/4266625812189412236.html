<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/kabmin_hoche_vidmovytys_vid_gradatsii_invalidnosti_za_grupamy__tretyakova_1684193"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T15:55:00+00:00"/>
    <meta property="og:title" content="Кабмін хоче відмовитись від градації інвалідності за групами, - Третьякова"/>
    <meta property="og:description" content="Кабінет міністрів України планує відмовитись від чинної системи градації інвалідності та перейти до Міжнародної класифікації функціонування."/>
  </head>
  <body>
    <article>
      <h1>Кабмін хоче відмовитись від градації інвалідності за групами, - Третьякова</h1>
      <address>
        <time datetime="2019-11-05T15:55:00+00:00">05 Nov 2019, 15:55</time>
      </address>
      <p>
        <b>Кабінет міністрів України планує відмовитись від чинної системи градації інвалідності та перейти до Міжнародної класифікації функціонування.</b>
      </p>
      <p>Про це повідомила голова парламентського комітету з питань соціальної політики та захисту прав ветеранів Галина Третьякова, передає "<a href="https://ua.interfax.com.ua/news/political/622676.html">Інтерфакс-Україна</a>".</p>
      <p>"Ми наразі продовжили ту роботу, яку раніше здійснювало Міністерство охорони здоров'я. Ми імплементуємо до українського законодавства Міжнародну класифікацію функціональності, її вже перекладено на українську мову, але до кінця не проведено систему її ратифікації. За допомогою МКФ ми хочемо нарешті позбутися системи інвалідності, яка залишилася в Україні з радянських часів", - зазначила вона.</p>
      <p>Відтак, виплати допомог та соціальна політика по відношенню до осіб з інвалідністю будуватиметься виходячи не з групи інвалідності, а з розрахунку відсотка працездатності. На думку Третьякової, такий підхід допоможе поліпшити ситуація на ринку праці з особами з інвалідністю.</p>
      <p>Також вона додала, що у комітеті планують додати квоти на працевлаштуванні людей з інвалідністю у приватному секторі та на держслужбі.</p>
      <p>Раніше <a href="https://zik.ua/news/2019/10/21/komitet_proponuie_radi_uhvalyty_postanovu_pro_otrymannya_statusu_dytyny_yaka_1673049">повідомлялося</a>, що профільний комітет Верховної Ради з питань молоді і спорту пропонує Раді ухвалити постанову №2117 про питання термінового вжиття заходів для забезпечення захисту прав та інтересів дітей, які постраждали внаслідок воєнних дій та збройних конфліктів.</p>
      <related>
        <h4>читайте також</h4>
        <a href="https://zik.ua/news/2019/10/31/goncharuk_rozpoviv_naskilky_ukrainski_dorogy_gotovi_do_zymy_1681101"/>
        <a href="https://zik.ua/news/2019/10/29/v_uryadi_rozshyly_pidtrymku_budivnytstva_dostupnogo_zhytla_1678713"/>
        <a href="https://zik.ua/news/2019/10/28/keruvaty_pidpryiemstvom_ukrspyrt_bude_lyudyna_proty_yakoi_nabu_vede_1677943"/>
        <a href="https://zik.ua/news/2019/10/28/te_shcho_bulo_tsikavym_dlya_investoriv__vzhe_davno_pryvatyzovane__plotnikov_1677753"/>
      </related>
    </article>
  </body>
</html>