<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638377/%D8%A7%D8%B9%D8%AA%D8%B1%D8%A7%D8%B6-%D8%B1%D8%B3%D9%85%DB%8C-%D9%87%D8%A7%D9%84%DA%A9%E2%80%8C%D8%A8%D8%A7%D9%86%DA%A9-%D8%AA%D8%B1%DA%A9%DB%8C%D9%87-%D8%A8%D9%87-%D9%BE%D8%B1%D9%88%D9%86%D8%AF%D9%87-%D8%AA%D8%AD%D8%B1%DB%8C%D9%85%E2%80%8C%D9%87%D8%A7%DB%8C-%D8%A7%DB%8C%D8%B1%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T15:23:00+00:00"/>
    <meta property="og:title" content="اعتراض رسمی هالک‌بانک ترکیه به پرونده تحریم‌های ایران"/>
    <meta property="og:description" content="هالک‌بانک ترکیه که در آمریکا به دور زدن تحریم‌های ایران متهم شده است، اعلام کرد که به دنبال خاتمه دادن به این پرونده است."/>
  </head>
  <body>
    <article>
      <h1>
        <a href="https://www.bultannews.com/fa/news/638377/%D8%A7%D8%B9%D8%AA%D8%B1%D8%A7%D8%B6-%D8%B1%D8%B3%D9%85%DB%8C-%D9%87%D8%A7%D9%84%DA%A9%E2%80%8C%D8%A8%D8%A7%D9%86%DA%A9-%D8%AA%D8%B1%DA%A9%DB%8C%D9%87-%D8%A8%D9%87-%D9%BE%D8%B1%D9%88%D9%86%D8%AF%D9%87-%D8%AA%D8%AD%D8%B1%DB%8C%D9%85%E2%80%8C%D9%87%D8%A7%DB%8C-%D8%A7%DB%8C%D8%B1%D8%A7%D9%86">اعتراض رسمی هالک‌بانک ترکیه به پرونده تحریم‌های ایران</a>
      </h1>
      <h2>هالک‌بانک ترکیه که در آمریکا به دور زدن تحریم‌های ایران متهم شده است، اعلام کرد که به دنبال خاتمه دادن به این پرونده است.</h2>
      <address><time datetime="2019-11-05T15:23:00+00:00">05 Nov 2019, 15:23</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، یکی از وکلای <b>بانک دولتی</b> هالک‌بانک ترکیه، که از سوی دادگستری آمریکا به دور زدن <b>تحریم‌های ایران</b> متهم شده است، روز دوشنبه در نامه‌ای گفت که به دنبال خاتمه دادن به این پرونده است و اعلام می‌کند قاضی پرونده صلاحیت رسیدگی به آن را ندارد.</p>
      <p>اندرو هروسکا، یکی از وکلای هالک‌بانک، در نامه‌ای به قاضی منطقه‌ای آمریکا در منهتن، ریچارد بردمن، گفت که این بانک نمی‌پذیرد که به این اتهامات در دادگاه حاضر شود. او تقاضا کرد که خودش به طور محدود و فقط برای خاتمه دادن به پرونده و اعلام عدم صلاحیت دادگاه ، نمایندگی بانک را به عهده بگیرد.</p>
      <p>قرار است رسیدگی به این پرونده در روز سه‌شنبه انجام شود و دادستانی آمریکا اعلام کرده است که در صورت شرکت نکردن نماینده بانک در دادگاه، جریمه‌ای برای آن در نظر خواهند گرفت.</p>
      <p>هروسکا در نامه روز دوشنبه خود نوشته است: از آنجایی که ارتباط ضمنی هالک‌بانک با آمریکا کافی نیست، دادگستری آمریکا صلاحیت رسیدگی به پرونده‌ای بر علیه این بانک را ندارد.</p>
    </article>
  </body>
</html>