<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/deputat-saladuha-perehid-na-simeynu-medicinu-ne-spriyatime-nalezhnomu-rozvitku-sportu-637886.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-05T15:10:45+00:00"/>
    <meta property="og:title" content="Депутат Саладуха: Перехід на сімейну медицину не сприятиме належному розвитку спорту"/>
    <meta property="og:description" content="Чемпіонка світу з легкої атлетики поділилася враженнями від роботи Медичної комісії Національного олімпійського комітету України"/>
  </head>
  <body>
    <article>
      <h1>Депутат Саладуха: Перехід на сімейну медицину не сприятиме належному розвитку спорту</h1>
      <address>
        <time datetime="2019-11-05T15:10:45+00:00">05 Nov 2019, 15:10</time>
      </address>
      <h4>Чемпіонка світу з легкої атлетики поділилася враженнями від роботи Медичної комісії Національного олімпійського комітету України</h4>
      <p>Чемпіонка світу в потрійному стрибку 2011 року, легкоатлетка Ольга Саладуха, яка з літа цього року є народною депутаткою від «Слуги народу», глибоко стурбована станом медичного обслуговування українських спортсменів. Про це вона заявила за підсумками роботи Медичної комісії Національного олімпійського комітету України на чолі з головою, екс-реґіоналом Віктор Коржем.</p>
      <p>«Переконана, що необхідно зберегти можливість поглибленого медичного обстеження учнів ДЮСШ, членів збірних команд в рамках держпрограм саме спортивними лікарями, - стверджує Ольга Валеріївна. - Ситуація, коли у 2020-му олімпійському році ці функції по суті можуть будуть перекладені на сімейних лікарів не сприятиме належному розвитку спорту.</p>
      <p>Зі свого боку хочу запевнити, що спортивна медицина та наука є одними із пріоритетних питань для роботи очолюваного мною парламентського Підкомітету з питань спорту вищих досягнень та спортивної діяльності.</p>
      <p>Також поділяю позицію Медичної комісії НОК стосовно нагальної потреби в проведенні міжкомітетських слухань щодо подальшого функціонування сфери медичної медицини. Усі ці заходи за участі представників держави, спортивної спільноти та експертів мають лягти в основу необхідних законодавчих ініціатив».</p>
      <p>Зауважимо, що наразі Ольга Саладуха залишається активною спортсменкою. На недавньому чемпіонаті світу з легкої атлетики в катарській Досі вона <a href="https://glavcom.ua/sport/news/sluga-narodu-saladuha-u-pyatirci-naykrashchih-chempionatu-svitu-630433.html">посіла в потрійному стрибку високе п’яте місце</a>.</p>
      <blockquote>
        <b>Читайте також: <a href="https://glavcom.ua/sport/publications/-sportu-poza-politikoyu-ne-isnuje-pershe-velike-intervyu-nardepa-zhana-belenyuka-636477.html">«Спорту поза політикою не існує». Перше велике інтерв’ю нардепа Жана Беленюка</a></b>
      </blockquote>
      <related>
        <a href="https://glavcom.ua/sport/news/eks-trener-zbirnoji-ukrajini-nazvav-vistup-nashih-atletiv-na-chempionati-svitu-shlyahom-u-nikudi-631931.html"/>
      </related>
    </article>
  </body>
</html>