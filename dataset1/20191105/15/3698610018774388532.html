<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/ridkisna-mutaciya-vryatuvala-meshkanku-kolumbiyi-vid-spadkovoyi-hvorobi-alcgeymera-328563_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T15:10:00+00:00"/>
    <meta property="og:title" content="Рідкісна мутація врятувала мешканку Колумбії від спадкової хвороби Альцгеймера"/>
    <meta property="og:description" content="Жінка виявилася носієм відразу двох мутацій."/>
  </head>
  <body>
    <article>
      <h1>Рідкісна мутація врятувала мешканку Колумбії від спадкової хвороби Альцгеймера</h1>
      <h2>Жінка виявилася носієм відразу двох мутацій.</h2>
      <address>
        <time datetime="2019-11-05T15:10:00+00:00">05 Nov 2019, 15:10</time>
      </address>
      <p>Вчені описали випадок жительки Колумбії, яка виявилася стійкою до <a href="https://dt.ua/TECHNOLOGIES/kitay-shvaliv-vikoristannya-preparatu-vid-hvorobi-alcgeymera-328396_.html"><b>хвороби Альцгеймера</b></a>. Жінка є носієм відразу двох мутацій: одна прискорювала розвиток захворювання, а друга – його відкладала, повідомляє N+1.</p>
      <p>У ході дослідження вчені вивчили дані 1200 колумбійців-носіїв мутації, яка сприяє розвитку хвороби Альцгеймера. Дослідники шукали тих, у кого вона проявляється слабкіше, в надії знайти ключ до механізмів, які допомагають побороти захворювання.</p>
      <p>У результаті їм вдалося знайти жінку, яка зберегла ясність розуму на восьмому десятку життя, тобто, на 30 років довше, ніж очікувалося. Знайомі описували її як абсолютно здорову, але дослідники все-таки помітили у неї сліди незначних порушень. Коли ці порушення виникли, вченим з'ясувати не вдалося, але все ж деменцією вона не страждала.</p>
      <p>У хвороби Альцгеймера є дві молекулярних ознаки: накопичення білків бета-амілоїду і тау. Дослідники вивчили мозок пацієнтки за допомогою позитронної емісійної томографії і виявили, що бета-амілоїду в її мозку було істотно більше, ніж у інших носіїв тієї ж мутації Е280А. Зате тау-білка виявилося набагато менше. Тому автори роботи припустили, що стійкість жінки до нейродегенерації пов'язана з якимось механізмом, який відповідає за агрегацію тау.</p>
      <p>Секвенування генома пацієнтки показало, що, крім мутації, що "прискорює" хворобу, вона є носієм двох копій "захисної" мутації APOECh. На думку дослідників, ця мутація захищала нервові клітини від агрегації тау.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше вченим вдалося виявити <a href="https://dt.ua/TECHNOLOGIES/vcheni-vpershe-viyavili-vipadki-zarazhennya-hvoroboyu-alcgeymera-184216_.html"><b>випадки зараження хворобою Альгеймера</b></a>. Хвороба була занесена в організм разом з гормонами росту людини. Таким чином розслідування встановило, що медичні процедури можуть бути джерелом зараження смертельною хворобою, яка до цього вважалася незаразною.</p>
      <footer>За матеріалами: <a href="https://dt.ua/go/aHR0cHM6Ly9ucGx1czEucnU=">N+1</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>