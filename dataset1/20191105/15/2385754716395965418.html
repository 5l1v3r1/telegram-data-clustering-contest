<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/595856/diamartyretai-i-dimarxos-lakatamias-gia-diagrafi-xreous-tou-dimou-aradippou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-05T15:58:00+00:00"/>
    <meta property="og:title" content="Διαμαρτύρεται η Δήμαρχος Λακατάμιας για διαγραφή χρέους του Δήμου Αραδίππου"/>
    <meta property="og:description" content="Έντονη είναι η διαμαρτυρία της Δημάρχου Λακατάμιας,  Δρ Φωτούλα Χατζήπαπα, για διαγραφή χρέους του Δήμου Αραδίππου.    Όπως αναφέρεται σε..."/>
  </head>
  <body>
    <article>
      <h1>Διαμαρτύρεται η Δήμαρχος Λακατάμιας για διαγραφή χρέους του Δήμου Αραδίππου</h1>
      <address><time datetime="2019-11-05T15:58:00+00:00">05 Nov 2019, 15:58</time> by <a rel="author">SigmaLive</a></address>
      <p><b>Έντονη είναι η διαμαρτυρία της Δημάρχου Λακατάμιας,  Δρ Φωτούλα Χατζήπαπα, για διαγραφή χρέους του Δήμου Αραδίππου. <br/></b> <br/>Όπως αναφέρεται σε ανακοίνωση, η Δήμαρχος «εκφράζει την έντονη διαμαρτυρία της, μετά από τα σημερινά δημοσιεύματα στα οποία γίνεται αναφορά ότι το Υπουργικό Συμβούλιο, αποφάσισε στη συνεδρία του ημερομηνίας 23 Οκτωβρίου, να διαγράψει το χρέος του Δήμου Αραδίππου προς το ΤΑΥ, το οποίο ανέρχεται στα 10,2 εκατομμύρια Ευρώ».<br/> <br/>Η Δήμαρχος Λακατάμιας, διερωτάται «γιατί έχουν εφαρμοστεί από την Κυβέρνηση, δύο μέτρα και δύο σταθμά απέναντι σε άλλους Δήμους που χρωστούν στο ΤΑΥ και απαιτεί διευκρινήσεις για τα κριτήρια με τα οποία διαγράφηκε το χρέος του Δήμου Αραδίππου από το Υπουργικό Συμβούλιο». <br/> <br/>«Η Δήμαρχος θα επανέλθει αφού ενημερώσει τα μέλη του Δημοτικού Συμβουλίου.  Προτίθεται επίσης να συζητήσει και με τους Δημάρχους των άλλων επηρεαζόμενων Δήμων, την απαράδεχτη αυτή κατάσταση, έτσι όπως έχει διαμορφωθεί μετά την συγκεκριμένη απόφαση του Υπουργικού Συμβουλίου», καταλήγει η ανακοίνωση. <br/> </p>
    </article>
  </body>
</html>