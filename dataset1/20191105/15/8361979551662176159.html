<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/v-egeyskomu-mori-vryatuvali-zhinku-yaka-dva-dni-dreyfuvala-v-shlyupci-50051747.html"/>
    <meta property="og:site_name" content="НВ"/>
    <meta property="article:published_time" content="2019-11-05T15:00:00+00:00"/>
    <meta property="og:title" content="Вижила завдяки льодяникам і пакетам: в Егейському морі врятували жінку, яка два дні дрейфувала в шлюпці"/>
    <meta property="og:description" content="Берегова охорона Греції врятувала 47-річну жінку, яка дрейфувала на гумовому човні в Егейському морі протягом майже двох днів."/>
  </head>
  <body>
    <article>
      <h1>Вижила завдяки льодяникам і пакетам: в Егейському морі врятували жінку, яка два дні дрейфувала в шлюпці</h1>
      <h2>Берегова охорона Греції врятувала 47-річну жінку, яка дрейфувала на гумовому човні в Егейському морі протягом майже двох днів.</h2>
      <address>
        <time datetime="2019-11-05T15:00:00+00:00">05 Nov 2019, 15:00</time>
      </address>
      <p>Про це повідомляє <a href="https://www.reuters.com/article/us-greece-tourist-rescue/greece-rescues-tourist-floating-in-aegean-sea-for-two-days-idUSKBN1XF1UD?il=0">Reuters.</a></p>
      <p>Жінка, яка відпочивала на яхті недалеко від грецького острова Фолегандрос, близько полудня 1 листопада вирушила на надувній шлюпці за припасами. На зворотному шляху одне весло впало за борт, а сильний вітер збив шлюпку з курсу.</p>
      <p>Через день берегову охорону Греції повідомили про її зникнення. На її пошуки відправили сім суден берегової охорони, три приватні катери, літак і вертоліт.</p>
      <p>Майже через два дні після зникнення її знайшли в 40 морських милях на північний захід від Фолегандроса, недалеко від острова Крит.</p>
      <p>Читайте також:<br/><a href="https://nv.ua/ukr/world/countries/chotiri-dni-bez-vodi-u-tikhomu-okeani-vrjatuvali-simokh-vizhili-v-korabelnij-avariji-2448274.html">&amp;nbspЧотири дні без води. У Тихому океані врятували сімох осіб, які вижили в корабельній аварії</a></p>
      <p>За інформацією новозеландської газети <a href="https://www.stuff.co.nz/travel/travel-troubles/117150444/kiwi-lost-at-sea-in-greek-islands-rationed-boiled-lollies-to-survive">Stuff</a>, 47-річна Кушіла Штейн з Нової Зеландії вижила в Егейському морі завдяки жменьці льодяників і розумному використанню трьох пластикових пакетів.</p>
      <p>Вона, як досвідчений моряк, була навчена навичкам виживання. Кушіла обмотала себе поліетиленовими пакетами для утримання тепла і через брак прісної води харчувалася схованими льодяниками.</p>
      <p>Кожного разу, коли літак пролітав над головою, вона направляла дзеркало у бік сонця, сподіваючись, що спалах яскравого світла приверне увагу пасажирів.</p>
      <p>Кушіла була в морі від 37 до 40 годин, коли судно берегової охорони помітило її «на півдорозі між Критом і Фолегандосом».</p>
    </article>
  </body>
</html>