<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/final-fantasy-kingdom-hearts-ps5/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-05T15:22:00+00:00"/>
    <meta property="og:title" content="Final Fantasy, Kingdom Hearts o una nuova IP? Square Enix al lavoro su due giochi PS5 e Xbox Scarlett"/>
    <meta property="og:description" content="Final Fantasy, Kingdom Hearts o una nuova IP? Square Enix sembra essere al lavoro su due giochi PS5 e Xbox Scarlett. Ecco i dettagli."/>
  </head>
  <body>
    <article>
      <h1>Final Fantasy, Kingdom Hearts o una nuova IP? Square Enix al lavoro su due giochi PS5 e Xbox Scarlett</h1>
      <address><time datetime="2019-11-05T15:22:00+00:00">05 Nov 2019, 15:22</time> by <a rel="author">Nicola Armondi</a></address>
      <p>Con l’arrivo della next-gen fissato per la fine del 2020, tutte le grandi compagnie sono in fermento dietro le quinte per iniziare a programma i titoli <b>PS5 e Xbox Scarlett</b>. Square Enix, ovviamente, è una di queste. Tramite una serie di annunci di lavoro, è stato possibile scoprire infatti che la società giapponese madre di Kingdom Hearts e Final Fantasy (almeno i più recenti, visto che inizialmente era Square Soft) è al lavoro su due nuovi titoli.</p>
      <p>Per iniziare, abbiamo <b>un titolo interno della First Development Division</b> (i team di Square Enix sono gestiti con queste nomenclature, per un totale di dodici divisioni). Il First si è occupato dei giochi più action negli ultimi anni, come Kingdom Hearts 3 e Final Fantasy 7 Remake, sul quale sta lavorando tutt’ora. È facile quindi pensare che si tratti di un gioco di alto livello. L’annuncio parla inoltre in modo esplicito di “gioco d’azione” che ridefinirà gli action di “prossima generazione”.</p>
      <blockquote><a href="https://www.reddit.com/r/FinalFantasy/comments/dr9xr4/square_enix_business_division_3s_job_listing_page/?ref_source=embed&amp;ref=share">Square Enix Business Division 3’s job listing page uploaded mysterious concept art recently</a> from <a href="https://www.reddit.com/r/FinalFantasy/">FinalFantasy</a></blockquote>
      <slideshow>
        <figure>
          <img src="https://www.tomshw.it/images/images/2019/02/kingdom-hearts-3-17202.768x432.jpg"/>
        </figure>
        <figure>
          <img src="https://www.tomshw.it/images/images/2019/06/final-fantasy-7-remake-39038.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/ps-now-giochi-novembre-2019/">PS Now, svelati i primi giochi di novembre 2019</a></p>
      <p>Inoltre, anche <b>la terza divisione pare essere al lavoro su qualcosa di nuovo</b>. Come potete vedere qui sopra, infatti, è stato condiviso un nuovo artwork dal sapore fantasy medievale. È difficile non pensare che si possa trattare di un nuovo Final Fantasy, magari direttamente il sedicesimo capitolo. La terza divisione è gestita da Naoki Yoshida, l’uomo dietro al successo di Final Fantasy XIV online. In passato, Yoshida aveva inoltre affermato che avrebbe apprezzato lavorare a un gioco di Final Fantasy con uno stile medioevale classico.</p>
      <p>Ovviamente queste <b>sono perlopiù speculazioni, non informazioni ufficiali</b>. Detto ciò, probabilmente dovremo attendere molto tempo prima di avere conferme in merito. Diteci, voi cosa ne pensate? Secondo voi a quali progetti sta lavorando Square Enix?</p>
      <blockquote>In attesa del futuro, possiamo divertirci con Kingdom Hearts 3: è disponibile su Amazon a <a href="https://toms.it/rTh95">questo indirizzo</a>.</blockquote>
    </article>
  </body>
</html>