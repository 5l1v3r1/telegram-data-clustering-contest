<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545189.html/%D8%A8%D8%B1%D8%AF%D8%A7%D8%B4%D8%AA-400-%D8%AA%D9%86-%DA%AF%D9%84-%D8%B2%D8%B9%D9%81%D8%B1%D8%A7%D9%86-%D8%A7%D8%B2-%D9%85%D8%B2%D8%A7%D8%B1%D8%B9-%D9%82%D9%88%DA%86%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T15:08:00+00:00"/>
    <meta property="og:title" content="برداشت 400 تن گل زعفران از مزارع قوچان"/>
    <meta property="og:description" content="رئیس اداره جهادکشاورزی قوچان گفت: از 800 هکتار سطح زیر کشت زعفران در این شهرستان بیش از 400 تن گل زعفران برداشت می شود."/>
  </head>
  <body>
    <article>
      <h1>برداشت 400 تن گل زعفران از مزارع قوچان</h1>
      <h2>رئیس اداره جهادکشاورزی قوچان خبر داد؛</h2>
      <address>
        <time datetime="2019-11-05T15:08:00+00:00">05 Nov 2019, 15:08</time>
      </address>
      <p>رئیس اداره جهادکشاورزی قوچان گفت: از 800 هکتار سطح زیر کشت زعفران در این شهرستان بیش از 400 تن گل زعفران برداشت می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.sobhtoos.ir/">صبح توس</a>، احمد کنعانی، مدیر جهاد کشاورزی قوچان ظهر امروز در جمع خبرنگاران گفت: در 800 هکتار از مزارع این شهرستان زعفران کشت شده است که پیش بینی می شود حدود 400 تن گل زعفران برداشت شود.</p>
      <p>وی با بیان اینکه کشاورزان زعفران کار قوچانی امسال حدود 4 تن سرگل زعفران تولید می کنند، ادامه داد: طی حدود 20 روز از برداشت گل زعفران در این شهرستان برای بیش از 40 هزار نفر بصورت مستقیم و غیرمستقیم اشتغال ایجاد می شود.</p>
      <p>وی با اشاره به برخی مشکلات پیش روی زعفران کاران و ضوررت حمایت بیشتر از کشاورزان زعفران کار قوچانی افزود: کشورهای هدف صادرات زعفران برای کیفیت زعفران اهمیت ویژه ای قائل هستند که این موضوع می بایست در فرایند تولید و فراوری این محصول بیش از پیش مورد توجه قرار بگیرد.</p>
      <p>کنعانی با بیان اینکه در آینده ای نزدیک شرکت تعاونی زعفران کاران در این شهرستان تشکیل خواهد شد، خاطر نشان کرد: باتوجه به آغاز خرید حمایتی زعفران در استان و با توجه به پیگیری های انجام شده از سوی مسئولین ذیربط از جمله فرمانداری، جهاد کشاورزی و شرکت تعاون روستایی، مرکز خرید حمایتی زعفران در این شهرستان به زودی ایجاد می شود.</p>
      <p>مدیر جهاد کشاورزی قوچان در پایان با بیان اینکه خرید حمایتی زعفران فقط از کشاورزان زعفران کار انجام خواهد شد، گفت: این مرکز حداکثر از 18 آبان ماه تا پایان ماه جاری نسبت به خرید سرگل زعفران اقدام خواهد کرد.</p>
      <p>انتهای پیام/</p>
    </article>
  </body>
</html>