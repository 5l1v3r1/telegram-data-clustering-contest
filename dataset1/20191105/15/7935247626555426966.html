<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/kadin-memur-ofisindeyakilarak-olduruldu-214239h.htm"/>
    <meta property="og:site_name" content="OLAY"/>
    <meta property="article:published_time" content="2019-11-05T15:07:05+00:00"/>
    <meta property="og:title" content="Kadın memur, ofisinde yakılarak öldürüldü"/>
    <meta property="og:description" content="Hindistan'ın Telangana eyaletinde kadın vergi memuru, ofisine gelen bir adam tarafından arazi tartışması nedeniyle yakılarak öldürüldü."/>
  </head>
  <body>
    <article>
      <h1>Kadın memur, ofisinde yakılarak öldürüldü</h1>
      <h2>Hindistan'ın Telangana eyaletinde kadın vergi memuru, ofisine gelen bir adam tarafından arazi tartışması nedeniyle yakılarak öldürüldü.</h2>
      <address>
        <time datetime="2019-11-05T15:07:05+00:00">05 Nov 2019, 15:07</time>
      </address>
      <p>Edinilen bilgiye göre eyaletin Ranga Redi bölgesinde kadın vergi memuru Vijaya Redi, ofisine gelen Kurra Sureş ile arazi anlaşmazlığı yüzünden tartıştı. Vergi memurunun üzerine ve odasına benzin döktükten sonra ateşe veren Sureş'in kapıyı içeriden kilitlediği ve bir süre beklediği belirtildi. Binadaki diğer görevlilerin, vergi memurunun çığlıklarını duymaları üzerine kapıyı açmaya çalıştığı ancak başarılı olamadığı aktarılırken, bir süre sonra Sureş'in kapıyı açarak vücudundaki yanıklarla olay yerinden kaçtığı bildirildi.Vücudunda ağır yanıklar oluşan vergi memuru Vijaya Redi'nin ise hayatını kaybettiği, kadını kurtarmaya çalışan üç görevlinin de yaralandığı kaydedildi.<br/> </p>
    </article>
  </body>
</html>