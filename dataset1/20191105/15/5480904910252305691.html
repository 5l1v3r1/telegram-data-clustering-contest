<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/policie-ukoncila-cviceni-na-hranicich-se-slovenskem/1817530?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-05T15:51:00+00:00"/>
    <meta property="og:title" content="Policie ukončila cvičení na hranicích se Slovenskem"/>
    <meta property="og:description" content="Praha - Policie a další složky dopoledne ukončily cvičení, kterým prověřily připravenost Česka na znovuzavedení kontrol státních hranic. V tiskové zprávě o tom informovala mluvčí policejního prezidia Hana Rubášová. Cvičení se konalo na 49 kilometrů dlouhém úseku hranice se Slovenskem v Moravskoslezském kraji, účastnilo se ho téměř 300 policistů, vojáků, celníků, hasičů a příslušníků vězeňské služby. Zahájeno bylo včera ráno."/>
  </head>
  <body>
    <article>
      <h1>Policie ukončila cvičení na hranicích se Slovenskem</h1>
      <address><time datetime="2019-11-05T15:51:00+00:00">05 Nov 2019, 15:51</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Policie a další složky dopoledne ukončily cvičení, kterým prověřily připravenost Česka na znovuzavedení kontrol státních hranic. V <a href="https://www.policie.cz/clanek/skoncilo-cviceni-sektor-beskydy.aspx">tiskové zprávě</a> o tom informovala mluvčí policejního prezidia Hana Rubášová. Cvičení se konalo na 49 kilometrů dlouhém úseku hranice se Slovenskem v Moravskoslezském kraji, účastnilo se ho téměř 300 policistů, vojáků, celníků, hasičů a příslušníků vězeňské služby. Zahájeno bylo včera ráno.</p>
      <h3>Fotogalerie</h3>
      <slideshow>
        <figure>
          <img src="https://i3.cn.cz/6/1572883084_P201911040746701.jpg"/>
        </figure>
        <figure>
          <img src="https://i3.cn.cz/6/1572883146_P201911040747401.jpg"/>
        </figure>
        <figure>
          <img src="https://i3.cn.cz/6/1572883278_P201911040751001.jpg"/>
        </figure>
        <figure>
          <img src="https://i3.cn.cz/6/1572883296_P201911040751101.jpg"/>
        </figure>
        <figure>
          <img src="https://i3.cn.cz/6/1572887915_P201911040831501.jpg"/>
        </figure>
        <figure>
          <img src="https://i3.cn.cz/6/1572887962_P201911040834101.jpg"/>
        </figure>
        <figure>
          <img src="https://i3.cn.cz/6/1572887980_P201911040834401.jpg"/>
        </figure>
        <figure>
          <img src="https://i3.cn.cz/6/1572888013_P201911040834601.jpg"/>
        </figure>
      </slideshow>
      <p>Účastníci cvičení odbavili při sedmi modelových situacích 150 figurantů představujících nelegální migranty. "Všichni prošli kompletním registračním procesem v mobilním hotspotu v Mostech u Jablunkova, poslední z nelegálních migrantů byl zaregistrován za deset hodin od zahájení činnosti hotspotu," uvedla Rubášová.</p>
      <p>Cvičení policie považuje za úspěšné. "Po prvotním vyhodnocení je zřejmé, že pokud by v budoucnu nastala takováto hrozba, jsme připraveni plnit stanovené úkoly a spolupracovat s ostatními složkami, které jsou uvedené v operačním plánu," doplnila Rubášová.</p>
      <p>Ozbrojené složky nacvičují možné zavedení hraničních kontrol pravidelně. Naposledy to bylo letos v květnu na hranicích s Německem. Kontrolovaly 12 hraničních přechodů v Plzeňském kraji, včetně Rozvadova. Účastnilo se zhruba 1200 policistů, vojáků, celníků, příslušníků vězeňské služby, lékařů a zdravotníků.</p>
      <p>Policie loni odhalila 4992 cizinců, kteří v Česku pobývali nelegálně. Je to o 254 více než v roce 2017 a o 269 méně než v roce 2016. V roce 2015, kdy vyvrcholila migrační krize a většina uprchlíků přes Česko procházela do jiných zemí se počet odhalených migrantů vyšplhal na 8500.</p>
    </article>
  </body>
</html>