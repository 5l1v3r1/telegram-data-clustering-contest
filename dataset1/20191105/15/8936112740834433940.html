<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/roberta-lewandowskiego-czeka-zabieg-trener-bayernu-hansi-flick-uszanujemy-kazda-decyzje,983100.html"/>
    <meta property="og:site_name" content="TVN24"/>
    <meta property="article:published_time" content="2019-11-05T15:44:00+00:00"/>
    <meta property="og:title" content="Trener Bayernu: Zabieg Lewandowskiego? Uszanujemy każdą decyzję"/>
    <meta property="og:description" content="- Robert Lewandowski sam musi podjąć decyzję w sprawie operacji pachwiny, a my ją uszanujemy - oświadczył Hansi Flick, tymczasowy szkoleniowiec Bayernu Monachium."/>
  </head>
  <body>
    <article>
      <h1>Trener Bayernu: Zabieg Lewandowskiego? Uszanujemy każdą decyzję</h1>
      <address>
        <time datetime="2019-11-05T15:44:00+00:00">05 Nov 2019, 15:44</time>
      </address>
      <slideshow>
        <figure>
          <img src="https://r-scale-e0.dcs.redcdn.pl/scale/o2/tvn/web-content/m/p1/i/519c84155964659375821f7ca576f095/b1479050-237b-404f-9107-f23a29bb261a.jpg?type=1&amp;srcmode=0&amp;srcx=1/1&amp;srcy=12/25&amp;srcw=1/1&amp;srch=43/50&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/a9d286b4-8a2b-44dd-8e4a-43e62c620386-480p.mp4"/>
          <figcaption>Gol Roberta Lewandowskiego w meczu z Eintrachtem Frankfurt</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/57b132da-e79e-11e9-ae59-0050569bf40f-480p.mp4"/>
          <figcaption>Gol Roberta Lewandowskiego w meczu Bayernu z Hoffenheim</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f22e4747da1aa27e363d86d40ff442fe/903d05c6-5c5b-4ab7-9365-31c8fe4d78f6-480p.mp4"/>
          <figcaption>Pudło i gol Roberta Lewandowskiego w meczu z Paderborn</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/1a7dd07c-d721-11e9-9cc3-0050569b018a-480p.mp4"/>
          <figcaption>Gol Lewandowskiego w meczu z Lipskiem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/11b28516-180f-4b06-8b70-934701ecb17d-480p.mp4"/>
          <figcaption>Robert Lewandowski przymierzył z rzutu wolnego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/0a69784e-ec98-4b0a-8460-ca7c5bebec36-480p.mp4"/>
          <figcaption>Bayern - Mainz 6:1. Gol Lewandowskiego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8562ae5e286544710b2e7ebe9858833b/92229dc7-4b6f-4031-99b2-ac441450310b-480p.mp4"/>
          <figcaption>Lewandowski i hat-trick z Schalke</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1e913e1b06ead0b66e30b6867bf63549/e91a25fe-c0a9-11e9-a3ea-0050569b018a-480p.mp4"/>
          <figcaption>Dwa gole Lewandowskiego z Herthą</figcaption>
        </figure>
        <figcaption>Robert Lewandowski jest bezcenny dla Bayernu Foto: Getty Images | Video: Eleven Sports Network</figcaption>
      </slideshow>
      <h3>- Robert Lewandowski sam musi podjąć decyzję w sprawie operacji pachwiny, a my ją uszanujemy - oświadczył Hansi Flick, tymczasowy szkoleniowiec Bayernu Monachium.</h3>
      <p>
        <b>
          <a href="https://eurosport.tvn24.pl/pilka-nozna,105/player.pl">Mecze ligi niemieckiej można oglądać na kanałach ELEVEN SPORTS w player.pl</a>
        </b>
      </p>
      <related>
        <a href="https://eurosport.tvn24.pl/pilka-nozna,105/prezydent-bayernu-ujawnia-trzy-tygodnie-na-znalezienie-trenera,983030.html"/>
      </related>
      <p>Lewandowskiemu dokucza przepuklina pachwinowa i od dłuższego czasu planuje poddać się zabiegowi. To nic groźnego, choć w końcu będzie musiał znaleźć dogodny termin. Dogodny, czyli taki, który nie pokrzyżuje planów Bayernu Monachium i reprezentacji Polski. Terminarz meczów jest dość napięty. <br/><br/>- Jasne jest, że kiedyś trzeba to zrobić. Na pewno on dwa razy się zastanowi, zanim podejmie decyzję. My ją uszanujemy, choć mam nadzieję, że opuści jak najmniej spotkań - powiedział Flick na konferencji prasowej przed środowym meczem Ligi Mistrzów z Olympiakosem Pireus.<br/><br/>Jak dodał, nigdy nie ma idealnego terminu na tego typu zabieg.</p>
      <h3>"W najbliższych dniach podejmie decyzję"</h3>
      <related>
        <a href="https://eurosport.tvn24.pl/pilka-nozna,105/kandydat-na-trenera-bayernu-ucial-spekulacje-do-konca-sezonu-zostaje-w-ajaksie,982976.html"/>
      </related>
      <p>W mediach pojawiły się spekulacje, że napastnik monachijczyków zdecyduje się na operację w połowie listopada w przerwie na mecze reprezentacji z Izraelem i Słowenią, kończące kwalifikacje Euro 2020 (Polacy są już pewni awansu). Kapitan Biało-Czerwonych <b><a href="https://eurosport.tvn24.pl/pilka-nozna,105/kadra-reprezentacji-polski-na-mecze-z-izraelem-i-slowenia-eliminacje-euro-2020,982796.html">znalazł się jednak w ogłoszonej w poniedziałek kadrze</a></b> na te spotkania. Kolejnym dogodnym terminem jest zimowa przerwa w rozgrywkach Bundesligi.<br/><br/>- Na ten moment nie jest podjęta decyzja odnośnie zabiegu, więc trudno ocenić, jak długa przerwa go czeka. Robert w najbliższych dniach podejmie decyzję odnośnie terminu - przyznał <a href="https://eurosport.tvn24.pl/pilka-nozna,105/robert-lewandowski-czeka-na-operacje-pachwin-decyzja-w-najblizszych-dniach,982632.html"><b>w rozmowie z eurosport.pl Tomasz Zawiślak, przyjaciel i współpracownik Lewandowskiego</b></a>.<br/><br/>Przepuklina pachwinowa jak dotąd nie wpływa na formę piłkarza. 31-letni Lewandowski w każdym z 10 spotkań Bundesligi wpisał się na listę strzelców i z dorobkiem 14 bramek prowadzi w klasyfikacji najskuteczniejszych. Łącznie ma ich 20 w 16 występach w tym sezonie (pięć dołożył w Lidze Mistrzów i jedną w Pucharze Niemiec).</p>
      <p>Do trzy gole wbił w eliminacyjnych meczach drużyny narodowej. <br/><br/>Bayern, czwarty w tabeli Bundesligi, w sobotę zagra w prestiżowym spotkaniu z Borussią Dortmund, której barwy reprezentował Lewandowski, zanim w 2014 roku przeniósł się do Monachium.</p>
      <p>Autor: kz\kwoj / Źródło: eurosport.pl, PAP</p>
    </article>
  </body>
</html>