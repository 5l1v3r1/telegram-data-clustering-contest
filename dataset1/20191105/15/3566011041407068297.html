<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545184.html/%D8%AB%D8%A8%D8%AA-11-%D9%88%D9%82%D9%81-%D8%AC%D8%AF%DB%8C%D8%AF-%D8%B7%DB%8C-%DB%8C%DA%A9-%D8%B3%D8%A7%D9%84-%DA%AF%D8%B0%D8%B4%D8%AA%D9%87-%D8%AF%D8%B1-%D8%AE%D9%84%DB%8C%D9%84-%D8%A2%D8%A8%D8%A7%D8%AF-%D8%A8%D8%A7-%D8%A7%D8%B1%D8%B2%D8%B4-%D8%A8%DB%8C%D8%B4-%D8%A7%D8%B2-%DB%8C%DA%A9-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86--%D9%86%DB%8C%D8%B1%D9%88%DA%AF%D8%A7%D9%87-%D8%AE%D9%88%D8%B1%D8%B4%DB%8C%D8%AF%DB%8C-20-%DA%A9%DB%8C%D9%84%D9%88%D9%88%D8%A7%D8%AA%DB%8C-%D8%AF%D8%B1-%D8%AE%D9%84%DB%8C%D9%84-%D8%A2%D8%A8%D8%A7%D8%AF-%D8%A7%D8%AD%D8%AF%D8%A7%D8%AB-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T15:14:00+00:00"/>
    <meta property="og:title" content="ثبت 11 وقف جدید طی یک سال گذشته در خلیل آباد با ارزش بیش از یک میلیارد تومان/ نیروگاه خورشیدی 20 کیلوواتی در خلیل آباد احداث شد"/>
    <meta property="og:description" content="رئیس اداره اوقاف و امور خیریه خلیل آباد از ثبت 11 وقف جدید طی یک سال گذشته در خلیل‌آباد با ارزشی بیش از یک میلیارد تومان خبر داد و گفت: نیروگاه انرژی خورشیدی 20 کیلوواتی با اعتباری بالغ بر 170 میلیون تومان از جمله پروژه‌های در دست اقدام اداره اوقاف و امور خیریه شهرستان خلیل آباد است."/>
  </head>
  <body>
    <article>
      <h1>ثبت 11 وقف جدید طی یک سال گذشته در خلیل آباد با ارزش بیش از یک میلیارد تومان/ نیروگاه خورشیدی 20 کیلوواتی در خلیل آباد احداث شد</h1>
      <h2>رئیس اداره اوقاف و امور خیریه خلیل آباد خبر داد؛</h2>
      <address>
        <time datetime="2019-11-05T15:14:00+00:00">05 Nov 2019, 15:14</time>
      </address>
      <p>رئیس اداره اوقاف و امور خیریه خلیل آباد از ثبت 11 وقف جدید طی یک سال گذشته در خلیل‌آباد با ارزشی بیش از یک میلیارد تومان خبر داد و گفت: نیروگاه انرژی خورشیدی 20 کیلوواتی با اعتباری بالغ بر 170 میلیون تومان از جمله پروژه‌های در دست اقدام اداره اوقاف و امور خیریه شهرستان خلیل آباد است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سیداحمد حسینی، رئیس اداره اوقاف و امور خیریه شهرستان خلیل آباد در گفت و گو با خبرنگار <a href="http://sobhtoos.ir/">صبح توس</a>، اظهار داشت: 11 وقف جدید طی یک سال گذشته در شهرستان با ارزشی بیش از یک میلیارد تومان جدید ثبت شده و که 2 مورد در دهه وقف نیز وقف و ثبت سامانه شده است.</p>
      <p>وی با بیان اینکه خوشبختانه 6 مورد از وقف‌های جدید در زمینه‌های قرآنی و فرهنگی است، خاطرنشان کرد: پیگیر این هستیم که مشاوره‌هایی به واقفان بدهیم تا وقف‌هایی به ثبت برسد تا مشکلاتی از مشکلات مردم کم کند و همچنین وقف هایی با موضوعات فرهنگی و قرآنی در سطح شهرستان بسیار کم است.</p>
      <p>رئیس اداره اوقاف و امور خیریه خلیل آباد با تأکید بر اینکه همایش تجلیل از واقفان به‌صورت مشترک بین شهرستان‌های خلیل آباد، کاشمر و بردسکن برگزار شد، تصریح کرد: بحث مشارکت و سرمایه گذاری از سال گذشته در شهرستان خلیل آباد به‌صورت ویژه دنبال کرده‌ایم و این شهرستان نسبت به سایر شهرستان‌ها از رتبه بالایی برخوردار شده است.</p>
      <p>وی با بیان اینکه 5 پروژه سرمایه گذاری در حوزه مشارکت در شهرستان خلیل آباد پیاده شده است، اذعان کرد: از این میزان، دو مورد با ادارات دولتی نظیر پروژه ساختمان اداره محیط زیست و کانون پرورش فکری کودکان با ارزش آورده یک میلیارد تومان برای موقوفه بوده است.</p>
      <p>حسینی با اشاره به پروژه‌های در دست اقدام اداره اوقاف شهرستان، عنوان کرد: نیروگاه انرژی خورشیدی 20 کیلوواتی در محل بقعه متبرکه امام‌زاده سید حسن (ع) روستای میرآباد با اعتباری بالغ بر 170 میلیون تومان از جمله پروژه‌های در دست اقدام اداره اوقاف و امور خیریه شهرستان خلیل آباد است.</p>
      <p>وی همچنین در ادامه تشریح کرد: تمام مراحل احداث این نیروگاه انجام شده و تنها ورود برق به مدار باقی مانده که بحث درخواست کنتور از شرکت برق انجام شده و بعد از نصب کنتور برق وارد مدار توزیع و این پروژه افتتاح خواهد شد.</p>
      <p>رئیس اداره اوقاف و امور خیریه شهرستان خلیل آباد بیان کرد: با توجه به اینکه در شهرستان خلیل آباد بیش از 490 موقوفه و 680 رقبه وجود دارد برنامه‌های فرهنگی و مذهبی خوبی در یک ساله گذشته در سطح شهرستان اجرا شده است.</p>
      <p>وی در پایان خاطرنشان کرد: اجاره املاک وقفی واگذار شده به مستاجرین وصول شده و توانستیم در اجرای امینانه نیت واقفان عواید آن را در مسائل فرهنگی، مذهبی، مساجد، خیریه، حسینیه‌ها، بقاع متبرکه و ... هزینه کنیم که بالغ بر 600 محفل و مجلس در سطح شهرستان خلیل آباد و روستاها برگزار شده است.</p>
      <p>انتهای پیام/</p>
    </article>
  </body>
</html>