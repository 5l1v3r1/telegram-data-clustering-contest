<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/spivrobitnyky_minyustu_vyyavyly_yashchyky_pryhovanoi_korespondentsii_1684157"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T15:24:00+00:00"/>
    <meta property="og:title" content="Співробітники Мін’юсту виявили ящики прихованої кореспонденції"/>
    <meta property="og:description" content="Міністр юстиції Денис Малюська повідомив, що в міністерстві знайшли кілька ящиків прихованої вхідної кореспонденції, яка несла ризики для схематозників, та яку співробітники Мін’юсту, відповідальні за діловодство міністерства, сховали, ймовірно, на замовлення третіх осіб."/>
  </head>
  <body>
    <article>
      <h1>Співробітники Мін’юсту виявили ящики прихованої кореспонденції</h1>
      <address>
        <time datetime="2019-11-05T15:24:00+00:00">05 Nov 2019, 15:24</time>
      </address>
      <p>
        <b>Міністр юстиції Денис Малюська повідомив, що в міністерстві знайшли кілька ящиків прихованої вхідної кореспонденції, яка несла ризики для схематозників, та яку співробітники Мін’юсту, відповідальні за діловодство міністерства, сховали, ймовірно, на замовлення третіх осіб.</b>
      </p>
      <p>Про це Денис Малюська повідомив у <a href="https://www.facebook.com/permalink.php?story_fbid=964616693919053&amp;id=100011121947008">Фейсбуці.</a></p>
      <p>«Судячи з усього, на вхідній кореспонденції був встановлений корупційний фільтр: на якихось документах проставляли «мінус» і він ховався, а потім і знищувався. Про якісь інші важливі документи повідомляли сторонніх зацікавлених осіб. А зовсім нікому не потрібний хлам одразу брався у офіційну роботу. Майже усі документи були «відфільтровані» до мого приходу у міністерство, але є і кілька свіжих», – написав він.</p>
      <p>Денис Малюська вибачився перед тими, хто не отримав вчасні відповіді на свої повідомлення та скарги.</p>
      <p>Він також зазначив, що правоохоронні органи повідомлені. «Ми обов’язково зреагуємо та приведемо до тями тих, хто ще не зрозумів, що країна змінилася», – сказав Малюська.</p>
      <p><a href="https://zik.ua/news/2019/10/09/ministr_yustytsii_denys_malyuska_ne_mozhna_postavyty_smotryashchogo_bez_zgody_1664535">Нагадаємо</a>, через два дні після призначення міністр юстиції Денис Малюська написав в Facebook: «в міністерстві більше не буде «стоп-списків», тобто списків підприємств, з яких штучно не стягували заборгованість; приватні виконавці не передаватимуть значну частину своєї винагороди «нагору»; не існуватиме «чорних» реєстраторів та нотаріусів (тих, хто за окрему плату погоджував будь-які юридичні документи, вносив зміни до реєстрів, по суті, беручи участь у рейдерстві) тощо».</p>
      <related>
        <h4>читайте також</h4>
        <a href="https://zik.ua/news/2019/10/31/ministr_malyuska_ya_kontrolyuyu_minyust_na_70_vidsotkiv_1681035"/>
        <a href="https://zik.ua/news/2019/10/17/u_minyusti_nazvaly_kintsevu_metu_v_sluhannyah_ukraina_proty_rosii_v_yespl_1670253"/>
        <a href="https://zik.ua/news/2019/10/11/v_ukraini_planuietsya_zakryty_tretynu_tyurem_ta_zbuduvaty_novi__malyuska_1666141"/>
        <a href="https://zik.ua/news/2019/11/05/ofitsiyno_wada_peredala_na_rozglyad_47_dopingovyh_sprav_sportsmeniv_iz_rosii_1684155"/>
      </related>
    </article>
  </body>
</html>