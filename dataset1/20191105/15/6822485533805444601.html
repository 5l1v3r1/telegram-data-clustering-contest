<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814118.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T15:03:00+00:00"/>
    <meta property="og:title" content="تاثیرگذارترین بازیکنان پرسپولیس چه کسانی هستند؟"/>
    <meta property="og:description" content="به گزارش باشگاه خبرنگاران جوان، در اولین هفته از رقابت‌های هفته دهم لیگ برتر تیم فوتبال پرسپولیس موفق شد با گلی که از روی نقطه پنالتی توسط مهدی ترابی به ثمر رساند میزبانش فولاد را شکست داده تا ۱۹ امتیازی شود."/>
  </head>
  <body>
    <article>
      <h1>تاثیرگذارترین بازیکنان پرسپولیس چه کسانی هستند؟</h1>
      <address>
        <time datetime="2019-11-05T15:03:00+00:00">05 Nov 2019, 15:03</time>
      </address>
      <p>تیم فوتبال پرسپولیس موفق شد با یک گل فولاد را در هفته دهم رقابت‌های لیگ برتر شکست دهد که زننده تک گل این تیم مهدی ترابی بود.</p>
      <p>به گزارش باشگاه خبرنگاران جوان، در اولین هفته از رقابت‌های هفته دهم لیگ برتر تیم فوتبال پرسپولیس موفق شد با گلی که از روی نقطه پنالتی توسط مهدی ترابی به ثمر رساند میزبانش فولاد را شکست داده تا ۱۹ امتیازی شود.</p>
      <p>گلی که مهدی ترابی در این بازی به ثمر رساند، سومین گل وی در این فصل برای سرخ پوشان بود. ترابی به جز ۳ بار گلزنی برای تیمش، ۲ بار هم پاس گل ارسال کرده تا با این آمار در کنار علی علیپور تاثیرگذارترین بازیکنان این تیم تا هفته دهم باشند.</p>
      <p>از آن جهت می‌توان ارزش کار ترابی را بیشتر دانست که او دقایق کمتری نسبت به علیپور فرصت بازی پیدا کرده و علیپور یک ضربه پنالتی را هم از دست داده است.</p>
      <p>سرخ پوشان در مجموع تا پایان هفته دهم ۱۱ بار موفق به گلزنی شده‌اند که این تعداد گل توسط ۷ بازیکن به ثمر رسیده است.</p>
      <p>به جز ترابی و علیپور که هرکدام ۳ بار موفق به گلزنی شده‌اند، پنج بازیکن دیگر هر کدام یک گل برای این تیم زده‌اند که این پنج نفر عبارتند از: احمد نوراللهی، وحید امیری، شجاع خلیل زاده، مهدی عبدی و محمد حسین کنعانی زادگان.</p>
    </article>
  </body>
</html>