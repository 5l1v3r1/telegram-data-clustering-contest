<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191105-sprava-pro-bronezhylety-dbr-ogolosylo-pidozru-p-yatom-posadovtsyam-minoborony/"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T15:38:26+00:00"/>
    <meta property="og:title" content="Справа про бронежилети: ДБР оголосило підозру п’ятьом посадовцям Міноборони"/>
    <meta property="og:description" content="Державне бюро розслідувань 5 листопада оголосило про підозру п’яти топ-чиновникам Міноборони в рамках провадження про закупівлю неякісних бронежилетів Корсар."/>
  </head>
  <body>
    <article>
      <h1>Справа про бронежилети: ДБР оголосило підозру п’ятьом посадовцям Міноборони</h1>
      <address>
        <time datetime="2019-11-05T15:38:26+00:00">05 Nov 2019, 15:38</time>
      </address>
      <p>Державне бюро розслідувань 5 листопада оголосило про підозру п’яти топ-чиновникам Міноборони в рамках провадження про закупівлю неякісних бронежилетів Корсар.</p>
      <p>Директор ДБР Роман Труба сказав на брифінгу, що повідомлено про підозру начальнику головного управління Міноборони, його заступникам та начальникам відділів, які закупили неякісне майно для ЗСУ за завищеними цінами.</p>
      <blockquote>– Йдеться про бронежилети 1-4 класу захисту, які прострілюються. Підозри оголошено генерал-майору, начальнику головного управління ЗСУ, а також чотирьом високопосадовцям головного управління ЗСУ, – уточнив він.</blockquote>
      <p>За його словами, у дощову погоду ці бронежилети прострілюються.</p>
      <p><b>Читайте</b>: <a href="https://fakty.com.ua/ua/ukraine/20190626-dbr-provodyt-blyzko-40-obshukiv-u-posadovtsiv-minoborony-prychyna/">ДБР проводить близько 40 обшуків у посадовців Міноборони – причина</a></p>
      <p>Міноборони закупило 20 тис. бронежилетів вартістю 176 млн грн, з яких 7 тис. виявилися бракованими. Сума збитків сягнула 61 млн грн.</p>
      <p>Нагадаємо, у липні ДБР опублікувало фрагменти розмов чиновників Міноборони, які доводять, що вони <a href="https://fakty.com.ua/ua/ukraine/20190709-chynovnyky-minoborony-svidomo-kupuvaly-neyakisni-bronezhylety-dokazy-dbr/">закупили неякісні бронежилети</a>.</p>
    </article>
  </body>
</html>