<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595845/afta-einai-ta-adikimata-pou-dierevnontai-enantion-tou-proedrou-synd-goneon"/>
    <meta property="og:site_name" content="SIGMALIVE"/>
    <meta property="article:published_time" content="2019-11-05T15:17:00+00:00"/>
    <meta property="og:title" content="Αυτά είναι τα αδικήματα που διερευνώνται εναντίον του προέδρου Συνδ. Γονέων"/>
    <meta property="og:description" content="Καταθέσεις μέχρι αργά το βράδυ έδιναν όσοι εμπλέκονται στο περιστατικό μαχαιροφορίας και απειλής στην Τεχνική Σχολή Β΄ στη Λευκωσία, περιστατικό στο οποίο..."/>
  </head>
  <body>
    <article>
      <h1>Αυτά είναι τα αδικήματα που διερευνώνται εναντίον του προέδρου Συνδ. Γονέων</h1>
      <address><time datetime="2019-11-05T15:17:00+00:00">05 Nov 2019, 15:17</time> by <a rel="author">SigmaLive</a></address>
      <p>Καταθέσεις μέχρι αργά το βράδυ έδιναν όσοι εμπλέκονται στο περιστατικό μαχαιροφορίας και απειλής στην Τεχνική Σχολή Β΄ στη Λευκωσία, περιστατικό στο οποίο εμπλέκεται ο πρόεδρος της Παγκύπριας Συντονιστικής Επιτροπής Μαθητών (ΠΣΕΜ).</p>
      <p>Σύμφωνα με τα γεγονότα, ο πρόεδρος του Συνδέσμου Γονέων του σχολείου φέρεται να απείλησε προτάσσοντας μαχαίρι, μαθητή και Βοηθό Διευθυντή του σχολείου.</p>
      <p>Πληροφορίες αναφέρουν ότι ο πρόεδρος της ΠΣΕΜ δεν ήταν αυτός που δέχθηκε την επίθεση αλλά ο πρόεδρος του Συνδέσμου, αναφέρθηκε στο πρόσωπό του και εξαπέλυσε απειλές εναντίον του χωρίς να είναι παρών.</p>
      <p>Στη συνέχεια ο ίδιος ενημερώθηκε για το συμβάν και πήρε την απόφαση να προβεί σε καταγγελία εναντίον του.</p>
      <p>Πάντως, το όλο περιστατικό φαίνεται να σημειώθηκε με αφορμή την κατά κάποιον τρόπο λεκτική επίθεση που δέχθηκε η κόρη του προέδρου του Συνδέσμου Γονέων από τον συγκεκριμένο μαθητή.</p>
      <p>Η Αστυνομία έλαβε καταθέσεις, με τον πρόεδρο του Συνδέσμου Γονέων να κατηγορείται γραπτώς και εναντίον του να διερευνώνται υποθέσεις απειλής και μαχαιροφορίας.</p>
      <p>Όσον αφορά στον μαθητή, λαμβάνονται καταθέσεις με την εξέταση της υπόθεσης να συνεχίζεται από την Αστυνομία.</p>
      <p>Σημειώνεται πως ο συγκεκριμένος πρόεδρος του Συνδέσμου Γονέων του σχολείου <a href="https://www.sigmalive.com/news/local/595772/mi-apodekti-i-paraitisi-tou-proedrou-synd-goneon-texnikis-sxolis-b">προχώρησε σε προφορική παραίτηση προς την Παγκύπρια Συνομοσπονδία Γονέων Μέσης Εκπαίδευσης, η οποία δεν έγινε αποδεκτή.</a></p>
    </article>
  </body>
</html>