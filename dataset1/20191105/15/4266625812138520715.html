<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/sbu_zatrymala_ekszastupnyka_gendyrektora_zavodu_mayak_pry_otrymanni_200_tys_1684191"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T15:57:00+00:00"/>
    <meta property="og:title" content="СБУ затримала ексзаступника гендиректора заводу «Маяк» при отриманні 200 тис дол. хабара"/>
    <meta property="og:description" content="Служба безпеки України викрила колишнього посадовця одного з оборонних заводів концерну «Укроборонпром», який намагався заробити на продажі державного майна два з половиною мільйони доларів США."/>
  </head>
  <body>
    <article>
      <h1>СБУ затримала ексзаступника гендиректора заводу «Маяк» при отриманні 200 тис дол. хабара</h1>
      <address>
        <time datetime="2019-11-05T15:57:00+00:00">05 Nov 2019, 15:57</time>
      </address>
      <p>
        <b>Служба безпеки України викрила колишнього посадовця одного з оборонних заводів концерну «Укроборонпром», який намагався заробити на продажі державного майна два з половиною мільйони доларів США.</b>
      </p>
      <p>Про це <a href="https://ssu.gov.ua/ua/news/1/category/21/view/6679#.74p6ebiC.dpbs">повідомляє</a> пресслужба відомства.</p>
      <p>Зазначається, що ексзаступник генерального директора заводу «Маяк» обіцяв керівнику комерційної структури посприяти позитивному рішенню із придбання майнового комплексу ПАТ «Завод «Маяк» через Систему електронних торгів арештованим майном (СЕТАМ). Офіційно бізнесмен мав заплатити за комплекс у Києві лише 2 мільйони американських доларів.</p>
      <p>Правоохоронці затримали колишнього заступника гендиректора у відділенні банку в Шевченківському районі Києва під час передачі йому першої частини винагороди у сумі 200 тисяч доларів США. У межах кримінального провадження, відкритого за ч. 4 ст. 190 (шахрайство) Кримінального кодексу України, тривають обшуки на території заводу та приміщенні Державної виконавчої служби Оболонського району. Перевіряється причетність до оборудки нинішнього керівництва заводу.</p>
      <figure>
        <img src="https://ssu.gov.ua/uploads/n_6679_48689966.jpg"/>
      </figure>
      <p>Вирішується питання щодо оголошення зловмиснику про підозру у вчиненні злочину.</p>
      <p>Викриття експосадовця проводилось спільно з ГУ Національної поліції у м. Києві під процесуальним керівництвом столичної прокуратури.</p>
      <p>Нагадаємо, у Вінниці працівників фіскальної служби <a href="https://zik.ua/news/2019/10/21/u_vinnytsi_pratsivnykiv_fiskalnoi_sluzhby_vykryly_na_habari_u_15_tys_dolariv_1673201">викрили на хабарі у 15 тис. доларів</a>.</p>
      <related>
        <h4>читайте також</h4>
        <a href="https://zik.ua/news/2019/11/01/sbu_zatrymala_cholovika_yakyy_prodavav_posady_u_pravoohoronnyh_ta_derzhavnyh_1681577"/>
        <a href="https://zik.ua/news/2019/08/16/grymchaku_zagrozhuie_vid_6_do_9_rokiv__pravozahysnyk_eduard_bagirov_1627833"/>
        <a href="https://zik.ua/news/2019/08/15/matyash_pidozru_grymchaku_ogolosyat_lyshe_pislya_16i_godyny_1627235"/>
        <a href="https://zik.ua/news/2019/08/15/psevdopatriotiv_v_ukraini_nabralosya_duzhe_bagato__matkovskyy_1627149"/>
      </related>
    </article>
  </body>
</html>