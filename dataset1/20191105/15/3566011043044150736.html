<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545133.html/%D8%AF%D8%A7%D8%AF%DA%AF%D8%A7%D9%87-%D8%B1%D8%B3%DB%8C%D8%AF%DA%AF%DB%8C-%D8%A8%D9%87-%D9%BE%D8%B1%D9%88%D9%86%D8%AF%D9%87-%DA%AF%D9%86%D8%AF%D9%85-%D9%87%D8%A7%DB%8C--%D9%85%D9%81%D9%82%D9%88%D8%AF%DB%8C--%DA%AF%D9%84%D8%B3%D8%AA%D8%A7%D9%86-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF--%D9%86%D8%AE%D8%B3%D8%AA%DB%8C%D9%86-%D8%AC%D9%84%D8%B3%D9%87-19-%D8%A2%D8%A8%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T15:12:00+00:00"/>
    <meta property="og:title" content="دادگاه رسیدگی به پرونده گندم‌های‌ مفقودی‌ گلستان برگزار می شود/ نخستین جلسه 19 آبان"/>
    <meta property="og:description" content="رئیس کل دادگستری گلستان گفت: رسیدگی به پرونده گندم‌های‌ مفقودی‌ گلستان که به دادگاه ویژه رسیدگی به جرایم اقتصادی ارجاع شده بود، تعیین وقت شد ."/>
  </head>
  <body>
    <article>
      <h1>دادگاه رسیدگی به پرونده گندم‌های‌ مفقودی‌ گلستان برگزار می شود/ نخستین جلسه 19 آبان</h1>
      <h2>رئیس کل دادگستری گلستان:</h2>
      <address>
        <time datetime="2019-11-05T15:12:00+00:00">05 Nov 2019, 15:12</time>
      </address>
      <p>رئیس کل دادگستری گلستان گفت: رسیدگی به پرونده گندم‌های‌ مفقودی‌ گلستان که به دادگاه ویژه رسیدگی به جرایم اقتصادی ارجاع شده بود، تعیین وقت شد .</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://golestanema.com/">گلستان ما؛</a> هادی هاشمیان امروز در گفتگو با خبرنگاران اظهار کرد: پرونده گندم های‌ مفقودی‌ گلستان مربوط به جابجایی و توزیع غیرقانونی بیش از 9 میلیون کیلوگرم گندم به ارزش بیش از 15 میلیارد تومان است .</p>
      <p>وی افزود: شاکی پرونده یعنی اداره غله و خدمات بازرگانی استان مدعی است سرنوشت  نه میلیون و 37 هزار و 993 کیلوگرم گندمی که این اداره سال 95 به متهمان این پرونده برای نگهداری در کارخانه شان امانت سپرده بود ، مشخص نیست .</p>
      <p>رئیس کل دادگستری گلستان با اعلام این که نخستین جلسه رسیدگی متهمان این پرونده ، 9 صبح یکشنبه 19 آبان برگزار می شود ادامه داد:  دادگاه رسیدگی به این پرونده علنی و با حضور خبرنگاران برگزار می شود.</p>
      <p>هاشمیان تصریح کرد: متهمان این پرونده سه نفرند که دو نفرشان فراری هستند و به اتهام اخلال در نظام اقتصادی کشور از طریق اخلال در نظام تولید ، محاکمه خواهند شد.</p>
      <p>این پرونده پس از پرونده معروف به پرهام آزادشهر ، دومین پرونده ای است که در دادگاه ویژه رسیدگی به جرایم اقتصادی استان رسیدگی می شود.</p>
      <p>انتهای پیام/</p>
      <p> </p>
    </article>
  </body>
</html>