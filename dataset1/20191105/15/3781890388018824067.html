<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740163"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T15:25:00+00:00"/>
    <meta property="og:title" content="'น้ำฝน-ทวีพร'รีเทิร์น เดินหน้า'อโหสิกรรม'ขอไม่ฟ้องใคร?"/>
    <meta property="og:description" content="น้ำฝน-ทวีพร รีเทิร์น โพสต์ยาวบอกไม่คิดฟ้องฝั่งโน้น ไม่ฟ้องใครทั้งนั้น ขออโหสิกรรมให้ ด้านชาวเน็ตแห่คอมเมนต์หลากหลาย ถามเรื่องเดิมหรือเรื่องใหม่กันแน่"/>
  </head>
  <body>
    <article>
      <h1>'น้ำฝน-ทวีพร'รีเทิร์น เดินหน้า'อโหสิกรรม'ขอไม่ฟ้องใคร?</h1>
      <address>
        <time datetime="2019-11-05T15:25:00+00:00">05 Nov 2019, 15:25</time>
      </address>
      <p>
        <b>น้ำฝน-ทวีพร รีเทิร์น โพสต์ยาวบอกไม่คิดฟ้องฝั่งโน้น ไม่ฟ้องใครทั้งนั้น ขออโหสิกรรมให้ ด้านชาวเน็ตแห่คอมเมนต์หลากหลาย ถามเรื่องเดิมหรือเรื่องใหม่กันแน่</b>
      </p>
      <p>ห่างหายจากข่าวคราวไปพักใหญ่ สำหรับนางงามสาว น้ำฝน-ทวีพร ที่ก่อนหน้านี้เมื่อช่วงต้นปีที่ผ่านมาสร้างมหากาพย์ดราม่า สะท้านวงการกับอดีตคนเคยสนิท หนุ่ม-ศรราม เทพพิทักษ์ เอาไว้ โดยมีการขู่จะฟ้องกันไปมา แต่จนถึงตอนนี้ก็ยังไม่มีใครทราบว่าเรื่องราวจบไปอย่างไร จบลงแบบไหนหรือว่ายังไม่จบกันแน่<br/><br/>ล่าสุดในอินสตาแกรมของสาวน้ำฝน ก็ได้มีการโพสต์ข้อความรูปภาพว่า "น้ำฝนขออนุญาตใช้พื้นที่ส่วนตัวตรงนี้ในการชี้แจงนะคะ มีคนมาถามน้ำฝนเยอะมากว่าจะฟ้องร้อง ดำเนินคดี ฝั่งโน้นไหม น้ำฝนไม่ฟ้องร้องใครทั้งนั้น ขออโหสิกรรมต่อกัน ให้อภัยกันดีกว่าค่ะ เรายังเป็นพี่น้องที่ดีต่อกันต่อไป ขอให้ครอบครัวของพี่ๆมีความสุขมากๆนะคะ ขอโทษทุกๆคนที่ทำให้เป็นห่วงและตกใจ และขอบพระคุณกำลังใจจากทุกๆคนนะคะ ขอบพระคุณค่า ด้วยความเคารพอย่างสูง น้ำฝน ทวีพร" พร้อมแคปชั่นแบบเดียวกัน</p>
      <figure>
        <img src="https://www.dailynews.co.th/admin/upload/20191105/news_SeVbzNntXw220653_533.jpg?v=20191106093?v=8352"/>
      </figure>
      <p> <br/>พอสาวน้ำฝนโพสต์รูปลงไป ก็มีชาวเน็ตเข้ามากดไลค์และคอมเมนต์มากมาย อาทิ นี่คือบุญที่ยิ่งใหญ่ครับ, คือเป็นกำลังใจให้นะ , มีอะไรจะฟ้องเขาล่ะ , ตกข่าว , เขาทำอะไรให้อีกคะ , มีประเด็นอะไรอีกเหรอคะ เรื่องเดิมเหรอ คิดว่าจบไปนานแล้ว? ฯลฯ ก็ไม่รู้สาวน้ำฝนจะสื่อถึงใครกันแน่ คนเก่า หรือคนใหม่ ยังไงต้องรอให้เจ้าตัวออกมาแจงอีกรอบแล้วจ้า</p>
      <figure>
        <img src="https://www.dailynews.co.th/admin/upload/20191105/news_SxAOnCCCNK220654_533.jpg?v=20191106093?v=6065"/>
      </figure>
      <p>ขอขอบคุณภาพประกอบจากอินสตาแกรม @fon_taveeporn<br/> </p>
    </article>
  </body>
</html>