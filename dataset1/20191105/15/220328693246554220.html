<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/kmett-na-razgrad-na-reyd-v-universitetite-za-mladi-kadri-405954.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-05T15:44:00+00:00"/>
    <meta property="og:title" content="Кметът на Разград на рейд в университетите за млади кадри"/>
    <meta property="og:description" content="Общината ще отпуска стипендии на студенти по специалности, от които местната управа има нужда"/>
  </head>
  <body>
    <article>
      <h1>Кметът на Разград на рейд в университетите за млади кадри</h1>
      <address><time datetime="2019-11-05T15:44:00+00:00">05 Nov 2019, 15:44</time> by <a rel="author">Станка Христова</a></address>
      <p>Още в началота на мандата си ще обходя университетите в страната, за да търся сред студентите там нови попълнения за общинската администрация в Разград. Това обяви на първата си пресконференция новоизбраният кмет на Разград Денчо Бояджиев, който след 4-годишно прекъсване се връща на поста си за четвърти мандат.</p>
      <p>Общината ще отпуска стипендии на студенти по специалности, от които местната управа има нужда. Ще се осигуряват жилища за висококвалифицирани млади кадри, готови да работят в общината, обясни Бояджиев.</p>
      <p>Макар да не е поел официално властта, новоизбраният кмет е насясно с трудностите, които го очакват. „Преди 4 години оставих в общинската хазна 20 млн. лева и 10 спечелени проекта. Голяма част от разработките на моя екип останаха нереализирани, а за други, които са изпълнени с евросредства, на общината са наложени санкции за некачествена работа. Има и  неразплатени услуги към доставчици”, съобщи в аванс новоизбраният стар градоначалник.</p>
      <p>Бояджиев, който все още е депутат от БСП, ще напусне парламента. На негово място в 44-то НС ще влезе 40-годишният архитект от Кубрат Мартин Обрешков. Бъдещият парламентарист обяви, че  задържането на младите хора в Лудогорието ще бъде и негов основен приоритет. Важна задача  за арх. Обрешков като депутат ще бъде и  ремонтирането на разбитите пътища в региона и обновяването на ифрасткуткурата в областта.</p>
      <p> </p>
    </article>
  </body>
</html>