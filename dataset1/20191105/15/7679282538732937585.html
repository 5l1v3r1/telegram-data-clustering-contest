<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-afghanistan-and-west-indies-ready-to-clash-in-1st-odi-at-atal-bihari-vajpayee-stadium-ekana-lucknow-2833635.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-05T15:29:27+00:00"/>
    <meta property="og:title" content="AFG vs WI: लखनऊ वनडे में अफगानिस्तान और वेस्ट इंडीज भिड़ने को हैं तैयार"/>
    <meta property="og:description" content="वॉर्मअप मैच में खेल के हर क्षेत्र में वेस्ट इण्डीज को पछाड़ने वाली अफगानिस्तान का हौसला बुलंद है। बुधवार को वह वेस्ट इण्डीज के खिलाफ एकदिवसीय मुकाबले के साथ शृंखला की शुरुआत करेगी। क्रिकेट इतिहास नए..."/>
  </head>
  <body>
    <article>
      <h1>AFG vs WI: लखनऊ वनडे में अफगानिस्तान और वेस्ट इंडीज भिड़ने को हैं तैयार</h1>
      <address><time datetime="2019-11-05T15:29:27+00:00">05 Nov 2019, 15:29</time> by <a rel="author">हिन्दुस्तान संवाददाता।,लखनऊ।</a></address>
      <p>वॉर्मअप मैच में खेल के हर क्षेत्र में वेस्ट इण्डीज को पछाड़ने वाली अफगानिस्तान का हौसला बुलंद है। बुधवार को वह वेस्ट इण्डीज के खिलाफ एकदिवसीय मुकाबले के साथ शृंखला की शुरुआत करेगी। क्रिकेट इतिहास नए इतिहास गढ़ने को उतावले अफगान लड़ाकों ने मंगलवार को अटल बिहारी वाजपेयी अंतरराष्ट्रीय इकाना स्टेडियम में जमकर पसीना बहाया। वहीं अपनी साख को बचाने के लिए वेस्टइण्डीज वार्मअप मैच की काली यादें भुलाकर बुधवार को नई ऊर्जा के साथ मैदान पर उतरेगी। कैरेबियाई खिलाड़ियों ने भी मैदान पर जमकर नेट किया।</p>
      <p>अफगानिस्तान क्रिकेट एक नए मोड़ पर है। पहली दफा वह वेस्ट इण्डीज के साथ क्रिकेट के तीनों फार्मेट की शृंखला खेलने जा रहा है। उसका हर खिलाड़ी इस शृंखला को लेकर उतावला है। हर खिलाड़ी इस बड़े मौके को हाथ से नहीं जाने नहीं देना चाहता। हर खिलाड़ी वेस्टइण्डीज जैसी बड़ी टीम के खिलाफ अपने-अपने क्षेत्र में उम्दा प्रदर्शन कर  अपनी काबिलियत दिखाना चाहता है। वहीं वेस्टइण्डीज की टीम भले ही अफगानिस्तान के मुकाबले कहीं ज्यादा अनुभवी हो लेकिन वह इस शृंखला को लेकर बेहद गंभीर है।</p>
      <p>
        <b>Read Also: <a href="https://www.livehindustan.com/cricket/story-australia-vs-pakistan-2nd-t20i-australia-won-by-7-wickets-steve-smith-scored-notout-80-2833236.html">AUS vs PAK: स्मिथ की धांसू पारी, ऑस्ट्रेलिया को मिली अजेय बढ़त</a></b>
      </p>
      <p>अफगानिस्तान की टीम में कई नए और युवा चेहरे हैं। उनकी टीम का संयोजन क्या होगा यह अभी तय नहीं है। पर कप्तान राशिद खान ने कहा कि मंगलवार को हमारे पास एक बढ़िया मौका है। वार्मअप मैच में युवा व नए चेहरों ने बेहतरीन  प्रदर्शन किया। अंतिम एकादश का फैसला बुधवार को मैच के पहले किया  जाएगा। टीम में अनुभवी और प्रतिभाशाली खिलाड़ी हैं।  टीम अच्छा खेलेगी।</p>
      <p><b>वेस्ट इण्डीज के पास युवा खिलाड़ियों को परखने का मौका</b><br/>वेस्टइण्डीज के पास यह शृंखला अपने युवा खिलाड़ियों को परखने का मौका है। कप्तान पोलार्ड और कोच सिमंस मानते हैं कि उनकी टीम युवा है। उसका एकदिवसीय और ट्वेंटी-20 रिकार्ड अच्छा है। पर वेस्टइण्डीज इस शृंखला को कतई हल्के में नहीं ले रही है। वह शृंखला के पहले मैच में अपनी सर्वश्रेष्ठ टीम मैदान पर उतारेंगे। अफगानी गेंदबाजी आक्रमण को देखते हुए वेस्टइण्डीज पूरी मजबूती के साथ मैदान पर उतरेगी। वेस्टइण्डीज टीम में करीब आठ युवा चेहरे हैं। इन्हें भी  परखने का मौका मिलेगा। वेस्टइण्डीज की टीम बदलाव से गुजर रही है। यह शृंखला इसमें मदद करेगी।</p>
      <h3>Read Also: <a href="https://www.livehindustan.com/cricket/story-adam-gilchrist-ne-rishabh-pant-ko-di-salaah-dhoni-se-seekho-leking-dhoni-banne-ki-koshish-mat-karo-2833142.html">गिलक्रिस्ट ने पंत से कहा- धौनी से सीखो, लेकिन धौनी बनने की कोशिश ना करो</a></h3>
      <p><b>शृंखला बहुत मायने रखती है : नबी</b><br/>अफगान टीम के सबसे अनुभवी खिलाड़ी मोहम्मद नबी भी कहते हैं कि उनकी टीम का अंतरराष्ट्रीय इतिहास ही 10 या 11 साल पुराना है। उसके खाते में 123 ट्वेंटी, 75 एकदिवसीय और कुल तीन टेस्ट मैच हैं। इनमें बड़ी टीमों के खिलाफ बहुत कम मैच हैं। ऐसे में यह शृंखला उनकी टीम के लिए बहुत मायने रखती है।</p>
      <p><b>एकदिवसीय में आमने-साम</b>ने<br/>अफगानिस्तान का वेस्टइण्डीज के खिलाफ एकदिवसीय में रिकार्ड अच्छा है। दोनों के बीच छह मैच खेले गए हैं। तीन अफगानिस्तान ने और दो वेस्टइण्डीज ने जीतेष। एक का परिणाम नहीं निकला। ऐसे में अफगानिस्तान अपना रिकार्ड और दुरुस्त करेगी।</p>
      <p><b>अफगानिस्तान: </b><br/>राशिद खान (कप्तान), असगर अफगान, हजरतउल्लाह  जजई, इब्राहिम जदरान, जावेद अहमदी, रहमानुल्लाह गुरबाज, गुलाबदीन नायब, मोहम्मद नबी, नजीबुल्लाह जदरान, करीम जनत, शराफुद्दीन अशरफ, फरीद अहमद मलिक, यामिन अहमदजई, नवीउल हक, सैयद अहमद शिरजाद, मुजीबुर रहमान।</p>
      <p><b>वेस्ट इण्डीज :</b><br/>कीरॉन पोलार्ड (कप्तान), सुनील अब्रिस, रोस्टन चेज, शेल्डन कॉटरेल, शिमरॉन हेटमायर, जैसन होल्डर, शाय होप, अलजरी जोसेफ, ब्रैण्डन किंग, एविन लेविस, कीमो पॉल, खारी पियरे, निकोलस पूरन, रोमारिया शेपर्ड, हैडन वाल्श।</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।   </b>
      </p>
    </article>
  </body>
</html>