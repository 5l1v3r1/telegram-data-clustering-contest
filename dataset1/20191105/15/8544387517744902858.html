<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/05/stis-21-noemvriou-i-megali-anoixti-ekdilosi-tou-invent-ict/"/>
    <meta property="og:site_name" content="neolaia.gr"/>
    <meta property="article:published_time" content="2019-11-05T15:52:41+00:00"/>
    <meta property="og:title" content="Στις 21 Νοεμβρίου η μεγάλη ανοιχτή εκδήλωση του INVENT ICT"/>
    <meta property="og:description" content="Με μια μεγάλη ανοιχτή εκδήλωση, στην οποία 11 ομάδες που συμμετείχαν στο πρόγραμμα θα παρουσιάσουν τα επιχειρηματικά τους σχέδια, ολοκληρώνεται o 2ος κύκλος του προγράμματος «Invent ICT», την Πέμπτη 21 Νοεμβρίου 2019, στο αμφιθέατρο του Ιδρύματος Β&amp;Ε Γουλανδρή (Ερατοσθένους 13, Αθήνα)."/>
  </head>
  <body>
    <article>
      <h1>Στις 21 Νοεμβρίου η μεγάλη ανοιχτή εκδήλωση του INVENT ICT</h1>
      <h2>To πρόγραμμα INVENT ICT τελεί υπό την αιγίδα του Υπουργείου Ψηφιακής Διακυβέρνησης και αποτελεί την πρώτη επιχειρηματική θερμοκοιτίδα – αποτέλεσμα σύμπραξης δημόσιου και ιδιωτικού τομέα!</h2>
      <address><time datetime="2019-11-05T15:52:41+00:00">05 Nov 2019, 15:52</time> by <a rel="author">neolaia.gr Team</a></address>
      <p>Με μια μεγάλη ανοιχτή εκδήλωση, στην οποία 11 ομάδες που συμμετείχαν στο πρόγραμμα θα παρουσιάσουν τα επιχειρηματικά τους σχέδια, ολοκληρώνεται o 2ος κύκλος του προγράμματος «Invent ICT», την Πέμπτη 21 Νοεμβρίου 2019, στο αμφιθέατρο του Ιδρύματος Β&amp;Ε Γουλανδρή (Ερατοσθένους 13, Αθήνα).</p>
      <p>Στο πλαίσιο της εκδήλωσης εκπρόσωποι της αγοράς, της ακαδημαϊκής κοινότητας και του οικοσυστήματος καινοτομίας θα συζητήσουν ιδέες για το παρόν και το μέλλον της τεχνολογικής καινοτομίας στην Ελλάδα, προτάσεις για μεγαλύτερη διασύνδεση της πανεπιστημιακής έρευνας με την αγορά και ευκαιρίες για το επιχειρείν που δημιουργούνται από την προοπτική του ψηφιακού μετασχηματισμού της οικονομίας και της ψηφιακής διακυβέρνησης.</p>
      <p>Της ανοιχτής εκδήλωσης θα προηγηθούν κλειστές συναντήσεις μεταξύ των ομάδων και χρηματοδοτικών σχημάτων (funds).</p>
      <p>To πρόγραμμα INVENT ICT τελεί υπό την αιγίδα του <b>Υπουργείου Ψηφιακής Διακυβέρνησης</b> και αποτελεί την πρώτη επιχειρηματική θερμοκοιτίδα – αποτέλεσμα σύμπραξης δημόσιου και ιδιωτικού τομέα.</p>
      <p>Το Πρόγραμμα υλοποιείται από τη<b> θερμοκοιτίδα ΕΠΙ.νοώ του Ερευνητικού Πανεπιστημιακού Ινστιτούτου Συστημάτων Επικοινωνιών και Υπολογιστών</b> του <b>Εθνικού Μετσόβιου Πολυτεχνείου</b> (ΕΠΙΣΕΥ ΕΜΠ) και τους <b>Industry Disruptors Game Changers (ID-GC),</b> με τη στήριξη της <b>Ένωσης Εταιρειών Κινητής Τηλεφωνίας.</b></p>
      <p>Το Invent ICT υποστηρίζει την καινοτομία ως μέσο που συμβάλλει στην παραγωγή προϊόντων και υπηρεσιών υψηλής προστιθέμενης αξίας, στη δημιουργία νέων θέσεων εργασίας και δυναμικών επιχειρήσεων. Ήδη, από τον πρώτο κύκλο επώασης έχουν αναδειχθεί νεοφυείς επιχειρήσεις με εξαιρετικές αποδόσεις, οι οποίες πέρα από την προσέλκυση χρηματοδότησης έχουν καταφέρει να αποκτήσουν σημαντική εξωστρέφεια και διεθνές αποτύπωμα.</p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/05/gntm-2-auta-einai-ta-megala-favori-simfona-me-to-koino/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/05/stis-21-noemvriou-i-megali-anoixti-ekdilosi-tou-invent-ict/"/>
        <a href="https://neolaia.gr/neo/epixeirimatikotita-stadiodromia"/>
        <a href="https://neolaia.gr/2019/11/05/diki-hrisis-avgis-eftase-i-ora-gia-tin-apologia-mihaloliakou/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/05/toquel-sold-out-to-business-live-sto-piraeus-117-academy/"/>
        <a href="https://neolaia.gr/2019/11/05/adikapnistikos-nomos-to-20-tis-ekato-se-astinomikous-apo-ta-prostima/"/>
      </related>
    </article>
  </body>
</html>