<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/auto/kia-predstavila-bezpilotniy-elektrokar-50051765.html"/>
    <meta property="og:site_name" content="НВ"/>
    <meta property="article:published_time" content="2019-11-05T15:43:00+00:00"/>
    <meta property="og:title" content="В майбутнє - лежачи. Kia представила концепт електрокара Futuron"/>
    <meta property="og:description" content="На міжнародній виставці імпорту в Китаї корейська компанія Kia показала прототип електричного купе-кроссовера."/>
  </head>
  <body>
    <article>
      <h1>В майбутнє - лежачи. Kia представила концепт електрокара Futuron</h1>
      <h2>На міжнародній виставці імпорту в Китаї корейська компанія Kia показала прототип електричного купе-кроссовера.</h2>
      <address><time datetime="2019-11-05T15:43:00+00:00">05 Nov 2019, 15:43</time> by <a rel="author">Антон Ходоренко</a></address>
      <p>Однією з особливостей новинки <a href="https://www.motor1.com/news/380363/kia-futuron-concept-revealed/">стали</a> крісла, які здатні розкладатися в ліжка.</p>
      <p>Машина позначена як спорткар, побудований на платформі кросовера і оснащений повним приводом, що живиться від електромотора.</p>
      <p>Технічних характеристик корейці не повідомляли, проте назвали габарити дводверного купе-кросовера: 4850 мм в довжину, 1550 мм у висоту, а колісна база займає пристойні 3000 мм. Значний кліренс забезпечують передусім величезні колеса, які явно залишаться надбанням виставкової машини.</p>
      <p>Фальшрадіаторні ґрати, що з'єднують фари, підсвічені. Дах Futuron, поєднано з вітровим і заднім склом, він нагадує купол літаючої тарілки. Автомобіль оснащений лідар-сенсорами, які забезпечують йому автономне управління 4 рівня, тобто майже повний автопілот.</p>
      <p>Концепт-кар оснащений вбудованою світлотехнікою, розташованою по периметру кузова. Різні режими світіння вогнів сповіщають оточуючих про режими, в яких знаходиться машина, а також вітають водія і пасажирів інших авто.</p>
      <p>Передні сидіння Futuron можна відкинути назад, довіривши управління самому автомобілю: Kia стверджує, що всі пасажири будуть відчувати себе, як в першому класі в літаку.</p>
      <hr/>
    </article>
  </body>
</html>