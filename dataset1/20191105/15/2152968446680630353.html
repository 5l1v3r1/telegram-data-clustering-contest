<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/05/sledizborno-vdigat-danycite-v-gabrovo.428650"/>
    <meta property="og:site_name" content="Dnes.bg"/>
    <meta property="article:published_time" content="2019-11-05T15:34:00+00:00"/>
    <meta property="og:title" content="Следизборно вдигат данъците в Габрово"/>
    <meta property="og:description" content="Нужни са пари за големите проекти в града | Dnes.bg"/>
  </head>
  <body>
    <article>
      <h1>Следизборно вдигат данъците в Габрово</h1>
      <h2>Нужни са пари за големите проекти в града</h2>
      <address><time datetime="2019-11-05T15:34:00+00:00">05 Nov 2019, 15:34</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Новоизбраният стар кмет на Габрово и новият състав на Общинския съвет още не са положили клетва, но готвят вдигане на местните данъци от догодина.</p>
      <related>
        <a href="https://www.dnes.bg/mestni-izbori-19/2019/10/28/otlichnicite-na-gerb-todorov-nikolov-panov-kamenov.427691"/>
      </related>
      <p>Сред мотивите им за нарастване на налозите са записани невъзможността на Община Габрово да продължи собствено финансиране по мащабни инвестиции през следващите отчетни периоди, поради ограничения си и недостатъчен Бюджет, за да постигне подобни инвестиции, тъй като разчита основно на външно финансиране, съобщава GabrovoNews.<br/><br/>За плановете на общината става ясно от проект за Наредба за изменение и допълнение на Наредбата за определяне на местните данъци и такси. Планира се увеличение на ставката на данъка за недвижими имоти.<br/><br/>Друг основен приходоизточник в бюджета на Общината, който също ще бъде увеличен, е данъкът върху превозно средство. Най-потърпевши ще бъдат собствениците на автомобили до 3,5 тона, които са без екологична категория, с Евро 1 и Евро 2.</p>
    </article>
  </body>
</html>