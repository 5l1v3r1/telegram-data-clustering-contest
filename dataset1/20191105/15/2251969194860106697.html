<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/05/ultima-riunione-annuale-dellassociazione-del-bracciale/1321413/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-05T15:44:39+00:00"/>
    <meta property="og:title" content="Ultima riunione annuale dell’associazione del Bracciale"/>
    <meta property="og:description" content="TREIA - Appuntamento domenica dalle 11 nell'aula multimediale"/>
  </head>
  <body>
    <article>
      <h1>Ultima riunione annuale dell’associazione del Bracciale</h1>
      <h2>TREIA - Appuntamento domenica dalle 11 nell'aula multimediale</h2>
      <address><time datetime="2019-11-05T15:44:39+00:00">05 Nov 2019, 15:44</time> by <a rel="author">Giacomo Gardini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F05%2Fultima-riunione-annuale-dellassociazione-del-bracciale%2F1321413%2F">Condividi17</a><a href="https://twitter.com/intent/tweet?text=Ultima+riunione+annuale++dell%27associazione+del+Bracciale&amp;url=https%3A%2F%2Fwww.cronachemaceratesi.it%2F2019%2F11%2F05%2Fultima-riunione-annuale-dellassociazione-del-bracciale%2F1321413%2F">Tweet</a>Email17 Condivisioni</p>
      <p> </p>
      <p> </p>
      <p>
        <b>L’associazione nazionale del bracciale torna a riunirsi domenica prossima. Il presidente Valter Romagnoli, in carica dal luglio 2015, quando l’associazione è stata fondata, ha convocato l’ultima riunione del 2019, che si terrà nell’aula multimediale di Treia dalle 11.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/riunione-bracciale-treia-2-325x185.jpg"/>
        <figcaption>La prima riunione nel 2015</figcaption>
      </figure>
      <p>All’ordine del giorno, la relazione sull’attività agonistica ufficiale federale ed altre manifestazioni promozionali, oltre alle comunicazioni del presidente. Si affronterà poi la questione relativa alla creazione della commissione attività Seniores e Giovanile e di una commissione promozionale, media e web. <b>Sul tavolo dei lavori anche la proposta della formula dei campionati seniores e pillotta 2020, nonché quella della creazione del “Trofeo 3 Arene”</b>. Attualmente fanno parte del consiglio dell’associazione il vicesindaco di Treia David Buschittari, Giorgio Bartolacci, in rappresentanza dell’ente Disfida del Bracciale, e Marco Sparapani, rappresentante dell’Asd Carlo Didimi di Treia. «<b>Il 2020 sarà un anno importante per l’intero movimento del bracciale nazionale – commenta Buschittari – spinto anche dal prestigioso riconoscimento di “Città europea dello sport” ottenuto dalla città di Chiusi, amici e avversari in campo.</b> Sono molto soddisfatto dell’operato dell’associazione che, dal 2015, lavora con grande sinergia con le città italiane del bracciale, le amministrazioni e le società sportive per la riscoperta della tradizione di questo antico gioco».</p>
    </article>
  </body>
</html>