<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://milano.repubblica.it/cronaca/2019/11/05/news/donna_trovata_morta_municipio_zandobbio_incidente_autopsia-240303669/"/>
    <meta property="og:site_name" content="Repubblica.it"/>
    <meta property="article:published_time" content="2019-11-05T15:15:00+00:00"/>
    <meta property="og:title" content="Autopsia sulla donna trovata morta in Municipio a Zandobbio: è stato un tragico incidente"/>
    <meta property="og:description" content="Bruna Calegari era stata trovata nell'ufficio in cui lavorava con ferite da taglio. Adesso l'esame conferma la drammatica sequenza: era su una scala"/>
  </head>
  <body>
    <article>
      <h1>Autopsia sulla donna trovata morta in Municipio a Zandobbio: è stato un tragico incidente</h1>
      <h2>Bruna Calegari era stata trovata nell'ufficio in cui lavorava con ferite da taglio. Adesso l'esame conferma la drammatica sequenza: era su una scala per prendere dei fascicoli ma ha perso l'equilibrio e si è ferita mortalmente con le forbici che aveva in mano</h2>
      <address>
        <time datetime="2019-11-05T15:15:00+00:00">05 Nov 2019, 15:15</time>
      </address>
      <p>Bruna Calegari non è stata uccisa, ma è morta per un incidente: questi i primi esiti dell'autopsia, eseguita stamattina all'ospedale Papa Giovanni XXIII di Bergamo, sul corpo dell'impiegata di 59 anni <a href="https://milano.repubblica.it/cronaca/2019/10/31/news/zandobbio_donna_trovata_morta_ufficio_tecnico_comune-239991659/">trovata morta giovedì scorso</a>, a terra, nell'ufficio tecnico del comune di Zandobbio, dove lavorava da vent'anni, con ferite al petto e al collo procurate con una forbice, pure trovata accanto al corpo.<br/><br/>Il pm Letizia Ruggeri aveva aperto un fascicolo per omicidio, per consentire di effettuare tutti i rilievi del caso, ma l'ipotesi più probabile - ora confermata anche dall'autopsia - resta quella del drammatico quanto incredibile incidente: cadendo da una scaletta sulla quale si trovava per prendere dei faldoni, la donna si sarebbe ferita mortalmente con le grosse forbici che aveva in mano.</p>
    </article>
  </body>
</html>