<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/05/u-minoborony-zakupyly-brakovanyh-bronezhyletiv-na-100-mln-dbr/"/>
    <meta property="og:site_name" content="Рубрика"/>
    <meta property="article:published_time" content="2019-11-05T15:25:05+00:00"/>
    <meta property="og:title" content="У Міноборони закупили бракованих бронежилетів на 100 млн, - ДБР"/>
    <meta property="og:description" content="Слідчі Державного бюро розслідувань оголосило про підозри п’ятьом високопосадовцям Міноборони у справі про закупівлю неякісних бронежилетів. Про це заявив керівник ДБР Роман Труба. “Розпочато оголошення підозри п’яти високопосадовців Міноборони. Саме ці високопосадовці були і є відповідальними за прийом та контроль якості речового майна під час його закупівлі та під час його виробництва. За попередньою змовою […]"/>
  </head>
  <body>
    <article>
      <h1>У Міноборони закупили бракованих бронежилетів на 100 млн, - ДБР</h1>
      <address><time datetime="2019-11-05T15:25:05+00:00">05 Nov 2019, 15:25</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2018/08/33455529_1019025291586444_4740602867725893632_o_id33407_650x410_2_650x410-620x410.jpg"/>
      </figure>
      <p>
        <b>
          <b>Слідчі Державного бюро розслідувань оголосило про підозри п’ятьом високопосадовцям Міноборони у справі про закупівлю неякісних бронежилетів.</b>
        </b>
      </p>
      <p>Про це <a href="https://www.gp.gov.ua/ua/news.html?_m=publications&amp;_t=rec&amp;id=260669&amp;fbclid=IwAR0LezzWbZNikmz9SRNETdY66BO7dFXQ7TxTzKRY0RJpCsVrjxH9kHYUQbU">заявив</a> керівник ДБР Роман Труба.</p>
      <p>“Розпочато оголошення підозри п’яти високопосадовців Міноборони. Саме ці високопосадовці були і є відповідальними за прийом та контроль якості речового майна під час його закупівлі та під час його виробництва. За попередньою змовою ці особи здійснили закупівлю неякісного речового майна для ЗСУ за завищеними цінами і такого, яке не відповідає технічним вимогам. Мова йде про бронежилети 1-4 класу захисту, які прострілюються”, –  цитує керівника ДБР <a href="https://www.pravda.com.ua/news/2019/11/5/7231076/">УП.</a></p>
      <p>Труба розповів, що підозри оголошено генерал-майору, начальнику головного управління збройних сил України (під час брифінгу уточнили, що йдеться про<b> генерал-майора, начальника управління матеріального забезпечення Дмитра Марченка</b>), а також чотирьом високо посадовцям головного управління ЗСУ. Це заступники управлінь і начальник відділу.</p>
      <p>Він зазначив, що всі вони знали про закупівлю неякісних бронежилетів, проте продовжували організовувати нові закупівлі.</p>
      <p>“Посадовець… ймовірно діючи умисно та за попередньою змовою з ще чотирма посадовцями вказаного управління, з квітня 2019 року по червень 2019 року всупереч інтересам служби не виконали дії, які вони повинні були виконати, що призвело до закупівлі неякісних бронежилетів “Корсар МЗс-1-4” в кількості <b>11 тисяч на загальну суму близько 100 млн грн. </b>На даний час досудове розслідування триває, вирішується питання про обрання вказаним особам міри запобіжного заходу тримання під вартою…”, – кажуть в ГПУ.</p>
    </article>
  </body>
</html>