<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902507/louwagie-over-toekomstplannen-kaa-gent-daar-kunnen-we-nog-stappen-zetten-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-05T15:15:00+00:00"/>
    <meta property="og:title" content="Louwagie over toekomst KAA Gent: “Daar kunnen we nog stappen zetten”"/>
    <meta property="og:description" content="KAA Gent wil terug aansluiting vinden met de Belgische top. Algemeen manager Michel Louwagie laat zich tegenover Het Laatste Nieuws uit over de toekomstplannen van de Buffalo’s."/>
  </head>
  <body>
    <article>
      <h1>Louwagie over toekomst KAA Gent: “Daar kunnen we nog stappen zetten”</h1>
      <address>
        <time datetime="2019-11-05T15:15:00+00:00">05 Nov 2019, 15:15</time>
      </address>
      <p>
        <b>KAA Gent wil terug aansluiting vinden met de Belgische top. Algemeen manager Michel Louwagie laat zich tegenover Het Laatste Nieuws uit over de toekomstplannen van de Buffalo’s.</b>
      </p>
      <p>"We trekken in ons beleid een aantal beloftevolle jonge medewerkers aan”, vertelt Louwagie. “Onze infrastructuur is in orde, die is top in België, maar in het operationele kunnen we nog stappen zetten. Met Peter Verbeke hebben we een jonge kracht voor het sportieve, Tim Matthys is erbij gekomen voor de scouting en met Tyas Kastelijn hebben we er iemand bijgehaald voor het commerciële. Met die jonge krachten kunnen we stappen zetten om de volgende jaren mee te evolueren."</p>
      <p>De Ghelamco Arena wordt voorlopig nog niet uitgebreid. “We hebben voldoende geïnvesteerd in onze infrastructuur, zowel in het stadion als in ons oefencentrum in Oostakker. We willen verder in onze ploeg investeren, zowel in het elftal als in onze omkadering. We speelden tegen Standard onze 23ste officiële wedstrijd van het seizoen, maar andermaal bleek dat wij beschikken over een heel goeie fysieke conditie, tegen een ploeg die fysiek ook sterk is. Dat is geen toeval, daar is aan gewerkt."</p>
      <aside>Lees meer<br/><a href="https://www.voetbalprimeur.be/nieuws/902472/bestuur-van-kaa-gent-schiet-in-actie-wij-gaan-spreken-met-odjidja-.html?itm_source=www.voetbalprimeur.be&amp;itm_medium=highlighted-content">Bestuur van KAA Gent komt in actie: "Wij gaan spreken met Odjidja"</a></aside>
    </article>
  </body>
</html>