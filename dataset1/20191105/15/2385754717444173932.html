<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/595854/pithani-episkepsi-erntogan-sti-rosia-gia-ton-agogo-turkish-stream"/>
    <meta property="og:site_name" content="SIGMALIVE"/>
    <meta property="article:published_time" content="2019-11-05T15:47:00+00:00"/>
    <meta property="og:title" content="Πιθανή επίσκεψη Ερντογάν στη Ρωσία για τον αγωγό Turkish Stream"/>
    <meta property="og:description" content="Ο Ερντογάν ενδέχεται να επισκεφθεί την Μόσχα για τα εγκαίνια του αγωγού Turkish Stream.   Ο Τούρκος πρόεδρος Ρετζέπ Ταγίπ Ερντογάν είναι πιθανό να..."/>
  </head>
  <body>
    <article>
      <h1>Πιθανή επίσκεψη Ερντογάν στη Ρωσία για τον αγωγό Turkish Stream</h1>
      <address><time datetime="2019-11-05T15:47:00+00:00">05 Nov 2019, 15:47</time> by <a rel="author">SigmaLive</a></address>
      <p>Ο Ερντογάν ενδέχεται να επισκεφθεί την Μόσχα για τα εγκαίνια του αγωγού Turkish Stream.</p>
      <p>Ο Τούρκος πρόεδρος Ρετζέπ Ταγίπ Ερντογάν είναι πιθανό να επισκεφθεί τη Μόσχα εντός του τρέχοντος έτους για τα εγκαίνια του αγωγού φυσικού αερίου Turkish Stream, αλλά, όπως δήλωσε ο εκπρόσωπος του Ρώσου προέδρου Ντμίτρ Πεσκόφ στο Ria Novosti, δεν υπάρχει προς το παρόν συγκεκριμένη ημερομηνία για την επίσκεψη του αυτή.</p>
      <p>Ο εκπρόσωπος του Κρεμλίνου προέβη στη δήλωση αυτή με αφορμή τη δήλωση που έκανε ο Τούρκος πρεσβευτής Μεχμέτ Σαμσάρ , μετά την συνάντηση που είχε με τον κυβερνήτη της περιοχής του Λένινγκραντ Αλεξάντρ Ντορζντένκο , ότι ο πρόεδρος Ερντογάν ενδέχεται να επισκεφθεί την Ρωσία για τα εγκαίνια του αγωγού φυσικού αερίου Turkish Stream.</p>
      <p>Παράλληλα ο Ντμίτρι Πεσκόφ δήλωσε ότι οι ακριβείς ημερομηνίες, στις οποίες θα γίνουν τα εγκαίνια των αγωγών φυσικού αερίου Turkish Stream και Sila Sibiri (Η δύναμη της Σιβηρίας), δεν έχουν προς το παρόν καθορισθεί.</p>
      <p>Νωρίτερα το πρακτορείο TASS, επικαλούμενο δική του πηγή, είχε μεταδώσει ότι η Gazprom και η Κίνα συμφωνήσαν ώστε τα εγκαίνια του αγωγού Sila Sibiri, μέσω του οποίου θα προμηθεύεται η Κίνα ρωσικό φυσικό αέριο, να γίνουν στις 2 Δεκεμβρίου.</p>
      <p>AΠΕ - ΜΠΕ</p>
    </article>
  </body>
</html>