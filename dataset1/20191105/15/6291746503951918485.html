<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/05/tv-oggi-martedi/"/>
    <meta property="og:site_name" content="Il Post"/>
    <meta property="article:published_time" content="2019-11-05T15:42:21+00:00"/>
    <meta property="og:title" content="Cosa c’è stasera in TV"/>
    <meta property="og:description" content="Un film con Stefano Accorsi, un'importante partita di Champions e i soliti talk show del martedì"/>
  </head>
  <body>
    <article>
      <h1>Cosa c’è stasera in TV</h1>
      <h2>Un film con Stefano Accorsi, un'importante partita di Champions e i soliti talk show del martedì</h2>
      <address>
        <time datetime="2019-11-05T15:42:21+00:00">05 Nov 2019, 15:42</time>
      </address>
      <p>Stasera, come ogni martedì, troverete i talk show politici del martedì: #cartabianca e DiMartedì. Su Rai 1, invece, finita la serie <i>La strada di casa</i>, danno <i>La nostra terra</i> con Stefano Accorsi, mentre su Canale 5 andrà in onda la partita di Champions League tra Borussia Dortmund e Inter, di una certa importanza per le due squadre. A parte <i>Smetto quando voglio (ad honorem</i><i>)</i> su Rai 4, poi, se cercate un bel film lo troverete solo su Sky, per chi è abbonato: <i>Cold War</i>.</p>
      <hr/>
      <p>
        <b>Rai Uno</b>
      </p>
      <p><b>21.35 — <i>La nostra terra<br/></i></b>Film del 2014 con Stefano Accorsi, Sergio Rubini e Debora Caprioglio: il protagonista è un esperto di associazionismo del Nord che va ad aiutare una cooperativa gestita male in Puglia, che ha acquisito i terreni sequestrati a un boss mafioso. Un <i>Benvenuti al Sud</i> un po’ meno commedia.</p>
      <figure>
        <iframe src="https://www.youtube.com/embed/BjtmK_kLDC8" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Rai Due</b>
      </p>
      <p><b>21.20 — Il Collegio</b><br/>Quarta edizione di un programma che la Rai definisce «un docu-reality divenuto un vero e proprio fenomeno di costume tra i giovanissimi e gli adolescenti». Gli e le studenti si troveranno stavolta negli anni Ottanta, ad avere a che fare con il Commodore 64 e il VHS, con l’aerobica e con la breakdance.</p>
      <figure>
        <iframe data-src="https://twitter.com/RaiDue/status/1191686601702825984?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Rai Tre</b>
      </p>
      <p><b>21.20 — #cartabianca</b><br/>Nuova puntata della nuova stagione del talk show di approfondimento politico e di attualità condotto da Bianca Berlinguer, anticipata dai tweet filosofici di Mauro Corona.</p>
      <figure>
        <iframe data-src="https://twitter.com/CoronaMauro/status/1191716805959671809?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Rete 4</b>
      </p>
      <p><b>21.25 — Una vita</b><br/>Una soap opera spagnola ambientata all’inizio del Novecento.</p>
      <figure>
        <iframe src="https://www.youtube.com/embed/h8qfrbNDDe4" width="675" height="506" data-service="Youtube" scrolling="no"/>
      </figure>
      <hr/>
      <p>
        <b>Canale 5</b>
      </p>
      <p><b>21.00 — Borussia Dortmund – Inter<br/></b>Una delle partite della quarta giornata di UEFA Champions League in programma oggi, questa visibile in chiaro: si gioca alle 21 al Signal Iduna Park di Dortmund. Dopo le prime tre giornate della fase a gironi, Inter e Borussia Dortmund sono seconde a pari merito con quattro punti, tre in meno del Barcellona, quindi per entrambe è una sfida decisiva per la qualificazione.</p>
      <blockquote>
        <a href="https://www.ilpost.it/2019/11/05/borussia-dortmund-inter-tv-streaming/">Borussia Dortmund-Inter in TV e in streaming</a>
      </blockquote>
      <hr/>
      <p>
        <b>Italia Uno</b>
      </p>
      <p><b>21.20 — Le Iene show</b><br/>Nuova puntata del noto programma che anche quest’anno andrà in onda il martedì e il giovedì. Conducono Nicola Savino e Alessia Marcuzzi.</p>
      <figure>
        <iframe data-src="https://twitter.com/redazioneiene/status/1191734839747198977?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>La 7</b>
      </p>
      <p><b>21.20 — DiMartedì</b><br/>Nuova puntata del talk show condotto da Giovanni Floris.</p>
      <figure>
        <iframe data-src="https://twitter.com/diMartedi/status/1191400685897703430?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Tv8</b>
      </p>
      <p><b>21.30 — <i>Ex<br/></i></b>Commedia del 2009 diretta da Fausto Brizzi che segue le vicende di diverse coppie alle prese con crisi, separazioni e divorzi, le cui storie si incrociano. Nel cast ci sono, tra gli altri, Silvio Orlando, Nancy Brilli, Claudio Bisio, Alessandro Gassmann, Cristiana Capotondi, Fabio De Luigi e Claudia Gerini.</p>
      <figure>
        <iframe src="https://www.youtube.com/embed/d7CEonxLink" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Nove</b>
      </p>
      <p><b>21.30 — <i>Transporter: Extreme<br/></i></b>Film d’azione del 2005 con Jason Statham in cui recita una parte anche Alessandro Gassmann. Da vedere se vi piacciono queste assurde scene in cui una decina di persone con dieci armi diverse si fronteggiano con una, e quest’unica persona di solito la scampa.</p>
      <figure>
        <iframe src="https://www.youtube.com/embed/qr7oBpkkxIQ" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Rai 4</b>
      </p>
      <p><b>21.10 — <i>Smetto quando voglio: Ad honorem<br/></i></b>Capitolo finale della serie di fortunati film con protagonisti dei ricercatori squattrinati che si mettono a sintetizzare e vendere droga, anche questo diretto da Sydney Sibilia. Stavolta i ricercatori dovranno allearsi con il loro storico nemico, il capo malavitoso detto Er Murena, interpretato da Neri Marcorè.</p>
      <figure>
        <iframe src="https://www.youtube.com/embed/2kahrJd2BOY" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Sky</b>
      </p>
      <p>
        <b>Sky Cinema Uno</b>
        <br/>
        <b>21.15 — <i>Cold War</i></b>
      </p>
      <figure>
        <iframe src="https://www.youtube.com/embed/8ImvkXgGVWw" width="675" height="380" data-service="Youtube" scrolling="no"/>
      </figure>
      <related>
        <h4>Articoli Correlati</h4>
        <a href="https://www.ilpost.it/2019/11/03/product-placement-film/"/>
        <a href="https://www.ilpost.it/2019/11/05/omero-antonutti-morto/"/>
        <a href="https://www.ilpost.it/2019/11/04/matthew-mcconaughey-50-anni/"/>
      </related>
    </article>
  </body>
</html>