<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/tennis/2019/11/05/news/atp_finals_sorteggio_berrettini-240303476/"/>
    <meta property="og:site_name" content="Repubblica.it"/>
    <meta property="article:published_time" content="2019-11-05T15:04:00+00:00"/>
    <meta property="og:title" content="Tennis, Atp Finals: Berrettini nel gruppo con Djokovic e Federer"/>
    <meta property="og:description" content="Nel girone del 23enne romano anche Thiem. Dall'altra parte Nadal, Medvedev, Tsitsipas e Zverev"/>
  </head>
  <body>
    <article>
      <h1>Tennis, Atp Finals: Berrettini nel gruppo con Djokovic e Federer</h1>
      <h2>Nel girone del 23enne romano anche Thiem. Dall'altra parte Nadal, Medvedev, Tsitsipas e Zverev</h2>
      <address>
        <time datetime="2019-11-05T15:04:00+00:00">05 Nov 2019, 15:04</time>
      </address>
      <p>Sorteggio sulla carta proibitivo per <a href="https://www.repubblica.it/sport/tennis/2019/11/04/news/tennis_atp_finals_berrettini_fa_impressione_esserci_non_parto_battuto_-240247562/">Matteo Berrettini</a>, che da domenica prossima disputerà le sue prime Atp Finals sul cemento indoor della O2 Arena di Londra. Il 23enne romano, <a href="https://www.repubblica.it/sport/tennis/2019/11/04/news/tennis_ranking_nadal_e_il_nuovo_re_berrettini_sale_all_ottavo_posto-240209615/">numero 8 del ranking mondiale</a>, se la vedrà nel gruppo 'Borg' con il serbo Novak Djokovic - contro cui esordirà domenica - lo svizzero Roger Federer e l'austriaco Dominic Thiem. Nel gruppo 'Agassi' in gara lo spagnolo Rafael Nadal, il russo Daniil Medvedev, il greco Stefanos Tsitsipas ed il tedesco Alexander Zverev.</p>
      <figure>
        <iframe data-src="https://twitter.com/atptour/status/1191717064110571520?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Resta ancora in forse la presenza di Nadal, tornato ieri in vetta al ranking Atp. Gli esami cui si è sottoposto a Mallorca hanno evidenziato un leggero strappo agli addominali nella parte destra, che l'ha costretto al <a href="https://www.repubblica.it/sport/tennis/2019/11/02/news/tennis_finale_parigi_shapovalov_djokovic-240095973/">forfait prima della semifinale di Parigi Bercy</a> contro il canadese Denis Shapovalov. Lo spagnolo sarà a Londra, ha scritto su Twitter. "Giovedì o venerdì inizierò ad allenarmi al servizio, il mio obiettivo è essere in campo alle Atp Finals", ha dichiarato il fuoriclasse iberico, tornato in vetta alla classifica mondiale.</p>
      <figure>
        <iframe data-src="https://twitter.com/RafaelNadal/status/1191673919830417409?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
    </article>
  </body>
</html>