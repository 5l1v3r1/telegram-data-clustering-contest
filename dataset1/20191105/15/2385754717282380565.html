<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/595860/synanta-oosa-greco-kai-moneyval-i-e-xaralampidou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-05T15:55:00+00:00"/>
    <meta property="og:title" content="Συναντά ΟΟΣΑ, GRECO και MONEYVAL η Ε. Χαραλαμπίδου"/>
    <meta property="og:description" content="Σε ένα ενιαίο μέτωπο  κατά της διαφθοράς στοχεύει η Ε. Χαραλαμπίδου, εκπρόσωπος της Κοινοβουλευτικής Συνέλευσης του ΟΑΣΕ για θέματα πάταξης της..."/>
  </head>
  <body>
    <article>
      <h1>Συναντά ΟΟΣΑ, GRECO και MONEYVAL η Ε. Χαραλαμπίδου</h1>
      <address><time datetime="2019-11-05T15:55:00+00:00">05 Nov 2019, 15:55</time> by <a rel="author">sigmalive</a></address>
      <p>Σε ένα ενιαίο μέτωπο  κατά της διαφθοράς στοχεύει η Ε. Χαραλαμπίδου, εκπρόσωπος της Κοινοβουλευτικής Συνέλευσης του ΟΑΣΕ για θέματα πάταξης της διαφθοράς.</p>
      <p>Η κ. Χαραλαμπίδου απαντώντας σε ερώτηση είπε:<br/>« Είναι κυβερνήσεις που αρνούνται την λογοδοσία, που  ενεργούν ετσιθελικά, που αγνοούν τους θεσμούς που προστατεύουν τη Δημοκρατία. Πρέπει να ενώσουμε δυνάμεις και τα 57 κοινοβούλια μέλη του ΟΑΣΕ , να ανταλλάξουμε εμπειρίες και κυρίως να συνεργαστούμε με Διεθνείς Οργανισμούς που όχι μόνο έχουν την εμπειρογνωμοσύνη αλλά και τη δύναμη και τους μηχανισμούς για να μας βοηθήσουν σε αυτή την άνιση μάχη που δίνουμε πολλοί βουλευτές σε διάφορες χώρες του κόσμου».</p>
      <p>Η κ. Χαραλαμπίδου θα συναντηθεί την Τρίτη 13/11  με τον Αναπληρωτή Γενικό Διευθυντή του ΟΟΣΑ,  κ.Jeffrey Schlagenhauf,  τον Διευθυντή της Διεύθυνσης Δημόσιας Διακυβέρνησης κ. Marcos Bonturi, τον Επικεφαλής της υπηρεσίας για την Ακεραιότητα στο Δημόσιο Τομέα, κ. Janos Bertok, την Αναπληρώτρια Διευθύντρια της Διεύθυνσης Επιχειρήσεων και Δημοσιονομικών Υποθέσεων κα. Mathilde Mesnard, και τον<br/>Επικεφαλής τoυ Τμήματος για την πάταξη της διαφθοράς, κ. Patrick Moulette,<br/><br/>Στο Στρασβούργο  13/11 η κ. Χαραλαμπίδου θα έχει συναντήσεις  με τον Εκτελεστικό Γραμματέα της GRECO κ. Gianluca Esposito, τον Αναπληρωτή Εκτελεστικό Γραμματέας της GRECO, κ. Bjorn Janson,<br/>και τον κ. Matthias Kloth , Εκτελεστικός Γραμματέας της Moneyval.<br/>Ερωτηθείσα αν τα τελευταία γεγονότα στην Κύπρο με τα διαβατήρια των Καμποτζιανών και του Μαλαισιανού θα αποτελέσουν αντικείμενο των συζητήσεων η κ. Χαραλαμπίδου απάντησε : “ Στην ατζέντα είναι ενέργειες και τρόποι μέσα από κοινή συνεργασία και συντονισμό πάταξης της διαφθοράς . Απ’ εκεί και πέρα ναι, δεν είναι και ότι καλύτερο τα όσα έχουν δει το φως της δημοσιότητας αλλά είναι ένα θέμα που βρίσκαμε πάντα μπροστά μας εδώ και καιρό. θα το χειριστούμε. Δεν είναι ευχάριστο ότι συνέπεσαν οι αποκαλύψεις με αυτές τις συναντήσεις.»</p>
    </article>
  </body>
</html>