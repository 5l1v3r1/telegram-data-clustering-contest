<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/118903-palmer-sad-dosledno-podrzavaju-dijalog-i-sa-kosovom-i-unutar-srbije?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-05T15:45:03+00:00"/>
    <meta property="og:title" content="Palmer: SAD dosledno podržavaju dijalog i sa Kosovom i unutar Srbije"/>
    <meta property="og:description" content="Specijalni predstavnik američkog državnog sekretara za Zapadni Balkan Metju Palmer, osim sa predsednikom Srbije Aleksandrom Vučićem i šefom diplomatije Ivicom Dačićem u Beogradu se sastao i sa zvaničnicima širokog spektra političkih partija u Srbiji.&quot;SAD dosledno izražavaju podršku povratku na dijalog kako o postizanju kompromisa sa Kosovom tako i demokratskom dijalogu unutar Srbije, rečeno je agenciji Beta u ambasadi SAD, na pitanje o sastanku specijalnog predstavnika sa liderima opozicionih partija.Ambasada SAD prethodno je i na Tviteru objavila da je Palmer tokom sastanka sa liderima političkih partija u Srbiji, naglasio važnost učešća u demokratskim debatama.Posle susreta sa Dačičem navedeno je da Palmer veruje da će kompromis osloboditi ekonomski potencijal regiona i obezbediti mogućnosti za mlade.&quot;Nije viša matematika, nerešavanje pitanja sa susedima stvara okruženje u kojem niko ne želi da živi&quot;, rekao je američki diplomata."/>
  </head>
  <body>
    <article>
      <h1>Palmer: SAD dosledno podržavaju dijalog i sa Kosovom i unutar Srbije</h1>
      <address>
        <time datetime="2019-11-05T15:45:03+00:00">05 Nov 2019, 15:45</time>
      </address>
      <p><b>Specijalni predstavnik američkog državnog sekretara za Zapadni Balkan Metju Palmer, osim sa predsednikom Srbije Aleksandrom Vučićem i šefom diplomatije Ivicom Dačićem u Beogradu se sastao i sa zvaničnicima širokog spektra političkih partija u Srbiji.</b><br/><br/>"SAD dosledno izražavaju podršku povratku na dijalog kako o postizanju kompromisa sa Kosovom tako i demokratskom dijalogu unutar Srbije, rečeno je agenciji Beta u ambasadi SAD, na pitanje o sastanku specijalnog predstavnika sa liderima opozicionih partija.<br/><br/>Ambasada SAD prethodno je i na Tviteru objavila da je Palmer tokom sastanka sa liderima političkih partija u Srbiji, naglasio važnost učešća u demokratskim debatama.<br/><br/>Posle susreta sa Dačičem navedeno je da Palmer veruje da će kompromis osloboditi ekonomski potencijal regiona i obezbediti mogućnosti za mlade.<br/><br/>"Nije viša matematika, nerešavanje pitanja sa susedima stvara okruženje u kojem niko ne želi da živi", rekao je američki diplomata.</p>
    </article>
  </body>
</html>