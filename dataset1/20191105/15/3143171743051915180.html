<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/non-una-di-meno-incontri-nelle-scuole-in-vista-del-corteo-del-23-novembre.html"/>
    <meta property="og:site_name" content="Tempostretto"/>
    <meta property="article:published_time" content="2019-11-05T15:23:29+00:00"/>
    <meta property="og:title" content="“Non una di meno”: incontri nelle scuole in vista del corteo del 23 novembre"/>
    <meta property="og:description" content="Messina- L'incontro al liceo Basile è stato il primo di una serie di dibattiti sulle tematiche della violenza sulle donne"/>
  </head>
  <body>
    <article>
      <h1>“Non una di meno”: incontri nelle scuole in vista del corteo del 23 novembre</h1>
      <address><time datetime="2019-11-05T15:23:29+00:00">05 Nov 2019, 15:23</time> by <a rel="author" href="https://www.tempostretto.it/author/autore-esterno" target="_blank">.</a></address>
      <p>
        <i>Messina- L'incontro al liceo Basile è stato il primo di una serie di dibattiti sulle tematiche della violenza sulle donne</i>
      </p>
      <p>Questa mattina, al Liceo Artistico “E. Basile”, si sono svolti i primi incontri di “<b>Non una di Men</b>o” con le studentesse e gli studenti delle Scuole di Messina.  L’obiettivo é quello di sensibilizzare al tema della <b>violenza sulle donne</b> e far crescere il percorso che Non Una di Meno sta portando avanti nella città dello Stretto.</p>
      <h3>Il corteo del 23 novembre</h3>
      <p>Costruire quindi la mobilitazione verso il grande corteo che si terrà a Messina il 23 novembre proprio contro la violenza sulle donne (<a href="https://www.facebook.com/events/481926182669441/">https://www.facebook.com/events/481926182669441/</a>).<br/>“Noi ragazze e donne di Non Una di Meno-Messina abbiamo scelto di entrare a contatto con le scuole perché crediamo che per cambiare la società in cui viviamo, per fare attivare un percorso vero di emancipazione delle donne siciliane, sia necessario partire dai luoghi di formazione. Perché è anche e soprattutto in questi luoghi che si diffondono, si sviluppano e si consolidano gli stereotipi e i modelli culturali contro cui è necessario combattere” afferma <b>Domiziana Giorgianni</b> di Non una di meno Messina<br/>Quelli di oggi sono i primi di una serie di incontri che si terranno in diverse scuole della città. L’inizio di un percorso che continuerà anche dopo il corteo del 23 novembre.</p>
      <h3>L’8 al La Farina, l’11 al Maurolico</h3>
      <p>. L’8 novembre saremo, infatti, al Liceo Classico “G. La Farina” e l’11 novembre al Liceo Classico “F. Maurolico” e altri ancora ne verranno programmati. Invitiamo, dunque, chiunque voglia organizzare un incontro nella sua scuola (direttori scolastici, docenti, studenti) di mandare una mail all’indirizzo <a href="mailto:nudm.messina@gmail.com">nudm.messina@gmail.com</a></p>
    </article>
  </body>
</html>