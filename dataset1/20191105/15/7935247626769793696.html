<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/merkezden-gidafiyatlari-vurgusu-214236h.htm"/>
    <meta property="og:site_name" content="OLAY"/>
    <meta property="article:published_time" content="2019-11-05T15:03:38+00:00"/>
    <meta property="og:title" content="Merkezden gıda fiyatları vurgusu"/>
    <meta property="og:description" content="Türkiye Cumhuriyet Merkez Bankası (TCMB), Aylık Fiyat Gelişmeleri Raporu'nu yayımladı."/>
  </head>
  <body>
    <article>
      <h1>Merkezden gıda fiyatları vurgusu</h1>
      <h2>Türkiye Cumhuriyet Merkez Bankası (TCMB), Aylık Fiyat Gelişmeleri Raporu'nu yayımladı.</h2>
      <address>
        <time datetime="2019-11-05T15:03:38+00:00">05 Nov 2019, 15:03</time>
      </address>
      <p>Buna göre, ekim döneminde enflasyondaki gerilemede gıda ve temel mal grupları öne çıktı. Türk lirasındaki istikrarın yanı sıra enflasyon beklentilerindeki iyileşme ve iç talep koşullarının seyrinin çekirdek enflasyon göstergelerindeki düşüşü desteklemeye devam ettiği belirtilen raporda ‘'Ekim ayında tüketici fiyatları yüzde 2,00 oranında artmış, yıllık enflasyon 0,71 puan azalarak yüzde 8,55'e gerilemiştir. Enflasyondaki gerilemede gıda ve temel mal grupları öne çıkmış, yıllık enflasyon enerji dışındaki tüm ana gruplarda düşüş kaydetmiştir. Bu dönemde gıda enflasyonundaki yavaşlamada işlenmiş gıda fiyatları etkili olurken, temel mal grubundaki düşüşte diğer temel mallar grubu kaynaklı baz etkisi öne çıkmıştır. Hizmet yıllık enflasyonu ulaştırma dışındaki grupların desteğiyle gerilemeye devam etmiştir'' denildi.</p>
    </article>
  </body>
</html>