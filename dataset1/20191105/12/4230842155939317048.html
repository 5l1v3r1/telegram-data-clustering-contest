<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191105-rano-govoryty-pyeskov-pro-provedennya-normandskogo-samitu-u-2019-rotsi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T12:56:54+00:00"/>
    <meta property="og:title" content="Рано говорити – Пєсков про проведення нормандського саміту у 2019 році"/>
    <meta property="og:description" content="У Кремлі вважають, що наразі рано говорити про те, чи може відбутися зустріч лідерів країн нормандського формату до кінця року."/>
  </head>
  <body>
    <article>
      <h1>Рано говорити – Пєсков про проведення нормандського саміту у 2019 році</h1>
      <address>
        <time datetime="2019-11-05T12:56:54+00:00">05 Nov 2019, 12:56</time>
      </address>
      <p>У Кремлі вважають, що наразі рано говорити про те, чи може відбутися зустріч лідерів країн нормандського формату до кінця року.</p>
      <p>Прес-секретар президента РФ Дмитро Пєсков заявив, що наразі на порядку денному залишається багато питань щодо підготовки нормандського саміту.</p>
      <p>Він вважає, що через це іще зарано говорити про те, чи може відбутися зустріч у нормандському форматі до кінця року.</p>
      <p>Пєсков додав, що саміт мають добре підготувати, аби він був результативним.</p>
      <p>
        <b>Читайте: </b>
        <a href="https://fakty.com.ua/ua/ukraine/20191029-normandska-chetvirka-mozhe-zustritysya-v-lystopadi-prystajko/">Нормандська четвірка може зустрітися в листопаді – Пристайко</a>
      </p>
      <p>Проте прес-секретар президента Росії не уточнив, що саме має бути у документі за результатами зустрічі нормандської четвірки.</p>
      <blockquote>– Не можу сказати, ведеться така дискретна підготовча робота, було б неправильно вести її в публічному режимі, це не сприяло б процесу підготовки та якнайшвидшого проведення зустрічі, – підсумував Пєсков.</blockquote>
      <p>Раніше Дмитро Пєсков заявляв, що президент РФ Володимир Путін чекає, коли виникнуть умови для <a href="https://fakty.com.ua/ua/svit/20191104-putin-gotovyj-do-normandskogo-samitu-yakshho-tse-terminovo-neobhidno-pyeskov/">необхідності проведення зустрічі у нормандському форматі.</a></p>
    </article>
  </body>
</html>