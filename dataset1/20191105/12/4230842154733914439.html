<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191105-ukrayina-vidmovytsya-vid-gradatsiyi-invalidnosti-za-grupamy/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T12:08:29+00:00"/>
    <meta property="og:title" content="Україна відмовиться від градації інвалідності за групами"/>
    <meta property="og:description" content="В Україні планують відмовитися від застарілої системи градації інвалідності та перейти до Міжнародного класифікатора функціональності (МКФ), як у Євросоюзі."/>
  </head>
  <body>
    <article>
      <h1>Україна відмовиться від градації інвалідності за групами</h1>
      <address>
        <time datetime="2019-11-05T12:08:29+00:00">05 Nov 2019, 12:08</time>
      </address>
      <p>В Україні планують відмовитися від застарілої системи градації інвалідності та перейти до Міжнародного класифікатора функціональності (МКФ), як у Євросоюзі.</p>
      <p>Про плани Кабміну скасувати систему градації інвалідності за групами повідомила голова комітету Верховної Ради з питань соціальної політики та захисту прав ветеранів Галина Третьякова.</p>
      <blockquote>– Ми імплементуємо в українське законодавство Міжнародний класифікатор функціональності. Він уже перекладений українською, але до кінця не проведена система його ратифікації. За допомогою МКФ ми хочемо нарешті позбутися системи інвалідності, яка залишилася в Україні з радянських часів, – зазначила нардеп.</blockquote>
      <p>За її словами, нова соціальна політика щодо людей з інвалідністю будуватиметься не на групах, а на розрахунку відсотка втрати працездатності, як рекомендує ВООЗ.</p>
      <p>
        <b>Читайте: </b>
        <a href="https://fakty.com.ua/ua/ukraine/20191105-kabmin-goncharuka-prezentuye-proekt-derzhbyudzhetu-2020-onlajn/">Кабмін Гончарука презентує проект держбюджету-2020 (ОНЛАЙН)</a>
      </p>
      <p>Третьякова вважає, що такі зміни збільшать частку людей з інвалідністю на ринку праці.</p>
      <p>Нагадаємо, у проекті закону про державний бюджет України на 2020 рік передбачено <a href="https://fakty.com.ua/ua/ukraine/20190916-yak-zbilshuvatymut-sotsialnu-dopomogu-invalidam-u-2020/">збільшення соціальних виплат інвалідам</a>.</p>
    </article>
  </body>
</html>