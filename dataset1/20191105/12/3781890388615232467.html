<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/740149"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T12:23:00+00:00"/>
    <meta property="og:title" content="'สม รังสี'ยอมเสี่ยงถูก'จับ'หรือ'ตาย' ขอแค่ได้กลับกัมพูชา"/>
    <meta property="og:description" content="นายสม รังสี นักการเมืองฝ่ายค้านคนสำคัญของกัมพูชาเผยพร้อมยอมเสี่ยงถูกจับหรือแม้กระทั่งเสียชีวิต ขอเพียงแค่ได้กลับจากการลี้ภัยในต่างแดน"/>
  </head>
  <body>
    <article>
      <h1>'สม รังสี'ยอมเสี่ยงถูก'จับ'หรือ'ตาย' ขอแค่ได้กลับกัมพูชา</h1>
      <address>
        <time datetime="2019-11-05T12:23:00+00:00">05 Nov 2019, 12:23</time>
      </address>
      <p>
        <b>นายสม รังสี นักการเมืองฝ่ายค้านคนสำคัญของกัมพูชาเผยพร้อมยอมเสี่ยงถูกจับหรือแม้กระทั่งเสียชีวิต ขอเพียงแค่ได้กลับจากการลี้ภัยในต่างแดน</b>
      </p>
      <p>สำนักข่าวเอพีรายงานจากกรุงบรัสเซลส์ ประเทศเบลเยียม เมื่อวันที่ 5 พ.ย.ว่า นายสม รังสี นักการเมืองฝ่ายค้านคนสำคัญของกัมพูชาในฐานะผู้ร่วมก่อตั้งพรรคกู้ชาติกัมพูชา เปิดเผยว่า เขายอมเสี่ยงถูกจับหรือแม้กระทั่งเสียชีวิตเพียงเพื่อขอเดินทางกลับกัมพูชาจากการลี้ภัยในต่างแดน โดยหวังว่าแผนการเดินทางกลับของเขาในวันเสาร์ที่ 9 พ.ย.นี้จะปลุกชนวนเคลื่อนไหวด้วยพลังประชาชน เพื่อขับไล่นายกรัฐมนตรีฮุนเซนให้พ้นจากอำนาจได้<br/><br/>นายสม รังสี เปิดเผยที่กรุงบรัสเซลส์ซึ่งเขามาหาเสียงสนับสนุนจากสมาชิกรัฐสภายุโรป เพราะเขาต้องการยุติการครองอำนาจเผด็จการของนายกรัฐมนตรีฮุนเซน</p>
      <figure>
        <img src="https://www.dailynews.co.th/admin/upload/20191105/news_TOcvTLJUKG193450_533.jpg?v=20191106077?v=1710"/>
      </figure>
      <p>ขณะที่รัฐบาลกัมพูชาของนายกรัฐมนตรีฮุนเซนกล่าวหาว่า นายสม รังสีต้องการที่จะโค่นอำนาจรัฐบาลกัมพูชาของนายกรัฐมนตรีฮุนเซน แต่เขาจะต้องถูกจับกุมในทันทีหากเดินทางเข้ามาในกัมพูชา<br/><br/>พรรคกู้ชาติกัมพูชาของนายสม รังสี ถูกมองว่าเป็นภัยคุกคามต่อพรรคของนายกรัฐมนตรีฮุนเซนในการเลือกตั้งเมื่อปีที่แล้ว แต่พรรคกู้ชาติกัมพูชาถูกศาลสั่งยุบพรรค<br/><br/>เครดิตภาพAP</p>
    </article>
  </body>
</html>