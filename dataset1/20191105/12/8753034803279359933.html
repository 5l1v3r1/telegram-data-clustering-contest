<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/kultur/i/RRXlor/harry-potter-spin-off-spilles-inn-i-vaar-sikter-mot-premiere-i-2021"/>
    <meta property="og:site_name" content="Aftenbladet"/>
    <meta property="article:published_time" content="2019-11-05T12:49:35+00:00"/>
    <meta property="og:title" content="Harry Potter spin-off spilles inn i vår – sikter mot premiere i 2021"/>
    <meta property="og:description" content="Etter flere forsinkelser er den tredje Fabeldyr-filmen på vei."/>
  </head>
  <body>
    <article>
      <h1>Harry Potter spin-off spilles inn i vår – sikter mot premiere i 2021</h1>
      <h2>Etter flere forsinkelser er den tredje Fabeldyr-filmen på vei.</h2>
      <address><time datetime="2019-11-05T12:49:35+00:00">05 Nov 2019, 12:49</time> by <a rel="author">NTB-TT</a></address>
      <p>Det er NME som melder at det endelig har begynt å røre på seg i Fabeldyr-leiren, innspillingen skal rett og slett skal i gang til våren, dersom vi skal tro bransjebladet.</p>
      <p>Stedet for innspillingen blir Rio de Janeiro i Brasil, og originalbesetningen med Eddie Redmayne, som Salamander Fisle, og Jude Law, som Albus Humlesnurr, er klare for nye eventyr.</p>
      <p>Det er også klart at Johnny Depp, som vi har sett figurere i rollen som ond trollmann, vender tilbake for den tredje filmen.</p>
      <p>Warner Bros-sjefen Kevin Tsujihara har tidligere uttalt at den andre filmen, «Fabeldyr: Grindelwalds forbrytelser» (2018), ikke gikk like bra som forventet. Og det vil de gjøre noe med når tredjefilmen skal i støpeformen.</p>
      <p>Filmserien er en såkalt spin-off som bygger på Harry Potter-universet og JK Rowlings bok «Fabeldyr og hvor de er å finne».</p>
      <p>Tredje Fabeldyr-film ut har ikke fått tittel, men den forventes å få premiere 12. november i 2021, melder <a href="https://www.nme.com/news/film/fantastic-beasts-3-officially-start-production-spring-2020-2564472">NME</a>.</p>
    </article>
  </body>
</html>