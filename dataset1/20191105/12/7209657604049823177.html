<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/bologna/cronaca/laura-pausini-1.4870582"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-05T12:11:19+00:00"/>
    <meta property="og:title" content="Laura Pausini, visita a sorpresa ai bimbi dell'ospedale Bellaria di Bologna / FOTO"/>
    <meta property="og:description" content="La cantante è amica di lunga data dell’associazione 'Bimbo Tu'. &quot;E' un posto molto speciale, con professionisti e volontari straordinari&quot;"/>
  </head>
  <body>
    <article>
      <h1>Laura Pausini, visita a sorpresa ai bimbi dell'ospedale Bellaria di Bologna / FOTO</h1>
      <h2>La cantante è amica di lunga data dell’associazione 'Bimbo Tu'. "E' un posto molto speciale, con professionisti e volontari straordinari"</h2>
      <address><time datetime="2019-11-05T12:11:19+00:00">05 Nov 2019, 12:11</time> by <a rel="author">il Resto del Carlino</a></address>
      <p>Bologna, 5 novembre 2019 - <b>Laura Pausini</b> in visita all’<b>Ospedale Bellaria</b> di Bologna (<b><a href="https://www.ilrestodelcarlino.it/bologna/cronaca/foto/laura-pausini-ospedale-bellaria-1.4870647">foto</a></b>).<b> 'Bimbo Tu' </b>ha invitato la cantante romagnola, amica di lunga data dell’associazione e sostenitrice delle attività a sostegno dei piccoli pazienti dell’Area pediatrica dell'ISNB, Istituto delle Scienze Neurologiche di Bologna.</p>
      <p>"Oggi sono stata in un posto <b>molto speciale</b> all'ospedale Bellaria di Bologna a trovare i bimbi e i ragazzi che sono in ospedale per ricevere le cure di grandissimi dottori e l'affetto di tanti volontari dell’associazione Bimbo Tu - dice la Pausini -. Quando si entra in un ospedale che ospita i bambini ti senti sempre nervoso e preoccupato. Vuoi solo portare un sorriso e a volte, invece, ti scendono le lacrime. Questi bambini oggi <b>mi hanno fatta divertire accogliendomi come una vera amica </b>e l’atmosfera che abbiamo creato con i bimbi, i ragazzi, i genitori, i dottori e volontari è stata bellissima. Un modo per stare vicini alle famiglie che vivono questi momenti complessi e difficili della loro vita".</p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870655.1572957083%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
          <figcaption>Laura Pausini in visita all'ospedale Bellaria di Bologna</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870665.1572957083%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
          <figcaption>Laura Pausini da uno dei piccoli ricoverati al Bellaria</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870625.1572955880%21%2FhttpImage%2Fimage.jpeg_gen%2Fderivatives%2Ffullsize%2Fimage.jpeg&amp;w=660&amp;h=370&amp;fmt=jpg"/>
          <figcaption>Laura Pausini in visita da Bimbo Tu, all'ospedale di Bellaria</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4870652.1572957084%21%2FhttpImage%2Fimage.jpeg_gen%2Fderivatives%2Ffullsize%2Fimage.jpeg&amp;w=362&amp;h=500&amp;fmt=jpg"/>
          <figcaption>Laura Pausini al Bellaria</figcaption>
        </figure>
        <figcaption>
          <a href="https://www.ilrestodelcarlino.it/bologna/cronaca/foto/laura-pausini-ospedale-bellaria-1.4870647">Laura Pausini, le foto della visita a sorpresa all'ospedale Bellaria di Bologna</a>
        </figcaption>
      </slideshow>
      <p>E’ stata una<b> visita inaspettata per i piccoli</b> pazienti ricoverati e le loro famiglie,<b> ma anche per i volontari </b>di Bimbo Tu in turno in reparto e per lo staff medico e infermieristico presente. “E’ stato un momento speciale, una sorpresa e un emozione grandissima per i nostri bimbi, conoscere Laura e avere la fortuna di ricevere un suo abbraccio in un momento così difficile come quello che stanno affrontando in ospedale”, dice <b>Alessandro Arcidiacono p</b>residente Bimbo Tu.</p>
      <p>Bimbo Tu porta quotidianità e allegria in ospedale ma anche momenti di grande emozione e coinvolgimento come la visita a sorpresa della grande star internazionale Laura Pausini. <b>“Questo è l’ospedale dove ha vissuto anche la mia nipotina</b> Francesca, alla quale ho dedicato la canzone ‘Francesca – Piccola aliena’. Aiutare Bimbo Tu è un modo vero e concreto per stare vicini alle famiglie che vivono momenti complessi e difficili insieme ai loro bambini. È una onlus molto seria, che seguo da anni e mi sento molto privilegiata a sostenere i loro progetti!”.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/bologna/cronaca/foto/laura-pausini-ospedale-bellaria-1.4870647"/>
      </related>
    </article>
  </body>
</html>