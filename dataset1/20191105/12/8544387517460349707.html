<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/05/adikapnistikos-nomos-to-20-tis-ekato-se-astinomikous-apo-ta-prostima/"/>
    <meta property="og:site_name" content="neolaia.gr"/>
    <meta property="article:published_time" content="2019-11-05T12:53:05+00:00"/>
    <meta property="og:title" content="Αντικαπνιστικός νόμος – Κικίλιας: Το 20% θα παίρνουν οι αστυνομικοί από τα πρόστιμα"/>
    <meta property="og:description" content="Σε εφαρμογή έχει ήδη τεθεί ο αντικαπνιστικός νόμος και οι έλεγχοι έχουν επίσης αρχίσει, όπως διαμήνυσε ο Υπουργός Υγείας, Βασίλης Κικίλιας, στην εκπομπή των Αταίριαστων στον ΣΚΑΪ."/>
  </head>
  <body>
    <article>
      <h1>Αντικαπνιστικός νόμος – Κικίλιας: Το 20% θα παίρνουν οι αστυνομικοί από τα πρόστιμα</h1>
      <h2>Αντικαπνιστικός νόμος: Η επίσημη αρχή εφαρμογής του θα γίνει στις 19 Νοεμβρίου και τα πρόστιμα αναμένονται "τσουχτερά", σύμφωνα με τον Υπουργό Υγείας</h2>
      <address><time datetime="2019-11-05T12:53:05+00:00">05 Nov 2019, 12:53</time> by <a rel="author">neolaia.gr Team</a></address>
      <p>Σε εφαρμογή έχει ήδη τεθεί ο <a href="https://www.neolaia.gr/tag/%ce%b1%ce%bd%cf%84%ce%b9%ce%ba%ce%b1%cf%80%ce%bd%ce%b9%cf%83%cf%84%ce%b9%ce%ba%cf%8c%cf%82-%ce%bd%cf%8c%ce%bc%ce%bf%cf%82/"><b>αντικαπνιστικός νόμος</b></a> και οι έλεγχοι έχουν επίσης αρχίσει, όπως διαμήνυσε ο Υπουργός Υγείας, Βασίλης Κικίλιας, στην εκπομπή των Αταίριαστων στον ΣΚΑΪ.</p>
      <p>Ο Υπουργός ανακοίνωσε ότι η επίσημη αρχή εφαρμογής του νόμου θα γίνει στις<b> 19 Νοεμβρίου 2019</b> και τα πρόστιμα αναμένονται «τσουχτερά», ανάλογα κάθε φορά με το βάρους του αδικήματος.</p>
      <p>
        <b>Το 20% θα παίρνουν οι αστυνομικοί από τα πρόστιμα</b>
      </p>
      <p>Σχετικά με τις υπεύθυνες αρχές για την επιβολή του αντικαπνιστικού νόμου, ο κ. Κικίλιας υπογράμμισε ότι οι αστυνομικοί πρώτοι από όλους θα βοηθήσουν στην προσπάθεια αυτή και θα λαμβάνουν ως εξής το<b> 20% των εσόδων από τα πρόστιμα.</b></p>
      <p>Ο Βασίλης Κικίλιας επεσήμανε παράλληλα ότι η τακτική που ακολουθεί δεν είναι τιμωρητική και θεωρεί τους Έλληνες πολίτες «συμπαίκτες» στον αγώνα μείωσης του καπνίσματος και της αρνητικής επίδρασης αυτού στη δημόσια και ατομική υγεία.</p>
      <p>Συγκεκριμένα, ο Υπουργός Υγείας αναφέρθηκε σε εκείνους που δεν επιθυμούν να είναι εκείνοι και τα παιδιά τους παθητικοί καπνιστές, ωστόσο, μεγάλο είναι το ποσοστό και των καπνιστών που συμφωνούν με το νόμο, όπως υποστήριξε ο κ. Κικίλιας.</p>
      <p>Ο ίδιος είπε επίσης πως: <i>«Οι καφετέριες έχουν ανοιχτούς χώρους. Το υπουργείο Υγείας και η κυβέρνηση θα σκεφτεί να επιδοτήσει και θερμάστρες για έξω»</i>, ενώ στη συνέχεια πρόσθεσε ότι<i> «στην Ελλάδα έχουμε χειμώνα 1,5-2 μήνες».</i></p>
      <p>Οι καφετέριες έχουν δομές για να μπορεί κάποιος να κάτσει έξω και όπως τόνισε ο υπουργός, το Υπουργείο σκοπεύει να επιδοτήσει θερμάστρες για να μην κάθεται ο κόσμος που καπνίζει στο κρύο.</p>
      <p><i>«Ο αντικαπνιστικός νόμος θα εφαρμοστεί και θα είναι όλοι ευχαριστημένοι»</i>, δήλωσε ο Υπουργός.</p>
      <h3>Δείτε επίσης: <a href="https://www.neolaia.gr/2019/11/03/adikapnistikos-nomos-ksekinisan-oi-protoi-elenxoi/">Αντικαπνιστικός νόμος: Ξεκίνησαν οι πρώτοι έλεγχοι σε Αθήνα &amp; Θεσσαλονίκη</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/05/gntm-2-auta-einai-ta-megala-favori-simfona-me-to-koino/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/05/stis-21-noemvriou-i-megali-anoixti-ekdilosi-tou-invent-ict/"/>
        <a href="https://neolaia.gr/neo/epixeirimatikotita-stadiodromia"/>
        <a href="https://neolaia.gr/2019/11/05/diki-hrisis-avgis-eftase-i-ora-gia-tin-apologia-mihaloliakou/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/05/toquel-sold-out-to-business-live-sto-piraeus-117-academy/"/>
        <a href="https://neolaia.gr/2019/11/05/adikapnistikos-nomos-to-20-tis-ekato-se-astinomikous-apo-ta-prostima/"/>
      </related>
    </article>
  </body>
</html>