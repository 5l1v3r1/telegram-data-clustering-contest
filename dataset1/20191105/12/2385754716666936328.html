<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/dimosia-igeia/595790/hadassah-prolipsi-epiplokon-apo-loimokseis-kata-tin-egkymosyni"/>
    <meta property="og:site_name" content="SIGMALIVE"/>
    <meta property="article:published_time" content="2019-11-05T12:08:00+00:00"/>
    <meta property="og:title" content="Hadassah: Πρόληψη επιπλοκών από λοιμώξεις κατά την εγκυμοσύνη"/>
    <meta property="og:description" content="Μέθοδος υπόσχεται να βοηθήσει εκατομμύρια γυναίκες Το Νοσοκομείο Hadassah, σε συνεργασία με τους ερευνητές του Επιστημονικού Ινστιτούτου Weizmann,..."/>
  </head>
  <body>
    <article>
      <h1>Hadassah: Πρόληψη επιπλοκών από λοιμώξεις κατά την εγκυμοσύνη</h1>
      <address><time datetime="2019-11-05T12:08:00+00:00">05 Nov 2019, 12:08</time> by <a rel="author">SigmaLive</a></address>
      <p>Μέθοδος υπόσχεται να βοηθήσει εκατομμύρια γυναίκες</p>
      <p>Το Νοσοκομείο Hadassah, σε συνεργασία με τους ερευνητές του Επιστημονικού Ινστιτούτου Weizmann, ανέπτυξαν μια νέα θεραπεία που αντιμετωπίζει αποτελεσματικά την κοινή βακτηριακή λοίμωξη που ονομάζεται Βακτηριακή Κολπίτιδα (ΒΚ), με τη διενέργεια μεταμόσχευσης κολπικού μικροβιώματος από υγιείς δότριες στις ασθενείς. </p>
      <p>Αυτή η νέα θεραπευτική μέθοδος υπόσχεται να βοηθήσει εκατομμύρια γυναίκες, αφού προλαμβάνει τις επιπλοκές κατά τη διάρκεια της εγκυμοσύνης, μειώνοντας τον κίνδυνο εμφάνισης σεξουαλικά μεταδιδόμενων λοιμώξεων. Επιπλέον, μειώνει την ανάγκη για αντιβιοτικά φάρμακα, τα οποία, άλλωστε, συνιστούν προσωρινή λύση.</p>
      <p>Η Δρ Lev-Sagie Achinoam, μια εκ των συγγραφέων της έρευνας και ειδικός σε παθήσεις του του κόλπου, ανέφερε ότι κατά την πολύχρονη εμπειρία της με ασθενείς με ΒΚ, ένα μεγάλο ποσοστό επέστρεφε τον ίδιο χρόνο κιόλας, υποφέροντας από την ίδια πάθηση. «Δεν μπορούσα να τους γιατρέψω με αντιβιοτικά», ανέφερε. </p>
      <p>Οι ερευνητές δοκίμασαν τη θεραπεία σε πέντε γυναίκες, από 27 μέχρι 47 ετών, οι οποίες είχαν διαγνωστεί με ΒΚ και τους είχαν χορηγηθεί αντιβιοτικά πριν από την έρευνα. Τις εξέτασαν για πιθανή υποτροπή ανά τακτά χρονικά διαστήματα, μέχρι και 21 μήνες μετά τη θεραπεία. Για τέσσερις από τις γυναίκες που συμμετείχαν στην έρευνα, η μεταμόσχευση οδήγησε σε πλήρη μακροχρόνια ύφεση. Αν και τρεις από τις ασθενείς χρειάστηκαν και δεύτερη μεταμόσχευση (και αλλαγή δότριας στην περίπτωση μιας ασθενούς) για να επιτευχθεί μακροχρόνια ύφεση, σε δύο από τις περιπτώσεις, η χορήγηση μιας μόνο δόσης οδήγησε σε μακροχρόνια και πλήρη ύφεση.</p>
    </article>
  </body>
</html>