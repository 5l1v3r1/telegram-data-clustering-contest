<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/595795/i-polyethniki-askisi-nemesis-2019-tha-dieksaxthei-stis-13-noemvriou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-05T12:33:00+00:00"/>
    <meta property="og:title" content="Η Πολυεθνική Άσκηση «ΝΕΜΕΣΙΣ 2019» θα διεξαχθεί στις 13 Νοεμβρίου"/>
    <meta property="og:description" content="Η Πολυεθνική Άσκηση «ΝΕΜΕΣΙΣ 2019» θα διεξαχθεί στις 13 Νοεμβρίου 2019 (09:00-14:00), με τη συμμετοχή υπηρεσιών της Κυπριακής Δημοκρατίας, καθώς και πλωτών..."/>
  </head>
  <body>
    <article>
      <h1>Η Πολυεθνική Άσκηση «ΝΕΜΕΣΙΣ 2019» θα διεξαχθεί στις 13 Νοεμβρίου</h1>
      <address><time datetime="2019-11-05T12:33:00+00:00">05 Nov 2019, 12:33</time> by <a rel="author">SigmaLive</a></address>
      <p>Η Πολυεθνική Άσκηση «ΝΕΜΕΣΙΣ 2019» θα διεξαχθεί στις 13 Νοεμβρίου 2019 (09:00-14:00), με τη συμμετοχή υπηρεσιών της Κυπριακής Δημοκρατίας, καθώς και πλωτών και πτητικών Μέσων ξένων κρατών από Γαλλία, Ηνωμένο Βασίλειο, Η.Π.Α, Ελλάδα και Ισραήλ.</p>
      <p>Σύμφωνα με ανακοίνωση κατά την άσκηση, θα δοκιμαστούν τα Εθνικά Σχέδια για αντιμετώπιση περιστατικών Έρευνας - Διάσωσης (Ε-Δ), Αντιμετώπισης Τρομοκρατικών Ασύμμετρων Απειλών και Καταπολέμησης Θαλάσσιας Ρύπανσης και σε Τεχνητές Νησίδες – Πλατφόρμες εξόρυξης.<br/><br/>Συγκεκριμένα η άσκηση θα εκτελεστεί σε 4 φάσεις. Η 1η φάση περιλαμβάνει την αντιμετώπιση τρομοκρατικής ενέργειας στην πλατφόρμα με συμμετοχή της ΜΜΑΔ/ΕΑΟ, της Λιμενικής Αστυνομίας και 2 ελικοπτέρων της Μονάδας Αεροπορικών Επιχειρήσεων της Αστυνομίας.<br/><br/>Η 2η φάση περιλαμβάνει, απεγκλωβισμό τραυματιών επί της πλατφόρμας και αεροδιακομιδή τους, με συμμετοχή της ΕΜΑΚ, ειδικής Μονάδας των Ελληνικών Ενόπλων Δυνάμεων και ελικοπτέρου της 460 ΜΕΔ.<br/><br/>Η 3η φάση περιλαμβάνει την εγκατάλειψη πλατφόρμας και επιχείρηση μαζικής διάσωσης, με συμμετοχή αεροναυτικών δυνάμεων Κ. Δημοκρατίας, Γαλλίας, Ελλάδας ,Ισραήλ, Η. Βασιλείου και Η.Π.Α.<br/><br/>Η 4η φάση περιλαμβάνει την αντιμετώπιση Θαλάσσιας ρύπανσης, με συμμετοχή Υφυπουργείου Ναυτιλίας, Τμ. Αλιείας, EMSA και Εθνικής Φρουράς.</p>
      <p>Η παρουσίαση της άσκησης σε  ξένους παρατηρητές, αντιπρόσωπους από τις εταιρείες εξόρυξης υδρογονανθράκων που δραστηριοποιούνται στην ΑΟΖ της Κ.Δ και λοιπές υπηρεσίες του Κράτους, θα πραγματοποιηθεί στο Σ.Κ «ΖΗΝΩΝ» τη 13η Νοεμβρίου 2019 από τις 09:00 μέχρι τις 11:30.</p>
      <p>Χαιρετισμό θα απευθύνει η Υπουργός Μεταφορών Επικοινωνιών και Έργων, Βασιλική Αναστασιάδου.</p>
    </article>
  </body>
</html>