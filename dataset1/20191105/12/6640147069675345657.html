<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/sony-server-driveclub-singstar/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-05T12:46:00+00:00"/>
    <meta property="og:title" content="Sony chiuderà i server di Driveclub e SingStar nel 2020"/>
    <meta property="og:description" content="Tramite il sito web PlayStation Sony ha annunciato che durante il 2020 verranno chiusi i server e le attività online di Driveclub e Singstar."/>
  </head>
  <body>
    <article>
      <h1>Sony chiuderà i server di Driveclub e SingStar nel 2020</h1>
      <address><time datetime="2019-11-05T12:46:00+00:00">05 Nov 2019, 12:46</time> by <a rel="author">Gianluca Saitto</a></address>
      <p>Pubblicando un post sul sito web PlayStation, <b>Sony ha annunciato che chiuderà i server di Driveclub e SingStar</b> nel corso dell’anno prossimo. A causa di questa chiusura tutte le funzionalità online, le funzionalità di rete e gli acquisti dei brani aggiuntivi su SingStar saranno disabilitati a partire dalle ore 23:59 del 31 gennaio 2020. Per quanto riguarda il gioco musicale le influenze della chiusura saranno attuate sia per la versioni PS3 che PS4 dei titoli.</p>
      <p>Le<b> funzionalità offline rimarranno disponibili</b> per entrambe le piattaforme, ma solo i giocatori PS4 saranno in grado di scaricare nuovamente tutti i brani che hanno acquistato ed eliminato in precedenza. Per quanto riguarda PS3 i download di brani non saranno più disponibili dopo il 31 gennaio 2020.</p>
      <figure>
        <img src="https://www.tomshw.it/images/images/2019/11/driveclub-60814.768x432.jpg"/>
      </figure>
      <p>Leggi anche: <a href="https://www.tomshw.it/videogioco/overwatch-2-gameplay-modalita-storia/">Overwatch 2: mostrato un nuovo gameplay sulla modalità storia</a></p>
      <p>Dal 1 febbraio,  all’interno di SingStar <b>si potrà giocare con i brani su disco</b>, alla modalità Party, si potranno far segnare ancora i punteggi offline, e si potrà effettuare la creazione di playlist di brani solo se archiviate localmente. Le classifiche online e la condivisione di video sui social network non saranno invece possibili.</p>
      <p>SingStar non sarà l’unico gioco di Sony che vedrà la chiusura delle proprie funzionalità online nel prossimo futuro. I servizi online per<b> Driveclub</b>, <b>Driveclub VR</b> e <b>Driveclub Bikes</b> chiuderanno il 31 marzo 2020. Questo eliminerà qualsiasi elemento multiplayer dai gioco, oltre agli eventi e alle classifiche. <b>Cosa pensate della chiusura dei server di Driveclub e SingStar da parte di Sony?</b> Diteci la vostra nella sezione dedicata ai commenti.</p>
      <blockquote>Anche senza funzionalità online entrambi i titoli propongono comunque una serie di modalità offline. Acquista ora su Amazon Driveclub a <a href="https://toms.it/Ie18i">questo indirizzo</a> e SingStar Celebration a <a href="https://toms.it/f22sk">questo indirizzo</a>.</blockquote>
    </article>
  </body>
</html>