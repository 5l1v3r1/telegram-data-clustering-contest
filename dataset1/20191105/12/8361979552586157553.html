<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/difteriya-v-ukrajini-v-harkivskiy-oblasti-gospitalizuvali-paciyentku-novini-ukrajini-50051692.html"/>
    <meta property="og:site_name" content="НВ"/>
    <meta property="article:published_time" content="2019-11-05T12:01:00+00:00"/>
    <meta property="og:title" content="У Харківській області госпіталізували пацієнтку з підозрою на дифтерію"/>
    <meta property="og:description" content="У Харківській області госпіталізували пацієнтку з підозрою на дифтерію."/>
  </head>
  <body>
    <article>
      <h1>У Харківській області госпіталізували пацієнтку з підозрою на дифтерію</h1>
      <h2>У Харківській області госпіталізували пацієнтку з підозрою на дифтерію.</h2>
      <address>
        <time datetime="2019-11-05T12:01:00+00:00">05 Nov 2019, 12:01</time>
      </address>
      <p>Про це повідомила заступник директора департаменту охорони здоров’я Харківської ОДА Наталія Куфтеріна, пише <a href="https://www.ukrinform.ru/rubric-regions/2812083-na-harkovsine-vtoruu-pacientku-gospitalizirovali-s-podozreniem-na-difteriu.html">Укрінформ</a>.</p>
      <p>«4 листопада госпіталізували жительку Вовчанська. Лабораторно діагноз ще не підтверджено, але клінічні прояви, зокрема, сірий наліт на мигдалинах, вказують саме на дифтерію», — уточнила вона.</p>
      <p>Наразі стан пацієнтки стабільний, їй стало краще після початку терапії.</p>
      <p>Куфтеріна зазначила, що в Харківській області в наявності є тільки 15 доз анатоксину, який має бути введений у важких формах захворювання.</p>
      <p>Поповнення цього запасу в регіоні очікують протягом місяця або двох.</p>
      <p>Водночас вакцини проти дифтерії в Харківській області вистачить до кінця року — і для дітей, і для дорослих.</p>
      <p>Раніше повідомлялося, що під час бактеріологічного дослідження <a href="https://nv.ua/ukr/ukraine/events/difteriya-v-ukrajini-pid-harkovom-zahvorila-zhinka-novini-harkova-50051139.html">підтвердили наявність нетоксигенного штаму дифтерійної палички</a> у хворого на ангіну.</p>
      <p>Читайте також:</p>
      <ul>
        <li>
          <a href="https://nv.ua/ukr/opinion/difteriya-pershi-simptomi-i-oznaki-vipadki-v-ukrajini-50050235.html">Що варто знати про дифтерію</a>
        </li>
        <li>
          <a href="https://nv.ua/ukr/kyiv/difteriya-v-ukrajini-ne-vistachaye-vakcini-novini-ukrajini-50050425.html">Захворілі діти та нестача сироватки. Всі подробиці поширення дифтерії в Україні</a>
        </li>
        <li>
          <a href="https://nv.ua/ukr/ukraine/events/difteriya-yak-zahistitisya-yak-diznatisya-chi-bula-shcheplennya-akds-bezkoshtovna-vakcinaciya-50050931.html">Захист від дифтерії. Що робити дорослому, який забув, коли востаннє робив щеплення?</a>
        </li>
      </ul>
      <p>Дифтерія — гостре інфекційне захворювання, яке передається повітряно-крапельним шляхом. Захворювання проявляється у вигляді ангіни, коли в горлі утворюються плівки, які можуть ускладнювати дихання і ковтання.</p>
      <p>Дифтерія особливо небезпечна, оскільки може призвести до летального результату.</p>
      <p>Без негайного введення сироватки від дифтерії смертність від цієї хвороби — 50%. Але навіть у разі введення сироватки смертність залишається на рівні 20%.</p>
    </article>
  </body>
</html>