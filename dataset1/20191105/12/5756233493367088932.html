<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620012/%D9%BE%DB%8C%D8%B4%E2%80%8C%D8%A8%DB%8C%D9%86%DB%8C-%D8%AC%D9%88%DB%8C-%D9%BE%D8%A7%DB%8C%D8%AF%D8%A7%D8%B1-%D8%AF%D8%B1-%DA%A9%D8%B4%D9%88%D8%B1-%D8%AA%D8%A7-%D8%A7%D9%88%D8%A7%D8%B3%D8%B7-%D9%87%D9%81%D8%AA%D9%87-%D8%A2%DB%8C%D9%86%D8%AF%D9%87-%DA%A9%D8%A7%D9%87%D8%B4-%DA%A9%DB%8C%D9%81%DB%8C%D8%AA-%D9%87%D9%88%D8%A7-%D8%AF%D8%B1-%D8%B4%D9%87%D8%B1%D9%87%D8%A7%DB%8C-%D9%BE%D8%B1%D8%AC%D9%85%D8%B9%DB%8C%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-05T12:17:00+00:00"/>
    <meta property="og:title" content="پیش‌بینی جوی پایدار در کشور تا اواسط هفته آینده /کاهش کیفیت هوا در شهرهای پرجمعیت"/>
    <meta property="og:description" content="مدیرکل پیش‌بینی و هشدار سریع سازمان هواشناسی ضمن پیش‌بینی جوی آرام و پایدار در کشور، گفت: تا آخر هفته، ماندگاری هوای سرد در نیمه شمالی و شرقی کشور را شاهد خواهیم بود."/>
  </head>
  <body>
    <article>
      <h1>پیش‌بینی جوی پایدار در کشور تا اواسط هفته آینده /کاهش کیفیت هوا در شهرهای پرجمعیت</h1>
      <address>
        <time datetime="2019-11-05T12:17:00+00:00">05 Nov 2019, 12:17</time>
      </address>
      <p>
        <i>مدیرکل پیش‌بینی و هشدار سریع سازمان هواشناسی ضمن پیش‌بینی جوی آرام و پایدار در کشور، گفت: تا آخر هفته، ماندگاری هوای سرد در نیمه شمالی و شرقی کشور را شاهد خواهیم بود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>صادق ضیائیان با اشاره به آخرین نقشه‌های پیش‌بینی هواشناسی اظهارکرد: از امروز( ۱۴آبان) تا اواسط هفته آینده در اکثر مناطق کشور جوی آرام و پایدار و در شهرهای صنعتی و پرجمعیت، افزایش آلودگی و کاهش کیفیت هوا پیش‌بینی می شود.</p>
      <p>وی افزود: برای روز پنجشنبه (۱۶آبان) در جنوب استان خوزستان و شمال استان فارس بارش پراکنده پیش‌بینی می‌کنیم که این بارش از روز جمعه (۱۷ آبان) به جنوب استان فارس و غرب هرمزگان خواهد رسید.</p>
      <p>وی با اشاره به ادامه دار بودن وزش باد در نوار شرقی کشور بویژه منطقه زابل برای امروز و فردا (۱۵آبان) تصریح کرد: همچنین شایان ذکر است تا آخر هفته ماندگاری هوای سرد در نیمه شمالی و شرقی کشور را شاهد خواهیم بود.</p>
      <p>ضیائیان در پایان درباره وضعیت جوی تهران طی دو روز آینده گفت‌: آسمان تهران فردا (۱۵ آبان‌ماه) کمی ابری با احتمال وزش باد با حداقل دمای ۹ و حداکثر دمای ۱۷ درجه سانتی‌گراد و طی روز پنجشنبه (۱۶آبان) کمی تا قسمتی ابری همراه با غبار صبحگاهی و در بعداز ظهر ورزش باد با حداقل دمای ۹ و حداکثر دمای ۱۷درجه سانتیگراد پیش‌بینی می‌شود.</p>
    </article>
  </body>
</html>