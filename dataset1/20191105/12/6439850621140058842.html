<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/458829/%E0%A6%B0%E0%A6%BE%E0%A6%A8%E0%A7%8D%E0%A6%A8%E0%A6%BE-%E0%A6%98%E0%A6%B0%E0%A7%87-%E0%A6%A2%E0%A7%81%E0%A6%95%E0%A7%87-%E0%A6%97%E0%A7%83%E0%A6%B9%E0%A6%AC%E0%A6%A7%E0%A7%82%E0%A6%95%E0%A7%87-%E0%A6%97%E0%A6%B2%E0%A6%BE-%E0%A6%95%E0%A7%87%E0%A6%9F%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE"/>
    <meta property="og:site_name" content="Daily Janakantha"/>
    <meta property="article:published_time" content="2019-11-05T12:37:00+00:00"/>
    <meta property="og:title" content="রান্না ঘরে ঢুকে গৃহবধূকে গলা কেটে হত্যা"/>
    <meta property="og:description" content="অনলাইন ডেস্ক ॥ কুমিল্লায় শানু বেগম (৪৫) নামে এক গৃহবধূকে গলা কেটে হত্যার অভিযোগ পাওয়া গেছে। মঙ্গলবার ভোরে জেলার আদর্শ সদর উপজেলার কালিরবাজার ইউনিয়নের হাতিগাড়া গ্রামে এ ঘটনা ঘটে। পুলিশ এ ঘটনায় জড়িত দেলোয়ার হোসেনকে আটক করেছে। নিহত শানু বেগম ওই গ্রামের ফরিদ মিয়ার স্ত্রী। জানা ..."/>
  </head>
  <body>
    <article>
      <h1>রান্না ঘরে ঢুকে গৃহবধূকে গলা কেটে হত্যা</h1>
      <address>
        <time datetime="2019-11-05T12:37:00+00:00">05 Nov 2019, 12:37</time>
      </address>
      <figure>
        <img src="http://www.dailyjanakantha.com/files/201911/1572961032_12.jpg"/>
      </figure>
      <p>অনলাইন ডেস্ক ॥ কুমিল্লায় শানু বেগম (৪৫) নামে এক গৃহবধূকে গলা কেটে হত্যার অভিযোগ পাওয়া গেছে। মঙ্গলবার ভোরে জেলার আদর্শ সদর উপজেলার কালিরবাজার ইউনিয়নের হাতিগাড়া গ্রামে এ ঘটনা ঘটে। পুলিশ এ ঘটনায় জড়িত দেলোয়ার হোসেনকে আটক করেছে। নিহত শানু বেগম ওই গ্রামের ফরিদ মিয়ার স্ত্রী।</p>
      <p>জানা যায়, মঙ্গলবার ভোরে শানু বেগম তেলের পিঠা তৈরি করছিলেন। এ সময় শানু বেগমের রান্না ঘরে প্রবেশ করে প্রতিবেশী দেলোয়ার হোসেন। ভোরে প্রতিবেশীর ঘরে যাওয়ার কারণ জানতে চাইলে দেলোয়ার হোসেন ক্ষিপ্ত হয়ে ওঠেন। এ নিয়ে বাকবিতণ্ডার একপর্যায়ে শানু বেগমকে বটি দিয়ে গলায় আঘাত করে ঘর থেকে পালিয়ে যান দেলোয়ার। এ সময় স্থানীয়রা শানু বেগমকে উদ্ধার করে কুমিল্লা মেডিকেল কলেজ হাসপাতালে নেয়ার পর কর্তব্যরত চিকিৎসক মৃত ঘোষণা করেন।</p>
      <p>এদিকে ঘটনার সাথে জড়িত দেলোয়ার হোসেনকে আটক করে পুলিশে সোপর্দ করে স্থানীয়রা। দেলোয়ার হোসেন ওই গ্রামের মৃত আবদুর রহমানের ছেলে।</p>
      <p>কোতয়ালি মডেল থানা পুলিশের ভারপ্রাপ্ত কর্মকর্তা (ওসি) মো. আনোয়ারুল হক জানান, নিহতের গলায় আঘাতের চিহ্ন রয়েছে। ময়নাতদন্তের জন্য মরদেহটি কুমিল্লা মেডিকেল কলেজ হাসপাতালের মর্গে রাখা হয়েছে।</p>
      <p>তিনি বলেন, হত্যাকাণ্ডের নেপথ্যে অন্য কোনো কারণ আছে কি-না তা আমরা খতিয়ে দেখছি। তদন্তের পর বিস্তারিত বলা যাবে।</p>
    </article>
  </body>
</html>