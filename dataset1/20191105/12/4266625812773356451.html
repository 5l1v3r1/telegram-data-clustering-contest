<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/goncharuk_proponuiemo_ne_pidvyshchuvaty_podatky_a_zmenshyty_vytraty_na_1683941"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T12:15:00+00:00"/>
    <meta property="og:title" content="Гончарук: У проєкті бюджету на 2020 рік підвищення податків не передбачається"/>
    <meta property="og:description" content="У бюджеті на 2020 рік уряд не шукає додаткові ресурси в підвищенні податків, а пропонує зменшити адміністративні витрат и на обслуговування уряду і центральних органів виконавчої влади в середньому на 10%."/>
  </head>
  <body>
    <article>
      <h1>Гончарук: У проєкті бюджету на 2020 рік підвищення податків не передбачається</h1>
      <address>
        <time datetime="2019-11-05T12:15:00+00:00">05 Nov 2019, 12:15</time>
      </address>
      <p>
        <b>У бюджеті на 2020 рік уряд не шукає додаткові ресурси в підвищенні податків, а пропонує зменшити адміністративні витрат и на обслуговування уряду і центральних органів виконавчої влади в середньому на 10%.</b>
      </p>
      <p>Про це сказав прем’єр-міністр України Олексій Гончарук під час брифінгу, – повідомляє <a href="https://zik.ua/">ZIK.</a></p>
      <p>«В цьому бюджеті, ми не пропонуємо підвищувати податки», – підкреслив прем’єр-міністр.</p>
      <p>«Уряд не шукає додаткові ресурси в підвищенні податків. Ми допускаємо, що під час дискусії в парламенті з колегами будемо бачити, що за окремими позиціями таке можливе. Виходячи з того документа, який ми винесли в парламент, додаткові ресурси потрібно шукати в ефективності, у зменшенні витрат на державу, в боротьбі з корупцією та зменшенні тіньового сектору економіки», – сказав Гончарук.</p>
      <p>«Тому, поряд з відмовою від зменшення податків, пропонуємо зменшення адміністративних витрат на обслуговування уряду і центральних органів виконавчої влади в середньому на 10%. Тобто, шукаємо ефективність в собі. Якщо потрібно знайти ресурс, то дивимось на те, яким чином можемо зекономити, а не перекладати ці проблеми на плечі бізнесу і платників податків. Дуже важливо не продовжувати нарощувати наші борги. Ми вважаємо, що борг України має зменшуватися, що ми маємо робити все для того, аби тиск боргових витрат на бюджет зменшувався. Зараз обслуговування держборгу складає 141 млрд грн.», – сказав Олексій Гончарук.</p>
      <p><a href="https://zik.ua/news/2019/11/05/my_zmenshymo_na_10_vidsotkiv_kilkist_derzhavnyh_sluzhbovtsiv__goncharuk_1683723">Нагадаємо</a>, раніше прем’єр-міністр України Олексій Гончарук вже говорив, що наступного року передбачається зменшити кількість державних службовців на 10%.</p>
      <related>
        <h4>читайте також</h4>
        <a href="https://zik.ua/news/2019/11/04/goncharuk_u_proiekti_lerzhbyudzhetu2020_zakladeno_bagato_innovatsiynyh_1683031"/>
        <a href="https://zik.ua/news/2019/10/24/dlya_polegshennya_roboty_biznesu_v_ukraini_uryad_skasuvav_blyzko_20_aktiv__1675427"/>
        <a href="https://zik.ua/news/2019/09/04/goncharuk_zaproponuvav_stvoryty_fond_rozvytku_lyudskogo_kapitalu_dlya_1639799"/>
        <a href="https://zik.ua/news/2019/09/02/sogodni_novyy_kabmin_zberetsya_na_pershe_zasidannya_1638323"/>
      </related>
    </article>
  </body>
</html>