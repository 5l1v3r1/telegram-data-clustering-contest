<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/worldfootballother/izklyuchitelno-lyubopiten-sezon-v-top-pyrvenstvata-na-evropa-1402916.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-05T12:30:00+00:00"/>
    <meta property="og:title" content="Изключително любопитен сезон в топ първенствата на Европа"/>
    <meta property="og:description" content="Този сезон в топ първенствата на Европа се очертава да бъде повече от любопитен Почти всеки от грандовете допуска изненади, а на някои от тях се случва дори прекалено често"/>
  </head>
  <body>
    <article>
      <h1>Изключително любопитен сезон в топ първенствата на Европа</h1>
      <address><time datetime="2019-11-05T12:30:00+00:00">05 Nov 2019, 12:30</time> by <a rel="author">Sportlive.bg</a></address>
      <p>Този сезон в топ първенствата на Европа се очертава да бъде повече от любопитен. Почти всеки от грандовете допуска изненади, а на някои от тях се случва дори прекалено често. Може би най-добрият пример за това е испанската Ла Лига, където и <a href="https://www.sportlive.bg/tags/2223"><b>Барселона</b></a>, и двата мадридски гранда не спират с издънките.</p>
      <p>Единствените отбори, които са без нито една загуба на домашната сцена до този момент са <a href="https://www.sportlive.bg/tags/4688"><b>Ливърпул </b></a>и Ювентус. Мърсисайдци имат 10 победи и само едно равенство, като водят с 6 точки пред главния им съперник за титлата - шампионът Манчестър Сити, който изненадващо допусна загуби от Норич и Уулвърхямптън. Добре до този момент се справят Лестър и Челси, които са само с две точки по-малко от "гражданите".</p>
      <p>"Бианконерите", пък, са с 9 триумфа и 2 равенства, но предимството им пред втория (Интер) е по-крехко - само 1 точка. "Нерадзурите" се представят страхотно до този момент и се очертават като главния претендент за титлата, измествайки от тази роля Наполи, които са на незавидното 7-мо място на 11 точки от върха.</p>
      <p>Във вече споменатата Ла Лига неуспехите на 3-те гранда позволяват на тимове като Гранада и Реал Сосиедад да попаднат във временния топ 6, който е допълнен и от Севиля. Те не само са сред тях, но и в точково отношения почти не им отстъпват (за сравнение - във Висшата лига разликата между първия и шестия е 15 точки).</p>
      <p>Във Франция шампионът ПСЖ вече е записал цели три поражения (от Дижон, Реймс и Рен), но, въпреки това, води убедително с цели 7 точки пред втория Анже. В германската Бундеслига ситуацията е повече от интересна. Шампионът се <a href="https://www.sportlive.bg/tags/13464"><b>Байерн Мюнхен</b></a> се представя изключително неубедително (което доведе и до уволнението на Нико Ковач, като е записал 5 победи, 3 равенства и 2 загуби.</p>
      <figure>
        <img src="https://i.actualno.com/actualno_2013/upload/2019/10/05/0033990001570289658_big.jpg"/>
      </figure>
      <p>Така баварците са на 4-то място с 18 точки, колкото имат 3-тият (Лайпциг), 5-тият (Фрайбург) и 6-тият (Шалке). Втори е отборът на Борусия Дортмунд, който е с най-малко загуби в Германия - само 1, дошла изненадващо от новака Унион. Водач във временното класиране е Борусия Мьонхенгладбах. <b>Междувременно, Байерн получи отказ от един от претендентите за поста старши треньор след уволнението на Ковач. Вижте подробности - <a href="https://www.sportlive.bg/worldfootball/worldfootballother/Bajern-poluchi-otkaz-ot-edin-ot-favoritite-za-trenxorskiq-post-1402885.html">в този материал на SportLive.</a></b></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Grizman---noviqt-Koutinxo-1402880.html"/>
        <a href="https://www.sportlive.bg/worldfootball/england/Respekt-za-Livyrpul!-Klubyt-otkaza-5-zvezden-hotel-v-Katar-zaradi-otnoshenieto-kym-personala-1394986.html"/>
        <a href="https://www.sportlive.bg/worldfootball/england/Zvezda-na-Manchestyr-Siti-e-pod-vypros-za-derbito-s-Livyrpul-1394229.html"/>
        <a href="https://www.sportlive.bg/worldfootball/italy/Sari-obqsni-zashto-De-Liht-vse-oshte-izpitva-zatrudneniq-v-Yuventus-1391263.html"/>
        <a href="https://www.sportlive.bg/worldfootball/championsleague/Bylgarskiqt-efir-nqma-da-izlychva-evropejskiq-shampion-Livyrpul---eto-kyde-da-sledite-macha-s-Genk-1402618.html"/>
      </related>
    </article>
  </body>
</html>