<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/plafon-stis-e-apodeixeis-apo-tin-kyvernisi-deite-ti-allazei-me-tis-ilektronikes-apodeixeis/"/>
    <meta property="og:site_name" content="europost.gr"/>
    <meta property="article:published_time" content="2019-11-05T12:30:27+00:00"/>
    <meta property="og:title" content="Πλαφόν στις e – αποδείξεις από την κυβέρνηση: Δείτε τι αλλάζει με τις ηλεκτρονικές αποδείξεις!…"/>
    <meta property="og:description" content="Ανώτατο πλαφόν στις δαπάνες που θα πρέπει να κάνουν με ηλεκτρονικά μέσα πληρωμών οι φορολογούμενοι από το 2020 σχεδιάζει να θέσει το υπουργείο Οικονομικών. Σύμφωνα με πληροφορίες, το όριο αυτό αναμένεται να οριστεί στα 20.000"/>
  </head>
  <body>
    <article>
      <h1>Πλαφόν στις e – αποδείξεις από την κυβέρνηση: Δείτε τι αλλάζει με τις ηλεκτρονικές αποδείξεις!…</h1>
      <address>
        <time datetime="2019-11-05T12:30:27+00:00">05 Nov 2019, 12:30</time>
      </address>
      <p>Ανώτατο πλαφόν στις δαπάνες που θα πρέπει να κάνουν με ηλεκτρονικά μέσα πληρωμών οι φορολογούμενοι από το 2020 σχεδιάζει να θέσει το υπουργείο Οικονομικών. Σύμφωνα με πληροφορίες, το όριο αυτό αναμένεται να οριστεί στα 20.000 ευρώ.</p>
      <p>Το ποσό των 20.000 ευρώ αντιστοιχεί σε εισόδημα ύψους 66.700 ευρώ. Αυτό σημαίνει ότι οι φορολογούμενοι με μεγαλύτερα εισοδήματα δεν θα είναι υποχρεωμένοι να διενεργούν ηλεκτρονικές συναλλαγές ίσες με το 30% του εισοδήματός τους, αλλά να διαθέτουν e-αποδείξεις τουλάχιστον 20.000 ευρώ.</p>
      <p>Σήμερα, οι ηλεκτρονικές πληρωμές κλιμακώνονται από 10% ως 20% ανάλογα με το ύψος του εισοδήματος, ενώ η σχετική υποχρέωση βαραίνει μόνο μισθωτούς, συνταξιούχους και αγρότες. Από την 1η Ιανουαρίου 2020 όλα αλλάζουν.</p>
      <p>Οι φορολογούμενοι που δεν θα καταφέρουν το επόμενο έτος να συλλέξουν ηλεκτρονικές αποδείξεις ίσες με το 30% του εισοδήματός τους ή τουλάχιστον αποδείξεις ύψους 20.000 ευρώ για όσους έχουν εισόδημα από 67.000 ευρώ και άνω θα βρεθούν αντιμέτωποι με την πληρωμή έξτρα φόρου 22% στο ποσό των e-αποδείξεων που θα λείπουν.</p>
      <h3>Σχετικά</h3>
    </article>
  </body>
</html>