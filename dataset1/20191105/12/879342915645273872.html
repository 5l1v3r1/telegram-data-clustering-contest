<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/05/novyna/ekonomika/naftohaz-dopustyv-znyzhennya-sumy-pozovu-hazpromu"/>
    <meta property="og:site_name" content="Слово і Діло"/>
    <meta property="article:published_time" content="2019-11-05T12:53:58+00:00"/>
    <meta property="og:title" content="«Нафтогаз» допустив зниження суми позову до «Газпрому»"/>
    <meta property="og:description" content="Сума позовних вимог Нафтогазу України, пов'язаних з переглядом ставки транзиту на російський газ, буде знижена до менше 2 млрд дол., якщо транзит газу буде збережений і доходи від нього залишаться на колишньому рівні."/>
  </head>
  <body>
    <article>
      <h1>«Нафтогаз» допустив зниження суми позову до «Газпрому»</h1>
      <address>
        <time datetime="2019-11-05T12:53:58+00:00">05 Nov 2019, 12:53</time>
      </address>
      <p>
        <b><a href="https://www.slovoidilo.ua/2019/11/04/novyna/ekonomika/naftohaz-rozyasnyv-sut-novoho-pozovu-hazpromu">Сума позовних вимог «Нафтогазу України»</a>, пов'язаних з переглядом ставки транзиту на російський газ, буде знижена до менше 2 млрд дол., якщо транзит газу буде збережений і доходи від нього залишаться на колишньому рівні.</b>
      </p>
      <p>Про це заявив виконавчий директор «Нафтогазу» Юрій Вітренко в Facebook.</p>
      <p>«<i>Якщо транзит буде продовжений і доходи від транзиту залишаться приблизно на поточному рівні (щоб ці доходи покривали повні витрати оператора, інакше зараз потрібно визначати витрати на знецінення), то тоді сума позову знизиться приблизно до такого рівня (навіть менше $ 2 млрд)</i>», - повідомив він.</p>
      <p>Вітренко повідомляв, що «Нафтогаз» в нових позовних вимогах проти «Газпрому», які були спрямовані до Стокгольмського арбітражу минулого тижня, просить переглянути тариф на транзит газу, а також виплатити різного роду компенсації. Загальна сума позовних вимог становила майже $ 12,3 млрд, повідомляв він. «<i>Якщо бути точним (рахувати до центів на кожну вимогу, потім підсумувати, а потім округлити до мільйонів), то загальна сума становить $ 12,222 млрд</i>», - повідомив Вітренко.</p>
      <p>Основну частину цієї суми склала вимога зобов'язати «Газпром» виплатити приблизно $ 11,8 млрд як компенсацію «Нафтогазу» за відмову переглянути транзитний тариф з 13 березня 2018 року по 31 грудня 2019 року. Решту суми склали інші вимоги, серед яких $213 млн плюс відсотки - компенсація за порушення «Газпромом» зобов'язань постачати газ за контрактом на поставку газу в період з березня 2018 року по вересень 2019 року.</p>
      <p>Також Вітренко повідомив, що в разі збереження транзиту після 2019 року і «доходи від нього будуть покривати повні витрати», то зникнуть підстави для нарахування прискореної амортизації і знецінення ГТС країни, що спричинить вилучення відповідних вимог в позові.</p>
      <p>Нагадаємо, <a href="https://www.slovoidilo.ua/2019/11/03/novyna/finansy/naftohaz-podav-stokholmskoho-arbitrazhu-cherhovyj-pozov-proty-hazpromu">«Нафтогаз» подав до Стокгольмського арбітражу черговий позов проти «Газпрому».</a></p>
      <p>Як відомо,<a href="https://www.slovoidilo.ua/2019/11/04/novyna/ekonomika/naftohaz-rozyasnyv-sut-novoho-pozovu-hazpromu"> «Нафтогаз» в нових позовних вимогах</a> до російського «Газпрому» попросив Стокгольмський арбітраж зобов'язати відповідача виплатити $ 11,8 млрд як компенсацію за відмову переглянути транзитний тариф.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/04/novyna/ekonomika/naftohaz-rozyasnyv-sut-novoho-pozovu-hazpromu"/>
        <a href="https://www.slovoidilo.ua/2019/11/04/novyna/ekonomika/naftohaz-nazvav-novu-sumu-borhu-hazpromu"/>
        <a href="https://www.slovoidilo.ua/2019/11/03/novyna/finansy/naftohaz-podav-stokholmskoho-arbitrazhu-cherhovyj-pozov-proty-hazpromu"/>
        <a href="https://www.slovoidilo.ua/2019/10/18/novyna/ekonomika/naftohazi-nazvaly-sposib-znyzyty-czinu-rosijskoho-hazu"/>
        <a href="https://www.slovoidilo.ua/2019/10/31/pogljad/polityka/tranzyt-hazu-rf-yaki-umovy-mozhut-buty-kompromisnym-variantom"/>
        <a href="https://www.slovoidilo.ua/2019/10/24/pogljad/polityka/tranzyt-hazu-yakyj-vyhidnyj-variant-vtrachaye-ukrayina-peremovynax-rf"/>
      </related>
    </article>
  </body>
</html>