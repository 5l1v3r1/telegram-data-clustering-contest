<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595791/sta-ypsi-i-thermokrasia-simera-stin-kypro"/>
    <meta property="og:site_name" content="SIGMALIVE"/>
    <meta property="article:published_time" content="2019-11-05T12:11:00+00:00"/>
    <meta property="og:title" content="Στα ύψη η θερμοκρασία σήμερα στην Κύπρο"/>
    <meta property="og:description" content="Ασθενής ψηλή πίεση επηρεάζει την περιοχή.   Το απόγευμα ο καιρός θα είναι κυρίως αίθριος, ωστόσο θα παρατηρούνται παροδικά αυξημένες νεφώσεις. Οι..."/>
  </head>
  <body>
    <article>
      <h1>Στα ύψη η θερμοκρασία σήμερα στην Κύπρο</h1>
      <address><time datetime="2019-11-05T12:11:00+00:00">05 Nov 2019, 12:11</time> by <a rel="author">SigmaLive</a></address>
      <p>Ασθενής ψηλή πίεση επηρεάζει την περιοχή.</p>
      <p>Το απόγευμα ο καιρός θα είναι κυρίως αίθριος, ωστόσο θα παρατηρούνται παροδικά αυξημένες νεφώσεις. Οι άνεμοι θα πνέουν βορειοανατολικοί ως νοτιοανατολικοί και στα δυτικά μέχρι βορειοδυτικοί, ασθενείς μέχρι μέτριοι, 3 με 4 μποφόρ. Η θάλασσα θα είναι λίγο ταραγμένη.</p>
      <p>Απόψε ο καιρός θα είναι κυρίως αίθριος. Οι άνεμοι θα πνέουν βορειοδυτικοί ως βορειοανατολικοί ασθενείς και τοπικά μέχρι μέτριοι, 3 με 4 μποφόρ. Η θάλασσα θα είναι λίγο ταραγμένη, αλλά στα δυτικά και τοπικά στα νότια παράλια θα καταστεί ήρεμη μέχρι λίγο ταραγμένη. Η θερμοκρασία θα πέσει γύρω στους 12 βαθμούς στο εσωτερικό, στους 15 στα παράλια και γύρω στους 9 βαθμούς στα ψηλότερα ορεινά.</p>
      <p>Αύριο ο καιρός θα είναι κυρίως αίθριος. Οι άνεμοι θα πνέουν βόρειοι ως βορειοανατολικοί και το απόγευμα στα δυτικά μέχρι βορειοδυτικοί, ασθενείς μέχρι μέτριοι, 3 με 4 μποφόρ. Η θάλασσα θα είναι λίγο ταραγμένη. Η θερμοκρασία θα ανέλθει στους 29 βαθμούς στο εσωτερικό, στους 28 στα παράλια και γύρω στους 20 βαθμούς στα ψηλότερα ορεινά.</p>
      <p>Την Πέμπτη, την Παρασκευή και το Σάββατο ο καιρός θα είναι κυρίως αίθριος.</p>
      <p>Η θερμοκρασία δεν θα σημειώσει αξιόλογη μεταβολή κατά το τριήμερο για να παραμείνει πιο πάνω από τις μέσες κλιματολογικές τιμές.</p>
    </article>
  </body>
</html>