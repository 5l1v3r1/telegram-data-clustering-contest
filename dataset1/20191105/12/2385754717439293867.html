<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595798/katargeitai-proptyxiako-programma-tou-panepistimiou-kyprou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-05T12:42:00+00:00"/>
    <meta property="og:title" content="Καταργείται προπτυχιακό πρόγραμμα του Πανεπιστημίου Κύπρου"/>
    <meta property="og:description" content="Το προπτυχιακό πρόγραμμα σπουδών του Πανεπιστημίου Κύπρου με την επωνυμία: «Διεθνείς, Ευρωπαϊκές και Οικονομικές Σπουδές» θα καταργηθεί από το ακαδημαϊκό..."/>
  </head>
  <body>
    <article>
      <h1>Καταργείται προπτυχιακό πρόγραμμα του Πανεπιστημίου Κύπρου</h1>
      <address><time datetime="2019-11-05T12:42:00+00:00">05 Nov 2019, 12:42</time> by <a rel="author">SigmaLive</a></address>
      <p>Το προπτυχιακό πρόγραμμα σπουδών του Πανεπιστημίου Κύπρου με την επωνυμία: «Διεθνείς, Ευρωπαϊκές και Οικονομικές Σπουδές» θα καταργηθεί από το ακαδημαϊκό έτος 2020-21 για τους νεοειοσερχόμενους φοιτητές, σύμφωνα με ανακοίνωση του Υπουργείου Παιδείας, Πολιτισμού, Αθλητισμού και Νεολαίας.</p>
      <p>Ως εκ τούτου, σημειώνεται, το εν λόγω πρόγραμμα σπουδών δεν θα περιληφθεί στον Οδηγό Παγκύπριων Εξετάσεων 2020 και κατ’ επέκταση στην Αίτηση/Μηχανογραφικό Δελτίο Συμμετοχής των Παγκύπριων Εξετάσεων 2020. Νοείται, αναφέρεται, ότι το Πανεπιστήμιο Κύπρου θα διασφαλίσει την ομαλή ολοκλήρωση των σπουδών των υφιστάμενων φοιτητών του εν λόγω προγράμματος σπουδών.<br/><br/>Περαιτέρω, το Πανεπιστήμιο Κύπρου προβαίνει στις δέουσες ενέργειες, μέσω του Φορέα Διασφάλισης και Πιστοποίησης της Ποιότητας της Ανώτερης Εκπαίδευσης, για μελλοντική ένταξη του γνωστικού αντικειμένου: «Διεθνείς, Ευρωπαϊκές και Οικονομικές Σπουδές», ως προαιρετική κατεύθυνση στο υφιστάμενο προπτυχιακό πρόγραμμα «Οικονομικών».</p>
      <p>Γι’ αυτό το λόγο, προστίθεται, κατά το ακαδημαϊκό έτος 2020-21, ο αριθμός των μέχρι σήμερα προσφερόμενων θέσεων στο προπτυχιακό πρόγραμμα σπουδών με την επωνυμία: «Διεθνείς Ευρωπαϊκές και Οικονομικές Σπουδές» θα συμπεριληφθεί στον αριθμό των προσφερόμενων θέσεων για το προπτυχιακό πρόγραμμα «Οικονομικών» του Πανεπιστημίου Κύπρου.</p>
    </article>
  </body>
</html>