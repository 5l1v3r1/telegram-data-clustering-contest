<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191105_04701430"/>
    <meta property="og:site_name" content="De Standaard"/>
    <meta property="article:published_time" content="2019-11-05T12:35:00+00:00"/>
    <meta property="og:title" content="Meer dan 250 mensen bevrijd uit Nigeriaans islamitisch heropvoedingshuis"/>
    <meta property="og:description" content="De Nigeriaanse politie heeft 259 mensen bevrijd uit een islamitisch heropvoedingshuis in het zuidwesten van Nigeria. De jongste weken vonden al verschillen..."/>
  </head>
  <body>
    <article>
      <h1>Meer dan 250 mensen bevrijd uit Nigeriaans islamitisch heropvoedingshuis</h1>
      <address>
        <time datetime="2019-11-05T12:35:00+00:00">05 Nov 2019, 12:35</time>
      </address>
      <p>
        <b>De Nigeriaanse politie heeft 259 mensen bevrijd uit een islamitisch heropvoedingshuis in het zuidwesten van Nigeria. De jongste weken vonden al verschillende invallen plaats om mensen te bevrijden.</b>
      </p>
      <p>Het illegaal detentiecentrum wordt geleid door een moskee in de wijk Ojoo in Ibadan. Er werden mannen, vrouwen en kinderen gegijzeld. Dat zei Fadeyi Olugbenga, woordvoerder van de politie in de deelstaat Oyo, die de slachtoffers maandag heeft bevrijd aan het Franse persbureau AFP.</p>
      <p>Volgens de woordvoerder is de politie ‘snel’ tussengekomen nadat een achttienjarige ontsnapte jongen informatie doorspeelde aan de ordediensten. De bevrijde mensen, onder wie ook een baby, hadden hulp nodig.</p>
      <p>Sommige slachtoffers vertoefden al jaren in het centrum en hadden gezondheidsproblemen, volgens getuigenissen kregen ze soms maar één keer voedsel op drie dagen tijd.</p>
      <p>De eigenaar van het centrum en acht andere mensen werden gearresteerd. Private - dikwijls informele - heropvoedingscentra - met religieus karakter zijn wijdverbreid in het arme Nigeria.</p>
    </article>
  </body>
</html>