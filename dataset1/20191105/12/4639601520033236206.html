<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/05/finance/evz-en-anamoni-ton-ypografon-gia-tin-ekmisthosi-ton-ergostasion/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-05T12:11:27+00:00"/>
    <meta property="og:title" content="ΕΒΖ : Εν αναμονή των υπογραφών για την εκμίσθωση των εργοστασίων"/>
    <meta property="og:description" content="Θέμα χρόνου είναι η εκμίσθωση των εργοστασίων της Ελληνικής Βιομηχανίας Ζάχαρης (ΕΒΖ) στο Πλατύ Ημαθίας και στις Σέρρες στην Τράπεζα Κεντρικής Μακεδονίας, η οποία στη συνέχεια θα τα υπομισθώσει στη Royal Sugar."/>
  </head>
  <body>
    <article>
      <h1>ΕΒΖ : Εν αναμονή των υπογραφών για την εκμίσθωση των εργοστασίων</h1>
      <h2>Θέμα χρόνου είναι η εκμίσθωση των εργοστασίων της Ελληνικής Βιομηχανίας Ζάχαρης (ΕΒΖ) στο Πλατύ Ημαθίας και στις Σέρρες στην Τράπεζα Κεντρικής Μακεδονίας, η οποία στη συνέχεια θα τα υπομισθώσει στη Royal Sugar.</h2>
      <address><time datetime="2019-11-05T12:11:27+00:00">05 Nov 2019, 12:11</time> by <a rel="author">ΤοΒΗΜΑ Team</a></address>
      <p>Θέμα χρόνου είναι η εκμίσθωση των εργοστασίων της Ελληνικής Βιομηχανίας Ζάχαρης (<a href="https://www.tovima.gr/tag/%CE%B5%CE%B2%CE%B6/">ΕΒΖ</a>) στο Πλατύ Ημαθίας και στις Σέρρες στην Τράπεζα Κεντρικής Μακεδονίας, η οποία στη συνέχεια θα τα υπομισθώσει στη Royal Sugar.</p>
      <p>Σύμφωνα με πληροφορίες εκτός απροόπτου θα «πέσουν» σήμερα οι υπογραφές μεταξύ της Τράπεζας Πειραιώς και της ΕΒΖ για να ανοίξει ο δρόμος για την εκμίσθωση δύο παραγωγικών μονάδων της εταιρείας.</p>
      <p>
        <a href="https://www.in.gr/2019/11/05/world/peirateia-se-tanker-sto-kokkino-agonia-gia-ton-20xrono-ellina-pou-vriskontai-oi-omiroi/">Διαβάστε ακόμη : Πειρατεία σε τάνκερ - Στο «κόκκινο» η αγωνία για τον 20χρονο Έλληνα – Πού βρίσκονται οι όμηροι</a>
      </p>
      <p>Πρόκειται για τις παραγωγικές μονάδες στο Πλατύ Ημαθίας και στις Σέρρες οι οποίες θα εκμισθωθούν με βάση άλλες πηγές στην εταιρεία Royal Sugar, η οποία οφείλει στην ΕΒΖ 1,5 εκατ. ευρώ και η ανάκτηση της απαίτησης εκκρεμεί δικαστικά.</p>
      <p>Το τίμημα για τη μίσθωση των δύο εργοστασίων για δύο έτη από 400.000 ευρώ που ήταν με βάση την αρχική πρόσκληση έχει υποχωρήσει στις 210.000 ευρώ σύμφωνα με άλλες πληροφορίες.</p>
      <p>Εκτός από την Royal Sugar ενδιαφέρον για τα συγκεκριμένα εργοστάσια είχαν εκδηλώσει η «Innovation Brain» και η Συνεταιριστική Τράπεζα Κεντρικής Μακεδονίας.</p>
      <p>
        <a href="https://www.tovima.gr/2019/11/05/politics/ti-epidiokei-giati-anisyxei-o-karamanlis/">Τι επιδιώκει, γιατί ανησυχεί ο Κώστας Καραμανλής</a>
      </p>
    </article>
  </body>
</html>