<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/05/artico-si-scioglie-ottobre-mese-peggiore-mai-cosi-poco-ghiaccio-marino"/>
    <meta property="og:site_name" content="euronews"/>
    <meta property="article:published_time" content="2019-11-05T12:23:19+00:00"/>
    <meta property="og:title" content="Scioglimento dell'Artico, record negativo nel mese di ottobre"/>
    <meta property="og:description" content="Temperature incredibilmente alte stanno ostacolando la formazione dei ghiacci nel mare della Groenlandia."/>
  </head>
  <body>
    <article>
      <h1>Scioglimento dell'Artico, record negativo nel mese di ottobre</h1>
      <address><time datetime="2019-11-05T12:23:19+00:00">05 Nov 2019, 12:23</time> by <a rel="author">Rafael Cereceda</a></address>
      <p>L'Artico continua a sciogliersi: nel mese di ottobre l'estensione del ghiaccio marino ha raggiunto il minimo storico. Secondo il climatologo Zack Labe, la superfice dei ghiacci è diminuita di ben 2,6 milioni di chilometri quadrati rispetto al periodo 1981 - 2010, segnando un nuovo record: è la più bassa in assoluto registrata nel mese di ottobre.</p>
      <figure>
        <iframe data-src="https://twitter.com/euronewses/status/1190388674627653632" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Solitamente l'estensione dei ghiacci diminuisce durante la prima metà di settembre, per poi tornare a crescere nella seconda parte del mese. Secondo <a href="http://nsidc.org/arcticseaicenews/">il Us National Snow and Ice Data Centre</a> (NSDIC), l'estensione del ghiaccio è aumentata di 130mila chilometri quadrati nel periodo 1981-2010, ma quest'anno è diminuita di 80mila chilometri quadrati.</p>
      <p>La colpa è del clima sfavorevole e delle temperature dell'acqua e della superfice dell'oceano artico, aumentate rispetto al solito nella scorsa estate. Pure in mancanza di luce solare, il ghiaccio non ha ancora iniziato a formarsi nel nord Alaska e nel Mare dei Ciukci, nonostante abbia invece iniziato a ricoprire l'area siberiana.</p>
      <p>"Queste condizioni riflettono il rapido cambiamento dell'Artico" ha spiegato a <i>Euronews</i> Labe, aggiungendo: "La temperatura della superfice era ben oltre la media in tutto l'Oceano Artico durante il mese di ottobre".</p>
      <p>
        <a href="https://it.euronews.com/2019/09/19/speciale-estate-infernale-del-circolo-polare-artico-avamposto-del-cambiamento-climatico">SPECIALE | L'estate infernale del Circolo Polare Artico, avamposto del cambiamento climatico</a>
      </p>
      <p>Secondo gli esperti, un'ulteriore conferma della cosiddetta_Artic amplification_ consiste nel fatto che <b>gli effetti del cambiamento climatico sono doppiamente percepiti nel circolo polare artico rispetto al resto del pianeta.</b></p>
      <p>"Grandi aree di acqua che normalmente sarebbero ricoperte dal ghiaccio contribuiscono all'<i>Artic Amplification</i> in corso" ha chiarito Labe.</p>
      <figure>
        <iframe data-src="https://twitter.com/euronewses/status/1190709608064548864" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Il climatologo Xavier Fettewis, dell'Università di Liège, ha confermato il dato a <i>Euronews</i>, sottolineando come temperature incredibilmente alte stiano ostacolando la formazione dei ghiacci nel mare della Groenlandia.</p>
      <p>"Anche la calotta polare della Groenlandia è sotto la media, non per colpa dello scioglimento dei ghiacci ma a causa delle nevicate inferiori rispetto al solito sulla costa occidentale e durante l'estate".</p>
      <p>Un altro fattore è l'Indice AMO (Atlantic Multidecadal Oscillation, "oscillazione multidecennale atlantica"): come si legge su Wikipedia, è uno schema climatico del nord Atlantico che indica la temperatura superficiale (SST) del tratto di oceano compreso tra l'equatore e la Groenlandia. Questo indice è stato negativo dalla metà di settembre, provocando "condizioni anticicloniche, asciutte e calde in Gronelandia e nell'Artico" spiega Fettewis.</p>
      <p>Un grafico della NSDIC mostra chiaramente come la superfice del ghiaccio artico abbia raggiunto i minimi storici tra marzo e luglio e ora, in ottobre, sia andata oltre il disgelo storico del 2012.</p>
      <figure>
        <img src="https://static.euronews.com/articles/stories/04/27/99/78/808x636_cmsv2_ac6fa620-d93d-52ed-8be8-2506fca34af4-4279978.jpg"/>
        <figcaption>NSDIC</figcaption>
      </figure>
      <p>Gli scienziati riconoscono che gli impatti di questi cambiamenti sul cilma globale non possono essere descritti con certezza, ma sottolineano come l'Artico influenzi le correnti atmosferiche.</p>
      <p>L'ultimo report delle Nazioni Unite sul cambiamento climatico ha denunciato la silenziosa agonia delle superfici ghiacciate e degli oceani del pianeta, al termine di una stagione particolarmente critica per l'Artico.</p>
      <p>Quest'anno di certo è stato caratterizzato da diversi record storici delle temperature, tra cui il mese più <a href="https://it.euronews.com/video/2019/08/05/clima-luglio-2019-e-stato-il-mese-piu-caldo-di-sempre">caldo mai registrato, quello di luglio.</a></p>
    </article>
  </body>
</html>