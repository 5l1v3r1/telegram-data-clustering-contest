<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620010/%D8%AA%DA%A9%D8%B0%DB%8C%D8%A8-%D8%AF%D8%B1%DA%AF%D8%B0%D8%B4%D8%AA-%D8%B4%D9%87%D9%84%D8%A7-%D8%B1%DB%8C%D8%A7%D8%AD%DB%8C-%D8%AA%D9%88%D8%B3%D8%B7-%D9%BE%D8%B3%D8%B1%D8%B4%DA%86%D8%B1%D8%A7-%D9%85%D9%86-%D8%A8%DB%8C%D9%85%D8%A7%D8%B1-%D8%B1%D8%A7-%D8%AE%D8%A7%D8%B1%D8%AC-%D8%A7%D8%B2-%D8%A7%DB%8C%D8%B1%D8%A7%D9%86-%D8%A7%DB%8C%D9%86%E2%80%8C%D8%B7%D9%88%D8%B1-%D9%85%DB%8C%E2%80%8C%D8%AA%D8%B1%D8%B3%D8%A7%D9%86%DB%8C%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-05T12:15:00+00:00"/>
    <meta property="og:title" content="تکذیب درگذشت شهلا ریاحی توسط پسرش/چرا من بیمار را خارج از ایران این‌طور می‌ترسانید؟"/>
    <meta property="og:description" content="فرزند شهلا ریاحی می‌گوید خودش هم از خبر غیرواقعی فوت مادرش در خارج از ایران ،غافلگیر شده است. او از خبرنگاران برای انتشار اخبار بدون منبع به شدت انتقاد کرد."/>
  </head>
  <body>
    <article>
      <h1>تکذیب درگذشت شهلا ریاحی توسط پسرش/چرا من بیمار را خارج از ایران این‌طور می‌ترسانید؟</h1>
      <address>
        <time datetime="2019-11-05T12:15:00+00:00">05 Nov 2019, 12:15</time>
      </address>
      <p>
        <i>فرزند شهلا ریاحی می‌گوید خودش هم از خبر غیرواقعی فوت مادرش در خارج از ایران ،غافلگیر شده است. او از خبرنگاران برای انتشار اخبار بدون منبع به شدت انتقاد کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>ساعتی پیش خبر درگذشت شهلا ریاحی بازیگر و سینماگر پیشکسوت سینمای ایران در فضای مجازی منتشر شد. پسر این بازیگر ضمن بیان این نکته که در خارج از کشور به سر می‌برد، گفت: «نمی‌دانم چه اتفاقی افتاده که از صبح چند خبرنگار با من تماس گرفته‌اند. اگر خبری بود و اتفاقی افتاده بود حتما من باید زودتر با خبر می‌شدم. نمی‌دانم چرا چنین خبری را منتشر می‌کنند؟»</p>
      <p>فرزند این سینماگر می‌گوید: «من خودم الان خارج از ایران تحت درمان هستم چون خودم دچار بیماری شدم. واقعا نمی‌دانم این خبر از کجا در آمده است؟ اگر خدایی ناکرده اتفاقی افتاده باشد باید به خودم قبل از همه خبر بدهند اما چنین خبری را کسی به من نگفته است. اگر هم این‌طور نیست که چرا دوستان خبرنگار برای دیده شدن، چنین شایعاتی را دامن می‌زنند و باعث نگرانی خانواده‌ها می‌شوند؟ مگر زدن خبر تلخ درباره یک نفر چقدر اهمیت دارد که این‌طور با عجله و بدون منبع باعث نگرانی مردم می‌شوند؟»</p>
      <p>وی در ادامه در صوتی که برای ما فرستاد خبر تکمیلی را اینطور بیان کرد: «من همین الان با مرکزی که مادر آنجا هستم تماس گرفتم گفتند مادر در سلامت کامل به سر می‌برند. اگر ممکن است از قول من بنویسید که برای چی این خبرنگارها این کارها را می‌کنند؟ می‌خواهند معروف شوند؟ خواهش می‌کنم این کارها را نکنند. من الان برای سکته مغزی خودم در بیمارستان هستم. چون ایران 80میلیون برای درمان من می‌گرفتند، آمدم اینجا در کشور غریب مجانی مرا درمان کنند. آن وقت اینجا که می‌رسم خبر می‌دهند مادرت مرد. اینکارها چه معنی دارد؟»</p>
    </article>
  </body>
</html>