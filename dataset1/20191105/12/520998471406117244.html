<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/chernivtsi/chernivecka-oda-nadala-uryadu-p-yat-propoziciy-de-mozhna-rozmistiti-mitnicyu-379847"/>
    <meta property="og:site_name" content="Погляд"/>
    <meta property="article:published_time" content="2019-11-05T12:36:00+00:00"/>
    <meta property="og:title" content="Чернівецька ОДА надала уряду п’ять пропозицій, де можна розмістити митницю"/>
    <meta property="og:description" content="Чернівецька облдержадміністрація надала уряду п’ять пропозицій, де можна розмістити митницю"/>
  </head>
  <body>
    <article>
      <h1>Чернівецька ОДА надала уряду п’ять пропозицій, де можна розмістити митницю</h1>
      <h2>Приміщення в якому розташована митниця зараз – приватна власність</h2>
      <address>
        <time datetime="2019-11-05T12:36:00+00:00">05 Nov 2019, 12:36</time>
      </address>
      <p>Чернівецька облдержадміністрація надала уряду п’ять пропозицій, де можна розмістити митницю. Про це у коментарі UA:Буковина сказав <b>виконувач обов’язків голови ОДА Михайло Павлюк.</b></p>
      <p>За його словами, Глибоцька ОТГ може надати приміщення у селі Черепківці, де раніше була розташована Вадул-Сіретська митниця. Там є 2 корпуси – адміністратівний та транспортний. Приміщення є власністю Укрзалізниці, його можуть орендувати. Приміщення перебуває на балансі ДФС.</p>
      <p>Михайло Павлюк каже, відкрите акціонерне товариство «Електронмаш» у Чернівцях також готове надати приміщення площею приблизно тисяча квадратних метрів. Про інші три варіанти нового розміщення митниці Михайло Павлюк не розповів, бо каже, ще не отримав від балансоутримувачів опису приміщень.</p>
      <p>Водночас, за словами Чернівецького міського голови Олексія Каспрука, у місті немає вільного приміщення, яке б відповідало вимогам для розташування митниці. Однак міська рада готова надати земельну ділянку для будівництва офісу чи митного терміналу, якщо буде в цьому необхідність.</p>
      <p>Нагадаємо, під час візиту до Чернівців прем’єр-міністр України зобов’язав Михайла Павлюка, міського голову Олексія Каспрука та виконувача обов’язків керівника Чернівецької митниці ДФС Олександра Кулінського за тиждень надати йому пропозиції нового приміщення для митниці, адже те приміщення, де митниця розташована зараз – приватна власність.</p>
      <p>Ми надіслали інформаційний запит до Чернівецької облдержадміністрації, аби дізнатись, коли були подані пропозиції та які ще приміщення запропонували.</p>
      <related>
        <h4>Схожі записи</h4>
        <a href="https://pogliad.ua/news/bukovina/oleksiy-goncharuk-tak-yak-bulo-ne-bude-379700"/>
        <a href="https://pogliad.ua/news/politics/goncharuk-pro-vizit-do-chernivciv-cya-pokazuha-nas-ne-vrazila-379430"/>
        <a href="https://pogliad.ua/news/chernivtsi/premer-ministr-proviv-zustrich-z-predstavnikami-biznesu-ta-vladi-u-chernivcyah-379291"/>
        <a href="https://pogliad.ua/news/chernivtsi/cherez-tuman-goncharuk-ne-mozhe-viletiti-do-chernivciv-379268"/>
      </related>
    </article>
  </body>
</html>