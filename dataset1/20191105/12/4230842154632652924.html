<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191105-goncharuk-chutky-pro-zamorozhennya-programy-mvf-manipulyatsiya/"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T12:04:32+00:00"/>
    <meta property="og:title" content="Гончарук: Чутки про замороження програми МВФ – маніпуляція"/>
    <meta property="og:description" content="Інформація про призупинення підготовки нової програми з Міжнародним валютним фондом, що з’явилася в ЗМІ, не відповідає дійсності."/>
  </head>
  <body>
    <article>
      <h1>Гончарук: Чутки про замороження програми МВФ – маніпуляція</h1>
      <address>
        <time datetime="2019-11-05T12:04:32+00:00">05 Nov 2019, 12:04</time>
      </address>
      <p>Інформація про призупинення підготовки нової програми з Міжнародним валютним фондом, що з’явилася в ЗМІ, не відповідає дійсності.</p>
      <p>Прем’єр-міністр Олексій Гончарук під час прес-конференції у зв’язку з поданням бюджету повідомив, що інформація про те, що підготовка нової програми України з Міжнародним валютним фондом нібито заморожена є маніпуляцією.</p>
      <blockquote>– Чутки про те, що програма заморожена, МВФ відмовився – це просто маніпуляції, яким не варто вірити. Переговори і робота тривають. Ми щодня на телефоні з нашими колегами, – сказав він.</blockquote>
      <p><b>Читайте:</b> <a href="https://fakty.com.ua/ua/ukraine/20191029-peregovory-za-novoyu-programoyu-z-mvf-koly-misiyu-chekayut-u-kyyevi/">Переговори за новою програмою з МВФ: коли місію чекають у Києві</a></p>
      <p>Міністр фінансів Оксан Маркарова повідомила, що процес переговорів з МВФ рухається швидко і конструктивно.</p>
      <blockquote>– Я не вперше веду переговори з нашими партнерами з Міжнародного валютного фонду. Наш процес, можу ще раз підтвердити: рухається дуже конструктивно, швидше, наприклад, ніж це було в минулому році, швидше, ніж це було три роки тому, коли ми обговорювали програму, – сказала вона.</blockquote>
      <p>До речі, за інформацією американських ЗМІ, представники МВФ вимагають від президента Володимира Зеленського агресивно домагатися <a href="https://fakty.com.ua/ua/ukraine/20191104-mvf-zatrymaye-transhi-ukrayini-poky-v-ukrayinu-ne-povernut-groshi-pryvatbanku-wsj/">повернення виведених коштів з Приватбанку</a>.</p>
    </article>
  </body>
</html>