<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/pryznacheno_suddiv_na_matchi_ligy_yevropy_kopengagen__dynamo_i_1683907"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T12:04:00+00:00"/>
    <meta property="og:title" content="Призначено суддів на матчі Ліги Європи «Копенгаген» – «Динамо» і «Олександрія» – «Сент-Етьєн»"/>
    <meta property="og:description" content="Комітет арбітрів УЄФА призначив суддів на матчі четвертого туру групового раунду Ліги Європи сезону-2019/2020, що відбудуться у четвер, 7 листопада."/>
  </head>
  <body>
    <article>
      <h1>Призначено суддів на матчі Ліги Європи «Копенгаген» – «Динамо» і «Олександрія» – «Сент-Етьєн»</h1>
      <address>
        <time datetime="2019-11-05T12:04:00+00:00">05 Nov 2019, 12:04</time>
      </address>
      <p>
        <b>Комітет арбітрів УЄФА призначив суддів на матчі четвертого туру групового раунду Ліги Європи сезону-2019/2020, що відбудуться у четвер, 7 листопада.</b>
      </p>
      <p>Зокрема, матч між данським «Копенгагеном» і київським «Динамо» обслуговуватиме угорська бригада арбітрів. В якості головного арбітра зустрічі працюватиме 40-річний Томаш Богнар. Асистенти рефері – Балаж Бузаш і Петер Коборі, четвертий рефері – Петер Соймоші.</p>
      <p>Цікаво, що з киянами Томаш Богнар перетинався лише раз. Саме при суддівстві угорця на груповій стадії Ліги Європи-2018/2019 кияни обіграли на виїзді французький «Ренн» з рахунком 2:1.</p>
      <p>Зустріч «Копенгаген» – «Динамо» відбудеться в столиці Данії Копенгагені у четвер, 7 листопада, і розпочнеться о 19:55 за київським часом.</p>
      <p>У паралельному протистоянні квартету «В» швейцарський «Лугано» в Санкт-Галлені приймматиме шведський «Мальме».</p>
      <p><i><u>Поточне турнірне становище:</u></i> «Копенгаген» – 5 очок, «Динамо» – 5, «Мальме» – 4, «Лугано» – 1.</p>
      <p>Матч між «Олександрією» та французьким «Сент-Етьєном» судитимуть португальські рефері. Головний арбітр – Жоау Піньєйру, лайнсмени – Бруну Родрігеш і Алвару Мешкіта, четвертий суддя – Жорж Соуза.</p>
      <p>Зустріч «Олександрія» – «Сент-Етьєн» почнеться в найближчий четвер у Львові, на «Арені Львів» о 22:00.</p>
      <p>В іншому поєдинку групи «I» німецький «Вольфсбург» на «Фольксваген Арені» зійдеться з бельгійським «Гентом».</p>
      <p><i><u>Поточне турнірне становище:</u></i> «Гент» – 5 очок, «Вольфсбург» – 5, «Сент-Етьєн» – 2, «Олександрія» – 2.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/10/25/gravets_oleksandrii_kaspars_dubra_u_kontratakah_i_kontrgri_nam_treba_dodaty_1676273"/>
        <a href="https://zik.ua/news/2019/10/25/trener_sentetiena_klod_pyuel_oleksandriya_zigrala_duzhe_shchilno_1676021"/>
        <a href="https://zik.ua/news/2019/10/25/trener_oleksandrii_volodymyr_sharan_pered_matchem_ya_ne_bachyv_tyh_emotsiy_1675991"/>
        <a href="https://zik.ua/news/2019/10/22/dynamo_i_kopengagen_sudytymut_turky_a_sentetien_i_oleksandriyu__norvezhtsi_1673449"/>
      </related>
    </article>
  </body>
</html>