<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/markarova_zayavyla_pro_suttievi_zminy_v_proiekti_derzhbyudzhetu_na_2020_rik_1683979"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T12:48:00+00:00"/>
    <meta property="og:title" content="Маркарова заявила про суттєві зміни в проєкті держбюджету на 2020 рік"/>
    <meta property="og:description" content="Міністерка фінансів Оксана Маркарова стверджує, що проєкт державного бюджету на 2020 рік буде суттєво змінений до другого читання."/>
  </head>
  <body>
    <article>
      <h1>Маркарова заявила про суттєві зміни в проєкті держбюджету на 2020 рік</h1>
      <address>
        <time datetime="2019-11-05T12:48:00+00:00">05 Nov 2019, 12:48</time>
      </address>
      <p>
        <b>Міністерка фінансів Оксана Маркарова стверджує, що проєкт державного бюджету на 2020 рік буде суттєво змінений до другого читання.</b>
      </p>
      <p>Про це вона розповіла в <a href="https://www.epravda.com.ua/publications/2019/11/5/653325/">інтерв’ю</a> Економічній правді.</p>
      <p>За її словами, перегляд головного фінансового документу країни станеться через новий макропрогноз і нову законодавчу базу разом з депутатськими пропозиціями.</p>
      <p>«За неповні два місяці роботи Верховна Рада ухвалила багато важливих реформ, які матимуть вплив на економічне зростання. Це закони про концесії, про приватизацію, про вирівнювання правил гри на митниці, про створення уповноважених економічних операторів, про спільний режим транзиту», – сказала Маркарова.</p>
      <p>Вона також зазначила, що вищезазначені законодавчі ініціативи будуть імплементуватися протягом року, але в середньостроковій перспективі серйозно вплинуть на економічне зростання.</p>
      <p>Маркарова вважає, що Міжнародний валютний фонд не «забракує» проєкт держбюджету через озвучені планові показники зростання ВВП.</p>
      <p>«5-7% (зростання ВВП – ред.) – наша мета... Проте бюджет не може розраховуватися на меті, він розраховується на макропрогнозі… Для бюджету важливий весь набір показників. Це і номінальний ВВП, й інфляція, і споживання, і показник курсу гривні. Ми вже бачимо, що курс буде міцніший», – заявила Маркарова.</p>
      <p>Нагадаємо, Уряд назвав основні <a href="https://zik.ua/news/2019/11/05/goncharuk_nazvav_novi_tsyfry_derzhbyudzhetu_na_2020_rik_1683967">показники оновленого державного бюджету</a> на 2020 рік.</p>
      <related>
        <h4>читайте також</h4>
        <a href="https://zik.ua/news/2019/11/04/goncharuk_u_proiekti_lerzhbyudzhetu2020_zakladeno_bagato_innovatsiynyh_1683031"/>
        <a href="https://zik.ua/news/2019/11/03/kabmin_zatverdyv_proekt_derzhbyudzhetu2020_do_drugogo_chytannya_1682777"/>
        <a href="https://zik.ua/news/2019/10/24/uryad_vnese_do_vr_proekt_derzhbyudzhetu2020_do_drugogo_chytannya_do_3_lystopada_1675769"/>
        <a href="https://zik.ua/news/2019/09/03/markarova_rozpovila_shcho_bude_z_mvf_i_koly_pryymut_derzhbyudzhet_1638887"/>
      </related>
    </article>
  </body>
</html>