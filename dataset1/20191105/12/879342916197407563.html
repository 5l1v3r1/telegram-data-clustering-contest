<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/05/novyna/ekonomika/verxovnyj-sud-peredav-vaks-spravu-derzhinvestproektu"/>
    <meta property="og:site_name" content="Слово і Діло"/>
    <meta property="article:published_time" content="2019-11-05T12:40:01+00:00"/>
    <meta property="og:title" content="Верховний суд передав до ВАКС справу Держінвестпроекту"/>
    <meta property="og:description" content="Верховний суд задовольнив клопотання прокурора САП про передачу справи розкрадання коштів Держінвестпроекту."/>
  </head>
  <body>
    <article>
      <h1>Верховний суд передав до ВАКС справу Держінвестпроекту</h1>
      <address>
        <time datetime="2019-11-05T12:40:01+00:00">05 Nov 2019, 12:40</time>
      </address>
      <p>
        <b>Верховний суд передав до Вищого антикорупційного суду кримінальне провадження про розкрадання 259,2 мільйона гривень Державного агентства з інвестицій та управління національними проектами України.</b>
      </p>
      <p>Таке рішення 25 жовтня ухвалила колегія суддів Касаційного кримінального суду за результатами розгляду клопотання Спеціалізованої антикорупційної прокуратури, повідомляє «Слово і Діло».</p>
      <p>Прокурор САП Сергій Козачина просив Верховний суд передати цю справу з Печерського суду до ВАКС, оскільки останній розпочав свою роботу, а райсуд не встиг розглянути цю справу. Вивчивши клопотання, судді його задовольнили.</p>
      <p>Як відомо, 20 травня <a href="https://www.slovoidilo.ua/2019/05/20/novyna/finansy/sap-skeruvala-sudu-spravu-derzhinvestproektu">Спеціалізована антикорупційна прокуратура скерувала справу Держінвестпроекту до Солом'янського суду</a>. Пізніше <a href="https://www.slovoidilo.ua/2019/07/03/novyna/ekonomika/apelyaczijnyj-sud-peredav-spravu-derzhinvestproektu-inshoho-sudu">Київський апеляційний суд передав справу до Печерського суду</a>. У цій справі обвинуваченими є наступні особи: водій екс-голови Держінвестпроекту Владислава Каськіва Сергій Лідов, Андрій Стельмах (керівник фірм з ознаками фіктивності), Андрій Леміш (екс-голови інвестиційного комітету Держінвесткомпанії), Сергій Моісеєнко (ще один водій Каськіва), Вадим Бей (екс-працівник Держінвестпроекту), екс-заступник Каськіва Сергій Шут, Руслан Усов (водій Шута), двоюрідний брат Каськіва Олександр Матковський та екс-директор Держінвесткомпанії Юрій Лутак.</p>
      <p>Нагадаємо, НАБУ і САП також заочно повідомили про підозру рідному братові Каськіва Олександру. Нещодавно <a href="https://www.slovoidilo.ua/2019/04/05/novyna/polityka/sud-skasuvav-zaochnyj-aresht-brata-kaskiva">суд скасував його заочний арешт</a>, а також <a href="https://www.slovoidilo.ua/2019/05/21/novyna/ekonomika/sud-vidmovyvsya-zaochno-zaareshtovuvaty-ridnoho-brata-kaskiva">відмовився взяти його під варту знову</a>. Раніше <a href="https://www.slovoidilo.ua/2019/03/13/novyna/polityka/interpol-oholosyv-brata-kaskiva-rozshuk-metoyu-areshtu-ta-ekstradycziyi">Інтерпол оголосив рідного брата Каськіва в розшук з метою арешту та подальшої екстрадиції</a>. Проте у зв'язку зі скасування заочного арешт його можуть прибрати з реєстру Інтерполу.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/09/16/novyna/ekonomika/sud-poyasnyv-chomu-ne-zaareshtuvav-brata-kaskiva"/>
        <a href="https://www.slovoidilo.ua/2019/09/17/novyna/ekonomika/sap-oskarzhyla-vidmovu-sudu-zaareshtuvaty-brata-kaskiva"/>
        <a href="https://www.slovoidilo.ua/2019/09/19/novyna/ekonomika/vaks-skasuvav-rishennya-pro-vidmovu-zaareshtuvaty-brata-kaskiva"/>
      </related>
    </article>
  </body>
</html>