<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/324/la-junta-electoral-permet-lacampada-de-la-placa-universitat-denunciada-per-ciutadans/noticia/2961020/"/>
    <meta property="og:site_name" content="CCMA"/>
    <meta property="article:published_time" content="2019-11-05T12:33:00+00:00"/>
    <meta property="og:title" content="La Junta Electoral permet l'acampada de la plaça Universitat, denunciada per Ciutadans"/>
    <meta property="og:description" content="Considera que &quot;no es fa menció ni es demana el vot per a cap força política&quot; i rebutja la petició de Ciutadans, que ho considera un acte electoral"/>
  </head>
  <body>
    <article>
      <h1>La Junta Electoral permet l'acampada de la plaça Universitat, denunciada per Ciutadans</h1>
      <h2>Considera que "no es fa menció ni es demana el vot per a cap força política" i rebutja la petició de Ciutadans, que ho considera un acte electoral</h2>
      <address><time datetime="2019-11-05T12:33:00+00:00">05 Nov 2019, 12:33</time> by <a rel="author">Redacció 324</a></address>
      <p>La Junta Electoral Provincial de Barcelona permet l'acampada d'estudiants de la plaça Universitat de Barcelona. Així doncs, els joves podran mantenir la protesta malgrat la <a href="https://www.ccma.cat/324/les-protestes-per-la-visita-del-rei-felip-vi-en-directe/la-junta-electoral-reunida-per-decidir-sobre-lacampada/minut/6070/197432/">denúncia de Ciutadans</a>, que aquest dilluns va demanar a la Junta Electoral que actués per posar fi a l'acció, en considerar que es tractava d'una protesta independentista en període electoral.</p>
      <p>La Junta considera que <b>no es fa menció ni es demana el vot per a cap força política</b>, però insta les forces de seguretat que garanteixin que <b>el dia de les eleccions</b> quedin lliures els<b> accessos del col·legi electoral</b> i que es retiri qualsevol "<b>símbol polític o reivindicació</b>" i que impedeixin que es facin <b>"actes de proselitisme electoral" </b>al voltant<b>.</b></p>
      <p> </p>
      <figure>
        <img src="https://www.ccma.cat/multimedia/jpg/1/5/1572955668851.jpg"/>
      </figure>
      <p>
        <i>Els estudiants fa gairebé una setmana que mantenen la seva protesta</i>
      </p>
      <p> </p>
      <p>La Junta Electoral Provincial argumenta que el manifest dels estudiants <b>"no fa cap menció directa a cap força política, ni apel·lació al vot."</b></p>
      <blockquote>"En relación con la acampada en sí y su incidencia electoral, debe tenerse en consideración que se trata de un acto que <b>no ocupa en su totalidad la Plaça Universitat</b>, que cuenta con una asistencia que <b>no le otorga una gran repercusión</b> y que <b>el manifiesto</b> que han aprobado los asistentes <b>no contiene mención alguna directa a ninguna fuerza política ni apelación directa al voto</b> alguna, habiendo el mismo incorporado reivindicaciones o peticiones que van mucho más allá de las estrictamente relacionadas con las fuerzas de carácter independentista (acceso a la vivienda, denuncia de la violencia de género, denuncia de la emergencia climática, denuncia de la muerte de inmigrantes en el Mediterráneo, reivindicación de los derechos sociales, etc)."</blockquote>
      <p>Considera també que l'acampada en si "<b>no ocupa tota la plaça"</b> i que l'assistència no suposa <b>"gran repercussió".</b></p>
      <p> </p>
      <figure>
        <img src="https://www.ccma.cat/multimedia/jpg/7/3/1572955658137.jpg"/>
      </figure>
      <p>
        <i>Un centenar de tendes de campanya ocupen la plaça Universitat</i>
      </p>
      <p>
        <b>Garantir la jornada electoral</b>
      </p>
      <p>La decisió de la Junta Electoral Provincial afegeix que ha de garantir el correcte desenvolupament de la jornada electoral i insta les forces de seguretats, Mossos i Guàrdia Urbana que vetllin perquè es pugui<b> accedir al col·legi electoral</b> que hi ha a la plaça, i no hi hagi <b>ni símbols ni reivindicacions polítiques</b> o es faci <b>cap acte en aquest sentit.</b></p>
      <p> </p>
      <blockquote>"Resulta suficiente a dichas garantías que en la jornada electoral se halle <b>libre y expedito el paso hacia el colegio electoral</b> que se corresponde con la acera montaña de la plaza y hasta el límite del inicio de la calzada destinada a los vehículos (es decir, más allá del carril bus segregado que se halla frente dicha acera), así como <b>libre de símbolos políticos o reivindicaciones, </b>debiéndose también garantizar que <b>no se realizan actos de proselitismo electoral</b> con los electores y que no se perturba su acceso al colegio, por lo que procede ordenar a las f<b>uerzas y cuerpos de seguridad que se adopten medidas a tal efecto."</b></blockquote>
      <p> </p>
      <p>La Junta Electoral també observa que <b>la campanya electoral no s'ha vist afectada</b> en aquesta plaça, ja que no està totalment ocupada, i el mateix dia <b>Ciutadans va poder fer-hi un acte.</b></p>
      <p>Els joves estan acampats a la plaça des de dimecres passat, amb un centenar de tendes de campanya, per reclamar que s'<b>aturi la repressió</b> i que es negociï un <b>referèndum d'autodeterminació</b>.</p>
      <p> </p>
    </article>
  </body>
</html>