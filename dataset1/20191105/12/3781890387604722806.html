<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740140"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T12:30:00+00:00"/>
    <meta property="og:title" content="สาวท้องโวยถูกไล่ไปคลอดรพ.ตามสิทธิ สุดท้ายลูกตาย"/>
    <meta property="og:description" content="สาวตั้งครรภ์โพสต์เรื่องเศร้า ปวดท้องเหมือนใกล้จะคลอด ปรี่เข้าโรงพยาบาลใกล้บ้าน แต่พยาบาลไม่สนใจ ไล่ให้ไปโรงพยาบาลตามสิทธิ สุดท้ายไปไม่ถึง ลูกเสียชีวิต"/>
  </head>
  <body>
    <article>
      <h1>สาวท้องโวยถูกไล่ไปคลอดรพ.ตามสิทธิ สุดท้ายลูกตาย</h1>
      <address>
        <time datetime="2019-11-05T12:30:00+00:00">05 Nov 2019, 12:30</time>
      </address>
      <p>
        <b>สาวตั้งครรภ์โพสต์เรื่องเศร้า ปวดท้องเหมือนใกล้จะคลอด ปรี่เข้าโรงพยาบาลใกล้บ้าน แต่พยาบาลไม่สนใจ ไล่ให้ไปโรงพยาบาลตามสิทธิ สุดท้ายไปไม่ถึง ลูกเสียชีวิต</b>
      </p>
      <p>จากกรณีเพจ<b> ข่าวสารเมืองปราการ V2</b> โพสต์เรื่องราวของสาวรายหนึ่งที่เข้ารับการรักษาในโรงพยาบาลแห่งหนึ่งในจังหวัดสมุทรปราการ โดยระบุว่า โรงพยาบาลไม่สนใจและให้ไปโรงพยาบาลตามสิทธิแทน จนส่งผลให้ลูกในครรภ์เสียชีวิต โดยหญิงรายนี้ได้โพสต์ถึงเรื่องราวที่เกิดขึ้นว่า</p>
      <figure>
        <img src="https://www.dailynews.co.th/admin/upload/20191105/news_KgRNBYFPTV183044_533.jpg?v=20191106041?v=8272"/>
      </figure>
      <p>"หนูปวดท้องตั้งแต่ตี3 แต่ไม่มากเพราะพลิกตัวแล้วหาย ปกติทุกอย่าง พอ 6 โมงเช้าปวดถี่ๆเหมือนจะคลอด เลยตัดสินใจไปหาหมอ แล้วก่อนไปคือ ฉี่ เสร็จแล้วมีน้ำไหลมาเยอะมาก เลยรีบไปใส่ผ้าอนามัยเพราะรู้แล้วว่าน้ำเดิน ตอนใส่ผ้าอนามัยมีเลือดไหลออกมาเยอะ พอไปถึงรพ.หนึ่งย่านปากน้ำ ซึ่งไม่ใช่รพ.ตามสิทธิการรักษา แต่เป็นโรงพยาบาลใกล้บ้าน หมอซาวด์ดูหัวใจน้อง คือ เต้นดีมาก พร้อมกับบอกว่าถ้าจะให้รอดต้องฉีดยาระงับคลอดและนอนให้ยายาว (หมอในห้องฉุกเฉิน)<br/><br/>พอย้ายขึ้นไปบนตึกให้นอนรอแล้วมีหมอเดินมามองแล้วบอกว่า ทำไมไม่ไปรพ.ตามสิทธิจะได้ไม่เสียเงิน หนูเลยพูดกับหมอว่ารพ.นี้ใกล้บ้านสุด แล้วหนูปวดท้องมีน้ำเดินแล้วเลยมานี่ มีพยาบาลคนนึงพูดจากวน……มากบอกให้ใส่เสื้อผ้า แล้วติดต่อญาติให้มารับไปรพ.ตามสิทธิ หนูเลยบอกว่าติดต่อใครไม่ได้แฟนไปทำงาน ให้หนูอยู่นี่น่ะหนูไม่ไหวแล้ว พยาบาลบอกรถเข็นมารับแล้วรีบติดต่อญาติมารับเลย หนูเดินขึ้นรถเข็นพร้อมมีผู้ช่วยพยุง เอามานั่งรอเอกสารในห้องฉุกเฉินแบบทรมานมาก พอได้เอกสารเอาหนูไปทิ้งไว้ข้างรพ.เลือดก็ไหลไม่หยุด ท้องก็ปวดสุดๆพอพี่สะใภ้มา จึงเรียกแท็กซี่ พอก้าวขาขึ้น คือ เลือดไหลแบบเยอะมากๆจนคนขับแท็กซี่กับวินที่มาส่งพี่สะใภ้โมโหโวยวายว่าทำไมไม่มีรถไปส่ง พยาบาลข้างบนบอกว่ารถรพ. ติดอย่างอื่น จนสุดท้ายไปรพ.ตามสิทธิ แต่ลูกเสียชีวิต…<br/><br/>ล่าสุด<b> เดลินิวส์ออนไลน์</b> ได้ติดต่อพูดคุยกับเจ้าของเฟซบุ๊ก เจ้าตัวบอกเพียงว่าตอนนี้ยังไม่พร้อมให้ข้อมูลใดๆ เนื่องจากยังคงเจ็บท้องอยู่และต้องการพักฟื้น พร้อมกับโพสต์ในเฟซบุ๊กส่วนตัวว่า</p>
      <figure>
        <img src="https://www.dailynews.co.th/admin/upload/20191105/news_ZWJkHqfeiY182741_533.jpg?v=20191106041?v=3073"/>
      </figure>
      <p>"คือตังแจ้งก่อนนะว่าตังบอกกับทุกสื่อค่ะว่าไม่ติดใจเอาเรื่องโรงพยาบาล ไม่ติดใจเรื่องลูกเพราะตังทำใจไว้แล้วว่ายังไงถ้าลูกออกมาก็ไม่รอด เพราะอายุครรภ์น้อย แล้วการที่ตังมีอาการแปลกๆ ตังหาหมอคลีนิคใกล้บ้านตลอดค่ะไม่ใช่ไม่หา คือตังทำใจไว้ตลอดตั้งแต่แรกว่าแล้วน้องไม่รอดแน่ๆ แต่ที่ข้องใจติดใจเลยคือ...สิทธ์ประกันสังคมฉุกเฉินต้องไปตามสิทธ์งี้หรอ? ตังถึงได้ออกมาโพสต์ เอาเป็นว่าขอให้ทุกคนติดตามข่าวรอดูข่าวเอาน้ะ #พรุ่งนี้ทางโรงพยาบาลจะออกมาชี้แจงตอน10โมงคะ"</p>
    </article>
  </body>
</html>