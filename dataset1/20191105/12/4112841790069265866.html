<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76238-Blizzard-si-nadalej-striela-z-fanusikov-Diablo-Immortal-bude-prerobena-stara-hra-na-mobily-a-Diablo-IV-nema-datum-vydania"/>
    <meta property="og:site_name" content="REFRESHER"/>
    <meta property="article:published_time" content="2019-11-05T12:08:00+00:00"/>
    <meta property="og:title" content="Blizzard si naďalej strieľa z fanúšikov. Diablo Immortal bude prerobená stará hra na mobily a Diablo IV nemá dátum vydania"/>
    <meta property="og:description" content="Byť priaznivcom Blizzardu je v posledných mesiacoch naozaj ťažké."/>
  </head>
  <body>
    <article>
      <h1>Blizzard si naďalej strieľa z fanúšikov. Diablo Immortal bude prerobená stará hra na mobily a Diablo IV nemá dátum vydania</h1>
      <address><time datetime="2019-11-05T12:08:00+00:00">05 Nov 2019, 12:08</time> by <a rel="author">Matej Krajčovič</a></address>
      <p>
        <b>Byť priaznivcom Blizzardu je v posledných mesiacoch naozaj ťažké.</b>
      </p>
      <p><b>BlizzCon 2019</b> priniesol aj dlho očakávané novinky ohľadne pokračovaní kultovej hernej série <b>Diablo</b>. </p>
      <p>Tou kontroverznejšou novinkou je <b>Diablo Immortal</b>. O tom, že sa pripravuje, vedia priaznivci Blizzardu už viac než rok, no vlaňajšie potvrdenie sprevádzala obrovská kauza. Predstav si, že si hard-core fanúšik tohto tipu RPG a <b>posledný diel Diabla III vyšiel ešte v roku 2012</b>, no ty ho pochopiteľne na svojom PC stále hrávaš.  Potom ti Blizzard povie, že po vyše šiestich rokoch pracuje na pokračovaní, čo je pre teba <i>top správa roka<b>.</b></i></p>
      <related>
        <a href="https://refresher.sk/59792-Blizzard-predstavil-Diablo-na-mobily-Od-fanusikov-prisla-najhorsia-reakcia-v-historii"/>
      </related>
      <p>S ostatnými fanúšikmi si po pár ďalších mesiacoch naladíš vývojársku konferenciu, aby si konečne videl prvý trailer hneď pri jeho vypustení... a Blizzard ti s úsmevom na očiach povie, že spomínané <b>pokračovanie vlastne vyjde iba na mobily. </b>Presne toto sa naozaj stalo a reakcia fanúšikov tomu plne zodpovedala.</p>
      <p>
        <i>Video obsahuje vulgarizmy</i>
      </p>
      <figure>
        <iframe src="https://www.youtube.com/embed/lUkPkOq4BdY" width="700" height="393" data-service="Youtube" scrolling="no"/>
      </figure>
      <p><a href="https://www.youtube.com/watch?v=RtSmAwpVHsA">Oficiálny trailer</a> má po roku takmer 6 miliónov videní a odozva na YouTube hovorí jasne: pomer lajkov a dislajkov je približne 1 : 25. </p>
      <p>Blizzard však teraz konečne ukázal aj <b>gameplay trailer</b>, ktorý dáva hráčom jasnejšiu predstavu o tom, ako bude hra vyzerať na ich (mobilných) obrazovkách po stiahnutí a spustení. </p>
      <p>Odozva už je o niečo lepšia, no ako nôž do chrbta môže pôsobiť pripomienka, že nové <b>Diablo Immortal </b>vlastne vôbec nie je nové. <a href="https://us.battle.net/forums/en/d3/topic/20769698861?page=1">Má ísť totiž o tzv. reskin</a> hry <a href="https://play.google.com/store/apps/details?id=com.netease.z3.android&amp;hl=sk">Crusaders of Light</a>. Čínska spoločnosť <i>NetEase Games, </i>ktorá novinku pre Blizzard vyvíja, si zrejme chcela uľahčiť prácu. Posúď sám na základe <a href="https://i.imgur.com/9muw54R.jpg">porovnania screenshotov</a>. </p>
      <figure>
        <iframe src="https://www.youtube.com/embed/jPdHe1tKlsY" width="700" height="393" data-service="Youtube" scrolling="no"/>
      </figure>
      <p>Blizzard si však z tohtoročného BlizzConu 2019 našťastie neodnáša iba nadávky a sklamaných používateľov. </p>
      <p>Fanúšikovia totiž videli aj trailer na <b>Diablo IV</b>, ktoré bude od roku 2012 už <b>ozajstným pokračovaním PC </b><b>série.</b> Až ono je teda tým, na čo komunita tak dlho čakala. </p>
      <figure>
        <iframe src="https://www.youtube.com/embed/7RdDpqCmjb4" width="700" height="393" data-service="Youtube" scrolling="no"/>
      </figure>
      <p>Výsledku však zatiaľ chýba to najpodstatnejšie<b>. Dátum vydania je neznámy. </b>Fanúšikovia tak opäť musia čakať a vzhľadom na to, že Blizzard si<a href="https://refresher.sk/70075-Blizzard-zabanoval-hraca-podporujuceho-protesty-v-Hong-Kongu-Vysluzil-si-obrovsku-kritiku-verejnosti"> dokáže fanúšikov nahnevať prakticky každý mesiac</a>, nie je jasné, či budú mať všetci dostatok trpezlivosti. </p>
      <related>
        <a href="https://refresher.sk/76143-Na-BlizzCone-predstavili-Diablo-IV-Hra-bude-temna-a-krvava-pribudnu-aj-nove-triedy-a-skilly"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70459-Prichadza-Diablo-4-Podla-noveho-leaku-hru-predstavia-na-bliziacom-sa-Blizzcone-uz-o-par-dni"/>
        <a href="https://refresher.sk/70075-Blizzard-zabanoval-hraca-podporujuceho-protesty-v-Hong-Kongu-Vysluzil-si-obrovsku-kritiku-verejnosti"/>
        <a href="https://refresher.sk/59792-Blizzard-predstavil-Diablo-na-mobily-Od-fanusikov-prisla-najhorsia-reakcia-v-historii"/>
        <a href="https://refresher.sk/37839-Diablo-3-dostane-Necromancera-a-v-Heroes-of-the-Storm-pribudnu-nove-postavy-Co-priniesol-BlizzCon-2016"/>
        <a href="https://refresher.sk/27772-V-oktobri-zazije-prazska-O2-Arena-turnaj-Road-to-BlizzCon-s-celkovou-dotaciou-viac-nez-275-000-eur"/>
        <a href="https://refresher.sk/63056-Activision-Blizzard-nabira-pres-tucet-lidi-do-Diablo-tymu-Dockame-se-ctvrteho-dilu"/>
        <a href="https://refresher.sk/60434-Warcraft-GO-Blizzard-chysta-hru-zo-sveta-orkov-a-nemtvych-na-styl-Pokemon-GO"/>
        <a href="https://refresher.sk/59779-Warcraft-3-dostane-remaster-Legendarnu-pecku-si-zahrame-v-4K-a-s-niekolkymi-novinkami-uz-buduci-rok"/>
      </related>
    </article>
  </body>
</html>