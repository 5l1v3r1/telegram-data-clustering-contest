<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620022/%D8%B7%D8%B1%D8%B2-%D8%AA%D9%87%DB%8C%D9%87-%D9%88-%D8%AF%D8%B3%D8%AA%D9%88%D8%B1-%D9%BE%D8%AE%D8%AA-%D8%B3%D9%88%D8%B3%DB%8C%D8%B3-%D8%AE%D8%A7%D9%86%DA%AF%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-05T12:52:00+00:00"/>
    <meta property="og:title" content="طرز تهیه و دستور پخت سوسیس خانگی"/>
    <meta property="og:description" content="ما می‌توانیم سوسیس خانگی درست کنیم و خیالمان راحت باشد که داریم یک غذای فست‌فودی سالم می‌خوریم."/>
  </head>
  <body>
    <article>
      <h1>طرز تهیه و دستور پخت سوسیس خانگی</h1>
      <h2>سوسیسی بخوریم که از سلامت آن مطمئن باشیم</h2>
      <address>
        <time datetime="2019-11-05T12:52:00+00:00">05 Nov 2019, 12:52</time>
      </address>
      <p>
        <i>ما می‌توانیم سوسیس خانگی درست کنیم و خیالمان راحت باشد که داریم یک غذای فست‌فودی سالم می‌خوریم.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>حرف و حدیث و شایعه همیشه پشت سوسیس‌های کارخانه‌ای بوده و هست؛ از ضایعات حیوانات گرفته تا کاکل خروس و اینکه بدترین چیزها را به ترکیبات سوسیس‌های کارخانه‌ای نسبت می‌دهند و ما را از خوردنشان منع می‌کنند؛ اما به هر حال فست‌فودها بخشی است که سخت‌تر از دیگر چیزها از وعده‌های غذایی ما حذف می‌شود و نمی‌شود به راحتی از طعم لذیذ آن گذشت.</p>
      <p>با این حال بهتر است اگر ماهی یک‌بار هم از این فرآورده‌ها استفاده می‌کنیم سوسیسی را بخوریم که به سلامت آن مطمئن باشیم. بله ما می‌توانیم سوسیس خانگی درست کنیم و خیالمان راحت باشد که داریم یک غذای فست‌فودی سالم می‌خوریم.</p>
      <figure>
        <img src="https://aftabnews.ir/files/fa/news/1398/8/14/355713_754.jpg"/>
      </figure>
      <p>
        <b>مواد لازم:</b>
      </p>
      <p>گوشت ران گوساله یا مرغ بدون استخوان: ۶۰۰ گرم</p>
      <p>سیر: ۲ حبه ریز رنده شده</p>
      <p>پودر نشاسته ذرت: ۳ قاشق غذاخوری</p>
      <p>آرد سفید: ۲ قاشق غذاخوری</p>
      <p>آب پنیر یا شیر خشک: ۳ قاشق غذاخوری (می‌توانید از هر دو به میزان مساوی و در مجموع ۳ قاشق غذاخوری استفاده کنید)</p>
      <p>تخم‌مرغ: ۱ عدد</p>
      <p>سس کچاپ: ۱ قاشق غذاخوری</p>
      <p>آب یخ: سه چهارم لیوان</p>
      <p>روغن مایع: ۱/۳ لیوان</p>
      <p>کاور سوسیس: ۲ متر</p>
      <p>
        <b>ادویه‌های لازم برای تهیه سوسیس خانگی با گوشت یا مرغ:</b>
      </p>
      <p>پودر فلفل پاپریکا: ۲ قاشق مرباخوری</p>
      <p>نمک: ۱ قاشق مرباخوری</p>
      <p>پودر پیاز: ۱ قاشق مرباخوری</p>
      <p>پودر سیر: ۱ قاشق مرباخوری</p>
      <p>پودر زنجبیل: ½ قاشق مرباخوری</p>
      <p>دارچین: ½ قاشق مرباخوری</p>
      <p>آویشن: ½ قاشق مرباخوری</p>
      <p>پودر جوز هندی: ۱/۳ قاشق چایخوری</p>
      <p>پودر هل: ۱/۳ قاشق چایخوری</p>
      <p>پودر فلفل سیاه: به مقدار دلخواه</p>
      <p>پودر فلفل قرمز: به مقدار دلخواه</p>
      <p>
        <b>طرز تهیه و دستور پخت:</b>
      </p>
      <figure>
        <img src="https://aftabnews.ir/files/fa/news/1398/8/14/355714_192.png"/>
      </figure>
      <p>۱. برای درست کردن سوسیس خانگی با گوشت یا مرغ ابتدا باید گوشت گوساله بدون استخوان یا گوشت ران مرغ بدون استخوان را دو یا سه بار با درجه ریز چرخ گوشت چرخ کنید. گوشت چرخ‌کرده را در یک ظرف بگذارید، در ظرف را ببندید و به مدت ۴ ساعت در یخچال نگهدارید.</p>
      <p>۲. بعد از ۴ ساعت گوشت را از یخچال بیرون بیاورید. تخم‌ مرغی که استفاده می‌کنید باید بلافاصله از یخچال بیرون بیاورید و هم دمای گوشت باشد. آرد سفید، شیر خشک، پودر نشاسته ذرت و تمام ادویه‌ها را با هم مخلوط کنید. سپس گوشت چرخ‌کرده، تخم مرغ سرد و هم دما با گوشت، سیر و روغن مایع را در دستگاه غذاساز یا میکسر بریزید و خوب با هم میکس کنید.</p>
      <p>۳. وقتی که گوشت و تخم‌مرغ و سایر موادی که در غذاساز ریخته بودید خوب با هم مخلوط شدند، نصف آب یخ و مخلوط آرد و ادویه‌ها را اضافه کنید و به مدت ۳ دقیقه دیگر تمام مواد را میکس کنید. مایه به دست آمده برای درست کردن سوسیس خانگی با گوشت یا مرغ باید صاف و یکدست و البته نه سفت و نه شل باشد. اگر مایه به دست آمده سفت بود باقی مانده آب یخ را به آن اضافه کنید و به مدت یک دقیقه دیگر میکس کنید.</p>
      <p>۴. مایه به دست آمده برای درست کردن سوسیس خانگی با گوشت یا مرغ را در قیف ماسوره بریزید و داخل کاور مخصوص سوسیس تزریق کنید.</p>
      <p>۵. سپس دو سر کاور را با نخ محکم ببندید و از طول به قسمت‌های مساوی تقسیم کنید، کمی بپیچید و با نخ کوک محکم ببندید. در یک قابلمه آب را جوش بیاورید و سوسیس‌های پیچیده شده داخل کاور را با احتیاط در آب جوش بیندازید. در. قابلمه را باز بگذارید تا سوسیس‌ها روی شعله ملایم گاز در آب جوش بپزند.</p>
      <p>۶. برای درست کردن سوسیس خانگی با گوشت یا مرغ باید آب به صورت ملایم و با جوش‌های ریز قل بخورد. بعد از ۴۵ دقیقه سوسیس‌ها را از آب بیرون بیاورید و بلافاصله داخل آب سرد بگذارید تا به سرعت خنک شوند و خودشان را بگیرند. سوسیس‌های آماده شده را به مدت ۲۴ ساعت در یخچال بگذارید تا تمام مواد خوب به خورد هم بروند و طعم سوسیس خوشمزه شود. سوسیس خانگی با گوشت یا مرغ را به مدت یک ماه می‌توانید فریز کرده و به تدریج مصرف کنید.</p>
    </article>
  </body>
</html>