<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/1neXVl/de-tidligere-sykkelstjernene-risikerte-store-boeter-og-fengselsstraff"/>
    <meta property="og:site_name" content="Bergens Tidende"/>
    <meta property="article:published_time" content="2019-11-05T12:43:03+00:00"/>
    <meta property="og:title" content="De tidligere sykkelstjernene risikerte store bøter og fengselsstraff. Nå er de frikjent."/>
    <meta property="og:description" content="De tidligere syklistene Alexander Vinokourov og Alexander Kolobnev er frikjent av en belgisk domstol i Liege for å ha fikset resultatet i et stort ritt i 2010."/>
  </head>
  <body>
    <article>
      <h1>De tidligere sykkelstjernene risikerte store bøter og fengselsstraff. Nå er de frikjent.</h1>
      <h2>De tidligere syklistene Alexander Vinokourov og Alexander Kolobnev er frikjent av en belgisk domstol i Liege for å ha fikset resultatet i et stort ritt i 2010.</h2>
      <address><time datetime="2019-11-05T12:43:03+00:00">05 Nov 2019, 12:43</time> by <a rel="author">NTB-AFP</a></address>
      <p>Vinokourov vant OL-gullet i London 2012 og har også vært utestengt i to år på grunn av brudd på dopingbestemmelsene fra 2007–09. Han ble beskyldt for å ha betalt russeren Kolobnev 1,5 millioner kroner (150.000 euro) for å la ham vinne klassikeren Liege-Bastogne-Liege i 2010.</p>
      <p>Hvis de var blitt funnet skyldige kunne de risikert opp til et halvt år i fengsel pluss kraftige bøter.</p>
      <p>Domstolen kom derimot til at det var tvil i aktors påstand om at de to skal ha hatt en avtale om hvem som skulle vinne rittet. De to var i et brudd mot slutten av rittet, og det synes å gå mot en spurtduell, men kasakhstaneren vant enkelt.</p>
      <p>
        <a href="https://www.bt.no/sport/i/0nqXp2/nederlandsk-ol-loeper-faar-lang-fengselsstraff-for-narkotikasmugling">Les også<br/>Nederlandsk OL-løper får lang fengselsstraff for narkotikasmugling</a>
      </p>
      <figure>
        <img src="https://images.sacdn.no/v2/images/8eb6a301-b309-4aea-8d23-0d22d7ab94c2?fit=crop&amp;h=1267&amp;w=1900&amp;s=60f1afd7266f692cac772a669e07df4865a7c958"/>
        <figcaption>Alexander Vinokourov tok gull i landeveisrittet i OL i London i 2012.<cite>Foto: Heiko Junge / NTB scanpix.</cite></figcaption>
      </figure>
      <p>Saken mot dem var bygd på at etterforskningen avslørte e-poster mellom de to og to bankoverføringer – en på 100.000 euro og en annen på 50.000 euro fra juli og desember 2010.</p>
      <p>På den tiden syklet Vinokourov for Astana, og Kolobnev var lagkamerat med Alexander Kristoff i Katusha.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/9veXQp/fraa-null-til-63-millionar-kroner-i-inntekt-spennet-er-stort-i-det-nye"/>
        <a href="https://www.bt.no/nyheter/okonomi/i/RRXlb8/ble-det-litt-mye-skattestoff-i-dag"/>
        <a href="https://www.bt.no/nyheter/okonomi/i/9veG8l/pengesterke-bergensere-endrer-strategi-naa-skal-dette-bygget-selges"/>
        <a href="https://www.bt.no/bolig/i/OpXmX3/vasketest-av-dusjdoerer-middel-eller-kjerringraad-hva-er-mest-effekti"/>
        <a href="https://www.bt.no/nyheter/lokalt/i/e8Re99/varsler-hoey-luftforurensning-i-bergen"/>
        <a href="https://www.bt.no/nyheter/okonomi/i/EWXLRA/rollemodeller-med-maskara-skal-bedre-kjoennsbalansen-i-teknologibransje"/>
      </related>
      <ol>
        <li>
          <a href="https://www.bt.no/tag/Sykling">Sykling</a>
        </li>
      </ol>
    </article>
  </body>
</html>