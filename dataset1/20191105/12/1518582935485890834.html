<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/finecobank-archivia-i-migliori-nove-mesi-di-sempre/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-05T12:17:10+00:00"/>
    <meta property="og:title" content="FinecoBank archivia i migliori nove mesi di sempre"/>
    <meta property="og:description" content="Fineco Bank ha chiuso i primi nove mesi del 2019 con un utile netto rettificato per le poste non ricorrenti in crescita a 198,1 milioni (+10,8%), miglior nove mesi di sempre, evidenza la banca. I ricavi totali sono saliti a 489 milioni (+5,2%) a fronte di costi operativi per 185,2 milioni (+1,3%), per un rapporto cost/income sceso al 37,9%. “Fineco chiude i primi 9 mesi dell’anno con ottimi risultati, ottenuti senza aumentare il profilo di rischio della banca, e con una crescita importante in tutte le aree di business che conferma ancora una volta la capacità di generare un flusso di ricavi ben diversificato e bilanciato – ha commentato l’a.d. Alessandro Foti – In un periodo di forte attenzione al tema della liquidità, il risparmio gestito resta uno dei focus di crescita e di sviluppo più importanti per Fineco: a questo contribuisce l’impegno costante per la trasparenza, come dimostra l’apprezzamento per la rendicontazione Mifid chiara e immediata’. Foti evidenzia in particolare”i risultati in continua crescita…"/>
  </head>
  <body>
    <article>
      <h1>FinecoBank archivia i migliori nove mesi di sempre</h1>
      <address><time datetime="2019-11-05T12:17:10+00:00">05 Nov 2019, 12:17</time> by <a rel="author">Mariangela Tessa</a></address>
      <p><b>Fineco Bank</b> ha chiuso i <b>primi nove mesi del 2019</b> con un <b>utile netto rettificato per le poste non ricorrenti in crescita a 198,1 milioni</b> (+10,8%), miglior nove mesi di sempre, evidenza la banca.<br/>I <b>ricavi</b> totali sono saliti a 489 milioni (+5,2%) a fronte di <b>costi operativi</b> per 185,2 milioni (+1,3%), per un <b>rapporto cost/income</b> sceso al 37,9%.</p>
      <blockquote>“Fineco chiude i primi 9 mesi dell’anno con ottimi risultati, ottenuti senza aumentare il profilo di rischio della banca, e con una crescita importante in tutte le aree di business che conferma ancora una volta la capacità di generare un flusso di ricavi ben diversificato e bilanciato – ha commentato <b>l’a.d. Alessandro Foti</b> –<br/>In un periodo di forte attenzione al tema della liquidità, il risparmio gestito resta uno dei focus di crescita e di sviluppo più importanti per Fineco: a questo contribuisce l’impegno costante per la trasparenza, come dimostra l’apprezzamento per la rendicontazione Mifid chiara e immediata’.</blockquote>
      <p>Foti evidenzia in particolare”i risultati in continua crescita, mese dopo mese, di Fineco Asset Management: l’offerta di soluzioni di investimento sempre più evolute, quali il lancio di fondi di decumulo e di fondi multitematici, si concilia perfettamente con la capacità della nostra rete di seguire con la massima rapidità ed efficacia le esigenze della clientela’.</p>
      <p>Quanto alla solidità patrimoniale, il coefficiente Cet1 consolidato è pari al 17,37% (dal 17,84% di fine giugno).</p>
      <p>Nei primi nove mesi del 2019<b> sono stati acquisiti 87.467 nuovi clienti.</b> Il numero dei clienti totali è di circa 1.338.000, in crescita del 6,4% rispetto allo stesso periodo dell’anno precedente.</p>
      <p>Al 30 settembre 2019 la rete dei <b>consulenti finanziari</b> è composta da 2.564 unità distribuita sul territorio con 395 negozi finanziari (Fineco Center). La raccolta nei primi nove mesi dell’anno tramite la rete di consulenti finanziari è stata pari a 3,8 miliardi di euro.</p>
      <h3>I nuovi servizi e prodotti</h3>
      <p><b>Quanto ai nuovi progetti Fineco</b> sta proseguendo lo sviluppo della nuova piattaforma che rafforzerà ulteriormente la produttività della Banca, combinando il modello del cyborg-advisory con il Big Data Analytics. La nuova piattaforma faciliterà il processo di trasformazione della liquidità della clientela verso il <b>risparmio gestito</b>, grazie anche al lancio di nuovi prodotti di investimento conservativi e <b>prodotti assicurativi</b>.<br/>Fineco effettuerà inoltre un profondo rinnovamento dei <b>servizi di banking e di pagamento</b> per migliorare ulteriormente la customer experience (nuovo cruscotto per carte di credito e debito, che saranno pienamente digitalizzate; rinnovamento della homepage conto e carte; semplificazione processo on- boarding).</p>
      <p>La banca ha inoltre rivisitato l’offerta di <b>brokerage</b> con il lancio di <b>nuovi prodotti</b> (opzioni) e l’allargamento dell’offerta multicurrency.<br/>Prosegue infine l’attività di sviluppo di <b>Fineco Asset Management</b> che, anche grazie al recente lancio dei fondi di decumulo FAM Target e del fondo multitematico FAM MegaTrends, conferma sempre di più la capacità di rispondere con rapidità ed efficacia alle esigenze della clientela.</p>
    </article>
  </body>
</html>