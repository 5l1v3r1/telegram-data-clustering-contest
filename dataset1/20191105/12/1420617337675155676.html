<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/spettacolo/jill-cooper-chi-e-vita-privata-curiosita-e-social-della-personal-trainer-ospite-oggi-a-detto-fatto.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-05T12:49:37+00:00"/>
    <meta property="og:title" content="Jill Cooper: chi è, vita privata, curiosità e social della personal trainer ospite oggi a Detto Fatto"/>
    <meta property="og:description" content="Nella puntata di Detto Fatto che andrà in onda, oggi martedì 5 novembre, come sempre alle 14 su Rai 2 – grande spazio sarà dedicato alla cucina, al benessere e alla moda. Gli ospiti della puntata saranno lo chef Roberto Di Pinto, la personal trainer ed insegnante di fitness Jill Cooper e l’esperta di moda […]"/>
  </head>
  <body>
    <article>
      <h1>Jill Cooper: chi è, vita privata, curiosità e social della personal trainer ospite oggi a Detto Fatto</h1>
      <address><time datetime="2019-11-05T12:49:37+00:00">05 Nov 2019, 12:49</time> by <a rel="author" href="https://www.ilcorrieredellacitta.com/author/federica-rosato" target="_blank">Federica Rosato</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Nella puntata di <b>Detto Fatto</b> che andrà in onda, oggi martedì 5 novembre, come sempre <b>alle 14 su Rai 2</b> – grande spazio sarà dedicato alla cucina, al benessere e alla moda. Gli ospiti della puntata saranno <b>lo chef Roberto Di Pinto, la personal trainer ed insegnante di fitness Jill Cooper e l’esperta di moda e tendenze Jo Squillo</b>. </p>
      <h3>CHI È JILL COOPER?</h3>
      <p>Jill Cooper nasce a Wichita il 21 agosto, classe 1968, sotto il segno del Leone. Trascorre gran parte della sua adolescenza in Florida, studia a New York, per poi trasferirsi in Italia – a Roma – dove consegue una l<b>aurea in International Business presso l’American University of Rome. </b></p>
      <p>Jill Cooper ha debuttato in televisione come valletta partecipando a diversi programmi in onda sia sui canali <b>Rai che Mediaset</b>. La grande popolarità però, è arrivata con il talent show <b>Saranno Famosi di Maria De Filipp</b>i: è qui che ricopre il ruolo di insegnante di fitness. </p>
      <p>Nel 2017, in coppia con Antonella Elia, ha partecipato alla sesta edizione di <b>Pechino Express. </b></p>
      <p>Recentemente ha partecipato al programma di <b>Federico Fashion Style su Real Time, Il Salone delle Meraviglie. </b></p>
      <p>È conosciuta come la personal trainer ed insegnante di fitness dei <b>vip</b>, tra questi figurano i nomi di Maria De Filippi, Pamela Prati, Paola Barale, Alessia Marcuzzi e tanti altri. </p>
      <h3>CHI È IL MARITO DI JILL COOPER?</h3>
      <p>Dal primo matrimonio, di cui si sa veramente poco, la personal trainer ha dato alla luce una figlia, <b>Veronica.</b> Il 26 luglio del 2007, invece, si è sposata con Alessandro Carbone nella chiesa battista di Roma, in piazza San Lorenzo in Lucina. Carbone, anche lui ben inserito nel mondo del fitness, si occupa della vendita di prodotti per sport, integratori e abbigliamento sportivo. </p>
      <h3>CURIOSITÀ E INSTAGRAM</h3>
      <p>Jill Cooper non si è occupata solo di fitness in televisione, ma ha anche scritto diversi libri sempre dedicati alla cura del corpo e all’esercizio fisico tra cui “<b>Il modo più facile per combattere la cellulite” e ” Il metodo Jill Cooper. Giovani e in forma per sempre”</b>, del 2019 edito da Sperling&amp;Kupler. </p>
      <p>È molto attiva su <b>Instagram</b>: sul suo profilo tante foto e video di allenamenti, anche in spiaggia.</p>
      <p> </p>
      <p> </p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/gaeta-e-terracina/gaeta-si-attiva-la-macchina-della-solidarieta-per-la-piccola-micol-la-bambola-di-porcellana.html"/>
        <a href="https://www.ilcorrieredellacitta.com/news/paura-allappio-tuscolano-involucro-sospetto-lasciato-davanti-ad-un-negozio.html"/>
        <a href="https://www.ilcorrieredellacitta.com/news/pomezia-nando-colelli-ospite-a-live-non-e-la-durso-dal-gf-ai-film-hard-ma-ora-ho-smesso-per-amore.html"/>
        <a href="https://www.ilcorrieredellacitta.com/cultura/attraverso-i-miei-occhi-gigi-proietti-simmedesima-in-enzo-per-narrare-le-vicissitudini-di-una-famiglia.html"/>
        <a href="https://www.ilcorrieredellacitta.com/news-roma/rifiuti-nelle-strade-a-roma-i-carabinieri-denunciano-di-dirigenti-ama-per-stoccaggio-illecito.html"/>
        <a href="https://www.ilcorrieredellacitta.com/news/cisterna-ottobre-rosa-visitate-oltre-250-donne.html"/>
      </related>
    </article>
  </body>
</html>