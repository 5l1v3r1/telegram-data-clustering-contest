<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545102.html/%D8%AF%D8%B1-%D8%B1%D8%A7%D8%A8%D8%B7%D9%87-%D8%A8%D8%A7-%D8%AD%D9%82%D9%88%D9%82-%D9%85%D9%88%D9%82%D9%88%D9%81%D8%A7%D8%AA-%D8%A8%D8%A7-%D9%87%DB%8C%DA%86-%DA%A9%D8%B3-%D9%85%D9%85%D8%A7%D8%B4%D8%A7%D8%AA-%D9%86%D8%AE%D9%88%D8%A7%D9%87%DB%8C%D9%85-%D8%AF%D8%A7%D8%B4%D8%AA--%D9%85%D9%88%D9%82%D9%88%D9%81%D8%A7%D8%AA-%D9%82%D8%B1%D8%A2%D9%86%DB%8C--%D8%A7%D9%88%D9%84%D9%88%DB%8C%D8%AA-%D8%A7%D9%88%D9%84-%D9%88-%D8%AF%D8%BA%D8%AF%D8%BA%D9%87-%D8%A7%D9%88%D9%82%D8%A7%D9%81-%D8%B4%D9%87%D8%B1%D8%B3%D8%AA%D8%A7%D9%86-%DB%8C%D8%B2%D8%AF-%D8%AF%D8%B1-%D8%AE%D8%B5%D9%88%D8%B5-%D9%86%DB%8C%D8%A7%D8%AA-%D8%AC%D8%AF%DB%8C%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T12:03:00+00:00"/>
    <meta property="og:title" content="در رابطه با حقوق موقوفات با هیچ کس مماشات نخواهیم داشت/ موقوفات قرآنی، اولویت اول و دغدغه اوقاف شهرستان یزد در خصوص نیات جدید"/>
    <meta property="og:description" content="رئیس اوقاف شهرستان یزد گفت: در رابطه با حقوق موقوفات با هیچ ارگان و فردی مماشات نخواهیم داشت و در موارد لازم از طریق قانونی حقوق تضییع شده را احیا می کنیم."/>
  </head>
  <body>
    <article>
      <h1>در رابطه با حقوق موقوفات با هیچ کس مماشات نخواهیم داشت/ موقوفات قرآنی، اولویت اول و دغدغه اوقاف شهرستان یزد در خصوص نیات جدید</h1>
      <h2>رئیس اوقاف شهرستان یزد:</h2>
      <address>
        <time datetime="2019-11-05T12:03:00+00:00">05 Nov 2019, 12:03</time>
      </address>
      <p>رئیس اوقاف شهرستان یزد گفت: در رابطه با حقوق موقوفات با هیچ ارگان و فردی مماشات نخواهیم داشت و در موارد لازم از طریق قانونی حقوق تضییع شده را احیا می کنیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛محمد حسین کاظمی در مصاحبه با <a href="http://yazdrasa.ir/">یزدرسا</a>، با اشاره به ضرورت اطلاع رسانی در زمینه خدمت گزاری به امامزادگان و موقوفات در شهرستان ها اظهار داشت: با مشاهده روند موقوفات جدید در میابیم که نگاه مردم به عملکرد اوقاف نسبت به سال های گذشته بهتر شده و این تغییر نگرش در زمینه نیات وقف نیز اتفاق افتاده است.</p>
      <p>  رئیس اوقاف شهرستان یزد افزود: باید مردم این را باور کنند که موضوع سنت حسنه وقف با عملکرد سازمان متفاوت است هر چند در سال های اخیر سازمان در زمینه اطلاع رسانی اجرای نیات واقفین گام های موثری برداشته و طبیعی است که هر چه آگاهی مردم از اقدامات اوقاف بیشتر باشد نگاه آنان نیز بهتر خواهد شد.   <b>ثبت 9 وقف جدید در شهرستان یزد در سال جاری</b>   کاظمی از ثبت 9 وقف جدید در شهرستان یزد در سال جاری خبر داد و اظهار داشت: خوشبختانه نگاه مردم در موضوع وقف به سمت موقوفات جدید وبر اساس نیازهای جامعه تغییر یافته به نحوی که دو مورد از وقفیات جدید با موضوع مهدویت به ثبت رسیده اند و این در حالی است که وقفیات مهدویت پس از وقفیات قرآنی کمترین تعداد وقفیات در استان را دارا هستند.   وی ادامه داد: وقف بخشی از درآمد یک هتل جهت تامین هزینه های کودکان سرطانی و وقف جهت فضای سبز شهر ازدیگر مصادیق موقوفات جدید بوده است.   رئیس اوقاف شهرستان یزد با اشاره به این مطلب که متاسفانه امروزه کمترین وقفیات استان در زمینه فعالیت های  قرآنی است اظهار داشت : اولویت اول و دغدغه اوقاف شهرستان یزد در خصوص نیات جدید؛ موقوفات قرآنی بوده که شامل تبلیغ و ترویج فعالیت های قرآنی به صورت کلی است چرا که اگر بخواهیم این وقفیات را به صورت جزئی در نظر بگیریم در اجرای نیت واقف دچار مشکل خواهیم شد.   کاظمی با بیان این مطلب که 60درصد موقوفات استان در شهرستان یزد قرار دارند اظهار داشت: یزد از نظر تعداد موقوفات در کشور رتبه پنجم را دارد اما از نظر درآمد موقوفات در رده های آخر قرار دارد که علت آن هم این است که 67 درصد موقوفات یزد در زمینه کشاورزی بوده و متاسفانه درحال حاضر درآمدی ندارند.   وی تصریح کرد: تلاش خواهیم کرد تا مردم را متوجه این مطلب سازیم که راه رفع نیاز جامعه وقف و موقوفات است و بررسی تاریخ وقفیات نشان می دهد که موقوفات همواره بر اساس نیازهای روز جامعه بوده و در برخی موارد چنان نگاه بلندی در واقفین وجود داشته که وقفیات آنان همچنان از نیازهای جامعه به شمار می رود.   <b>در رابطه با حقوق موقوفات با هیچ کس مماشات نخواهیم داشت</b>   رئیس اوقاف شهرستان یزد در بخش دیگری از سخنانش از برخورد قاطع اوقاف با افراد و سازمان هایی که بخواهند حقوق موقوفه ها را تضییع کنند  خبر داد و ابراز داشت: در رابطه با حقوق موقوفات با هیچ ارگان و فردی مماشات نخواهیم داشت و در موارد لازم از طریق قانونی حقوق تضییع شده را احیا می کنیم.   کاظمی با اشاره به برپایی نمایشگاه مهرماندگار در دهه وقف تصریح کرد: این نمایشگاه از شاخص ترین فعالیت های ما در این دهه بود که تلاش شد در سایه این نمایشگاه  شرایط سرمایه گذاری خیرین را نیز فراهم کنیم.   وی؛ نشست تخصصی با روحانیون در زمینه وقف،دیدار با خانواده شهدای مدافع حرم،اجرای نیت واقفان برای تامین نیازهای دانش آموزان بی بضاعت،طبخ غذا و آش نذری،برگزاری همایش دوچرخه سواری و تجلیل از واقفان و اصحاب وقف،اعزام 13 مبلغ به 10 امامزاده و بقاع متبرکه شهرستان،تجلیل از خدام اربعین و برپایی موکب در کربلا را  از دیگر برنامه های شاخص اداره متبوعش در دهه وقف عنوان کرد.   انتهای پیام/  </p>
      <p> </p>
    </article>
  </body>
</html>