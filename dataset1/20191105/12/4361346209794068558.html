<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/igazi-bunkosag-a-dunaba-hajigaljak-a-berelheto-rollereket/185909"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-05T12:30:00+00:00"/>
    <meta property="og:title" content="Igazi bunkóság: a Dunába hajigálják a bérelhető rollereket"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Igazi bunkóság: a Dunába hajigálják a bérelhető rollereket</mark>
      </h1>
      <address><time datetime="2019-11-05T12:30:00+00:00">05 Nov 2019, 12:30</time> by <a rel="author">Bors</a></address>
      <p>
        <b>Rendre a Dunában végzik a Lime-ok, a telefonnal bérelhető elektromos rollerek. Talán garázda fiatalok tartják jó heccnek a folyóba vágni az eszközt, mindenesetre a mágneshorgászok most egyszerre kettőt is kihúztak. </b>
        <b>Rendre a Dunában végzik a Lime-ok, a telefonnal bérelhető elektromos rollerek. Talán garázda fiatalok tartják jó heccnek a folyóba vágni az eszközt, mindenesetre a mágneshorgászok most egyszerre kettőt is kihúztak.</b>
      </p>
      <p>Bejelentés alapján kelt útra a két mágneshorgász, Kovács Tamás Gábor és Szabó Ádám, hogy kiszedjék Budapesten a Dunába dobott Lime-okat. Kettőt megtaláltak, azonban egy harmadik, amely a városligeti tóban volt, eltűnt, ezt valaki valószínűleg kiszedte és elvitte, de az is lehet, hogy teljesen elsüllyedt.</p>
      <figure>
        <img src="http://media.borsonline.hu/cikk/20/191462/big-lead/650x360/2014705_roller.jpg"/>
      </figure>
      <p>– Ahogy az elsőt kivettük, hívtunk egy Lime-szervizes srácot, ő mondta, hogy van még egy a Dunában. Megkerestük azt is, kivettük. A harmadik máshol lett volna, de annak nem akadtunk a nyomára – – kezdte a Borsnak Kovács.</p>
      <p>Ezek az eszközök 20-30 kilo­gramm környékén mozognak, így nagyon óvatosnak kell lenni a kiszedésnél.</p>
      <figure>
        <img src="http://media.borsonline.hu/cikk/20/191462/gallery-picture/645w/2014699_roller-magnes-horgaszat.jpg"/>
        <figcaption>Horoggal tudják kihúzni a folyóból a 20-30 kilós eszközöket</figcaption>
      </figure>
      <blockquote><b>Csak telefon kell hozzá</b> <br/>Ahhoz, hogy egy ilyen elektromos rollert használni lehessen, le kell tölteni az okostelefonra a Lime applikációját. Ide regisztrálni kell a bankkártyát és egyéb adatokat. Ha ez megvan, a programon keresztül, a térkép segítségével meg kell keresni a hozzánk legközelebbi Lime-ot, majd az azon lévő QR-kód beolvasásával már fel is van oldva az eszköz, bátran használhatjuk. Utunk végén csak le kell tenni egy helyre, ahol nem zavarja az autós- és gyalogosforgalmat, valamint – mint egy parkolást – le kell állítani az applikációt.</blockquote>
      <p>– Alapvetően mágnessel horgászunk, de a rollereket ez nem vette ki, így szükségünk volt egy háromágú vasmacskára is, hogy ki tudjuk emelni a járműveket. Ez nem volt egyszerű, mivel körülbelül húsz méter magasra kellett felemelni a hídra, amin álltunk, és közben a hajóforgalmat is figyelni kellett – mesélte a részleteket Kovács Gábor, majd hozzátette: egyébként maga a cég is kivehette volna az eszközeit, hiszen azok folyamatosan küldik interneten keresztül a pontos helyzetüket, így lehet megtalálni a térképen. Az egyik már vagy két hete fekhetett a Dunában, mielőtt a mágneshorgászok ki­vették volna.</p>
      <figure>
        <img src="http://media.borsonline.hu/cikk/20/191462/gallery-picture/645w/2014703_roller-1.jpg"/>
      </figure>
      <p>Ezek az eszközök már szinte mindenhol ott vannak Budapest utcáin, az emberek – bizonyos szabályok betartásával – ott rakják le, ahol akarják. Azt nem lehet tudni, kik és miért lelnek örömet a rollerek folyóba hajigálásá­ba, az azonban biztos, hogy az eszköz akkumulátora súlyosan károsítja a vizeket.</p>
    </article>
  </body>
</html>