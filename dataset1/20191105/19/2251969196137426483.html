<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/05/truffa-allasur-assolti-dentista-e-odontotecnico/1321563/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-05T19:01:26+00:00"/>
    <meta property="og:title" content="Truffa all’Asur, assolti dentista e odontotecnico"/>
    <meta property="og:description" content="IN AULA - Erano accusati di aver ottenuto profitti illeciti (il medico per circa 228mila euro) tramite prestazioni svolte nell'ambulatorio Asur di Monte San Giusto. Oggi sono stati prosciolti al tribunale di Macerata"/>
  </head>
  <body>
    <article>
      <h1>Truffa all’Asur, assolti dentista e odontotecnico</h1>
      <h2>IN AULA - Erano accusati di aver ottenuto profitti illeciti (il medico per circa 228mila euro) tramite prestazioni svolte nell'ambulatorio Asur di Monte San Giusto. Oggi sono stati prosciolti al tribunale di Macerata</h2>
      <address><time datetime="2019-11-05T19:01:26+00:00">05 Nov 2019, 19:01</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F05%2Ftruffa-allasur-assolti-dentista-e-odontotecnico%2F1321563%2F">Condividi8</a><a href="https://twitter.com/intent/tweet?text=Truffa+all%27Asur%2C++assolti+dentista+e+odontotecnico&amp;url=https%3A%2F%2Fwww.cronachemaceratesi.it%2F2019%2F11%2F05%2Ftruffa-allasur-assolti-dentista-e-odontotecnico%2F1321563%2F">Tweet</a>Email8 Condivisioni</p>
      <figure>
        <img src="https://cdn.cronachemaceratesi.it/wp-content/uploads/2019/01/dentista.jpg"/>
      </figure>
      <p> </p>
      <p><b>Accusati di truffa all’Asur, assolti un dentista e un odontotecnico. Nel complesso l’accusa parlava di un ingiusti profitti per oltre 200mila euro (la gran parte sarebbero stati incassadti dal dentista). La sentenza oggi al tribunale di Macerata. Imputati erano il dentista Marco Tomassetti, 69 anni, di Fermo e l’odontotecnico Luigi Pompei, 49, fermano. Secondo l’accusa, sostenuta dal pm Rosanna Buccini, che oggi ha chiesto l’assoluzione per entrambi, i due professionisti avrebbero fatto credere ai pazienti dell’ambulatorio Asur di Monte San Giusto di effettuare prestazioni protesiche per conto dell’Asur che però, continua l’accusa, non aveva autorizzato il dentista ad esercitare tali prestazioni né ad avvalersi della collaborazione di Pompei.</b> Inoltre, prosegue l’accusa, avrebbero riscosso denaro simulando fosse per l’Asur. Il dentista avrebbe ottenuto un ingiusto profitto di 228mila euro, l’odontotecnico di 7.800 euro, tra il 2005 e il 2012. Da qui l’accusa di truffa. Sono inoltre accusati di peculato per aver utilizzato strumenti in uso al laboratorio Asur per la preparazione delle protesi dentarie. L’indagine era nata da un accertamento della Guardia di finanza. Nel corso del processo però le accuse sono cadute e oggi è arrivata l’assoluzione per entrambi. Gli imputati erano difesi dagli avvocati Marco Pierdonati e Silvia Grosso.</p>
    </article>
  </body>
</html>