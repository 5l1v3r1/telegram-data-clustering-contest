<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/05/simfonia-gia-katapaysi-toy-pirtos-stin-iemeni"/>
    <meta property="og:site_name" content="euronews"/>
    <meta property="article:published_time" content="2019-11-05T19:51:01+00:00"/>
    <meta property="og:title" content="Συμφωνία για κατάπαυση του πυρός στην Υεμένη"/>
    <meta property="og:description" content="Η συμφωνία επετεύχθη υπό την αιγίδα της Σαουδικής Αραβίας"/>
  </head>
  <body>
    <article>
      <h1>Συμφωνία για κατάπαυση του πυρός στην Υεμένη</h1>
      <address><time datetime="2019-11-05T19:51:01+00:00">05 Nov 2019, 19:51</time> by <a rel="author">Euronews </a></address>
      <p>Η κυβέρνηση της Υεμένης και οι αυτονομιστές αντάρτες του νότου υπέγραψαν συμφωνία, υπό την αιγίδα της Σαουδικής Αραβίας, προκειμένου να μπει τέλος στη σύρραξη στη νότια Υεμένη.</p>
      <p>Σύμφωνα με πολιτικές πηγές της Υεμένης και της Σαουδικής Αραβίας, η συμφωνία προβλέπει ότι οι αυτονομιστές του Νότιου Μεταβατικού Συμβουλίου (STC) θα ενταχθούν στην κυβέρνηση και θα περιληφθούν σε τυχόν διαπραγματεύσεις για τον τερματισμό του τετραετούς πολέμου. Επίσης, η κυβέρνηση θα επιστρέψει στο Άντεν, τη μεγάλη πόλη του νότου, ενώ όλες οι στρατιωτικές και οι δυνάμεις ασφαλείας θα τεθούν υπό τις εντολές των υπουργείων Άμυνας και Εσωτερικών.</p>
      <p>Στην τελετή υπογραφής της «Συμφωνίας του Ριάντ» συμμετείχαν ο πρόεδρος της Υεμένης Αμπντ Ράμπο Μανσούρ Χάντι και ο ηγέτης του STC Αϊνταρούς αλ Ζουμπέιντι. Παρών ήταν και ο σεΐχης Μοχάμεντ μπεν Ζαγιέντ, ο πρίγκιπας διάδοχος του Άμπου Ντάμπι. Η χώρα του, που είναι μέλος του διεθνούς συνασπισμού υπό τη Σαουδική Αραβαία, στήριζε τις δυνάμεις των αυτονομιστών στον νότο.</p>
      <p>H δημοσιογραφική μας ομάδα θα σας ενημερώνει συνεχώς για την έκτακτη αυτή είδηση, με όλες τις τελευταίες εξελίξεις.</p>
    </article>
  </body>
</html>