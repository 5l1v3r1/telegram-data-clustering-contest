<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/poroshenko-peresliduvav-bogdana-novini-ukrajini-50051811.html"/>
    <meta property="og:site_name" content="НВ"/>
    <meta property="article:published_time" content="2019-11-05T19:35:00+00:00"/>
    <meta property="og:title" content="Рябошапка заявив, що Порошенко переслідував Богдана"/>
    <meta property="og:description" content="Генеральний прокурор Руслан Рябошапка заявив, що колишня влада «певний час» переслідувала нинішнього керівника Офісу президента Андрія Богдана."/>
  </head>
  <body>
    <article>
      <h1>Рябошапка заявив, що Порошенко переслідував Богдана</h1>
      <h2>Генеральний прокурор Руслан Рябошапка заявив, що колишня влада «певний час» переслідувала нинішнього керівника Офісу президента Андрія Богдана.</h2>
      <address>
        <time datetime="2019-11-05T19:35:00+00:00">05 Nov 2019, 19:35</time>
      </address>
      <p>Про це він розповів в інтерв'ю <a href="https://lb.ua/news/2019/11/05/441431_ruslan_ryaboshapka_suspilstvo.html">LB.ua.</a></p>
      <p>За його словами, відкрите в 2015 році кримінальне провадження проти Богдана може бути політично мотивоване.</p>
      <p>«Богдан був одним із тих, кого дуже не любив Петро Олексійович [Порошенко]. Навіть певний час переслідував. Я думаю, що тоді він міг би використати всі можливості, щоб тиснути на Богдана, в тому числі через це провадження», — сказав генпрокурор.</p>
      <p>На уточнююче питання, коли саме Богдана переслідували, Рябошапка відповів: «Коли він Корбана захищав. А потім того, чиє ім'я не можна називати вголос [Ігоря Коломойського]».</p>
      <p>За його словами, він не бачив у матеріалах справи підстав для вручення Богдану підозри та відмовляється переглядати провадження.</p>
      <p>«Якщо найближчим часом я підніматиму це провадження, то, очевидно, мене можуть звинуватити в тому, що намагатимусь вплинути на розслідування. Слідчий і прокурор — незалежні особи, нехай працюють. Будуть підстави — хай пред’являють підозру. Не я ж про неї повідомляю», — додав генпрокурор.</p>
      <p>Раніше в ЗМІ з’явилася інформація, що ГПУ розглядає питання вручення <a href="https://nv.ua/ukr/ukraine/politics/gpu-rozglyadaye-pitannya-vruchennya-pidozri-andriyu-bogdanu-novini-ukrajini-50049601.html">підозри главі Офісу президента Андрію Богдану</a>. Його підозрюють в порушенні закону під час роботи в Кабміні Миколи Азарова у 2012 році.</p>
      <p>На думку слідства, чинний глава Офісу президента сприяв винесенню судами рішень про незаконне стягнення з України 3,1 млрд гривень за держгарантіями корпорації Єдині енергетичні системи України перед Міністерством оборони Росії.</p>
    </article>
  </body>
</html>