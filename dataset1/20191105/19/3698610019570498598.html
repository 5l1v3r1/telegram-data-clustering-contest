<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/splata-podatkiv-zrosla-na-28-4-mlrd-grn-dps-328605_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T19:45:00+00:00"/>
    <meta property="og:title" content="Сплата податків зросла на 28,4 млрд грн — ДПС"/>
    <meta property="og:description" content="Частка податкових платежів від великого бізнесу за результатами 10 місяців склала 56%."/>
  </head>
  <body>
    <article>
      <h1>Сплата податків зросла на 28,4 млрд грн — ДПС</h1>
      <h2>Частка податкових платежів від великого бізнесу за результатами 10 місяців склала 56%.</h2>
      <address>
        <time datetime="2019-11-05T19:45:00+00:00">05 Nov 2019, 19:45</time>
      </address>
      <p>Платниками Офісу великих платників податків Державної податкової служби за 10 місяців 2019 року забезпечено <b><a href="https://dt.ua/UKRAINE/rada-hoche-zminiti-podatkoviy-kodeks-cherez-pereselenciv-328305_.html">збір платежів</a></b> до держбюджету в розмірі 278,7 млрд грн, що на 28,4 млрд грн більше, ніж за аналогічний період 2018 року.</p>
      <p>Про це повідомляє прес-служба Офісу великих платників податків ДПС.</p>
      <p>"Протягом січня — жовтня 2019 року платниками Офісу великих платників податків ДПС забезпечено збір платежів до Державного бюджету України в розмірі 278,7 млрд грн, а це на 28,4 млрд грн, або на 11,3% більше, ніж у минулому році за аналогічний період", — йдеться в повідомленні.</p>
      <p>Частка податкових платежів від великого бізнесу, що обслуговується Офісом, за результатами 10 місяців склала 56% від податкових платежів Державного бюджету по Україні. В тому числі податок на прибуток — 73,8%, податок на додану вартість — 56,1%, акцизний податок — 94,3%.</p>
      <p>У розрізі основних податків до держбюджету надійшло: податок на прибуток — 57,6 млрд грн, податок на додану вартість — 111,3 млрд грн, акцизний податок з вироблених товарів — 53,5 млрд грн.</p>
      <p>Детальніше про оподаткування читайте у статті Костянтина Швабія <b><a href="https://dt.ua/finances/hochu-plachu-ne-hochu-ne-plachu-322185_.html">"Хочу - плачу, не хочу - не плачу"</a></b> в тижневику "Дзеркало тижня. Україна".</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>