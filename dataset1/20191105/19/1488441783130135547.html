<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/05/far-sembrare-vostro-oneplus-piu-simile-un-pixel-tema-out-of-oxygen-substratum-foto-678586/"/>
    <meta property="og:site_name" content="AndroidWorld"/>
    <meta property="article:published_time" content="2019-11-05T19:44:15+00:00"/>
    <meta property="og:title" content="Ecco come far sembrare il vostro OnePlus più simile a un Pixel con il tema “Out of Oxygen” per Substratum (foto)"/>
    <meta property="og:description" content="L’interfaccia personalizzata creata da OnePlus per i suoi smartphone, OxygenOS, è una delle più apprezzate tra le tante in circolazione..."/>
  </head>
  <body>
    <article>
      <h1>Ecco come far sembrare il vostro OnePlus più simile a un Pixel con il tema “Out of Oxygen” per Substratum (foto)</h1>
      <address><time datetime="2019-11-05T19:44:15+00:00">05 Nov 2019, 19:44</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p>L’interfaccia personalizzata creata da <a href="https://www.androidworld.it/tag/oneplus/">OnePlus</a> per i suoi smartphone, <a href="https://www.androidworld.it/tag/oxygenos/">OxygenOS</a>, è <b>una delle più apprezzate tra le tante in circolazione nel reame <a href="https://www.androidworld.it/tag/android/">Android</a></b>. Prendendo ispirazione da un <a href="https://www.androidworld.it/tag/custom-rom/">custom ROM</a> molto popolare (fino a qualche tempo fa) come <a href="https://www.androidworld.it/tag/cyanogenmod/">CyanogenMod</a>, <b>propone un’esperienza molto vicina ad Android stock</b> aggiungendo però la possibilità di effettuare alcune personalizzazioni e nel tempo ha guadagnato in personalità, sviluppando una sua iconografia ormai riconoscibilissima.</p>
      <p>Tuttavia se avete uno smartphone OnePlus e volete provare a <b>renderlo più simile a un <a href="https://www.androidworld.it/tag/pixel-launcher/">Pixel</a></b>, oggi potete sfruttare il tema – dal nome davvero azzeccato – <b>“Out of Oxygen”</b>. Si tratta di un <b>modulo <a href="https://www.androidworld.it/tag/magisk/">Magisk</a> per Substratum</b>, uno dei migliori motori per la gestione dei temi, che potete scaricare dal Play Store e che richiede i permessi di <a href="https://www.androidworld.it/tag/root/">root</a>. Se volete provare, <a href="https://forum.xda-developers.com/oneplus-7-pro/themes/substratum-theme-materialize-oxygenos-t3997139">qui</a> trovate le istruzione per l’installazione.</p>
      <p>Tenete presente che il tema <b>supporta sia <a href="https://www.androidworld.it/tag/android-10/">Android 10</a> che <a href="https://www.androidworld.it/tag/android-pie/">Android Pie</a></b> anche se alcuni funzioni in quest’ultimo non siano accessibili. Lo sviluppatore del team <a href="https://www.androidworld.it/tag/xda/">XDA</a> che lo ha realizzato, ha effettuato i test su <a href="https://www.androidworld.it/tag/oneplus-5t/">OnePlus 5T</a>/<a href="https://www.androidworld.it/tag/oneplus-6/">6</a>/<a href="https://www.androidworld.it/tag/oneplus-7-pro/">7 Pro</a>, per cui dovrebbe funzionare senza problemi su uno dei dispositivi lanciati dall’azienda cinese negli ultimi anni (ma <b>non su quelli di tutti gli altri produttori</b>).</p>
      <p>Vi facciamo notare che, come sempre con Substratum, potete <b>personalizzare diversi aspetti dell’interfaccia scegliendo liberamente</b> su quali applicare il design simil-Pixel e su quali no. Al momento il tema comprende la UI di sistema, la status bar, il launcher OnePlus, le app Google, Google Assistant, WhatsApp e Telegram X.</p>
      <p>
        <a href="https://play.google.com/store/apps/details?id=projekt.substratum">Disponibile su Google Play</a>
      </p>
      <p>Via: <a href="https://www.xda-developers.com/oneplus-oxygenos-pixel-out-of-oxygen-substratum-theme/">XDA Developers</a></p>
    </article>
  </body>
</html>