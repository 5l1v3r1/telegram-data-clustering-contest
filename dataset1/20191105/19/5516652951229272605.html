<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425128/timh-kai-yperhfaneia-gia-ton-hrwa-ths-xalkhs-alexandro-diako"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-05T19:05:02+00:00"/>
    <meta property="og:title" content="Τιμή και υπερηφάνεια για τον ήρωα της Χάλκης, Αλέξανδρο Διάκο"/>
    <meta property="og:description" content="Στην επιμνημόσυνη δέηση που τελέστηκε για μια ακόμα χρονιά στη μνήμη του πρώτου πεσόντα αξιωματικού του Ελληνοϊταλικού πολέμου, στο χωριό της Ζούζουλης του Δήμου Νεστορίου Καστοριάς, εκπροσώπησε ο Δήμος Χάλκης, απ’ όπου άλλωστε καταγόταν ο ήρωας του 1940."/>
  </head>
  <body>
    <article>
      <h1>Τιμή και υπερηφάνεια για τον ήρωα της Χάλκης, Αλέξανδρο Διάκο</h1>
      <h2>Έγινε επιμνημόσυνη δέηση παρουσία του δημάρχου Άγγελου Φραγκάκη</h2>
      <address>
        <time datetime="2019-11-05T19:05:02+00:00">05 Nov 2019, 19:05</time>
      </address>
      <p>
        <b>Στην επιμνημόσυνη δέηση που τελέστηκε για μια ακόμα χρονιά στη μνήμη του πρώτου πεσόντα αξιωματικού του Ελληνοϊταλικού πολέμου, στο χωριό της Ζούζουλης του Δήμου Νεστορίου Καστοριάς, εκπροσώπησε ο Δήμος Χάλκης, απ’ όπου άλλωστε καταγόταν ο ήρωας του 1940.</b>
      </p>
      <p>Επικεφαλής της αντιπροσωπείας ήταν ο νέος δήμαρχος του νησιού κ. Άγγελος Φραγκάκης, ο οποίος συνεχίζει την εξαιρετική συνεργασία ανάμεσα στους δύο δήμους, η οποία επισφραγίστηκε με την αδελφοποίηση των δύο περιοχών, κατά τη διάρκεια της προηγούμενης αυτοδιοικητικής περιόδου, επί δημαρχίας του κ. Μιχάλη Πατρού.</p>
      <p>Ο Άγγελος Φραγκάκης, συνοδευόμενος από τον πρόεδρο του Δημοτικού Συμβουλίου Χάλκης κ. Δημήτρη Φραγκάκη και τον Δημοτικό Σύμβουλο κ. Γιάννη Χειμωνέττο, βρέθηκε την 1η Νοεμβρίου ανήμερα της συμπλήρωσης 79 ετών από τον θάνατό του, στον τάφο του Αλέξανδρου και κατέθεσε στεφάνι.</p>
      <p>Σε δήλωσή του ο δήμαρχος Χάλκης ανέφερε τα εξής: «Ύψιστη τιμή και υπερηφάνεια για τη Χάλκη μας η ετήσια επιμνημόσυνη δέηση για τον Χαλκίτη πρώτο Έλληνα αξιωματικό ο οποίος σκοτώθηκε ηρωικά μαχόμενος στα άγια χώματα της Πίνδου.</p>
      <p>Οι Ζουζουλιώτες κάτοικοι του Δήμου Νεστορίου με απόλυτο σεβασμό και αγάπη τιμούν ανελλιπώς κάθε χρόνο τον Αλέξανδρο Διάκο νιώθοντας ότι είναι ένα δικός του παιδί.</p>
      <p>Η εμβληματική ηρωική φυσιογνωμία του Χαλκίτη Υπολοχαγού Αλέξανδρου Διάκου και η κυριολεκτική θυσία του διδάσκεται στη Σχολή Ευελπίδων ως παράδειγμα πατριωτισμού».</p>
      <figure>
        <img src="https://www.rodiaki.gr/medias/2019/11/04/3b1b52a50aeeeac8b4fa4f908cfcbf52.jpg"/>
      </figure>
      <figure>
        <img src="https://www.rodiaki.gr/medias/2019/11/04/c525dbc54689a90abe49f66b4e6f0a24.jpg"/>
      </figure>
      <figure>
        <img src="https://www.rodiaki.gr/medias/2019/11/04/16bf352a9870a9f18a12903657cc3c0b.jpg"/>
      </figure>
      <figure>
        <img src="https://www.rodiaki.gr/medias/2019/11/04/121da243ffd05ad3432d566262497b00.jpg"/>
      </figure>
      <figure>
        <img src="https://www.rodiaki.gr/medias/2019/11/04/200981cbc3ebe1dbe863dda78a9aac10.jpg"/>
      </figure>
    </article>
  </body>
</html>