<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/masaker-na-poti-na-poroko-umorili-tri-mamice-in-sest-otrok-246013"/>
    <meta property="og:site_name" content="Slovenske novice"/>
    <meta property="article:published_time" content="2019-11-05T19:37:00+00:00"/>
    <meta property="og:title" content="Na poti na poroko umorili tri matere in šest otrok"/>
    <meta property="og:description" content="LA MORA – Dawne Ray Langford (43), Christine Marie Langford (31) in Rhonito Marie LeBaron (33) so ubili v La Mori v mehiški zvezni državi Sonora, poleg njih pa še šest otrok (med njimi celo..."/>
  </head>
  <body>
    <article>
      <h1>Na poti na poroko umorili tri matere in šest otrok</h1>
      <h2>Prišlo je do kartelnega spopada.</h2>
      <address><time datetime="2019-11-05T19:37:00+00:00">05 Nov 2019, 19:37</time> by <a rel="author">P. K.</a></address>
      <p>LA MORA – <b>Dawne Ray Langford </b>(43), <b>Christine Marie Langford</b> (31) in <b>Rhonito Marie LeBaron</b> (33) so ubili v La Mori v mehiški zvezni državi Sonora, poleg njih pa še šest otrok (med njimi celo Rhonitina šestmesečna dvojčka). Vsi so bili ameriški državljani, člani mormonske skupnosti, in so se vračali s poroke.<br/><br/>Med potjo so omenjeno deveterico napadli člani mamilarskega kartela in jim prerešetali osebna vozila, poroča <i>The Sun</i>. Eno je tudi zagorelo in ga je razneslo. O tem, kaj je bil razlog za tako grozovit zločin, ne poročajo.<br/><br/>Koliko je človeško življenje vredno v Mehiki, sicer najzgovorneje priča podatek, da so denimo v letu 2018 uradno (po podatkih mehiškega notranjega ministrstva) sprožili kar 33.341 preiskav umorov zaradi narkokartelnih obračunov.</p>
    </article>
  </body>
</html>