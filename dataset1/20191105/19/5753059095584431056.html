<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://roma.repubblica.it/cronaca/2019/11/05/news/iene_immondizia-240318803/"/>
    <meta property="og:site_name" content="Repubblica.it"/>
    <meta property="article:published_time" content="2019-11-05T19:15:00+00:00"/>
    <meta property="og:title" content="Rifiuti da buttare: i romani fanno la differenziata, ma l'Ama rimischia tutto"/>
    <meta property="og:description" content="La troupe delle Iene, in onda su Italia 1 alle 21,20, ha piazzato due telecamere all'interno del centro Ama di Campo Boario, a Testaccio. E ha documentato"/>
  </head>
  <body>
    <article>
      <h1>Rifiuti da buttare: i romani fanno la differenziata, ma l'Ama rimischia tutto</h1>
      <h2>La troupe delle Iene, in onda su Italia 1 alle 21,20, ha piazzato due telecamere all'interno del centro Ama di Campo Boario, a Testaccio. E ha documentato numerosi episodi in cui gli addetti dell'azienda comunale mescolano il cartone all'indifferenziato</h2>
      <address><time datetime="2019-11-05T19:15:00+00:00">05 Nov 2019, 19:15</time> by <a rel="author">CECILIA GENTILE</a></address>
      <p>Tutto mischiato. Carta e cartone nel compattatore dell'indifferenziato. Indifferenziato nel compattatore di plastica, carta e metallo.<br/><br/>La troupe delle Iene, il programma in onda su Italia 1 alle 21,20 ha piazzato due telecamere di fronte al compattatore dell'indifferenziato e a quello blu di carta, plastica e vetro all'interno del centro Ama di Campo Boario, a Testaccio, documentando ripetuti episodi di errato conferimento in un arco temporale di sei giorni. In altre parole: impossibile non prendere atto dell'evidenza.<br/><br/>Nei video si vedono i camion con carta e cartone arrivare e scaricare nel compattatore dell'indifferenziato. Poco dopo quel carico di carta e cartone viene sepolto da altro indifferenziato portato da un altro furgone. E cos√¨ via.<br/><br/>Si attende una reazione dei romani, proprio adesso che nelle loro case stanno arrivando le salatissime bollette della Tari.</p>
    </article>
  </body>
</html>