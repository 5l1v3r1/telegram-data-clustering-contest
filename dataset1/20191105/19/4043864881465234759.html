<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/5/7231099/"/>
    <meta property="og:site_name" content="Українська правда"/>
    <meta property="article:published_time" content="2019-11-05T19:08:49+00:00"/>
    <meta property="og:title" content="Зеленський увімкнув &quot;турборежим&quot; для Авакова"/>
    <meta property="og:description" content="Під час зустрічі з міністрами в Офісі президента президент Володимир Зеленський доручив міністру внутрішніх справ Арсену Авакову до кінця року спростити видачу водійського посвідчення та акредитацію закладів з підготовки водіїв."/>
  </head>
  <body>
    <article>
      <h1>Зеленський увімкнув "турборежим" для Авакова</h1>
      <address>
        <time datetime="2019-11-05T19:08:49+00:00">05 Nov 2019, 19:08</time>
      </address>
      <p>Під час зустрічі з міністрами в Офісі президента президент Володимир Зеленський доручив міністру внутрішніх справ Арсену Авакову до кінця року спростити видачу водійського посвідчення та акредитацію закладів з підготовки водіїв.</p>
      <p><b>Джерело:</b> <a href="https://www.president.gov.ua/news/minoboroni-maye-stvoriti-vijskovu-policiyu-ta-vprovaditi-sis-58205">пресслужба Офісу президента</a></p>
      <p><b>Дослівно:</b> "Глава держави поставив завдання міністру внутрішніх справ Арсену Авакову до кінця року вдосконалити процедури видачі посвідчень водія, а також спростити процедури акредитації закладів, що здійснюють підготовку та підвищення кваліфікації водіїв".</p>
      <p><b>Що було раніше:</b> 10 жовтня Зеленський заявив, що старим міністрам – Арсену Авакову і Оксані Маркаровій – дав час, щоб показати результат, <a href="https://www.pravda.com.ua/news/2019/10/10/7228674/">лише до нового року</a>.</p>
      <p>З 19 жовтня набула чинності постанова Кабінету міністрів, направлена саме на вирішення проблем, про які йдеться в дорученні Зеленського Авакову.</p>
      <p><a href="https://www.pravda.com.ua/news/2019/10/22/7229733/">Нововведення</a> стосуються процедури підготовки водіїв та акредитації автошкіл. </p>
      <p>Крім того, 23 жовтня уряд <a href="https://www.pravda.com.ua/news/2019/10/23/7229864/">прийняв постанову</a> про впровадження електронного посвідчення водія та свідоцтва про реєстрацію транспортного засобу, а також підтримав проєкт закону про спрощення присвоєння та видачі номерних знаків.</p>
      <p>
        <b>Читайте також: </b>
        <a href="https://www.pravda.com.ua/articles/2019/10/9/7228610/">
          <b>
            <i>Постійно тимчасовий. Як Аваков всидів у кріслі міністра при Зеленському</i>
          </b>
        </a>
      </p>
      <footer>Українська правда</footer>
      <related>
        <a href="https://www.eurointegration.com.ua/articles/2019/11/5/7102655/"/>
        <a href="https://www.pravda.com.ua/news/2019/11/4/7230992/"/>
        <a href="https://www.pravda.com.ua/news/2019/10/29/7230377/"/>
      </related>
    </article>
  </body>
</html>