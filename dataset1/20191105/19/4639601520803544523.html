<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/05/vimatv/g-vlaxos-kai-m-syntyxakis-sto-one-channel-gia-novartis-proanakritiki-kai-anaptyksiako-nomo/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-05T19:04:59+00:00"/>
    <meta property="og:title" content="Γ. Βλάχος και Μ. Συντυχάκης στο One Channel για Novartis, προανακριτική και αναπτυξιακό νόμο"/>
    <meta property="og:description" content="Οι εξελίξεις στην Προανακριτική Επιτροπή για τον Δημήτρη Παπαγγελόπουλο και ο νέος αναπτυξιακός νόμος της κυβέρνησης, βρέθηκαν στο επίκεντρο της πολιτικής αντιπαράθεσης μεταξύ των βουλευτών, Γιώργου Βλάχου (ΝΔ) και Μανώλη Συντυχάκη (ΚΚΕ), στην εκπομπή One Direct."/>
  </head>
  <body>
    <article>
      <h1>Γ. Βλάχος και Μ. Συντυχάκης στο One Channel για Novartis, προανακριτική και αναπτυξιακό νόμο</h1>
      <h2>Οι εξελίξεις στην Προανακριτική Επιτροπή για τον Δημήτρη Παπαγγελόπουλο και ο νέος αναπτυξιακός νόμος της κυβέρνησης, βρέθηκαν στο επίκεντρο της πολιτικής αντιπαράθεσης μεταξύ των βουλευτών, Γιώργου Βλάχου (ΝΔ) και Μανώλη Συντυχάκη (ΚΚΕ), στην εκπομπή One Direct.</h2>
      <address><time datetime="2019-11-05T19:04:59+00:00">05 Nov 2019, 19:04</time> by <a rel="author">ΤοΒΗΜΑ Team</a></address>
      <p>Οι εξελίξεις στην Προανακριτική Επιτροπή για τον Δημήτρη Παπαγγελόπουλο και ο νέος αναπτυξιακός νόμος της κυβέρνησης, βρέθηκαν στο επίκεντρο της πολιτικής αντιπαράθεσης μεταξύ των βουλευτών, Γιώργου Βλάχου (ΝΔ) και Μανώλη Συντυχάκη (ΚΚΕ), στην εκπομπή One Direct.</p>
      <p>«Η Επιτροπή αποφάσισε ότι δύο πρόσωπα που έχουν εμπλακεί και μιλούν πολύ για την υπόθεση Novartis, δεν θα έπρεπε να συμμετέχουν στη διαδικασία. 40 νομικούς έχει ο ΣΥΡΙΖΑ στην κοινοβουλευτική του ομάδα και επιμένει στα δύο αυτά πρόσωπα. Πρόκειται για τεχνάσματα. Ας αφήσουν τη διαδικασία να προχωρήσει, ο κόσμος περιμένει αποτελέσματα» σημειώνει ο κ. Βλάχος.</p>
      <p>
        <a href="https://www.in.gr/2019/11/06/greece/kypros-perielouse-oksy-tin-proin-gynaika-tou-paleyei-gia-tin-zoi-tis/">Κύπρος : Περιέλουσε με οξύ την πρώην γυναίκα του – Παλεύει για την ζωή της</a>
      </p>
      <p>«Ας προχωρήσει η Προανακριτική να δούμε τι θα προκύψει και όλα είναι ανοιχτά» επισημαίνει.</p>
      <p>Από την πλευρά του, ο κ. Συντυχάκης, χαρακτηρίζει σκάνδαλο την υπόθεση Novartis και εστιάζει στην ευρύτερη, κατ’ αυτόν, εικόνα της υπόθεσης.</p>
      <p>«Είναι σκάνδαλο. Αλλά το κορυφαίο σκάνδαλο των σκανδάλων είναι η εμπορευματοποίηση της υγείας και οι υπερτιμολογήσεις. Το ακριβό φάρμακο, που είναι απλησίαστο για εργαζόμενους και συνταξιούχους. Η υπόθεση Novartis αφορά σύγκρουση αμερικανικών και ευρωπαϊκών συμφερόντων φαρμακοβιομηχανίες» αναφέρει.</p>
      <p>Σχετικά με την Προανακριτική και την εξαίρεση που επιβλήθηκε σε δύο μέλη του ΣΥΡΙΖΑ, κάνει λόγο για «δικαίωμα της κάθε κοινοβουλευτικής επιτροπής να ορίζει ποιοι θα την εκπροσωπούν».</p>
      <p>Σχετικά με τον Αναπτυξιακό νόμο, ο κ. Βλάχος σημειώνει την ανάγκη να λειτουργήσει στην πράξη ο συνδικαλιστικός νόμος, ενώ διευκρινίζει το ζήτημα των συλλογικών συμβάσεων.</p>
      <p>«Δεν τις καταργήσαμε. Απλώς δόθηκε η δυνατότητα, όταν κάποιες επιχειρήσεις έχουν πιστοποιημένα οικονομικά προβλήματα, να μπορούν να συμφωνήσουν σε ένα πλαφόν μισθοδοσίας και όρων λειτουργίας της επιχείρησης με τους εργαζομένους. Εφόσον θέλουν φυσικά» υποστηρίζει. Τονίζει μάλιστα πως «υπάρχουν περιπτώσεις που ο εργαζόμενος είναι πολύ πιο δυνατός διαπραγματευτικά από τους εργοδότες του».</p>
      <p>«Το ΠΑΜΕ είναι συνεπές στους στόχους και στους αγώνες του. Όταν όλοι λακίζουν από τις συνδικαλιστικές μαφίες στο εργατικό συνδικαλιστικό κίνημα, το ΠΑΜΕ κρατάει ζωντανή τη δάδα και διεκδικεί όσα αφαίρεσαν από τους εργαζόμενους. Αγώνες έκανε επί ΣΥΡΙΖΑ, αγώνες έκανε και επί Νέας Δημοκρατίας» λέει ο βουλευτής του ΚΚΕ. Κατηγορεί ΝΔ και ΣΥΡΙΖΑ ότι «συναγελάζονταν κατά την ψήφιση του Αναπτυξιακού» και πως αμφοτέρω «υπηρετούν τις πολιτικές του μεγάλου κεφαλαίου και του μνημονίου. Δεν έχουν σχέση με τα συμφέροντα των εργαζομένων».</p>
      <figure>
        <iframe src="https://www.youtube.com/embed/ubWeS-fD7E0" width="640" height="360" data-service="Youtube" scrolling="no"/>
      </figure>
      <p>
        <b>Πηγή: <a href="https://youtu.be/ubWeS-fD7E0">onetv.gr</a></b>
      </p>
      <p>
        <a href="https://www.tovima.gr/2019/11/06/society/ktimatologio-kalokairi-ta-prostima-gia-tis-liksiprothesmes-diloseis-idioktisias/">Κτηματολόγιο : Καλοκαίρι τα πρόστιμα για τις ληξιπρόθεσμες δηλώσεις</a>
      </p>
    </article>
  </body>
</html>