<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1977686/%D8%A8%D8%B1%DB%8C%D8%AA%D8%A7%D9%86%DB%8C%D8%A7-%DA%A9%D8%A7%D9%87%D8%B4-%D8%AA%D8%B9%D9%87%D8%AF%D8%A7%D8%AA-%D9%87%D8%B3%D8%AA%D9%87%E2%80%8C%D8%A7%DB%8C-%D8%A7%DB%8C%D8%B1%D8%A7%D9%86-%D8%AA%D9%87%D8%AF%DB%8C%D8%AF%DB%8C-%D8%B9%D9%84%DB%8C%D9%87-%D8%A7%D9%85%D9%86%DB%8C%D8%AA-%D9%85%D9%84%DB%8C-%D9%85%D8%A7%D8%B3%D8%AA"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-05T19:15:00+00:00"/>
    <meta property="og:title" content="بریتانیا: کاهش تعهدات هسته‌ای ایران تهدیدی علیه امنیت ملی ماست"/>
    <meta property="og:description" content="اقدام ایران برای برداشتن گام چهارم کاهش تعهدات هسته‌ای با واکنش بریتانیا نیز مواجه شد و دومینیک راب وزیر خارجه این کشور گفت: «اقدام اخیر ایران مغایر با توافق هسته‌ای است و یک تهدیدی علیه امنیت ملی ما است.» به گزارش الشرق الاوسط، راب از ایران خواست تا"/>
  </head>
  <body>
    <article>
      <h1>بریتانیا: کاهش تعهدات هسته‌ای ایران تهدیدی علیه امنیت ملی ماست</h1>
      <address>
        <time datetime="2019-11-05T19:15:00+00:00">05 Nov 2019, 19:15</time>
      </address>
      <p>اقدام ایران برای برداشتن گام چهارم کاهش تعهدات هسته‌ای با واکنش بریتانیا نیز مواجه شد و دومینیک راب وزیر خارجه این کشور گفت: «اقدام اخیر ایران مغایر با توافق هسته‌ای است و یک تهدیدی علیه امنیت ملی ما است.»<br/><br/>به گزارش الشرق الاوسط، راب از ایران خواست تا «به تعهدات خود پایبند بماند».<br/><br/>وی در ادامه افزود: ما می‌خواهیم از طریق گفت‌وگوهای سازنده جهانی راهی برای پیش‌رو بیابیم اما ایران باید به تعهدات خود پایبند بماند و یه پایبندی کامل خود به توافق هسته‌ای بازگردد.<br/><br/>حسن روحانی، رئیس‌جمهوری اسلامی ایران در مراسم افتتاح کارخانه نوآوری از آغاز گام چهارم کاهش تعهدات هسته‌ای ایران خبر داد.<br/><br/>روحانی روز سه‌شنبه ۱۴ آبان گفت: «از فردا به سانتریفیوژهای مستقر در فردو گاز تزریق می‌کنیم.»<br/><br/>پیش از این کشورهای اروپایی و روسیه امروز سه‌شنبه در واکنش به گام تازه ایران در جهت کاهش تعهد به توافق هسته‌ای، ایران را به نقض مفاد این توافق متهم کردند و خواستار پایبندی تهران به برجام شدند.<br/><br/>کمیسیون اروپا نیز در واکنش به گام جدید تهران برای خروج از برجام اعلام کرد که از حفظ این توافق بیش از پیش دشوار به نظر می‌رسد.<br/><br/>کشورهای اروپایی پیش از این به ایران هشدار داده بودند که در صورت ادامه روند کاهش تعهدات هسته‌ایش مجبور به خروج از برجام خواهند بود.<br/><br/>اتحادیه اروپا در واکنش به این اقدام ایران را فرا خواند که به تعهدات خود در قبال برجام پایبند بماند.<br/><br/>مایا کوچیانچک سخنگوی فدریکو موگرینی، هماهنگ‌کننده سیاست خارجی اروپا در واکنش به اقدام تازه ایران به راه‌اندازی سانتریفیوژهای جدید از ایران خواست که تصمیم خود را پس گرفته و به تعهداتش در قبال برجام وفادار بماند.</p>
    </article>
  </body>
</html>