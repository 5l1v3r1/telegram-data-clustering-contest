<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/05/impichment-trampa-opublikuvani-svidchennya-volkera-ta-sondlend/"/>
    <meta property="og:site_name" content="Рубрика"/>
    <meta property="article:published_time" content="2019-11-05T19:54:48+00:00"/>
    <meta property="og:title" content="Імпічмент Трампа: опублікувані свідчення Волкера та Сондленда"/>
    <meta property="og:description" content="Конгрес США оприлюднив свідчення двох з так званих «трьох аміго» у справі про імпічмент президента США Дональда Трампа. Про це повідомляє CNN. Свідки заявляли, що екс-спецпредставник США в Україні Курт Волкер, посол США в ЄС Гордон Сондленд і міністр енергетики Рік Перрі втрьох відповідали за неофіційні канали зв’язку з Україною. Раніше була оприлюднена стенограма свідчень […]"/>
  </head>
  <body>
    <article>
      <h1>Імпічмент Трампа: опублікувані свідчення Волкера та Сондленда</h1>
      <address><time datetime="2019-11-05T19:54:48+00:00">05 Nov 2019, 19:54</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/16-1-620x420-c-1.jpg"/>
      </figure>
      <p>
        <b>
          <b>Конгрес США оприлюднив свідчення двох з так званих «трьох аміго» у справі про імпічмент президента США Дональда Трампа.</b>
        </b>
      </p>
      <p>Про це повідомляє <a href="https://edition.cnn.com/politics/live-news/impeachment-inquiry-11-05-2019/index.html">CNN</a>.</p>
      <p>Свідки заявляли, що екс-спецпредставник США в Україні Курт Волкер, посол США в ЄС Гордон Сондленд і міністр енергетики Рік Перрі втрьох відповідали за неофіційні канали зв’язку з Україною.</p>
      <p>Раніше була <a href="https://rubryka.com/2019/11/04/u-ssha-oprylyudnyly-pershi-svidchennya-u-spravi-pro-impichment-trampa/">оприлюднена стенограма свідчень експосла США в Україні Марі Йованович та колишнього радника держсекретаря Майка Помпео Майкла Маккінлі.</a></p>
      <p>Раніше повідомлялося, що<a href="https://rubryka.com/2019/11/03/impichment-trampa-informator-gotovyj-vidpovisty-na-pytannya-respublikantsiv/"> інформатор розмови Трампа і Зеленського готовий відповісти на питання республіканців.</a></p>
      <p>У скарзі інформатора стверджується, що Трамп підштовхував Зеленського до розслідування проти колишнього віцепрезидента Джо Байдена і його сина Хантера.</p>
      <p>Конвей заявила у відповідь на питання про утримання допомоги Україні, що з точки зору президента не йшлося про “послугу за послугу”.</p>
      <p><b>“Президент Трамп ніколи не говорив українському президенту: “зробіть це, і ви отримаєте свою допомогу”. Такого просто не було”</b> – сказала вона.</p>
      <p>“Я впевнена в тому, що Україна має цю допомогу і використовує її прямо зараз. Саме через цього президента у них вона є” – підкреслила Конвей.</p>
      <p>Разом з тим, вона зазначила, що не знає, чи утримувалася допомога Україні і як довго це тривало.</p>
      <p>Кілька співробітників адміністрації Трампа у національній розвідці та дипломатичному корпусі заявили слідчим Палати представників, що Трамп тимчасово утримував гроші, виділені на допомогу Києву в боротьбі з проросійськими сепаратистами на сході країни в спробі посилити тиск на Україну, з тим щоб вона відкрила розслідування, які могли б допомогти йому в його політичній боротьбі.</p>
      <p>Раніше <a href="https://rubryka.com/2019/11/03/tramp-hoche-bachyty-informatora-shhodo-rozmovy-iz-zelenskym-ta-zaklykav-togo-ob-yavytysya/">Трамп заявив, що хоче бачити інформатора щодо розмови із Зеленським та закликав того “об’явитися”.</a></p>
      <p>
        <a href="https://rubryka.com/2019/11/02/u-bilomu-domi-zayavyly-shho-gotovi-do-impichmentu/">Нагадаємо, в Білому домі заявили, що готові до імпічменту.</a>
      </p>
    </article>
  </body>
</html>