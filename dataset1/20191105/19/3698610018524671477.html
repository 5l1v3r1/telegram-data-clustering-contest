<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/boris-filatov-osnovniy-naglyadach-ce-zakon-a-ne-prefekt-328600_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T19:06:00+00:00"/>
    <meta property="og:title" content="Борис Філатов: &quot;Основний наглядач — це закон, а не префект&quot;"/>
    <meta property="og:description" content="Неможливо до кожного приставити префекта, до нього — аудитора, до аудитора — людину з палицею, а до останньої — розстрільну команду"/>
  </head>
  <body>
    <article>
      <h1>Борис Філатов: "Основний наглядач — це закон, а не префект"</h1>
      <h2>Неможливо до кожного приставити префекта, до нього — аудитора, до аудитора — людину з палицею, а до останньої — розстрільну команду</h2>
      <address>
        <time datetime="2019-11-05T19:06:00+00:00">05 Nov 2019, 19:06</time>
      </address>
      <p>То що ж сьогодні відбувається в одному з найбільших міст України? Навіщо мерові Дніпра власна озброєна поліція? Чому децентралізація з грішми, але без повноважень не працюватиме? Звідки візьмуться незаангажовані префекти? В якій точці закінчується діалог мера з громадою і починаються провокації опонентів? Хто сьогодні впливає на рішення Філатова? На що він готовий ради захисту свого майбутнього в Дніпрі? Про це і не тільки Борис Філатов розповідає в своєму інтерв'ю <a href="https://dt.ua/">DT.UA.</a></p>
      <p>Завершення децентралізації, передбачає введення інституту префектів. Який, від імені держави, буде стежити за законністю рішень, які приймає місто.</p>
      <p>"Для цього є правоохоронні органи й суди, — говорить Філатов. — Давайте ще придумаємо опричника або "смотрящого" якогось… Є чинне законодавство, згідно з яким можна оскаржити будь-яке незаконне рішення міської влади. Ось у Києві суд узяв і скасував рішення місцевої влади про заборону продавати алкоголь після 23:00. Але тут, до речі, треба розбиратися. Хтось порушує підприємницькі права. А хтось — права нації на оздоровлення. До чого я веду? До того, що я не думаю, що в містах мають бути наглядачі. Основний наглядач — це закон".</p>
      <figure>
        <iframe src="https://www.youtube.com/embed/X_DRMv8-ppo" width="640" height="360" data-service="Youtube" scrolling="no"/>
      </figure>
      <p>"Хіба є гарантії, що префект не буде "спостерігати" зсередини? Що в нього не виникне спокуса? Насправді це велика, складна проблема, яку неможливо вирішити одним клацанням пальця. Неможливо до кожного приставити префекта, до нього — аудитора, до аудитора — людину з палицею, а до останньої — розстрільну команду. Штучно придуманий інститут префектів — не вихід. До того ж де гарантії, що префект не почне відверто зловживати? Ось не сподобався йому популярний мер із високим рейтингом. І він почне його закидати заборонними розпорядженнями. Цькувати, точніше", — завершив Борис Філатов.</p>
      <p>Раніше мер Дніпра заявив, що <a href="https://dt.ua/UKRAINE/mer-dnipra-zayavlyaye-scho-mistam-potribna-vlasna-municipalna-policiya-328386_.html">містам потрібна власна муніціпальна поліція.</a></p>
      <p>Мер Дніпра впевнений у тому, що<a href="https://dt.ua/UKRAINE/boris-filatov-gromadi-mayut-otrimuvati-sviy-vidsotok-vid-licenzuvannya-gralnogo-biznesu-328324_.html"> громади мають отримувати свій відсоток від ліцензування грального бізнесу.</a></p>
      <p>Також Борис Філатов наголошує, що <a href="https://dt.ua/UKRAINE/boris-filatov-misceve-samovryaduvannya-ce-ne-vertikal-vladi-ne-mozhe-buti-svoyih-meriv-328130_.html">місцеве самоврядування — це не вертикаль влади.</a></p>
      <p>Детальніше читайте в матеріалі Інни Ведерникової <a href="https://dt.ua/interview/boris-filatov-mist-327927_.html">"Борис Філатов. Міст" </a>Дзеркало тижня. Україна".</p>
      <p>Повну відеоверсію інтерв'ю із Борисом Філатовим дивіться <a href="https://kalendar.zn.ua/uk/boris-filatov-2/">тут</a></p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>