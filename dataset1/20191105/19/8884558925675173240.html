<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/2019/11/05/v-novi-stevilki-primorskih-novic-preberite"/>
    <meta property="og:site_name" content="Primorske novice"/>
    <meta property="article:published_time" content="2019-11-05T19:53:19+00:00"/>
    <meta property="og:title" content="V novi številki Primorskih novic preberite"/>
    <meta property="og:description" content="Končala se je še druga obravnava tožbe, ki jo jenekdanja žena Roberta Časarja Ksenija Sedmak vložila proti Luki Koper. Vztraja, da je v hišo v Portorožu vlagala svoj denar in prihranke, kar je na sodišču potrdil tudi Časar. Na sodišču je med drugim povedal, zakaj je bil umik v Dominikansko republiko napaka."/>
  </head>
  <body>
    <article>
      <h1>V novi številki Primorskih novic preberite</h1>
      <address><time datetime="2019-11-05T19:53:19+00:00">05 Nov 2019, 19:53</time> by <a rel="author">Spletno uredništvo</a></address>
      <p>
        <b>Končala se je še druga obravnava tožbe, ki jo jenekdanja žena Roberta Časarja Ksenija Sedmak vložila proti Luki Koper. Vztraja, da je v hišo v Portorožu vlagala svoj denar in prihranke, kar je na sodišču potrdil tudi Časar. Na sodišču je med drugim povedal, zakaj je bil umik v Dominikansko republiko napaka.</b>
      </p>
      <figure>
        <img src="https://static.primorske.si/foto/highres/gnweb/718554_254-casar-hisa.jpg"/>
        <figcaption>Časarjeva nekdanja žena v tožbi proti Luki vztraja, da je v hišo v Portorožu vlagala svoj denar in prihranke. Foto: Danijel Cek</figcaption>
      </figure>
      <h3>Občina Izola v nakup Male opreme?</h3>
      <p>Na jutrišnji javni dražbi nekdanjega premočenja propadlega Primorja bo sodelovala tudi Občina Izola, ki ima predkupno pravico za zemljišče nekdanje tovarne Mala oprema. Ponudili ga bodo po izklicni ceni 380.000 evrov.</p>
      <h3>Dogodki na šoli povzročili razkol v italijanski skupnosti</h3>
      <p>Tik preden je svet javnega zavoda OŠ Dante Alighieri sredi oktobra razrešil dolgoletno ravnateljico Simono Angelini, so v izolskem CAN zamenjali Teuro Raschini, ki je sedela v svetu šole. Zatem so odstopili štirje od devetih članov sveta italijanske skupnosti ...</p>
      <h3>Brez lovilnih mrež pešpot ostaja nevarna</h3>
      <p>S klifa je na priljubljeno pešpot med Piranom in Fieso ob zadnjem deževju znova padlo kamenje, kljub sanaciji, med katero so delavci letos poleti s klifa očistili velike skale. Zgodba se bo ponovila, pravijo pristojni, rešitev pa bi prinesle le lovilne mreže.</p>
      <h3>Stotnija pod eno streho, a se ne čuti krivega</h3>
      <p>Na koprskem sodišču se je začelo sojenje zaradi fiktivnih začasnih prijav in lažnih zaposlitev. “Ne čutim se krivega,” pravi <b>Miroslav Čeklić</b> iz Gračišča, ki je na svojem domačem naslovu pred leti fiktivno prijavil na desetine Italijanov. Očitke tožilstva zanika tudi <b>Živko Šokčević</b>, ki naj bi z Italijani sklepal fiktivne pogodbe o zaposlitvi.</p>
      <h3>Prašiče so iz plamenov rešili, hleva pa ne</h3>
      <p>“Srečo smo imeli, da je hidrantno omrežje zdržalo in da ni bilo močne burje ali vetra, sicer bi imeli res obsežno katastrofo,” je o požaru v Veliki Pristavi povedal vodja gašenja <b>Tadej Smrdel</b>. Plameni so uničili 300 kvadratnih metrov veliko stavbo, iz katere so rešili osem prašičev, v ognju pa so končali številni stroji.</p>
      <h3>Podjetja bi se selila v Kromberk</h3>
      <p>Dvanajst podjetij bi se selilo v načrtovano poslovno cono Kromberk vzhod, je pokazal javni poziv mestne občine. “Z odzivom smo zadovoljni, celo prijetno presenečeni,” pravi podžupan Sašo Kogovšek. Na občini upajo, da bodo čim prej pridobili denar EU za gradnjo komunalne infrastrukture.</p>
      <h3>Kako varno domov z žura, kjer ni javnih prevozov</h3>
      <p>Kako se na Krasu in širše, kjer ponoči ni javnih prevozov, mladi - varno ali ne - vozijo z žurov domov, je bila tema posveta o prometni varnosti in uporabi alkohola med mladimi, ki so ga pripravili v Sežani, kjer so med drugim izpostavili, da so prometne nesreče najpogostejši vzrok smrti mladih med 15. in 24. letom starosti.</p>
      <h3>Izglasovali so 28 projektov</h3>
      <p>Postojnski občani so v okviru participatornega proračuna Moja občina v nedeljo izglasovali 28 projektov, skupno vrednih blizu 200.000 evrov, ki jih bo občina uvrstila v proračuna za leti 2020 in 2021. Na glasovanje je šlo 53 od skupno 122 predlogov občanov. Največ jih je izviselo v mestu. Udeležba je bila šestodstotna.</p>
      <h3>Vodstvo reprezentance upa, da bo v Istri zavel nov veter</h3>
      <p>Po svetlem septembru in črnem oktobru je pred slovensko reprezentanco zadnja akcija v kvalifikacijah za evropsko prvenstvo. November bržkone ne bo pomenil prelomnice v tem ciklu, lahko pa bi nakazal razširjen nabor rešitev za prihodnost. To upa tudi selektor <b>Matjaž Kek</b>, ki je objavil seznam nogometašev za dvoboja z Latvijo in Poljsko.</p>
      <h3>Ko se združita slovenska in ruska kultura</h3>
      <p>Tretja letošnja predstava SNG Nova Gorica nosi naslov Ôs, podnaslov eksperimentalne predstave pa je Sanje v žanru metafizičnega solipsizma po motivih Milorada Pavića. Gre za predstavo na meji sanjskosti v koprodukciji z ruskim gledališčem Teatr Osobnjak iz Sankt Peterburga v režiji Alekseja Obrazcova. Krstna uprizoritev bo na novogoriškem malem odru jutri in v četrtek ob 20. uri.</p>
    </article>
  </body>
</html>