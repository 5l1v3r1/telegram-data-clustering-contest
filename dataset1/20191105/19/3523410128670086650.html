<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638391/%D8%A7%DB%8C%D8%B1%D8%A7%D9%86-%DA%AF%D8%A7%D8%B2%D8%AF%D9%87%DB%8C-%D8%A8%D9%87-%D8%B3%D8%A7%D9%86%D8%AA%D8%B1%DB%8C%D9%81%DB%8C%D9%88%DA%98%D9%87%D8%A7-%D8%AF%D8%B1-%D9%81%D8%B1%D8%AF%D9%88-%D8%B1%D8%A7-%D8%A8%D9%87-%D8%A7%D8%B7%D9%84%D8%A7%D8%B9-%D8%A2%DA%98%D8%A7%D9%86%D8%B3-%D8%B1%D8%B3%D8%A7%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T19:22:00+00:00"/>
    <meta property="og:title" content="ایران گازدهی به سانتریفیوژها در فردو را به اطلاع آژانس رساند"/>
    <meta property="og:description" content="نماینده ایران در سازمان‌های بین‌المللی مستقر در وین طی نامه‌ای رسمی گام چهارم کاهش تعهدات هسته‌ای ایران را به اطلاع آژانس بین‌المللی انرژی اتمی رساند."/>
  </head>
  <body>
    <article>
      <h1>
        <a href="https://www.bultannews.com/fa/news/638391/%D8%A7%DB%8C%D8%B1%D8%A7%D9%86-%DA%AF%D8%A7%D8%B2%D8%AF%D9%87%DB%8C-%D8%A8%D9%87-%D8%B3%D8%A7%D9%86%D8%AA%D8%B1%DB%8C%D9%81%DB%8C%D9%88%DA%98%D9%87%D8%A7-%D8%AF%D8%B1-%D9%81%D8%B1%D8%AF%D9%88-%D8%B1%D8%A7-%D8%A8%D9%87-%D8%A7%D8%B7%D9%84%D8%A7%D8%B9-%D8%A2%DA%98%D8%A7%D9%86%D8%B3-%D8%B1%D8%B3%D8%A7%D9%86%D8%AF">ایران گازدهی به سانتریفیوژها در فردو را به اطلاع آژانس رساند</a>
      </h1>
      <h2>نماینده ایران در سازمان‌های بین‌المللی مستقر در وین طی نامه‌ای رسمی گام چهارم کاهش تعهدات هسته‌ای ایران را به اطلاع آژانس بین‌المللی انرژی اتمی رساند.</h2>
      <address><time datetime="2019-11-05T19:22:00+00:00">05 Nov 2019, 19:22</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «<b>کاظم غریب‌آبادی</b>» نماینده جمهوری اسلامی ایران در سازمان‌های بین‌المللی مستقر در وین روز سه‌شنبه با ارسال نامه‌ای به <b>آژانس بین‌المللی انرژی اتمی</b> آغاز گازدهی به <b>سانتریفیوژها</b> در  تأسیسات هسته‌ای فردو را رسماً به این نهاد بین‌المللی اطلاع داد.</p>
      <p>نماینده جمهوری اسلامی ایران در سازمان‌های بین‌المللی مستقر در وین طی پیامی در توئیتر اعلام کرد: «پس از اعلام و دستور رئیس‌جمهور حسن روحانی به سازمان انرژی اتمی ایران برای آغاز گازدهی [به سانتریفیوژها] در فردو، نامه‌ای رسمی به آژانس بین‌المللی انرژی اتمی ارسال و طی آن به آژانس اعلام شد که تزریق گاز UF6 به سانتریفیوژها در فردو از فردا آغاز خواهد شد.»</p>
      <p>در پی کوتاهی‌های مداوم طرف‌های اروپایی برجام به اجرای تعهدات خود در قبال ایران در چارچوب این توافق چندجانبه، حسن روحانی رئیس‌جمهور ایران امروز سه‌شنبه 14 آبان دستور آغاز گام چهارم از تعدیل تعهدات هسته‌ای ایران را صادر کرد.</p>
      <p>در چارچوب گام چهارم کاهش تعهدات برجامی ایرن، گازدهی به سانتریفیوژها در تأسیسات هسته‌ای فردو از فردا آغاز خواهد شد.</p>
      <p>انتهای پیام/.</p>
    </article>
  </body>
</html>