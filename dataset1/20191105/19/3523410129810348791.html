<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638395/%D8%A7%DA%AF%D8%B1-%DA%AF%D8%B2%DB%8C%D9%86%D9%87-%D8%B3%DB%8C%D8%A7%D8%B3%DB%8C-%D8%AF%D8%B1-%D8%A7%D8%AF%D9%84%D8%A8-%D8%AC%D9%88%D8%A7%D8%A8-%D9%86%D8%AF%D9%87%D8%AF-%DA%AF%D8%B2%DB%8C%D9%86%D9%87-%D9%86%D8%B8%D8%A7%D9%85%DB%8C-%D8%AF%D8%B1-%D9%BE%DB%8C%D8%B4-%D9%85%DB%8C%E2%80%8C%DA%AF%DB%8C%D8%B1%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T19:31:00+00:00"/>
    <meta property="og:title" content="اگر گزینه سیاسی در ادلب جواب ندهد، گزینه نظامی در پیش می‌گیریم"/>
    <meta property="og:description" content="رئیس‌جمهور سوریه درباره ادلب گفت که اگر راه‌حل سیاسی برای اخراج تروریست‌ها از استان یاد شده نتیجه‌ای نداشته باشد، به گزینه نظامی روی خواهیم آورد."/>
  </head>
  <body>
    <article>
      <h1>
        <a href="https://www.bultannews.com/fa/news/638395/%D8%A7%DA%AF%D8%B1-%DA%AF%D8%B2%DB%8C%D9%86%D9%87-%D8%B3%DB%8C%D8%A7%D8%B3%DB%8C-%D8%AF%D8%B1-%D8%A7%D8%AF%D9%84%D8%A8-%D8%AC%D9%88%D8%A7%D8%A8-%D9%86%D8%AF%D9%87%D8%AF-%DA%AF%D8%B2%DB%8C%D9%86%D9%87-%D9%86%D8%B8%D8%A7%D9%85%DB%8C-%D8%AF%D8%B1-%D9%BE%DB%8C%D8%B4-%D9%85%DB%8C%E2%80%8C%DA%AF%DB%8C%D8%B1%DB%8C%D9%85">اگر گزینه سیاسی در ادلب جواب ندهد، گزینه نظامی در پیش می‌گیریم</a>
      </h1>
      <h2>رئیس‌جمهور سوریه درباره ادلب گفت که اگر راه‌حل سیاسی برای اخراج تروریست‌ها از استان یاد شده نتیجه‌ای نداشته باشد، به گزینه نظامی روی خواهیم آورد.</h2>
      <address><time datetime="2019-11-05T19:31:00+00:00">05 Nov 2019, 19:31</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «<b>بشار اسد</b>» رئیس‌جمهور سوریه پس از پیشروی نیروهای ارتش در شمال این کشور و تحت کنترل گرفتن اکثر مناطق آن، گفت که اگر گزینه سیاسی برای اخراج <b>تروریست‌ها</b> از استان «<b>ادلب</b>» (شمال) جواب ندهد، دمشق گزینه نظامی را در پیش خواهد گرفت.</p>
      <p> </p>
      <p>اسد در گفت‌وگو با شبکه تلویزیونی دولتی سوریه عنوان کرد: «آزادی‌سازی تدریجی که اکنون در ادلب صورت گرفته است، در شمال سوریه هم در صورت اجرای تمام فرصت‌های سیاسی در شمال سوریه صورت خواهد گرفت».</p>
      <p> </p>
      <p>وی افزود: «اگر عملیات سیاسی نتایجی در بر نداشته باشد، گزینه نظامی را در پیش خواهیم گرفت، چراکه گزینه‌ای دیگری باقی نمی‌ماند».</p>
      <p> </p>
      <p>اسد در ادامه به توافق اخیر روسیه با کُردهای شمال سوریه اشاره کرد و گفت که این توافق به منظور ورود ارتش سوریه به مناطق شمال شرقی این کشور صورت گرفته است. این حق سوریه است که از تمامیت ارضی خود دفاع کند و مراقب سناریوهای مربوط به تجزیه طلبی باشد.</p>
      <p> </p>
      <p>رئیس‌جمهور سوریه گفت: «همه گروهک‌هایی که در ادلب علیه ارتش سوریه می‌جنگند،‌ جزو ارتش ترکیه هستند».</p>
      <p> </p>
      <p>وی اردوغان را «دروغگو» خواند و تصریح کرد: «اردوغان تصمیمات و سیاست‌های غیرمنطقی (در خصوص سوریه) به صورت گسترده اتخاذ می‌کند و به همه دروغ می‌گوید».</p>
      <p> </p>
      <p>رئیس جمهور سوریه چند روز پیش نیز با حضور در یکی از جبهه‌های نبرد در جنوب استان ادلب، «رجب طیب اردوغان» همتای ترکیه‌ای را «دزد» توصیف و «نبرد ادلب»‌ را «اساسی‌ترین جنگ برای یکسره کردن کار تروریسم» در سوریه قلمداد کرده بود.</p>
      <p> </p>
      <p>اسد گفت:‌ اردوغان دزد است. (دیروز) کارخانه‌ها، گندم و نفت سوریه را دزدید و امروز مشغول دزدیدن خاک سوریه است... همه سرزمین سوریه یک اهمیت دارد اما ما طبق اولویت‌ها و وضعیت نظامی میدانی عمل می‌کنیم.</p>
      <p> </p>
      <p>انتهای پیام/</p>
    </article>
  </body>
</html>