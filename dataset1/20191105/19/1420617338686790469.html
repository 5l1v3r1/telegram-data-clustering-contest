<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news-ardea/ardea-massimiliano-giordani-passa-con-cambiamo-maurice-montesi-aderisce-a-fdi.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-05T19:13:09+00:00"/>
    <meta property="og:title" content="Ardea: Massimiliano Giordani passa con “Cambiamo”, Maurice Montesi aderisce a FDI"/>
    <meta property="og:description" content="Cambia volto la minoranza politica ad Ardea. Massimiliano Giordani ha infatti lasciato Fratelli D’Italia per aderire al movimento “Cambiamo” mentre Maurice Montesi ha annunciato l’adesione al gruppo consiliare di Fratelli D’Italia. Massimiliano Giordani passa con “Cambiamo” «Dopo una serena e attenta riflessione ho deciso di lasciare Fratelli d’Italia per aderire al Movimento politico Cambiamo». Ad […]"/>
  </head>
  <body>
    <article>
      <h1>Ardea: Massimiliano Giordani passa con “Cambiamo”, Maurice Montesi aderisce a FDI</h1>
      <address><time datetime="2019-11-05T19:13:09+00:00">05 Nov 2019, 19:13</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Cambia volto la minoranza politica ad <b>Ardea</b>. <b>Massimiliano Giordani</b> ha infatti lasciato <b>Fratelli D’Italia</b> per aderire al movimento <b>“Cambiamo”</b> mentre <b>Maurice Montesi</b> ha annunciato l’adesione al gruppo consiliare di <b>Fratelli D’Italia.</b></p>
      <h3>Massimiliano Giordani passa con “Cambiamo”</h3>
      <p>«Dopo una serena e attenta riflessione ho deciso di lasciare Fratelli d’Italia per aderire al Movimento politico Cambiamo». Ad annunciarlo, in una nota, il consigliere comunale di Ardea ed ex candidato sindaco, <b>Massimiliano Giordani</b>, che poi sottolinea: «E’ un onore e un piacere entrare a far parte della grande famiglia di “Cambiamo” e ringrazio il presidente Giovanni Toti, il consigliere regionale Adriano Palozzi e il responsabile del comitato promotore regionale Cambiamo Lazio, Mario Abbruzzese, per la fiducia e la stima in me riposta».</p>
      <p><b>Massimiliano Giordani,</b> infatti, andrà a svolgere l’incarico di responsabile del <b>comitato promotore Cambiamo Provincia di Roma:</b> «Si tratta di un incarico autorevole, all’interno di un grande percorso di radicamento e rinnovamento che ci porterà nei prossimi mesi ai congressi territoriali. Insieme a tutti i membri del comitato promotore provinciale, in accordo con il regionale di “Cambiamo” Lazio stiamo operando sul territorio metropolitano di Roma per coinvolgere cittadini, amministratori ed esponenti locali nel nostro progetto, nella assoluta convinzione che “Cambiamo” rappresenti una novità importante, inclusiva e meritocratica nel panorama del centrodestra locale e nazionale».</p>
      <h3>Fratelli d’Italia Ardea: Maurice Montesi Aderisce al Gruppo consigliare</h3>
      <p><b>Maurice Montesi aderisce a Fratelli d’Italia</b>. Questo il comunicato condiviso con Mauro Porcelli, anello di congiunzione con i referenti romani. «Dopo un lungo percorso di federazione, coordinato da Luciano Ciocchetti con Giorgia Meloni che ha portato ad una crescita esponenziale di Fratelli d’Italia, <b>Montesi diventa il riferimento del partito in seno al Consiglio ardeatino</b>. Ringrazio Luciano Ciocchetti, Massimiliano Masselli, Nanni Libanori e Mauro Porcelli per avermi condotto in questo percorso politico del quale sono orgoglioso far parte».</p>
      <p>«Un ringraziamento a Luca Fanco, per avermi sostenuto in ogni modo e con il quale, ritengo, decideremo i percorsi futuri.<br/>Al prossimo consiglio comunale, comunicherò la mai adesione ufficiale al Gruppo Consigliare di FDI. Rimango ovviamente a totale disposizione del Presidente Provinciale di Roma On. Marco<br/>Silvestroni, il quale potrà contare su un gruppo consigliare e su una classe dirigente come quella di Ardea, impegnata da sempre a far crescere il partito, a renderlo sempre più competitivo e<br/>presente sul territorio».</p>
      <p>«<b>La mia adesione a Fratelli d’Italia è solo la prima in ordine temporale</b>, altri ad Ardea sono in procinto di aderire e formalizzare il loro passaggio, a dimostrazione che la credibilità del Presidente Giorgia Meloni e la coerenza di Fratelli d’Italia lo rendono l’unico partito in grado di lavorare seriamente sui territorio», così in una nota il consigliere Montesi.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/ostia-nuova-pellegrino-de-priamo-masi-settimana-prossima-nuova-piantumazione-dellalbero-della-legalita.html"/>
        <a href="https://www.ilcorrieredellacitta.com/news/oroscopo-paolo-fox-7-novembre-2019-ecco-quali-saranno-i-segni-favoriti-dalle-stelle.html"/>
        <a href="https://www.ilcorrieredellacitta.com/news/roma-rapina-finisce-nel-sangue-un-morto-e-due-feriti-a-cinecitta.html"/>
        <a href="https://www.ilcorrieredellacitta.com/latina-cronaca/latina-prende-a-calci-la-figlia-poi-aggredisce-il-genero-luomo-era-gia-stato-oggetto-di-un-provvedimento-restrittivo.html"/>
        <a href="https://www.ilcorrieredellacitta.com/news/estrazioni-lotto-superenalotto-e-10elotto-martedi-5-novembre-2019-i-numeri-vincenti-jackpot-da-27-milioni-di-euro.html"/>
        <a href="https://www.ilcorrieredellacitta.com/news/million-day-5-novembre-2019-ecco-i-numeri-vincenti-di-stasera.html"/>
      </related>
    </article>
  </body>
</html>