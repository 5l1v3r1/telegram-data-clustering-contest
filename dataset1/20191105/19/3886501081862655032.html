<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/118913-dauning-strit-ponovo-odbio-da-objavi-izvestaj-o-mesanju-rusije-u-britanske-izbore?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-05T19:35:04+00:00"/>
    <meta property="og:title" content="Dauning strit ponovo odbio da objavi izveštaj o mešanju Rusije u britanske izbore"/>
    <meta property="og:description" content="Vlada Velike Britanije danas je ponovo odbila da objavi izveštaj o mogućem mešanju Rusije u britanske izbore, navodeći da joj je potrebno još vremena za razmatranje tog dokumenta.Izveštaj odbora britanskog parlamenta za obaveštajna i bezbednosna pitanja poslat je premijeru Borisu Džonsonu 17. oktobra, a za njegovo objavljivanje potrebno je odobrenje vlade.Ako izveštaj ne bude objavljen do sutra, kada se parlament raspušta, on neće biti dostupan javnosti pre vanrednih parlamentarnih izbora 12. decembra.Poslanici više stranaka, uključujući Džonsonove konzervativce, pozvali su vladu da objavi izveštaj tokom debate u donjem domu parlamenta, ali je zvaničnik ministarstva spoljnih poslova Kristofer Pinčer uzvratio da &quot;nije neuobičajeno&quot; da revizija takvih izveštaja potraje."/>
  </head>
  <body>
    <article>
      <h1>Dauning strit ponovo odbio da objavi izveštaj o mešanju Rusije u britanske izbore</h1>
      <address>
        <time datetime="2019-11-05T19:35:04+00:00">05 Nov 2019, 19:35</time>
      </address>
      <p><b>Vlada Velike Britanije danas je ponovo odbila da objavi izveštaj o mogućem mešanju Rusije u britanske izbore, navodeći da joj je potrebno još vremena za razmatranje tog dokumenta.</b><br/><br/>Izveštaj odbora britanskog parlamenta za obaveštajna i bezbednosna pitanja poslat je premijeru Borisu Džonsonu 17. oktobra, a za njegovo objavljivanje potrebno je odobrenje vlade.<br/><br/>Ako izveštaj ne bude objavljen do sutra, kada se parlament raspušta, on neće biti dostupan javnosti pre vanrednih parlamentarnih izbora 12. decembra.<br/><br/>Poslanici više stranaka, uključujući Džonsonove konzervativce, pozvali su vladu da objavi izveštaj tokom debate u donjem domu parlamenta, ali je zvaničnik ministarstva spoljnih poslova Kristofer Pinčer uzvratio da "nije neuobičajeno" da revizija takvih izveštaja potraje.</p>
    </article>
  </body>
</html>