<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/05/poketino-postujem-zvezdu-kejn-bicu-bolji-nego-protiv-partizana/"/>
    <meta property="og:site_name" content="Sportska centrala"/>
    <meta property="article:published_time" content="2019-11-05T19:27:24+00:00"/>
    <meta property="og:title" content="Poketino: Poštujem Zvezdu, Kejn: Biću bolji nego protiv Partizana"/>
    <meta property="og:description" content="Menadžer Totenhema Maurisio Poketino priznao je da je prošlogodišnji poraz Liverpula od Crvene zvezde upozorenje za njegov tim i apostrofirao veliku podršku sa tribina koju imaju izabranici Vladana Milojevića. – Za svaki tim je bolje kada igra na svom terenu. Znamo da će atmosfera biti paklena, čuli smo puno o njoj… Videli smo kako je […]"/>
  </head>
  <body>
    <article>
      <h1>Poketino: Poštujem Zvezdu, Kejn: Biću bolji nego protiv Partizana</h1>
      <address><time datetime="2019-11-05T19:27:24+00:00">05 Nov 2019, 19:27</time> by <a rel="author">Darko</a></address>
      <p>Menadžer Totenhema Maurisio Poketino priznao je da je prošlogodišnji poraz Liverpula od Crvene zvezde upozorenje za njegov tim i apostrofirao veliku podršku sa tribina koju imaju izabranici Vladana Milojevića.</p>
      <p><b>– Za svaki tim je bolje kada igra na svom terenu. Znamo da će atmosfera biti paklena, čuli smo puno o njoj… Videli smo kako je <a href="https://www.sportskacentrala.com/tag/fk-liverpul/">Liverpul</a> izgubio u Beogradu, poštujemo Zvezdu, pokazaćemo to, ali uradicemo sve da pobedimo. Biće velika borba,</b> rekao je Poketino na konferenciji za novinare u Beogradu, prenosi Tanjug.</p>
      <p>Londonski tim nije u pravoj formi ove sezone, pa se tako spekuliše o mogućem odlasku Poketina.</p>
      <p>
        <b>– Nadam se da ovo nije kraj ere. Imam još tri godine ugovor i očekujem da ga odslužim.</b>
      </p>
      <p>U prestonicu Srbije Totenhem je došao oslabljen za nekoliko igrača zbog povreda Uga Lorisa i Erika Lamele, a nisu tu ni Jan Vertongen, Serž Orije i Heri Vinks.</p>
      <p>Za razliku od pomenute petorice u konkurenciji je Hjeon Min Son i to posle emotivnog sloma jer je slomio nogu Andreu Gomešu.</p>
      <p><b>– Svi igrači iz Totenhema žale zbog toga. Drago mi je da je operacija prošla dobro, Gomešu šaljemo najbolje želje i nadamo se da će se sve biti ubredu. Son je u redu, bilo je dosta emocija… Oseća se OK i u formi je</b>, zaključio je Poketino.</p>
      <p>Kapiten Totenhema Hari Kejn izjavio je da je spreman za duel protiv Crvene zvezde posle oporavka od virusa i da je svestan teškog meča i atmosfere u Beogradu.</p>
      <p>Kejn je propustio u nedelju gostovanje Evertonu u Premijer ligi, ali će biti u sastavu za duel sa Zvezdom u 4. kolu B grupe Lige šampiona.</p>
      <p><b>– Osećam se bolje nego prethodnih dana. Uhvatio me je virus, sada sam dobro. Juče sam trenirao, večeras ću takođe i videćemo kako će izgledati sve</b>, rekao je Kejn.</p>
      <p>Kejn se prisetio prethodnog gostovanja u Beogradu, kada je protiv Partizana u Ligi Evrope završen meč bez golova.</p>
      <p><b>– Sećam se i da sam udario nogom stativu (iz besa). Nije bila moja najbolja utakmica. Sećam se da je bilo teško sa nerešenim ishodom. Verujem da ću odigrati bolje nego tada</b>, rekao je on.</p>
      <p>Engleski golgeter svestan je vruće atmosfere sa tribina „Marakane“.</p>
      <p><b>– Čuo sam da će atmosfera biti vruća, ali kada izađemo na teren fokusiraćemo se samo na sebe. Zvezda je pokazala da može da nas ugrozi, imala je šanse da izjednači u Londonu, ali nije i moglo je sve da bude drugačije. Moramo da ostanemo skoncentrisani</b>, zaključio je Kejn, dodavši da se nada da neće biti rasističkih ispada kao u Sofiji.</p>
      <p>Meč 4. kola Lige šampiona između fudbalera Crvene zvezde i Totenhema zakazana je za sredu od 21 sat.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/05/kakve-goleade-spektakl-u-londonu-veliki-preokreti-u-dortmundu-i-valensiji-video/"/>
        <a href="https://www.sportskacentrala.com/2019/11/05/slavija-odolela-na-nou-kampu-bikovi-jure-ka-nokaut-fazi-video/"/>
        <a href="https://www.sportskacentrala.com/2019/11/05/juventus-u-problemima-nakon-kjelinija-povredio-se-i-de-light/"/>
        <a href="https://www.sportskacentrala.com/2019/11/05/kejn-i-son-stizu-u-srbiju-kao-i-igrac-kojeg-je-poketino-zeleo-da-postedi-neugodnog-puta-u-beograd/"/>
        <a href="https://www.sportskacentrala.com/2019/11/04/marin-bice-drugacije-nego-u-londonu/"/>
        <a href="https://www.sportskacentrala.com/2019/11/04/dobro-poznati-spanac-sudi-duel-zvezde-i-totenhema/"/>
        <a href="https://www.sportskacentrala.com/2019/11/03/zvezda-zove-navijace-na-totenhem-uz-podsecanje-na-vazan-datum/"/>
        <a href="https://www.sportskacentrala.com/2019/11/03/da-li-ce-doci-u-beograd-as-totenhema-ne-igra-protiv-evertona/"/>
        <a href="https://www.sportskacentrala.com/2019/11/02/vanda-nara-nastavlja-da-provocira-navijaci-intera-osuli-drvlje-i-kamenje-na-suprugu-maura-ikardija/"/>
      </related>
    </article>
  </body>
</html>