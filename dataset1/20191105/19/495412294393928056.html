<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-chelsea-ajax-streaming-video-tv-scontro-al-vertice-champions-league/1945044/"/>
    <meta property="og:site_name" content="IlSussidiario"/>
    <meta property="article:published_time" content="2019-11-05T19:14:22+00:00"/>
    <meta property="og:title" content="DIRETTA/ Chelsea Ajax (risultato 1-2) video streaming tv:Promes porta avanti i suoi"/>
    <meta property="og:description" content="Diretta Chelsea Ajax streaming video e tv: probabili formazioni, quote, orario e risultato live della partita valida per il gruppo H di Champions League."/>
  </head>
  <body>
    <article>
      <h1>DIRETTA/ Chelsea Ajax (risultato 1-2) video streaming tv:Promes porta avanti i suoi</h1>
      <h2>Diretta Chelsea Ajax streaming video e tv: probabili formazioni, quote, orario e risultato live della partita che si gioca per la quarta giornata nel gruppo H della Champions League.</h2>
      <address><time datetime="2019-11-05T19:14:22+00:00">05 Nov 2019, 19:14</time> by <a rel="author" href="https://www.ilsussidiario.net/autori/claudio-franceschini/" target="_blank">Claudio Franceschini</a></address>
      <h4>DIRETTA CHELSEA AJAX (RISULTATO 1-2): PROMES RIPORTA AVANTI I SUOI</h4>
      <p>Allo Stamford Bridge di Londra i padroni di casa del Chelsea stanno affrontando l’Ajax nella sfida valida per la quarta giornata del Gruppo H di Champions League e, dopo circa 20 minuti, il punteggio è di 1 a 2: gli ospiti riescono a sbloccare il risultato già al 2’ sugli sviluppi di un calcio di punizione di Promes che Abraham ha forse toccato la palla deviandola impagabilmente verso la propria porta. Non passa nemmeno un minuto e al 3’ i Blues conquistato un calcio di rigore per un fallo commesso da Veltman ai danni di Pulisic: dagli undici metri si è presentato lo specialista Jorginho che ha spiazzato il portiere ospite.. Sfida al vertice del girone tra le due compagini che stanno comandando appaiate a quota sei punti. I lancieri si riportano in vantaggio al 19’ quando sul cross proveniente dalla destra di Tadic, Promes si è fatto trovare pronto con un taglio centrale insaccando da due passi il gol dell’1-2. I “blues” cercano di bissare il successo conquistato due settimane fa all’Amsterda Arena dove una rete di Batshuayi nel finale ha regalato i tre punti alla squadra di mister Lampard. (agg. Marco Guido)</p>
      <h4>FORMAZIONI UFFICIALI!</h4>
      <p>Stiamo per vivere un intrigante <b>Chelsea Ajax</b>: cosa ci dicono i numeri delle due formazioni nel girone H di Champions League? Il bilancio è sicuramente positivo, perché proprio Chelsea e Ajax condividono il primo posto in classifica a quota 6 punti: naturalmente, sia gli inglesi sia gli olandesi hanno finora ottenuto due vittorie e una sconfitta nelle tre partite disputate. L’Ajax tuttavia ha una differenza reti nettamente migliore, pari a +5 per i lancieri di Amsterdam grazie a sei gol segnati e uno solo subito, che però è costato la sconfitta proprio nello scontro diretto con il Chelsea. I Blues dal canto loro rispondono con tre reti segnate e due incassate, dunque la loro differenza reti è pari a +1. Adesso però basta parole e numeri: leggiamo le formazioni ufficiali di Chelsea Ajax, poi si gioca! <b>CHELSEA (4-3-3):</b> Arrizabalaga; Azpilicueta, Tomori, Zouma, Marcos Alonso; Kovacic, Jorginho, Willian; Pulisic, Abraham, Mount. <b>AJAX (4-2-1-3):</b> Onana; Mazraoui, Veltman, Daley Blind, Tagliafico; Ziyech, A. Martinez; Van de Beek; David Neres, Tadic, Promes. (Aggiornamento di Mauro Mantegazza)</p>
      <h4>DIRETTA STREAMING VIDEO E TV: COME VEDERE LA PARTITA</h4>
      <p>La <b>diretta tv</b> di <b>Chelsea Ajax</b> non sarà trasmessa sui canali della televisione satellitare: per essere aggiornati in tempo reale sull’andamento della partita di Champions League potrete allora rivolgervi a Sky Sport Collection (numero 206) dove va in onda il programma Diretta Gol Champions League che segue in contemporanea le due gare del torneo. Trasmissione disponibile anche tramite l’applicazione Sky Go, che fornisce la <b>diretta streaming video</b> (senza costi aggiuntivi) utilizzando dispositivi mobili come PC, tablet e smartphone.</p>
      <h4>I TESTA A TESTA</h4>
      <p>La diretta di <b>Chelsea Ajax</b> sarà curiosamente il primo incrocio ufficiale a Stamford Bridge tra due squadre che mai prima di questo girone di Champions League si erano affrontate in competizioni Uefa. Di conseguenza il gol di Batshuayi che ha dato la vittoria ai Blues a pochi minuti dal triplice fischio finale ad Amsterdam è l’unica rete ufficiale tra le due squadre e ci parla di una vittoria del Chelsea come unico dato finora. Sono d’altronde pochi (ma eccellenti) i precedenti dei londinesi con tutto il calcio olandese: tre partite e altrettante vittorie per il Chelsea. Ben più ricco il bilancio dell’Ajax contro squadre inglesi: 25 confronti con otto vittorie, sette pareggi e dieci sconfitte. Per quanto riguarda le partite in trasferta, i lancieri hanno giocato 12 volte in Inghilterra, con tre vittorie, cinque pareggi e quattro sconfitte, dunque sono numeri più che buoni per l’Ajax fuori casa. (Aggiornamento di Mauro Mantegazza)</p>
      <h4>ARBITRA GIANLUCA ROCCHI</h4>
      <p>Tocco italiano per <b>Chelsea Ajax</b>, che sarà diretta infatti dall’arbitro Gianluca Rocchi. Sarà dunque tutta italiana la squadra arbitrale designata per dirigere la partita di Champions League a Stamford Bridge: al fianco dell’arbitro Rocchi avremo infatti i due guardalinee Filippo Meli e Giorgio Peretti, mentre come quarto uomo ci sarà Maurizio Mariani e davanti al VAR avremo Paolo Valeri, affiancato dall’assistente AVAR Ciro Carbone. Il protagonista sarà comunque Gianluca Rocchi: nato il 25 agosto 1973 a Firenze, possiamo ricordare che il fischietto italiano è stato l’arbitro della finale di Europa League Chelsea Arsenal a maggio, un ricordo dolcissimo per i Blues che trionfarono sotto la guida di Maurizio Sarri nel derby inglese a Baku. Più in generale, possiamo ricordare che in carriera Gianluca Rocchi ha già arbitrato la bellezza di 34 partite del tabellone principale di Champions League, con un bilancio di 133 cartellini gialli, otto espulsioni che sono state comminate tutte per somma di ammonizioni e dieci calci di rigore assegnati. (Aggiornamento di Mauro Mantegazza)</p>
      <h4>ORARIO E PRESENTAZIONE</h4>
      <p><b>Chelsea Ajax</b>, che sarà <b>diretta</b> dal nostro Gianluca Rocchi, è una delle partite più affascinanti nella quarta giornata dei gironi di <b>Champions League 2019-2020</b>: alle ore 21:00 di martedì 5 novembre si gioca per il gruppo H, nel quale le due squadre in campo a Stamford Bridge sono appaiate al primo posto. Il primo round è andato al Chelsea, <a href="https://www.ilsussidiario.net/news/video-ajax-chelsea-0-1-highlights-e-gol-ai-blues-basta-batshuayi/1940796/"><b>capace di espugnare la Johann Cruijff Arena</b></a> e fermare la marcia dei Lancieri che arrivavano da un doppio 3-0; adesso gli olandesi hanno bisogno di fare risultato a Londra perchè la qualificazione non è affatto chiusa e, anche se le ultime due partite sono sicuramente le più abbordabili, c’è davvero il rischio di ritrovarsi al terzo posto e tagliati virtualmente fuori dalla corsa agli ottavi, se il Valencia dovesse rispettare il pronostico <a href="https://www.ilsussidiario.net/news/video-lille-valencia-1-1-highlights-e-gol-ikone-trova-il-pareggio-al-95/1940804/"><b>e battere il fanalino di coda Lille</b></a>. Aspettiamo dunque con trepidazione la diretta di Chelsea Ajax; intanto possiamo analizzare nel dettaglio le scelte dei due allenatori per questa partita, leggendone le probabili formazioni.</p>
      <h4>PROBABILI FORMAZIONI CHELSEA AJAX</h4>
      <p>Chelsea Ajax potrebbe vedere all’opera la stessa squadra, dal lato inglese, che sabato ha vinto sul campo del Watford: Frank Lampard dispone un 4-2-3-1 con Zouma e Tomori a protezione di Arrizabalaga, mentre Azpilicueta e Marcos Alonso (favorito su Emerson Palmieri) giocheranno sugli esterni. In mediana agiscono Kovacic e Jorginho, anche se Barkley spera di avere una maglia; il nazionale inglese potrebbe avanzare sulla trequarti spostando Mount come esterno sinistro, in questo caso fuori Pulisic e Willian come sempre in ballottaggio con Pedro, mentre Abraham sarà il centravanti. Erik Ten Hag ovviamente conferma il 4-2-1-3 nel quale Van de Beek accompagna il tridente formato da Ziyech, Tadic e Promes; a centrocampo dunque restano soltanto Edson Alvarez e Lisandro Martinez, con una difesa invariata anche rispetto all’ultima di campionato (4-2 esterno contro lo Zwolle) e nella quale Veltman e Daley Blind proteggono il portiere Onana, lasciando a Mazraoui e Tagliafico il compito di percorrere le fasce laterali giocando come terzini.</p>
      <h4>QUOTE E PRONOSTICO</h4>
      <p>Sono i Blues ad essere favoriti nel pronostico su Chelsea Ajax: l’agenzia di scommesse Snai valuta infatti 1.92 volte la posta messa in palio per il segno 1 che valuta la vittoria interna. Il pareggio è come sempre identificato dal segno X e vi permetterebbe di guadagnare una somma pari a 3,75 volte quanto investito, ed è esattamente lo stesso valore che accompagna anche l’eventualità del segno 2, sul quale scommettere per il successo esterno dei Lancieri.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/risultati-champions-league-classifica-diretta-gol-live-score-4-giornata/1944640/"/>
        <a href="https://www.ilsussidiario.net/news/diretta-liverpool-genk-streaming-video-tv-goleada-dei-reds-champions-league/1945114/"/>
        <a href="https://www.ilsussidiario.net/news/diretta-napoli-salisburgo-streaming-video-tv-saranno-ottavi-champions-league/1945101/"/>
        <a href="https://www.ilsussidiario.net/news/diretta-dortmund-inter-streaming-video-canale-5-partita-decisiva-champions-league/1945073/"/>
        <a href="https://www.ilsussidiario.net/news/diretta-zenit-lipsia-streaming-video-tv-tutto-ancora-in-gioco-champions-league/1945035/"/>
        <a href="https://www.ilsussidiario.net/news/diretta-barcellona-slavia-praga-streaming-video-tv-blaugrana-favoriti-champions/1945017/"/>
      </related>
    </article>
  </body>
</html>