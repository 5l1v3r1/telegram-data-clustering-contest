<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/05/u-radu-vnesly-doopratsovanyj-proekt-derzhbyudzhetu/"/>
    <meta property="og:site_name" content="Рубрика"/>
    <meta property="article:published_time" content="2019-11-05T19:16:33+00:00"/>
    <meta property="og:title" content="У Раду внесли доопрацьований проект держбюджету"/>
    <meta property="og:description" content="У Верховній раді зареєстрували законопроект №2000 “Про Державний бюджет України на 2020 рік”. Про це свідчить інформація на сайті парламенту. Останній етап проходження документа – передано на розгляд керівництву. Ініціатором проекту закону виступає прем’єр-міністр України Олексій Гончарук. “Фінансування загального фонду державного бюджету в 2020 році планується за рахунок державних запозичень у сумі 342 502,4 млн […]"/>
  </head>
  <body>
    <article>
      <h1>У Раду внесли доопрацьований проект держбюджету</h1>
      <address><time datetime="2019-11-05T19:16:33+00:00">05 Nov 2019, 19:16</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/08/2019-08-29T072414Z_1559999575_RC132C759900_RTRMADP_3_UKRAINE-PARLIAMENT-620x420.jpg"/>
      </figure>
      <p>Фото Reuters<br/><b><b>У Верховній раді зареєстрували законопроект №2000 “Про Державний бюджет України на 2020 рік”.</b></b></p>
      <p>Про це <a href="http://w1.c1.rada.gov.ua/pls/zweb2/webproc4_1?pf3511=66853">свідчить</a> інформація на сайті парламенту.</p>
      <p>Останній етап проходження документа – передано на розгляд керівництву. Ініціатором проекту закону виступає прем’єр-міністр України Олексій Гончарук.</p>
      <p>“Фінансування загального фонду державного бюджету в 2020 році планується за рахунок державних запозичень у сумі 342 502,4 млн грн, у тому числі зовнішніх – 111 375,0 млн грн, внутрішніх – 231 127,4 гривень. Таким чином, зовнішні запозичення в 2020 році складуть 32,5 відсотка від загального обсягу надходжень, а внутрішні – 67,5 відсотка”, – йдеться в пояснювальній записці.</p>
      <p>Також наголошується, що в спеціальний фонд держбюджету передбачається залучити кошти від закордонних банків.</p>
      <p>“До спеціального фонду державного бюджету в 2020 році передбачається залучити кошти від закордонних банків, держав і міжнародних фінансових організацій на фінансування проектів розвитку економіки та бюджетної сфери 22 662,0 млн гривень. Використання цих коштів буде відображено в спеціальному фонді державного бюджету в розрізі головних розпорядників – отримувачів таких кредитів. Обсяг платежів з погашення державного боргу на 2020 рік прогнозується в сумі 282 136,9 млн грн, у тому числі погашення державного зовнішнього боргу – 120 274,6 млн грн, державного внутрішнього боргу – 161 862,3 млн гривень. Обсяг платежів з обслуговування державного боргу на 2020 рік прогнозується в обсязі 141 473,1 млн гривень”, – йдеться в документі.</p>
      <p>Нагадаємо, <a href="https://rubryka.com/2019/11/05/goncharuk-nazvav-3-fundamentalni-rechi-yaki-zakladeni-do-derzhbyudzhetu/">Гончарук назвав 3 фундаментальні речі, які закладені до держбюджету.</a></p>
      <p>Також він заявив, що <a href="https://rubryka.com/2019/11/05/subsydiyi-otrymayut-ti-komu-vony-naspravdi-potribni-goncharuk/">субсидії отримають ті, кому вони насправді потрібні.</a></p>
    </article>
  </body>
</html>