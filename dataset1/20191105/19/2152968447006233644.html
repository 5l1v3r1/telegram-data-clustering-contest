<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/football/2019/11/05/cska-izmykna-pobeda-ot-cherno-more-v-poslednite-minuti.428687"/>
    <meta property="og:site_name" content="Dnes.bg"/>
    <meta property="article:published_time" content="2019-11-05T19:52:00+00:00"/>
    <meta property="og:title" content="ЦСКА измъкна победа от Черно море в последните минути"/>
    <meta property="og:description" content="ЦСКА отбеляза два гола в края на мача | Dnes.bg"/>
  </head>
  <body>
    <article>
      <h1>ЦСКА измъкна победа от Черно море в последните минути</h1>
      <h2>ЦСКА отбеляза два гола в края на мача</h2>
      <address><time datetime="2019-11-05T19:52:00+00:00">05 Nov 2019, 19:52</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>С два гола в края ЦСКА взе много трудно трите точки при гостуването си на Черно море във Варна.</p>
      <p>Гостите стигнаха до успеха буквално минути преди края на мача. Първо се разписа резервата Кристиян Малинов в 88-та минута, а Али Соу в добавеното време фиксира крайното 2:0 за гостите.</p>
      <p>ЦСКА е четвърти с 28 точки на сметката си след двубоя, докато Черно море остана с 21 пункта на шеста позиция.</p>
      <p>Двата отбора изиграха слабо първо полувреме и почти не успяха да създадат чисти голови положения.</p>
      <p>В 25-та минута домакините направиха принудителна смята и на мястото на Патрик Андраде, който бе изнесен с носилка, влезе Емил Янчев.</p>
      <p>Първият точен удар в мача бе в 34-та минута, когато Тиаго Родригес стреля от пряк свободен удар, но топката попадна право в ръцете на вратаря на Черно море Миодраг Митрович.</p>
      <p>Секунди преди почивката гостите можеха да отбележат гол, но след удара на Рубен Пинто от повече от 20 метра, топката се отби в страничната греда.<br/><a href="https://www.gol.bg/cska/2019-11-05/tsska-prechupi-cherno-more-v-poslednite-minuti"><b><br/>Как протече мачът - четете в Gol.bg</b></a><br/> </p>
    </article>
  </body>
</html>