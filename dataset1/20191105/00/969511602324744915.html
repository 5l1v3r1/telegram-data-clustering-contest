<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/medlife-bifeaza-o-noua-achizitie-operatorul-de-servicii-medicale-private-a-preluat-centrul-medical-micromedica-din-regiunea-moldovei-cu-sase-unitati-medicale-si-afaceri-de-18-mil-lei-in-2018-18542180"/>
    <meta property="og:site_name" content="BusinessMagazin"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="MedLife bifează o nouă achiziţie: Operatorul de servicii medicale private a preluat Centrul Medical Micromedica din regiunea Moldovei, cu şase unităţi medicale şi afaceri de 18 mil. lei în 2018"/>
    <meta property="og:description" content="Operatorul de servicii medicale private Medlife, controlat de familia Marcu, continuă achiziţiile şi anunţă preluarea pachetului integral al companiei Centrul Medical Micromedica, unul dintre principalii..."/>
  </head>
  <body>
    <article>
      <h1>MedLife bifează o nouă achiziţie: Operatorul de servicii medicale private a preluat Centrul Medical Micromedica din regiunea Moldovei, cu şase unităţi medicale şi afaceri de 18 mil. lei în 2018</h1>
      <address><time datetime="2019-11-05T00:00:00+00:00">05 Nov 2019</time> by <a rel="author" href="https://www.businessmagazin.ro/autor/cristina-bellu" target="_blank">Cristina Bellu</a></address>
      <h3>MedLife bifează o nouă achiziţie: Operatorul de servicii medicale private a preluat Centrul Medical Micromedica din regiunea Moldovei, cu şase unităţi medicale şi afaceri de 18 mil. lei în 2018</h3>
      <p>Operatorul de servicii medicale private Medlife, controlat de familia Marcu, continuă achiziţiile şi anunţă preluarea pachetului integral al companiei Centrul Medical Micromedica, unul dintre principalii furnizori de servicii medicale private din Moldova.</p>
      <p>Operatorul de servicii medicale private Medlife, controlat de familia Marcu, continuă achiziţiile şi anunţă preluarea pachetului integral al companiei Centrul Medical Micromedica, unul dintre principalii furnizori de servicii medicale private din Moldova.<br/><br/>Compania operează şase unităţi medicale în oraşele Piatra Neamţ, Bacău, Roman, Bicaz, Roznov şi Târgu Neamţ, şi a raportat afaceri de 18 mil.lei în 2018.<br/><br/>“Prin această achiziţie ne consolidăm poziţia în Moldova, fiind o zonă de maxim interes pentru noi. Am început să contribuim la dezvoltarea acestei pieţe încă din 2014 odată cu inaugurarea unei clinici de mari dimensiuni în municipiul Iaşi. Odată cu această tranzacţie, adăugăm pe harta noastră alte şase oraşe şi, în felul acesta, extindem şi mai mult graniţele pentru pacienţii din nord-estul ţării şi nu numai”, spune Mihai Marcu Preşedinte şi CEO MedLife Grup.</p>
      <p>La rândul său, Stefan Botez, director general al Centrului Medical Micromedica, spune că parteneriatul cu MedLife reprezintă o etapă importantă în evoluţia companiei.</p>
      <p>Odată cu acestă tranzacţie, MedLife ajunge la un portofoliu de 26 de companii achiziţionate, ultima anunţată fiind spitalului Lotus din Ploieşti.<br/> <br/>“Vom continua să ne consolidăm poziţia şi sperăm să mai anunţăm şi alte achiziţii până la sfârşitul anului”, adaugă Mihai Marcu.<br/><br/>MedLife  a raportat afaceri în creştere în primele şase luni din 2019 şi continuă strategia de extindere pe piaţă prin achiziţii, pentru care a bugetat 20 mil. euro în a doua jumătate a anului.</p>
      <p>În primele şase luni din an, MedLife a încheiat trei tranzacţii, printre care şi o achiziţie în afara graniţelor ţării, prima ieşire a unei companii locale din sectorul privat de sănătate în străinătate. În ultimii zece ani, MedLife a deschis sau achiziţionat 129 de unităţi medicale în ţară, potrivit preşedintelui companiei.</p>
      <p>Creşterea afacerilor până la 468 mil. lei în primele şase luni din 2019, plus 25% faţă de aceeaşi perioadă din anul trecut, a venit din toate liniile de afaceri ale grupului MedLife, mai ales din divizia de spitale, clinici şi stomatologie. De asemenea, şi achiziţiile din 2018 şi 2019 au tras în sus afacerile grupului la şase luni. Profitul net s-a majorat cu 72%, la 10,4 milioane lei în prima jumătate a lui 2019, potrivit raportului financiar al companiei.</p>
      <p>Conform reprezentanţilor companiei, dacă vor reuşi implementarea tuturor proiectelor anunţate către acţionari, există premise ca MedLife să depăşească pragul de 200 milioane de euro în 2019.<br/> </p>
    </article>
  </body>
</html>