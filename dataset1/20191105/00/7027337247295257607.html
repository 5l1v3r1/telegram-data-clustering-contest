<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697002/%D8%B3%D8%B1%D9%85%D8%B1%D8%A8%DB%8C-%D8%A7%D8%B3%D8%AA%D9%82%D9%84%D8%A7%D9%84-%D8%A8%D8%A7-%D8%A7%DB%8C%D9%86-%D8%B4%D8%B1%D8%A7%DB%8C%D8%B7-%D8%A7%D8%AF%D8%A7%D9%85%D9%87-%D9%87%D9%85%DA%A9%D8%A7%D8%B1%DB%8C-%D8%A8%D8%A7-%D8%A7%D8%B3%D8%AA%D9%82%D9%84%D8%A7%D9%84-%D9%85%D9%85%DA%A9%D9%86-%D9%86%DB%8C%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="سرمربی استقلال: با این شرایط ادامه همکاری با استقلال ممکن نیست"/>
    <meta property="og:description" content="سرمربی تیم فوتبال استقلال تهران گفت: با توجه به مشکلات مالی استقلال، ادامه همکاری با این تیم ممکن نیست."/>
  </head>
  <body>
    <article>
      <h1>سرمربی استقلال: با این شرایط ادامه همکاری با استقلال ممکن نیست</h1>
      <address><time datetime="2019-11-05T00:00:00+00:00">05 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/14/1034066_993.jpg"/>
      </figure>
      <p>سرمربی تیم فوتبال استقلال تهران گفت: با توجه به مشکلات مالی استقلال، ادامه همکاری با این تیم ممکن نیست.</p>
      <p>به گزارش ایرنا؛ «آندره‌آ استراماچونی» پس از پیروزی پرگل استقلال مقابل صنعت نفت آبادان در نشست خبری اظهار داشت: امروز مقابل تیمی بازی کردیم که تا اینجای مسابقات لیگ برتر تنها برابر پرسپولیس شکست خورده بود اما استقلال نمایش عالی را به اجرا گذاشت و بابت آن به هواداران و بازیکنان تیم تبریک می‌گویم.</p>
      <p>وی افزود: در روزی که استقلال برابر صنعت نفت آبادان به پیروزی رسید یک موضوع ناراحت کننده است. رفتارهایی که در این مدت صورت گرفته قابل احترام نیست. بسیاری از اعضای تیم حتی یک ریال پول نگرفته‌اند.</p>
      <p>سرمربی استقلال خاطرنشان کرد: من شرایط مشابه را در باشگاه یونان داشتم اما مسولان این تیم صادق بودند. متاسفانه هر روز مجبورم به بازیکنانم وعده دهم و آنها را به آینده امیدوار کنم در حالی که هیچ آینده‌ روشنی وجود ندارد.</p>
      <p>استراماچونی تصریح کرد: هفته گذشته ما به خاط شرایط زمین نتوانستیم یک جلسه تمرین داشته باشیم که اصلا برای تیم بزرگی چون استقلال خوب نیست. ما اجازه دادیم بازی با صنعت نفت آبادان به پایان برسد تا بهانه‌ای دست کسی ندهیم.</p>
      <p>وی تاکید کرد: با این شرایطی که به وجود آمده من می‌توانم بگویم ادامه کار ممکن نیست چرا که مشکلات زیادی پیش رویمان است.</p>
      <p>استراماچونی در پایان گفت: من نمی‌خواهم اسمی از کسی ببریم و نشان دادیم حرفه‌ای هستیم و هفت بازی پیاپی را با پیروزی پشت سر گذاشته‌ایم. در طول هفته مدام به بازیکنانم گفتم شما بازیکن هستید و باید با قدرت به کارتان ادامه دهید. اجازه دهید لیگ برای بازی تیم ملی فوتبال ایران تعطیل شود تا خودم برای حل مشکلات پیش قدم شوم.</p>
    </article>
  </body>
</html>