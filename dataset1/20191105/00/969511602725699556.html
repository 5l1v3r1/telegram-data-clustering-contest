<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/fondatorii-platformei-de-finantare-human-finance-lanseaza-o-aplicatie-pentru-investitori-si-start-up-uri-18542798"/>
    <meta property="og:site_name" content="BusinessMagazin"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Fondatorii platformei de finanţare Human Finance lansează o aplicaţie pentru investitori şi start-up-uri"/>
    <meta property="og:description" content="Dezvoltatorii platformei de finanţare Human Finance, care oferă educaţie de business antreprenorilor aflaţi la început de drum, lasează SeedBlink, un instrument de equity crowdfunding, care se concentrează în..."/>
  </head>
  <body>
    <article>
      <h1>Fondatorii platformei de finanţare Human Finance lansează o aplicaţie pentru investitori şi start-up-uri</h1>
      <address><time datetime="2019-11-05T00:00:00+00:00">05 Nov 2019</time> by <a rel="author" href="https://www.businessmagazin.ro/autor/cristina-bellu" target="_blank">Cristina Bellu</a></address>
      <h3>Fondatorii platformei de finanţare Human Finance lansează o aplicaţie pentru investitori şi start-up-uri</h3>
      <p>Dezvoltatorii platformei de finanţare Human Finance, care oferă educaţie de business antreprenorilor aflaţi la început de drum, lasează SeedBlink, un instrument de equity crowdfunding, care se concentrează în principal pe investiţii de dimensiuni reduse în ecosistemul local al startup-urilor.</p>
      <p>Dezvoltatorii platformei de finanţare Human Finance, care oferă educaţie de business antreprenorilor aflaţi la început de drum, lasează SeedBlink, un instrument de equity crowdfunding, care se concentrează în principal pe investiţii de dimensiuni reduse în ecosistemul local al startup-urilor.<br/><br/>“Democratizăm investiţiile în startup-urile româneşti, simplificând investiţiile de mici dimensiuni în startup-uri de calitate cu idei inovative. Transformăm investiţiile izolate de până acum într-un proces structurat, prin crearea unui instrument formal de sindicalizare. Aplicaţia se adresează atât investitorilor aflaţi în căutarea de noi oportunităţi dar şi startup-urilor care au nevoie de finanţare”, transmit reprezentanţii Human Finance.<br/><br/>Candidaţii preferaţi listaţi pe SeedBlink sunt startup-urile inovative cu tracţiune dovedită, cu un MVP deja testat, etice şi având un model de afaceri clar, articulat, cu potenţial de dezvoltare atât pe piaţa locală cât şi pe pieţele internaţionale.<br/><br/>Obiectivul proiectului este de a agrega 20 milioane de euro în investiţii equity crowdfunding pentru următorii trei ani, susţinând astfel dezvoltarea ecosistemului românesc pentru startup-urile inovative.  <br/><br/>Human Finance a fost înfiinţată anul trecut de Andrei Dudoiu şi Ionuţ Pătrăhău, doi foşti directori ai Băncii Transilvania, şi antre¬prenorul Iulian Pădurariu.<br/><br/>Platforma care ajută antreprenorii la început de drum să îşi pregătească mai bine start-up-ul pentru a-l prezenta în faţa investitorilor, oferind educaţie de business şi diverse aplicaţii, a depăşit pragul de 1000 de membri, la şase luni de la lansare, şi facilitează investiţii care pot ajunge până la 100.000 euro pentru fiecare proiect.<br/><br/> </p>
    </article>
  </body>
</html>