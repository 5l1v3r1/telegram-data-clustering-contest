<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697000/%D9%BE%D8%B2%D8%B4%DA%A9%DB%8C%D8%A7%D9%86-%D8%A8%D8%B1%D8%AE%DB%8C-%D8%A7%D8%B2-%D9%85%D8%A7-%D8%A7%D8%B2-%DA%AF%D9%81%D8%AA%D9%86-%D8%AD%D8%B1%D9%81-%D8%AD%D9%82-%D9%85%DB%8C-%D8%AA%D8%B1%D8%B3%DB%8C%D9%85-%D8%A7%DB%8C%D9%86-%D8%AA%D8%B1%D8%B3-%D8%B4%D8%A7%DB%8C%D8%AF-%D8%A8%D9%87-%D8%AF%D9%84%DB%8C%D9%84-%D8%AA%D8%B1%D8%B3-%D8%A7%D8%B2-%D8%AF%D8%B3%D8%AA-%D8%AF%D8%A7%D8%AF%D9%86-%D8%AC%D8%A7%DB%8C%DA%AF%D8%A7%D9%87-%D9%88-%D9%BE%D8%B3%D8%AA-%DA%A9%D9%86%D9%88%D9%86%DB%8C-%D9%85%D8%A7%D9%86-%D8%A8%D8%A7%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="پزشکیان: برخی از ما از گفتن حرف حق می ترسیم/ این ترس شاید به دلیل ترس از دست دادن جایگاه و پست کنونی مان باشد"/>
    <meta property="og:description" content="به گزارش ایرنا؛ مسعود پزشکیان، نایب رئیس مجلس شورای اسلامی نیز در این مراسم بیان کرد: رسالت همه پیامبران این بوده که جز راستی و درستی، پیامی را نفرستند و جز حق نگویند، اما برخی از رسانه ها امروز به دروغ پردازی، شایعه پراکنی، تهمت، افترا و بردن آبروی افراد اقدام می کنند که دور از آزادگی، عزت و بزرگی است."/>
  </head>
  <body>
    <article>
      <h1>پزشکیان: برخی از ما از گفتن حرف حق می ترسیم/ این ترس شاید به دلیل ترس از دست دادن جایگاه و پست کنونی مان باشد</h1>
      <address><time datetime="2019-11-05T00:00:00+00:00">05 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/14/1034064_472.jpg"/>
      </figure>
      <p>به گزارش ایرنا؛ مسعود پزشکیان، نایب رئیس مجلس شورای اسلامی نیز در این مراسم بیان کرد: رسالت همه پیامبران این بوده که جز راستی و درستی، پیامی را نفرستند و جز حق نگویند، اما برخی از رسانه ها امروز به دروغ پردازی، شایعه پراکنی، تهمت، افترا و بردن آبروی افراد اقدام می کنند که دور از آزادگی، عزت و بزرگی است.</p>
      <p>وی افزود: حضرت امیرالمومنین علی(ع) در نهج البلاغه وصیت می کنند که همواره باید تقوا پیشه کنیم و به دنبال دنیا نباشیم، برای امور و چیزهای دنیوی، تاسف نخوریم و حق را بگوییم، در مقابل ظالم ایستادگی و ظلم و فساد را افشا کنیم.</p>
      <p>نماینده مردم تبریز، اسکو آذرشهر در مجلس شورای اسلامی ادامه داد: نمی دانم چرا برخی از ما، از گفتن حرف حق می ترسیم؛ البته این ترس شاید به دلیل ترس از دست دادن جایگاه و پست کنونی مان باشد. وقتی دنیا و قدرت نتواند ما را اسیر خود کند، به موفقیت رسیده ایم.</p>
      <p>نایب رییس مجلس شورای اسلامی گفت: برخی خبرنگاران برای رسیدن و به تصویر کشیدن حق، از هیچ چیزی ترس و واهمه ندارند، نه از زندان و از اخراج شدن از کار؛ چون می خواهند حق را بگویند.</p>
    </article>
  </body>
</html>