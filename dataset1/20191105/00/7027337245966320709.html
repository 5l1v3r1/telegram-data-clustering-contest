<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696850/%D8%A7%D8%AA%D8%AD%D8%A7%D8%AF%DB%8C%D9%87-%D8%A7%D8%B1%D9%88%D9%BE%D8%A7-%D8%B4%D9%87%D8%B1%DA%A9%E2%80%8C%D8%B3%D8%A7%D8%B2%DB%8C-%D8%A7%D8%B3%D8%B1%D8%A7%D8%A6%DB%8C%D9%84-%D8%BA%DB%8C%D8%B1-%D9%82%D8%A7%D9%86%D9%88%D9%86%DB%8C-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="اتحادیه اروپا: شهرک‌سازی اسرائیل غیر قانونی است"/>
    <meta property="og:description" content="&quot;مایا کوسیاتچیچ&quot;سخنگوی مسئول سیاست خارجی اتحادیه اروپا دوشنبه‌شب در بیانیه‌ای اعلام کرد: ما تمامی فعالیت‌های شهرک‌سازی اسرائیل را براساس قوانین بین الملل، غیر قانونی می‌دانیم."/>
  </head>
  <body>
    <article>
      <h1>اتحادیه اروپا: شهرک‌سازی اسرائیل غیر قانونی است</h1>
      <address><time datetime="2019-11-05T00:00:00+00:00">05 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/14/1033724_281.jpg"/>
      </figure>
      <p>"مایا کوسیاتچیچ"سخنگوی مسئول سیاست خارجی اتحادیه اروپا دوشنبه‌شب در بیانیه‌ای اعلام کرد: ما تمامی فعالیت‌های شهرک‌سازی اسرائیل را براساس قوانین بین الملل، غیر قانونی می‌دانیم.</p>
      <p>به گزارش خبرگزاری "آکی" ایتالیا، کوسیاتچیچ تصریح کرد: این شهرک‌سازی ها برقراری صلح دائمی را در منطقه تضعیف می‌کند.</p>
      <p>به گزارش ایرنا وی با ابراز نگرانی نسبت به اظهارات مقام‌های رژیم صهیونیستی برای ساخت تونلی که "بیت لحم" را به غرب سرزمین‌های اشغالی متصل می‌کند، افزود: اقدام اسرائیل برای ساخت راه‌های جایگزین که شهرک‌ها را به کانون شهرکسازی متصل می‌کند، موجب تقسیم و انشقاق کرانه باختری می‌شود.</p>
      <p>اتحادیه اروپا از رژیم صهیونیستی خواست به هرگونه ساخت و ساز در اراضی اشغالی فلسطین پایان دهد.</p>
      <p>احداث واحدهای جدید شهرک سازی نقض آشکار قطعنامه ۲۳۳۴ شورای امنیت سازمان ملل متحد است. این قطعنامه که ۲۳ دسامبر ۲۰۱۶ (۳دی ۹۵) با رای مثبت ۱۴ عضو و تنها رای ممتنع آمریکا به تصویب رسید، ضمن غیر قانونی خواندن شهرک سازی در خاک فلسطین، از رژیم صهیونیستی می خواهد که عملیات شهرک سازی را متوقف کند.</p>
    </article>
  </body>
</html>