<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696983/%D8%B3%DB%8C-%D9%88%DB%8C%DA%98%DA%AF%DB%8C-%DA%A9%D9%87-%D8%B9%D9%85%D9%88%D9%85%D8%A7%D9%8B-%D8%A7%D8%B2-%D8%AA%D8%AD%D9%88%D9%84%D8%A7%D8%AA-%DB%B4%DB%B5-%D8%B3%D8%A7%D9%84-%D8%A7%D8%AE%DB%8C%D8%B1%D8%A2%D9%85%D9%88%D8%AE%D8%AA%D9%87-%D8%A7%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="سی ویژگی که عموماً از تحولات ۴۵ سال اخیرآموخته ایم"/>
    <meta property="og:description" content="خاورمیانه ­ای­ ها خیلی با ما تفاهم و تجانس ندارند/ گنجینۀ گرانقدری به نام تجربۀ بشری وجود دارد/ هیچ فضیلتی بالاتر از داشتن &quot;یک شخصیت&quot; نیست."/>
  </head>
  <body>
    <article>
      <h1>سی ویژگی که عموماً از تحولات ۴۵ سال اخیرآموخته ایم</h1>
      <address><time datetime="2019-11-05T00:00:00+00:00">05 Nov 2019</time> by <a rel="author">عصر ايران</a></address>
      <p>
        <b>خاورمیانه ­ای­ ها خیلی با ما تفاهم و تجانس ندارند/ گنجینۀ گرانقدری به نام تجربۀ بشری وجود دارد/ هیچ فضیلتی بالاتر از داشتن "یک شخصیت" نیست.</b>
      </p>
      <figure>
        <img src="https://cdn.asriran.com/files/fa/news/1398/8/14/1034042_892.jpg"/>
      </figure>
      <p>عصر ایران - <a href="https://sariolghalam.com/">دکتر محمود سریع القلم</a>، استاد دانشگاه شهید بهشتی، در یادداشتی به برشماری "سی ویژگی که عموماً از تحولات ۴۵ سال اخیرآموخته ایم" پرداخت و نوشت:</p>
      <ol>
        <li>1. تخصص در حکمرانی، پیچیده ­ترین تخصص ­هاست؛</li>
        <li>2. مهم ترین وجه حکمرانی، شناختِ ظرف و دینامیک جهانی است؛</li>
        <li>3. شناخت این ظرف به نظر می ­رسد سه پیش ­نیاز دارد: مطالعۀ وسیعِ متون اجتماعی،سیاسی واقتصادی، تسلط به زبان انگلیسی و فهم ریاضی گونه و واقعی ظرفیتهایِ داخلی؛</li>
        <li>4. خیلی نفت و گاز صادر نکنیم بلکه از آنها برای صنعتی شدن و تولید/صادرات کالا استفاده کنیم؛</li>
        <li>5. هر فردی فقط باید یک شغل داشته باشد؛</li>
        <li>6. سیاست یعنی به فکر آینده باشیم: از گذشته فقط باید درس گرفت؛</li>
        <li>7. خاورمیانه ­ای­ ها خیلی با ما تفاهم و تجانس ندارند؛</li>
        <li>8. کشور در حال توسعه ­ای که نرخ رشد زیر سه درصد داشته باشد، از زندگی معقول محروم است؛</li>
        <li>9. خارج از مدارهای دولتی، ثروتمند شویم؛</li>
        <li>10. مؤثرترین روش نفوذ در کشورهای دیگر، ورود در بازارهای آنهاست؛</li>
        <li>11. جامعه ­ای به شدت متکثر هستیم، تا می­ توانیم برای یکدیگر جا باز کنیم؛</li>
        <li>12. تحقیر دیگران مجانی نیست؛</li>
        <li>13. نیاز عجیب خود را برای "خودنمایی" کم کنیم؛</li>
        <li>14. خود را مرکز ثقل قلمداد کردن، ناشی از مطالعه نکردن است؛</li>
        <li>15. مفهوم "ثبات اقتصادی" و ملزومات آن را کانون حکمرانی بدانیم؛</li>
        <li>16. بدون همکاری شهروندان، کشوری ساخته نمی ­شود؛</li>
        <li>17. مدارهای بردباری خود را وسیع ترکنیم تا میلیون­ ها نفر مهاجرت نکنند؛</li>
        <li>17. هیچ فضیلتی بالاتر از داشتن "یک شخصیت" نیست؛</li>
        <li>19. مهم ترین دو موضوع برای مبارزه درحدِّ فردی: غرور و عصبانیت؛</li>
        <li>20. بگذاریم رسانه­ ها و خبرنگاران با قلمِ مسؤولانه، مانع از تکرار اشتباهات مجریان شوند؛</li>
        <li>21. اگر یک مدیر بیش از هشت سال در یک پروژه بماند، کارآمدی خود را از دست می ­دهد؛</li>
        <li>22. درگیری با قدرت ­های بزرگ خیلی هزینه دارد: ۱۳۲۰، ۱۳۳۰، ۱۳۵۵، ۱۳۵۹، ۱۳۹۰ …؛</li>
        <li>23. زندگی فقط قدرت نیست بلکه مملو از زیبایی ­های هنری، طبیعت و همزیستی است؛</li>
        <li>24. طبیعت، به شدت دروغگو را مجازات می­ کند؛</li>
        <li>25. قابل اتکاءترین روش برای مبارزه با فساد مالی: قدرتمند کردن قوۀ مقننه؛</li>
        <li>26. خیلی حرفهایمان را عوض نکنیم: اخلاق یعنی وفای به عهد؛</li>
        <li>27. با مطالعه و خودشناسی به مبارزه با غرور و خودبزرگ پنداری برویم؛</li>
        <li>28. از باغبانی به همان اندازه لذت ببریم که از وزارت؛</li>
        <li>29. مراقبت از محیط زیست را یک اصل در زندگی بدانیم؛</li>
        <li>30. گنجینۀ گرانقدری به نام تجربۀ بشری وجود دارد.</li>
      </ol>
    </article>
  </body>
</html>