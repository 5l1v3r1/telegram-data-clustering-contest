<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/conference/articles/0,7340,L-3773118,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="טל קולווין: &quot;באמצעות איסוף הדאטה ניתן ליעל את גיוס העובדים&quot;"/>
    <meta property="og:description" content="סמנכ&quot;ל ב-Actiview אמר בכנס חוויית העובד, כי &quot;כל מידע שניתן לאסוף בצורה מתודית ולהכניס לתהליך קבלת ההחלטות שלי, מאפשר להבין מי העובדים שאני מחפש בכל רגע נתון&quot;"/>
  </head>
  <body>
    <article>
      <h1>טל קולווין: "באמצעות איסוף הדאטה ניתן ליעל את גיוס העובדים"</h1>
      <h2>סמנכ"ל ב-Actiview אמר בכנס חוויית העובד, כי "כל מידע שניתן לאסוף בצורה מתודית ולהכניס לתהליך קבלת ההחלטות שלי, מאפשר להבין מי העובדים שאני מחפש בכל רגע נתון"</h2>
      <address><time datetime="2019-11-05T00:00:00+00:00">05 Nov 2019</time> by <a rel="author">נעמי צורף</a></address>
      <p>"איך אפשר להשתמש בדאטה לגיוס עובדים איכותים יותר?", שאל טל קולווין סמנכ"ל ב-Actiview בפתיחת דבריו בכנס חוויית העובד של כלכליסט והשיב: "כמובן שעל ידי איסוף וניתוח מידע, אבל הדבר המרכזי הוא להבין את הקשר בין סיבה לתוצאה, להבין מה הקשר בין המידע שאני אוסף על המועמדים שלי לבין התוצאה שאליה אני רוצה להגיע".</p>
      <figure>
        <img src="https://images1.calcalist.co.il/PicServer3/2019/11/05/945187/15_l.jpg"/>
        <figcaption>טל קולווין סמנכ"ל ב-Actiview <br/>צילום: אוראל כהן</figcaption>
      </figure>
      <p>קולווין השווה את עולם גיוס העובדים לעולם המכירות והשיווק ואמר: "היכולת שלי להבין מה היוזרים שלי מחפשים, להבין מה הם מקליקים, מה הם בוחרים, עוזרת לי לשפר את הפיתוח שלי ולהיות אפקטיבי ומהיר אל מול היוזרים. כשמבינים את כל הדברים האלה אפשר להגדיל את המכירות ולהבין את ההשפעה של פעולות מסוימות על המכירות".</p>
      <p>"בתחום גיוס העובדים אני יכול ללמוד המון מאיסוף דאטה פשוט. המון מהידע שנאסף זה דווקא מתוך תקשורת לא וורבלית כמו על איזה שאלות מתעכב המועמד, עד כמה</p>
      <p>הוא הבין את הכוונה בשאלה ועוד", הסביר קולווין. "בעבר כדי לאסוף מידע על סופט סקילז היית צריך להיעזר במכוני הערכה; אבל היום בזכות שיטת איסוף הדאטה שלנו אנחנו יכולים להגיע לזה לגמרי לבד. באמצעות איסוף הדאטה אני יכול להבין מה הקשר בין מה שמועמד עונה לי לבין איך הוא יתפקד בתור עובד, להבין איזה תכונות משפיעות באופן הכי קריטי".</p>
      <p>"כשאני לא אוסף דאטה יש לי איזושהי הנחה לגבי איזה תכונות אני מחפש, אבל יכול מאוד להיות שחלק מהתכונות בכלל לא רלוונטיות אלי לקדום הארגון", ציין קולווין. "אנחנו מופתעים כל פעם מחדש לראות איך הקשר משתנה. ממקום שאני אומר מה אני חושב שאני מחפש הגעתי למקום שאני מבין מה אני מחפש. אם חשבתי שהחכמה של האדם היא התכונה הכי חשובה, אבל יכול להיות שדווקא אגלה שההחלטיות משמעותית יותר לארגון. כל פריט מידע שאני יודע לאסוף בצורה מתודית ולהכניס לתהליך קבלת ההחלטות שלי, מאפשר לי להיות מדויק יותר ולהבין מי העובדים שאני מחפש בכל רגע נתון".</p>
    </article>
  </body>
</html>