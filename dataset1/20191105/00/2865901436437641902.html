<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/gordic-dobijali-smo-kao-tim-tako-i-gubimo/341733"/>
    <meta property="og:site_name" content="MozzartSport"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Gordić: Dobijali smo kao tim, tako i gubimo"/>
    <meta property="og:description" content="Košarkaš Partizana smatra da je Venecija zasluženo slavila u Beogradu"/>
  </head>
  <body>
    <article>
      <h1>Gordić: Dobijali smo kao tim, tako i gubimo</h1>
      <h2>Košarkaš Partizana smatra da je Venecija zasluženo slavila u Beogradu</h2>
      <address>
        <time datetime="2019-11-05T00:00:00+00:00">05 Nov 2019</time>
      </address>
      <p>Prvi put ove sezone igrači crno-belih pognute glave su napustili parket u Evrokupu. U Beogradu je Partizanov skalp uspela da uzme Venecija, koja je znatno angažovanijom igrom u reketu uspela da nanese poraz košarkašima <b>Andree</b> <b>Trinkijerija</b>.</p>
      <p>Nakon utakmice, košarkaš Partizana, <b>Nemanja</b> <b>Gordić</b>, izjavio je da njegov tim nije dovoljno energetski parirao rivalu, u čemu leži ključ njihove pobede večeras.<br/><b>"Loša utakmica za nas. Čak i uz većim delom lošu igru u prvom poluvremenu imali smo aktivan rezultat, ali u nastavku smo potpuno pali, bili smo bez energije. Igrali su bolje, jednostavno rečeno, bolje su šutirali, bolje su trčali i sasvim zasluženo su pobedili"</b>, rekao je <b>Gordić</b>.</p>
      <p>On je večeras imao nešto lošiji učinak na individualnom planu, ali nije želeo da govori o njemu, već je potencirao da je Partizan danas izgubio timski.<br/><b>"Mislim da je suvišno pričati o individualnom učinku nakon ovakve utakmice. Kao i do sada kada smo dobijali, dobijali smo kao tim, pa tako i sad gubimo kao tim i moramo da prihvatimo ovaj poraz, da držimo glavu gore i da idemo dalje".</b></p>
      <p>Logično pitanje nakon poraza bilo je – šta dalje? <b>Nemanja</b> <b>Gordić</b> kaže da će se ekipa sada okrenuti narednoj utakmici i pokušati da što bre zaboravi na lošu partiju i dođe do pobede protiv Zadra za vikend.<br/><b>"Dalje je sledeća utakmica. Naporan je raspored. Normalna je stvar, navikli smo se na to, ne znam još uvek kako ćemo putovati za Zadar, ali to je uvek teško gostovanje. Tradicionalno protiv Zadra bude nezgodno, oni su bez pobede u ABA ligi i uvek je teško igrati protiv takvih ekipa, ali nadam se da ćemo do te utakmice uspeti da se konsolidujemo"</b>, zaključio je <b>Gordić</b>.</p>
      <figure>
        <img src="https://mozzartsport.com/upload/CKEditor/05.11.2019./770x200-PFK.png"/>
      </figure>
      <figure>
        <img src="https://mozzartsport.com/upload/CKEditor/05.11.2019./73333358_961284697567425_8070670185465380864_n.jpg"/>
      </figure>
      <p>
        <i>Piše: <b>Srđan TODOROVIĆ</b><br/>Foto: Star Sport</i>
      </p>
    </article>
  </body>
</html>