<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10628--denni-menu-5-11-2019-kolar-postupuje-v-bratislave-maleckova-padla-po-boji"/>
    <meta property="og:site_name" content="Tenisový svět"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Denní menu, 5.11.2019: Kolář postupuje v Bratislavě, Malečková padla po boji"/>
    <meta property="og:description" content="Zdeněk Kolář na turnaji v Bratislavě po úspěšné kvalifikaci vstoupil výborně i do hlavní soutěže. V úvodním kole porazil Francouze Constanta Lestienna. Jesika Malečková v prvním kole turnaje v St. Etienne podlehla po dvou a půl hodinách boje ruské favoritce."/>
  </head>
  <body>
    <article>
      <h1>Denní menu, 5.11.2019: Kolář postupuje v Bratislavě, Malečková padla po boji</h1>
      <address>
        <time datetime="2019-11-05T00:00:00+00:00">05 Nov 2019</time>
      </address>
      <p>
        <b>Zdeněk Kolář na turnaji v Bratislavě po úspěšné kvalifikaci vstoupil výborně i do hlavní soutěže. V úvodním kole porazil Francouze Constanta Lestienna. Jesika Malečková v prvním kole turnaje v St. Etienne podlehla po dvou a půl hodinách boje ruské favoritce.</b>
      </p>
      <table>
        <tr>
          <th colspan="2">
            <u>NA ROZJEZD</u>
          </th>
        </tr>
        <tr>
          <td align="left" valign="top">10:00</td>
          <td><b>VRCHOLÍ KVALIFIKACE, STARTUJÍ HLAVNÍ SOUTĚŽE:</b> Halový turnaj v Praze pokračoval svým druhým hracím dnem, během něhož vyvrcholila kvalifikace a odstartovaly hlavní soutěže ve dvouhře a čtyřhře. Postoupit do hlavního pavouka turnaje se podařilo čtyřem domácím hráčům, včetně teprve šestnáctiletého Daniela Siniakova, který si zahraje o první body do žebříčku.<br/>Více se turnaji věnujeme v <a href="https://www.tenisovysvet.cz/article/detail/../detail/10627--neride-indoor-open-vrcholi-kvalifikace-startuje-cechy-nabita-ctyrhra">samostatném článku</a>.</td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>HLAVNÍ CHOD</u>
          </th>
        </tr>
        <tr>
          <td align="left" valign="top">10:00</td>
          <td><b>KOLÁŘ PO ZVLÁDNUTÉ KVALIFIKACI VÍTĚZÍ I V HLAVNÍ SOUTĚŽI: </b>Zdeněk Kolář se po úspěšně zvládnuté kvalifikaci na challengeru v Bratislavě dokázal prosadit i v prvním kole hlavní soutěže. Francouze Constanta Lestienna porazil 6:3, 4:6, 6:3 a oplatil mu tři roky starou porážku z finále v Ostravě. Český tenista vstoupil do utkání parádně, rychle vedl 4:0, a Lestienne v prvním setu dokázal odmazat jen jeden brejk soupeře. Ve druhé sadě to byl naopak Francouz, kdo se dostal do vedení a i přes problémy se mu povedlo doservírovat. Třetí sada už nebyla z Lestiennovy strany tak vydařená, Kolář se v 6. hře urval do brejku a zápas dopodával. – <i>Constant Lestienne (FRA, 228.) x Zdeněk Kolář (258.) 3:6, 6:4, 3:6</i></td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>A KDO NEMÁ DOST...</u>
          </th>
        </tr>
        <tr>
          <td align="left" valign="top">13:30</td>
          <td><b>MALEČKOVÁ SE RVALA DVĚ A PŮL HODINY: </b>Jesika Malečková na turnaji v St. Etienne do osmifinále neprošla. V utkání s Ruskou Marinou Mělnikovovou prohrála ve dvou setech 6:7(4), 6:7(4). Malečková v prvním setu vedla už 5:3, poté mohla doservírovat i za stavu 6:5, ale v obou případech o tuto možnost přišla ztrátou podání a prohrála v tiebreaku. Ve druhém dějství naopak česká hráčka prohrála 2:5, a to dokonce se ztrátou dvou brejků. Povedlo se jí vyhrát čtyři hry v řadě a nakonec si i vynutit další zkrácenou hru. V té však znovu prohrála. – <i>Marina Mělnikovová (RUS, 202.) x Jesika Malečková (338.) 7:6(4), 7:6(4)</i></td>
        </tr>
      </table>
      <h3>Češi v akci</h3>
      <h4>Challengery</h4>
      <p><b>Peugeot Slovak Open 2019, Bratislava (muži, SVK, 114 800 EUR, tvrdý povrch – hala)</b><br/><u>1. kolo dvouhry</u><br/>Constant Lestienne (FRA, 228.) – <b>ZDENĚK KOLÁŘ (258.)</b> 3:6, 6:4, 3:6</p>
      <h4>ITF World Tennis Tour</h4>
      <p><b>Open International de Tennis Féminin de St. Etienne (ženy, FRA, 25 000 USD, tvrdý povrch – hala)</b><br/><u>1. kolo dvouhry</u><br/><b>Marina Mělnikovová (RUS, 202.)</b> – JESIKA MALEČKOVÁ (338.) 7:6(4), 7:6(4)</p>
      <p><b>Neride Indoor Open 2019, Praha (muži, CZE, 15 000 USD, tvrdý povrch – hala)</b><br/><u>Finále kvalifikace</u><br/><b>ROBIN STANĚK (662.)</b> – PETR HÁJEK (957.) 6:2, 6:4<br/><b>Oleksij Krutych (UKR, 738.)</b> – VOJTĚCH MAREŠ (-) 6:2, 6:1<br/><b>MAREK GENGEL (573.)</b> – Jakob Aichhorn (AUT, 952.) 7:5, 5:7, 10:8<br/><b>DANIEL SINIAKOV (-)</b> – Federico Arnaboldi (ITA, 885.) 6:4, 6:1<br/>FILIP DUDA (808.) – <b>Remy Bertola (SUI, 1033.)</b> 6:7(5), 5:7<br/>Maxime Pauwels (BEL, 727.) – <b>YVO PANÁK (1415.)</b> 6:4, 6:7(6), 8:10</p>
      <p><u>1. kolo dvouhry</u><br/><b>Aldin Setkič (BIH, 491.)</b> – ONDŘEJ KRSTEV (1412.) 7:6(7), 3:6, 7:6(5)</p>
      <p><u>1. kolo čtyřhry</u><br/><b>ŠÁTRAL, STANĚK</b> – ČERNÝ, ZAPSKÝ 6:3, 6:1<br/>JENÍČEK, PECÁK – <b>Běloborodko, Krutych (UKR)</b> 3:6, 5:7<br/>L. JIROUŠEK, T. JIROUŠEK – <b>KRUMICH, SINIAKOV</b> 7:6(6), 4:6, 6:10<br/><b>GENGEL, VRBENSKÝ</b> – MICHNEV, RUMLER 3:6, 6:4, 10:7<br/>BARNÁT, REČEK – <b>KOPŘIVA, POSPÍŠIL</b> 4:6, 1:6<br/>DUDA, PAULSON – <b>Lootsma (NED), NOUZA</b> 3:6, 4:6</p>
      <p><b>15th Lyttos Beach ITF World Tour, Iraklio (ženy, GRE, 15 000 USD, antuka)</b><br/><u>1. kolo dvouhry</u><br/>Dimitra Pavlouová (GRE, -) – <b>ANNA SISKOVÁ (565.)</b> 0:6, 0:6</p>
      <p><b>Magic Tours, Monastir (ženy, TUN, 15 000 USD, tvrdý povrch)</b><br/><u>1. kolo čtyřhry</u><br/><b>HRABALOVÁ, TOMANOVÁ</b> – Djamshidiová, Graovacová (AUS) 6:2, 6:1</p>
      <p><b>GD Tennis Cup Series, Antalya (ženy, TUR, 15 000 USD, tvrdý povrch)</b><br/><u>1. kolo čtyřhry</u><br/><b>Ghilescuová (ROU), ŠEVČÍKOVÁ</b> – Jevtimovová (BUL), Yoruková (TUR) 5:7, 6:2, 10:6</p>
      <p><b>Soho Square Egypt F24, Šarm aš-Šajch (ženy, EGY, 15 000 USD, tvrdý povrch)</b><br/><u>1. kolo čtyřhry</u><br/><b>HORÁČKOVÁ, VLKOVSKÁ</b> – Pintová, Squarcualupiová (ITA) 6:4, 7:5</p>
      <p><b>Archigen Cup, Solarino (ženy, ITA, 15 000 USD, syntetický povrch)</b><br/><u>1. kolo dvouhry</u><br/>LUCIE PETRUŽELOVÁ (1224.) – <b>NIKOLA BŘEČKOVÁ (1014.)</b> 3:6, 4:6<br/>Destinee Martinsová (GBR, -) – <b>KAROLÍNA BERÁNKOVÁ (661.)</b> 3:6, 6:7(2)</p>
      <p><u>1. kolo čtyřhry</u><br/><b>BŘEČKOVÁ, PETRUŽELOVÁ</b> – Davisová (USA), Lancaová (POR) 6:3, 7:5</p>
      <p><b>World Tennis Tour Cancun (ženy, MEX, 15 000 USD, tvrdý povrch)</b><br/><u>1. kolo čtyřhry</u><br/>20:30 Appelová, Christensenová (USA) – PULCHARTOVÁ, Sanzová (ESP)</p>
      <footer>Jan Vojkůvka, foto: Roman Kučera</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10622--denni-menu-4-11-2019-rosol-vykrocil-vitezne-za-obhajobou-finale-kolar-se-kvalifikoval"/>
        <a href="https://www.tenisovysvet.cz/article/detail/10616--denni-menu-3-11-2019-vesely-vybojoval-v-nemecku-titul-strycova-ve-finale-neuspela"/>
      </related>
    </article>
  </body>
</html>