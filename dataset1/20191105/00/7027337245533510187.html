<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696932/%D8%B7%D8%B1%D8%AD-%D9%85%D9%84%DB%8C-%D9%85%D8%B3%DA%A9%D9%86-%D9%82%DB%8C%D9%85%D8%AA%E2%80%8C%D9%87%D8%A7-%D8%B1%D8%A7-%DA%A9%D8%A7%D9%87%D8%B4-%D9%85%DB%8C%E2%80%8C%D8%AF%D9%87%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="طرح ملی مسکن قیمت‌ها را کاهش می‌دهد؟"/>
    <meta property="og:description" content="یک نماینده مجلس با بیان این‌که مشکل مسکن در کشور حل نشده است، گفت: طرح اقدام ملی مسکن باید بتواند قیمت مسکن و نرخ اجار‌ه‌بها را کاهش دهد.به گزارش تسنیم، جهانبخش محبی‌نیا اظهار کرد: مشکل مسکن متاسفانه هنوز در کشور حل نشده است. به‌رغم اینکه مسکن نیاز اولیه و ضروری مزدم به شمار می‌رود در سال‌های اخیر به یک کالای سرمایه‌ای مبدل شده و باید تدابیری اندیشیده شود تا این نیاز اولیه مردم به سرپناه با راهکارهای مناسب داشته باشند."/>
  </head>
  <body>
    <article>
      <h1>طرح ملی مسکن قیمت‌ها را کاهش می‌دهد؟</h1>
      <address><time datetime="2019-11-05T00:00:00+00:00">05 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/14/1033924_782.jpg"/>
      </figure>
      <p>یک نماینده مجلس با بیان این‌که مشکل مسکن در کشور حل نشده است، گفت: طرح اقدام ملی مسکن باید بتواند قیمت مسکن و نرخ اجار‌ه‌بها را کاهش دهد.<br/><br/>به گزارش تسنیم، جهانبخش محبی‌نیا اظهار کرد: مشکل مسکن متاسفانه هنوز در کشور حل نشده است. به‌رغم اینکه مسکن نیاز اولیه و ضروری مزدم به شمار می‌رود در سال‌های اخیر به یک کالای سرمایه‌ای مبدل شده و باید تدابیری اندیشیده شود تا این نیاز اولیه مردم به سرپناه با راهکارهای مناسب داشته باشند.</p>
      <p>وی با اشاره به طرح ملی مسکن، ادامه داد: طرح وزارت راه به‌عنوان ابزاری برای انتظام بخشیدن به تولید مسکن و اقتصاد تدوین شد که باید تلاش شود این طرح بتواند اجاره و قیمت خرید مسکن در سبد خانوار را کاهش دهد تا با کاهش قیمت و تبدیل آن به کالای مصرفی و مورد نیاز مردم، بتوان رفاه را به خانوارها بازگرداند.</p>
      <p>وی تصریح کرد: اهتمام و جدیت در دولت و وزارت راه و شهرسازی وجود دارد و تلاش می شود طرح اقدام ملی تولید مسکن را به سمت و سویی ببرد که عملیات فوق به موفقیت برسد. زیرا انحراف از مسیر اهداف تولید مسکن ملی برای اقشار متوسط و به ویژه کم درآمد مورد پذیرش هیچیک از نمایندگان نیست.</p>
      <p>محبی‌نیا اجرای طرح اقدام ملی تولید مسکن را تدبیری مناسب برای ایجاد تعادل نسبی در اقتصاد دانست و گفت: باید تلاش شود تا سمت و سوی عملیات مربوط به مسکن و طرح‌های ملی مسکن به سمتی برود که بخشتشریفاتی مسکن از بین برود و شاهد نقطه تعادل در اقتصاد کلان باشیم و مسکن نیز جایگاه خود را پیدا کند.</p>
    </article>
  </body>
</html>