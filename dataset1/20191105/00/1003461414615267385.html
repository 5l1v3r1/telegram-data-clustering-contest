<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lav.it/news/legge-bilancio-emendamenti"/>
    <meta property="og:site_name" content="LAV"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Legge di Bilancio: 5 emendamenti per un fisco non più nemico degli animali"/>
    <meta property="og:description" content="Entrano nel vivo le campagne #IPIÙTASSATI e #CURIAMOLITUTTI: la nostra proposta in 5 emendamenti è sulle scrivanie dei parlamentari. Ne chiediamo a Governo e Parlamento l'approvazione urgente in #LeggeDiBilancio, per un Fisco non più nemico degli animali!"/>
  </head>
  <body>
    <article>
      <h1>Legge di Bilancio: 5 emendamenti per un fisco non più nemico degli animali</h1>
      <address>
        <time datetime="2019-11-05T00:00:00+00:00">05 Nov 2019</time>
      </address>
      <figure>
        <img src="https://www.lav.it/uploads/home/15dc16eea9fc24.png"/>
        <figcaption>Legge di Bilancio: 5 emendamenti per un fisco non più nemico degli animali</figcaption>
      </figure>
      <blockquote>Entrano nel vivo le nostre campagne <a href="https://www.lav.it/campagne/i-piu-tassati">#IPIÙTASSATI</a> e <a href="https://www.lav.it/campagne/curiamoli-tutti">#CURIAMOLITUTTI</a>.</blockquote>
      <p>
        <b>La nostra proposta, concretizzata in <a href="https://www.lav.it/cpanelav/js/ckeditor/kcfinder/upload/files/files/Legge%20di%20Bilancio%20e%20animali%20le%20proposte%20della%20LAV.pdf">5 emendamenti</a>, è sulle scrivanie di Governo e Parlamento:</b>
      </p>
      <ul>
        <li><b>aumento della quota di DETRAZIONE FISCALE</b> delle spese veterinarie e dei farmaci veterinari dalla dichiarazione dei redditi, rendendola totale per chi adotta un cane o un gatto (oggi queste spese sono detraibili entro il limite di 387,34 euro, con uno sconto massimo irrisorio di 49,06 euro;</li>
        <li><b>cancellazione dell’ALIQUOTA IVA su prestazioni veterinarie</b> per animali adottati e riduzione di quella su prestazioni veterinarie e cibo per animali non tenuti a scopo di lucro (oggi invece si applica un’aliquota IVA del 22%, prevista per alcuni beni di lusso);</li>
        <li><b>abbattimento dei costi dei FARMACI VETERINARI</b> con il riconoscimento del farmaco generico come già avviene per i farmaci umani;</li>
        <li>possibilità di prescrizione del <b>FARMACO-EQUIVALENTE</b>;</li>
        <li><b>CESSIONE FRAZIONATA del farmaco</b> veterinario da parte dei farmacisti.</li>
      </ul>
      <blockquote>Ne chiediamo l'approvazione urgente all'interno della <a href="http://www.senato.it/service/PDF/PDFServer/BGT/01125303.pdf">Legge di Bilancio</a>, per un Fisco non più nemico degli animali.</blockquote>
      <p><b>Vogliamo così che si traduca in fatti una questione che è di giustizia sociale</b>, per favorire non a parole da parte dello Stato un miglioramento della qualità di vita degli animali e un incremento delle adozioni, rendendo maggiormente sostenibile la spesa sostenuta dai cittadini, sia come privati che come sistema pubblico.</p>
      <p>
        <mark><b>L’adozione di un cane o un gatto abbandonato, infatti, è un gesto d’amore, ma anche un fondamentale strumento di contrasto al randagismo</b>, che assicura allo stesso tempo il rispetto per gli animali e <b>un risparmio considerevole per tutta la collettività</b>. Basti pensare che un solo cane in canile costa mediamente 1.277,50 euro l’anno e, se moltiplichiamo questa cifra per i cani presenti in canile nel 2018 – dati del Ministero della Salute - raggiungiamo la cifra di almeno 126 milioni di euro l’anno spesi dalle Amministrazioni locali per il solo loro mantenimento e non sempre nelle migliori condizioni.</mark>
      </p>
      <p>
        <a href="https://www.lav.it/cpanelav/js/ckeditor/kcfinder/upload/files/files/CS%20LAV_Ememdamenti%20Legge%20di%20Bilancio%202019.pdf">COMUNICATO</a>
      </p>
    </article>
  </body>
</html>