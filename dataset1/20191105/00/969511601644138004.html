<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/lovitura-teatru-grupul-german-bosch-decis-faca-fabrica-masini-spalat-simeria-cauza-conditiilor-economice-planificarii-stategice-vanzarilor-vedem-necesitatea-unor-capacitati-productie-18544672"/>
    <meta property="og:site_name" content="BusinessMagazin"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Lovitură de teatru. Grupul german Bosch a decis că nu mai facă fabrica de maşini de spălat de la Simeria: „Din cauza condiţiilor economice şi a planificării stategice a vânzărilor, nu vedem necesitatea unor capacităţi de producţie noi”"/>
    <meta property="og:description" content="Grupul german Bosch a renunţat la construcţia fabricii de maşini de spălat pe care o plănuise la Simeria, judeţul Junedoara, o investiţie de 110 mil. euro."/>
  </head>
  <body>
    <article>
      <h1>Lovitură de teatru. Grupul german Bosch a decis că nu mai facă fabrica de maşini de spălat de la Simeria: „Din cauza condiţiilor economice şi a planificării stategice a vânzărilor, nu vedem necesitatea unor capacităţi de producţie noi”</h1>
      <address><time datetime="2019-11-05T00:00:00+00:00">05 Nov 2019</time> by <a rel="author" href="https://www.businessmagazin.ro/autor/alina-elena-vasiliu" target="_blank">Alina-Elena Vasiliu</a></address>
      <h3>Lovitură de teatru. Grupul german Bosch a decis că nu mai facă fabrica de maşini de spălat de la Simeria: „Din cauza condiţiilor economice şi a planificării stategice a vânzărilor, nu vedem necesitatea unor capacităţi de producţie noi”</h3>
      <p>Grupul german Bosch a renunţat la construcţia fabricii de maşini de spălat pe care o plănuise la Simeria, judeţul Junedoara, o investiţie de 110 mil. euro.</p>
      <p>„BSH Hausgeräte GmbH a decis să nu-şi continue planurile pentru construcţia unei fabrici de maşini de spălat în Simeria până la o nouă notificare. Din cauza condiţiilor economice şi a planificării strategice a vânzărilor bazate pe acestea, producătorul de electrocasnice nu vede în prezent necesitatea unor capacităţi de producţie noi suplimentare în Europa. BSH are o reţea de producţie în Europa de 22 de fabrici care se pot adapta flexibil la cerinţele în schimbare”, a spus pentru ZF Irenne Wagner, head of marketing la BSH Electrocasnice.<br/>Planul iniţial era ca lucrările de construcţii pentru unitatea de producţie să înceapă anul acesta, însă din cauza întârzierilor generate de accesul la ajutorul de stat de care au nevoie germanii demararea lucrărilor a fost amânată. Primele maşini de spălat ar fi trebuit să fie produse în noua fabrică în 2021. Fabrica urma să creeze 700 de locuri de muncă.</p>
      <p>Investiţia de 110 milioane de euro ar fi fost cea mai mare plasare de ca­pital din judeţul Hunedoara din ulti­mii 30 de ani, într-o unitate care fabrică pro­duse finite.</p>
      <p>Ratarea acestei investiţii vine în contextul în care mai multe grupuri multinaţionale au ocolit România în ultimii ani în ceea ce priveşte producţia, moti­vând lipsa unei infrastructuri favorabile şi a unui mediu politic şi economic stabil.</p>
      <p>Bosch a încheiat anul fiscal 2018 cu vânzări consolidate în valoare de 2,1 mld. lei (452 mil. euro) în România, înregistrând astfel o creştere de 9% în comparaţie cu anul precedent.</p>
      <p>Bosch a investit în România apro­ximativ 555 de milioane de lei (apro­ximativ 120 milioane de euro) în 2018 – în special în dez­vol­tarea unităţilor de producţie pentru soluţii de mobilitate din Cluj şi Blaj. </p>
      <p> </p>
    </article>
  </body>
</html>