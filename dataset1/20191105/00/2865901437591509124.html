<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/lord-bendtner-otkrio-kako-je-vredao-vengera-svasta-sam-mu-rekao-sutradan-sam-se-izvinjavao/341720"/>
    <meta property="og:site_name" content="MozzartSport"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Lord Bendtner otkrio kako je vređao Vengera: Svašta sam mu rekao, sutradan sam se izvinjavao"/>
    <meta property="og:description" content="Nikad nije umeo da kontroliše emocije"/>
  </head>
  <body>
    <article>
      <h1>Lord Bendtner otkrio kako je vređao Vengera: Svašta sam mu rekao, sutradan sam se izvinjavao</h1>
      <h2>Nikad nije umeo da kontroliše emocije</h2>
      <address>
        <time datetime="2019-11-05T00:00:00+00:00">05 Nov 2019</time>
      </address>
      <p>Talenat nije bio sporan, glava jeste. Sa godinama je to shvatio i sam <b>Niklas Bentner</b>, koji je u novoj knjizi “Druga strana“ otkrio i kako je jednom prilikom najstrašnije izvređao dugogodišnjeg Arsenalovog trenera <b>Arsena Vengera</b>.</p>
      <p>Incident se zbio 2013. <b>Lord Bentner</b> je shvatio da nije prvi <b>Vengerov</b> pik i imao je obećanje da će ga klub pustiti u Kristal Palas. Međutim, kako poslednjeg dana prelaznog roka klub nije uspeo da pronađe drugog napadača <b>Venger</b> mu je u telefonskom razgovoru saopštio da nema ništa od posla.<br/>“<b>Bilo je oko 20 sati na sati kad me Venger zove. Prelazi odmah na stvar: Nismo uspeli da dovedemo napadača kojeg smo hteli. Tako da moraš da budeš rezerva. To je tvoj posao u narednoj sezoni</b>“, saopštio je <b>Venger</b> danskom napadaču.</p>
      <p>A on nikad nije umeo da se kontroliše. Mada je probao...<br/>“<b>Spustio sam slušalicu. Pogledao Toma (</b>Bruksa, menadžera<b>), koji je slegao ramenima. Onda sam ga opet pozvao. Rekao sam mu svašta, mnogo ružnih stvari. Recimo da je s...nja i drk...ja. ’Ne volimo se više’, završio sam. ’Najbolje bi za sve bilo da se rastanemo’. Pokušavao sam i dalje da se izborim za odlazak</b>“.</p>
      <p>Međutim, nije uspelo. A onda dođe jutro...<br/>“<b>Nisam oka sklopio te večeri. I u utorak ujutru vozim, idem direktno kod šefa u kancelariju i zakucam na vrata. ’Morate da mi oprostite na ponašanju od sinoć’, počeo sam. Zaista nisam želeo da budem na Vengerovoj listi neprijatelja. Morten Olsen (</b>bivši selektor Danske, prim.aut<b>) i Venger su verovatno dvojica koje nikako nisam hteo da razočaram</b>“.</p>
      <p>Te sezone<b> Bentner</b> je u Premijer ligi odigrao 157 minuta, još četiri u Ligi šampiona. Sledećeg leta je kao slobodan igrač otišao u Volfzburg.</p>
      <p>(FOTO: Reuters)</p>
    </article>
  </body>
</html>