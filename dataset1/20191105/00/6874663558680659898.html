<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3773140,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="חברת טכנולוגיות החקלאות AgriTask גייסה 8.5 מיליון דולר"/>
    <meta property="og:description" content="החברה פיתחה פלטפורמה לניהול חכם של ייצור חקלאי, שפעילה ב-20 מדינות ומנטרת 50 סוגי יבול; את סבב הגיוס הובילה קרן ההשקעות InsuResilience שבבעלות ממשלת גרמניה"/>
  </head>
  <body>
    <article>
      <h1>חברת טכנולוגיות החקלאות AgriTask גייסה 8.5 מיליון דולר</h1>
      <h2>החברה פיתחה פלטפורמה לניהול חכם של ייצור חקלאי, שפעילה ב-20 מדינות ומנטרת 50 סוגי יבול; את סבב הגיוס הובילה קרן ההשקעות InsuResilience שבבעלות ממשלת גרמניה</h2>
      <address><time datetime="2019-11-05T00:00:00+00:00">05 Nov 2019</time> by <a rel="author">מאיר אורבך</a></address>
      <p>חברת האגריטק הישראלי אגריטאסק (AgriTask), שמפתח פלטפורמה מקוונת לניהול ייצור חקלאי, גייסה 8.5 מיליון דולר בסבב ראשון.</p>
      <p>הוא הובל בידי קרן ההשקעות InsuResilience, והשתתפו בו Barn Investimentos ומשקיעים ישראלים נוספים. InsuResilience הוקמה על-ידי KfW, בנק בבעלות ממשלת גרמניה, ומנוהלת על ידי BlueOrchard השוויצרית, קרן לניהול השקעות אימפקט. Barn Investimentos היא קרן השקעות ברזילאית המתמקדת בחברות צמיחה מתחומי האגריטק. זו ההשקעה הראשונה של InsuResilience בסטארט-אפ ישראלי.</p>
      <figure>
        <img src="https://images1.calcalist.co.il/PicServer3/2019/11/05/945267/Ofir-Ardon_l.jpg"/>
        <figcaption>אופיר ארדון, מנכ"ל אגריטאסק <br/>צילום: אדיר לוטן</figcaption>
      </figure>
      <p>אגריטאסק מספקת ללקוחותיה פיתרון כניהול כלל תהליך הייצור בחווה, החל מניהול קרקע ודשנים, לאורך כל תהליך הגידול ועד ללוגיסטיקה של הקציר או הקטיף והשלבים שאחריהם תחת פלטפורמה דיגיטלית אחת ועל בסיס מסד נתונים אחוד. המערכת מספקת למשתמשים תמונת מצב מדויקת של תהליך הגידול בשדה על בסיס עיבוד וניתוח מגוון רחב של נתונים בזמן אמת, על מנת לשפר משמעותית את תהליך קבלת ההחלטות האגרונומיות.</p>
      <p>אגריטאסק הוקמה והוחדרה לשווקים הבינלאומיים בידי היזם ישראל פרייר; בין לקוחותיה נמנות חברות כ-Suzano ו-Bom Jesus, לצד חברות מזון, ביטוח חקלאי, ספקי תשומות ופרויקטים לפיתוח אזורי. החברה, הממוקמת בתל אביב, פיתחה פלטפורמה דיגיטלית שפעילה כיום ביותר מ-20 מדינות ברחבי העולם, ומכסה יותר מ-50 סוגי יבול.</p>
      <p>פרייר מסר: "כבר מהיום הראשון הבנו שאנחנו צריכים לבנות פלטפורמה גמישה מאוד שתדע להתאים את עצמה ללקוח – ולא שהלקוחות יצטרכו להתאים את עצמם אליה. אגריטאסק מעריכה וחובקת את הידע הנרחב של לקוחותיה - ומשלבת אותו בתוך המערכת. כתוצאה מכך אנחנו מאפשרים תהליך אימוץ הרבה יותר אינטואיטיבי ללקוחות ללא צורך בהדרכה מקיפה, ובמקביל יוצרים בתוך המערכת שלנו את הספרייה הגדולה ביותר של מיטב הפרקטיקות החקלאיות בעולם".</p>
      <p>אופיר ארדון, מנכ"ל החברה, הוסיף: "אנחנו מתכוונים להשקיע משאבים נוספים במינוף מדעי של כמות הנתונים העצומה שבמערכת שלנו. לנוכח הפריסה הרחבה, הן על פני טריטוריות והן על פני מגזרי החקלאות השונים, אנחנו מתכוונים לדחוף את גבולות אנליטיקת הנתונים בתחום החקלאות". אגריטאסק, שנוסדה ב-2010, מעסיקה יותר מ-80 עובדים בארץ ובעולם, ומגייסת עובדים נוספים למגוון תפקידים, ביניהם מפתחים בתחומי ה-Java והאנדרואיד, ניהול לקוחות ופיתוח עסקי.</p>
    </article>
  </body>
</html>