<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/mbape-nejmar-cekamo-odgovor-iz-madrida/341664"/>
    <meta property="og:site_name" content="MozzartSport"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Mbape = Nejmar, čekamo odgovor iz Madrida"/>
    <meta property="og:description" content="PSŽ ponudio mladom asu novi ugovor s primanjima poput Nejmarovih..."/>
  </head>
  <body>
    <article>
      <h1>Mbape = Nejmar, čekamo odgovor iz Madrida</h1>
      <h2>PSŽ ponudio mladom asu novi ugovor s primanjima poput Nejmarovih...</h2>
      <address>
        <time datetime="2019-11-05T00:00:00+00:00">05 Nov 2019</time>
      </address>
      <p>
        <b>Glasine da Real Madrid kreće po Kilijana Mbapea sve su glasnije. Florentinu Perezu očajnički je potrebna superzvezda kojom će zabašuriti loše rezultate Kraljevića od odlaska Kristijana Ronalda, a najbolji mladi igrač sveta nameće se kao logičan izbor za klub koji vapi za ozbiljnom rekonstrukcijom. </b>
      </p>
      <p>Nije tajna da bi i <b>Mbape </b>rado put Madrida, pa je pitanje šta će Pari Sen Žermen moći da uradi kako bi sprečio već viđen transfer narednog leta.</p>
      <p>O tome u današnjem izdanju piše <i>Parizijen </i>i navodi da se Sveci neće lako odreći svog ponajboljeg igrača. PSŽ renomeom sigurno ne može da parira Madriđanima, ali novcima može, pa će na taj način i dejstvovati kada je u pitanju borba za <b>Mbapea</b>.</p>
      <p>► <b><a href="https://www.mozzartsport.com/fudbal/vesti/don-florentino-vreme-je/340854">Don Florentino, vreme je</a></b></p>
      <p>Plan? Plan je vrlo jednostavan. Nije tajna da poslednjih meseci postoji veliki animozitet između dve najveće zvezde na Parku prinčeva, te je uprava kluba rešila da da pokuša da smiri mlađeg. Kako? Tako što će njegova primanja izjednačiti s <b>Nejmarovim</b>. <b>Mbapeu </b>je čak savetovano u prethodnom periodu da ne razmišlja previše, već da poradi na svom transferu, pošto u klubu i dalje <b>Nejmara </b>video kao prvu zvezdu i vođu tima. Ali ako su izvori <i>Parizijena </i>u pravu, situacija nije baš tako jednostavna. </p>
      <p>Pariski dnevnik navodi da su s agentima igrača već kontaktirali iz kluba i da je predložen nastavak saradnje po poboljšanim uslovima. Naime, <b>Mbapeu </b>je ponuđen ugovor jednak <b>Nejmarovom </b>- 36.700.000 evra na godišnjem nivou. Uzimajući u obzir da francuski reprezentativac trenutno zarađuje oko 20.000.000 evra, radi se o ozbiljnom povećanju plate.</p>
      <p>Biće zanimljivo videti odgovor Reala, koji teško može da parira s ovim sumama za platu, pošto bi visina eventualnog obeštećenja sasvim izvesno iznosila više od 200.000.000 evra. </p>
      <p>
        <i><b>Foto</b>: Reuters</i>
      </p>
    </article>
  </body>
</html>