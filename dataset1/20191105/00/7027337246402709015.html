<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697035/%D8%AC%D8%B2%D8%A6%DB%8C%D8%A7%D8%AA-%D8%AC%D8%AF%DB%8C%D8%AF-%D8%A7%D8%B2-%D8%AA%D8%B5%D8%A7%D8%AF%D9%81-2-%D8%A7%D8%AA%D9%88%D8%A8%D9%88%D8%B3%E2%80%8C-%D8%AF%D8%A7%D9%86%D8%B4%D8%AC%D9%88%DB%8C%D8%A7%D9%86-%D8%AF%D8%A7%D9%86%D8%B4%DA%AF%D8%A7%D9%87-%DB%8C%D8%A7%D8%B3%D9%88%D8%AC"/>
    <meta property="og:site_name" content="عصر ايران"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="جزئیات جدید از تصادف 2 اتوبوس‌ دانشجویان دانشگاه یاسوج"/>
    <meta property="og:description" content="معاون فرهنگی و دانشجویی دانشگاه یاسوج گفت: ۶ دختر دانشجوی مصدوم این تصادف رانندگی که در دانشگاه رخ داده مرخص شدند."/>
  </head>
  <body>
    <article>
      <h1>جزئیات جدید از تصادف 2 اتوبوس‌ دانشجویان دانشگاه یاسوج</h1>
      <address><time datetime="2019-11-05T00:00:00+00:00">05 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/14/1034101_902.jpg"/>
      </figure>
      <p>معاون فرهنگی و دانشجویی دانشگاه یاسوج گفت: ۶ دختر دانشجوی مصدوم این تصادف رانندگی که در دانشگاه رخ داده مرخص شدند.</p>
      <p>"فریبرز نیکدل"در گفت‌وگو با ایسنا، در تشریح جزئیات این تصادف رانندگی در دانشگاه یاسوج افزود: ۵ نفر از دانشجویان مصدوم مشکل خاصی نداشتند بطوریکه حتی زخمی هم بر نداشتند اما دو دندان یک نفر از مصدومان لق شده است.</p>
      <p>وی با اشاره به محل رخ دادن این تصادف اظهارکرد: یک دستگاه اتوبوس از سمت خوابگاه‌های بالا تپه به سمت قسمت آموزشی دانشگاه در حرکت بود و یک دستگاه دیگر از قسمت آموزشی به سمت خوابگاه‌ها می رفت که سر پیچ جلوی سالن دکتر عسکریان با هم برخورد کردند.</p>
      <p>معاون فرهنگی و دانشجویی دانشگاه یاسوج با بیان اینکه این تصادف به خیر گذشت، تصریح کرد: این تصادف در ساعت خلوت دانشگاه بود و تعداد سرنشینان اتوبوس ها کم بودند.</p>
      <p>گفتنی است که دو دستگاه اتوبوس حامل دانشجویان دختر دانشگاه یاسوج ساعت ۹ و ۴۶ دقیقه صبح روز سه شنبه، ۱۴ آبان با هم تصادف کردند که ۶ نفر از آن‌ها مصدوم و بوسیله آمبولانس‌های اورژانس به بیمارستان شهید بهشتی یاسوج انتقال داده شدند.</p>
    </article>
  </body>
</html>