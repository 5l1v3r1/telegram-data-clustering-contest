<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/138438/%D8%AA%D9%88%D8%B6%DB%8C%D8%AD-%D8%B4%D8%B1%DA%A9%D8%AA-%DA%A9%D9%88%DA%86%DA%A9-%D8%A8%D9%88%D8%B1%D8%B3%DB%8C-%D8%AF%D8%B1%D8%A8%D8%A7%D8%B1%D9%87-%D8%A7%D9%81%D8%B2%D8%A7%DB%8C%D8%B4-%D8%B3%D8%B1%D9%85%D8%A7%DB%8C%D9%87-%D8%A7%D8%B2-%D8%AA%D8%AC%D8%AF%DB%8C%D8%AF-%D8%A7%D8%B1%D8%B2%DB%8C%D8%A7%D8%A8%DB%8C-%D8%AF%D8%A7%D8%B1%D8%A7%DB%8C%DB%8C"/>
    <meta property="og:site_name" content="boursepress.ir"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="توضیح شرکت کوچک بورسی درباره افزایش سرمایه از تجدید ارزیابی دارایی"/>
    <meta property="og:description" content="شرکت کوچک بورسی که به علت نوسان مثبت بیش از۵۰ درصدی قیمت مشمول کنفرانس اطلاع رسانی شده درباره برنامه افزایش سرمایه از تجدید ارزیابی زمین توضیح داد."/>
  </head>
  <body>
    <article>
      <h1>توضیح شرکت کوچک بورسی درباره افزایش سرمایه از تجدید ارزیابی دارایی</h1>
      <address>
        <time datetime="2019-11-05T00:00:00+00:00">05 Nov 2019</time>
      </address>
      <p>
        <i>شرکت کوچک بورسی که به علت نوسان مثبت بیش از۵۰ درصدی قیمت مشمول کنفرانس اطلاع رسانی شده درباره برنامه افزایش سرمایه از تجدید ارزیابی زمین توضیح داد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، شرکت کوچک و 5 میلیارد تومانی نوش مازندران که به علت نوسان مثبت بیش از 50 درصدی قیمت سهام ملزم به برگزاری کنفرانس اطلاع رسانی شده درخصوص سوالات مطرح شده در سامانه تدان مبنی بر برنامه افزایش سرمایه از محل تجدید ارزیابی دارایی ها و برآورد ارزش روز زمین و دارایی های ثابت، توضیح داد.</p>
      <p>بر این اساس، "غنوش" طبق مذاکرات مجمع سالانه در نظر دارد به منظور اصلاح ساختار مالی و رعایت حداقل سرمایه ثبت شده، اقدام به افزایش سرمایه از محل تجدید ارزیابی دارایی های ثابت کند. لذا طی درخواست از کانون کارشناسان رسمی استان مازندران، سه کارشناس برای این امر به شرکت معرفی شده است.</p>
      <p>همچنین تعیین کارشناسان رسمی به منظور ارزش دارایی ها و اعلام نظر آنها، ضمن تحلیل گزارش کارشناسی و ارائه گزارش توجیحی افزایش سرمایه در صورت نهایی شدن هر یک از مراحل اجرای این امر، مراتب از طریق سامانه کدال به اطلاع سهامداران خواهد رسید.</p>
      <p>انتهای پیام</p>
    </article>
  </body>
</html>