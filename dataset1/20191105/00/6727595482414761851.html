<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/jharkhand-election-raghubar-das-to-lead-campaign-says-bjp.html"/>
    <meta property="og:site_name" content="DoolNews"/>
    <meta property="article:published_time" content="2019-11-05T00:18:00+00:00"/>
    <meta property="og:title" content="'രഘുബര്‍ ദാസാണ് ഇത്തവണത്തെ ഞങ്ങളുടെ വജ്രായുധം'; 65 സീറ്റുകളില്‍ വിജയിക്കുമെന്ന് ബി.ജെ.പി"/>
    <meta property="og:description" content="Bjp Jharkhand Jharkhand Election Raghubar Das India റാഞ്ചി: ജാര്‍ഖണ്ഡ് തെരഞ്ഞെടുപ്പില്‍ മുഖ്യമന്ത്രി രഘുബര്‍ ദാസാണ് ബി.ജെ.പിയുടെ വജ്രായുധമെന്ന് ബി.ജെ.പി നേതാവ് ഒ.പി മാഥുര"/>
  </head>
  <body>
    <article>
      <h1>'രഘുബര്‍ ദാസാണ് ഇത്തവണത്തെ ഞങ്ങളുടെ വജ്രായുധം'; 65 സീറ്റുകളില്‍ വിജയിക്കുമെന്ന് ബി.ജെ.പി</h1>
      <address><time datetime="2019-11-05T00:18:00+00:00">05 Nov 2019, 00:18</time> by <a rel="author">ന്യൂസ് ഡെസ്‌ക്</a></address>
      <p>റാഞ്ചി: ജാര്‍ഖണ്ഡ് തെരഞ്ഞെടുപ്പില്‍ മുഖ്യമന്ത്രി രഘുബര്‍ ദാസാണ് ബി.ജെ.പിയുടെ വജ്രായുധമെന്ന് ബി.ജെ.പി നേതാവ് ഒ.പി മാഥുര്‍. 81 നിയമസഭാ സീറ്റുകളിലേക്ക് നടക്കുന്ന തെരഞ്ഞെടുപ്പില്‍ 65 ഇടങ്ങളിലും വന്‍ വിജയിക്കുമെന്ന ആത്മവിശ്വാസത്തിലാണ് പാര്‍ട്ടി.</p>
      <p>രാജ്യസഭാംഗം ഒ.പി മാഥുറിനാണ് ഇത്തവണത്തെ തെരഞ്ഞെടുപ്പ് ചുമതല. സംസ്ഥാന സര്‍ക്കാരിന്റെ മികച്ച പ്രകടനത്തിന് ജനങ്ങള്‍ വോട്ട്‌ചെയ്യുമെന്നും ബി.ജെ.പി വീണ്ടും അധികാരത്തിലെത്തുമെന്നും മാഥുര്‍ പറഞ്ഞു. പ്രധാനമന്ത്രിയുടെ വികസന പ്രവര്‍ത്തനങ്ങള്‍ക്ക് ജനം വോട്ടുകൊണ്ട് നന്ദി പറയുമെന്നും അദ്ദേഹം ആത്മവിശ്വാസം പ്രകടിപ്പിച്ചു.</p>
      <related>
        <a href="https://www.doolnews.com/jharkhand-elections-can-determine-the-future-of-indian-politics.html?utm_source=doolnews&amp;utm_medium=related"/>
      </related>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>ഹരിയാനയിലെയും മഹാരാഷ്ട്രയിലെയും ബി.ജെ.പിയുടെ മോശം പ്രകടനത്തെക്കുറിച്ചുള്ള മാധ്യമപ്രവര്‍ത്തകരുടെ ചോദ്യത്തിന് എല്ലാ നിയമസഭാ തെരഞ്ഞെടുപ്പുകളും വ്യത്യസ്തമാണെന്നും വ്യത്യസ്ത കാരണങ്ങളാണ് വോട്ടര്‍മാരെ സ്വാധീനിക്കുകയെന്നുമായിരുന്നു മാഥുറിന്റെ പ്രതികരണം.</p>
      <p>’65-ല്‍ അധികം സീറ്റുകളില്‍ വിജയിക്കണമെന്നാണ് ഞങ്ങളുടെ ലക്ഷ്യം. അത് നേടുമെന്ന് എനിക്കുറപ്പുണ്ട്. പാര്‍ട്ടിയുടെ തെരഞ്ഞെടുപ്പ് പ്രചാരണം രഘുബര്‍ ദാസിന്റെ പ്രവര്‍ത്തനങ്ങള്‍ മുന്‍നിര്‍ത്തിയാവും’, മാഥുര്‍ പറഞ്ഞു.</p>
      <related>
        <a href="https://www.doolnews.com/jharkhand-elections-congress-tries-to-convice-marandi-to-stay-ally.html?utm_source=doolnews&amp;utm_medium=related"/>
      </related>
      <p>അതേസമയം ലോക്സഭാ തെരഞ്ഞെടുപ്പിലും രണ്ട് സംസ്ഥാനങ്ങളിലെ നിയമസഭാ തെരഞ്ഞെടുകളിലും പരാജയം രുചിച്ചതിന് പിന്നാലെ ഇനി വരുന്ന തെരഞ്ഞെടുപ്പുകളെ ശക്തമായി നേരിടാനൊരുങ്ങുകയാണ് കോണ്‍ഗ്രസ്.</p>
      <p>നവംബര്‍ 20 മുതല്‍ അഞ്ച് ഘട്ടങ്ങളിലായാണ് ജാര്‍ഖണ്ഡില്‍ 81 സീറ്റുകളിലേക്കുള്ള നിയമസഭാ തെരഞ്ഞെടുപ്പ്. ഡിസംബര്‍ 23നാണ് വോട്ടെണ്ണല്‍.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/jIhSJN66mfo" width="500" height="281" data-service="Youtube" scrolling="no"/>
      </figure>
    </article>
  </body>
</html>