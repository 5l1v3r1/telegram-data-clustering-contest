<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697014/%D9%BE%DB%8C%D8%B1%D9%88%D8%B2%DB%8C-%D8%AA%DB%8C%D9%85-%D9%85%D9%84%DB%8C-%D9%81%D9%88%D8%AA%D8%A8%D8%A7%D9%84-%D8%B3%D8%A7%D8%AD%D9%84%DB%8C-%D8%A7%DB%8C%D8%B1%D8%A7%D9%86-%D8%A8%D8%B1%D8%A7%D8%A8%D8%B1-%D9%85%DA%A9%D8%B2%DB%8C%DA%A9"/>
    <meta property="og:site_name" content="عصر ايران"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="پیروزی تیم ملی فوتبال ساحلی ایران برابر مکزیک"/>
    <meta property="og:description" content="تیم ملی فوتبال ساحلی ایران در بازی نخست خود در رقابتهای جام بین قاره‌ای برابر مکزیک به پیروزی رسید."/>
  </head>
  <body>
    <article>
      <h1>پیروزی تیم ملی فوتبال ساحلی ایران برابر مکزیک</h1>
      <address><time datetime="2019-11-05T00:00:00+00:00">05 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/14/1034078_128.jpg"/>
      </figure>
      <p>تیم ملی فوتبال ساحلی ایران در بازی نخست خود در رقابتهای جام بین قاره‌ای برابر مکزیک به پیروزی رسید.</p>
      <p>به گزارش ایسنا به نقل از سایت فدراسیون فوتبال، مسابقات جام بین قاره‌ای فوتبال ساحلی از امروز به طور رسمی در دوبی آغاز شد و ساحلی‌بازان‌ ایران در نخستین گام برابر مکزیک به پیروزی رسیدند.</p>
      <p>در‌ وقت نخست این‌ دیدار هر دو تیم ۲گل به ثمر رساندند که ۲ گل ایران توسط محمد احمدزاده و محمدعلی مختاری به ثمر رسید.</p>
      <p>در وقت دوم‌ این دیدار ایران که نمایش بهتری نسبت به وقت اول داشت، دو گل دیگر وارد دروازه حریف کرد. دو گل این وقت توسط محمدعلی مختاری و امیرحسین اکبری وارد دروازه مکزیک شد.</p>
      <p>وقت سوم این دیدار هم با یک گل مکزیک و یک گل ایران همراه بود. امیرحسین اکبری زننده گل پنجم ایران بود. ضمن اینکه ششمین گل ایران را هم محمد معصومی‌زاده به ثمر رساند و هفتمین گل نیز توسط محمد احمدزاده وارد دروازه مکزیک شد. این دیدار با گل چهارم مکزیک به پایان رسید.</p>
      <p>ساحلی‌بازان کشورمان در دومین دیدار فردا از ساعت ۱۹:۳۰ به مصاف مصر می‌روند.</p>
    </article>
  </body>
</html>