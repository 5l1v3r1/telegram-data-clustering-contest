<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/oglasile-se-i-delije-nemojte-da-se-brukamo-zbog-kise/341674"/>
    <meta property="og:site_name" content="MozzartSport"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Oglasile se i Delije: Nemojte da se brukamo zbog kiše"/>
    <meta property="og:description" content="„Ovo je sever, ovo je Marakana“, poručuje se o saopštenju Delija"/>
  </head>
  <body>
    <article>
      <h1>Oglasile se i Delije: Nemojte da se brukamo zbog kiše</h1>
      <h2>„Ovo je sever, ovo je Marakana“, poručuje se o saopštenju Delija</h2>
      <address>
        <time datetime="2019-11-05T00:00:00+00:00">05 Nov 2019</time>
      </address>
      <p>Skupi paketi karata za Ligu šampiona doprineli su da se uoči duela Crvene zvezde ne traži karta više. Protiv Olimpijakosa Marakana nije bila puna, a pitanje je da li će se to desiti i sutra kada na najvećem srpskom stadionu gostuje Totenhem.</p>
      <figure>
        <img src="https://mozzartsport.com/upload/CKEditor/01.05.2018/770x200-FKCZ.png"/>
      </figure>
      <p>I pored toga očekuje se standardni spektakl u režiji Delija, kao i koreografija na severnoj tribini. Upravo zbog toga soapštenjem se oglasila i navijačka grupa Delije sever.<br/>„<b>Ne događaju se čuda često, ali se događaju! Svaki igrač koji kroči prvi put na naš stadion, sigurno to nigde nije doživeo! Marakana je mesto gde novac nema tu težinu kao na drugim stadionima, a to je baš zbog te energije koju naš stadion ima. Zato je sutra iskoristimo do maksimuma! Za sutra se najavljuje kiša. Nemojte da se brukamo kao dosta puta do sad da se ljudi nabijaju pod krov pa da nam tribina izgleda polu prazna. Takođe, koreografija mora da se podigne i to je tek dupli razlog da sever bude pun od prvog do 90. minuta, a ne da pod krovom bude duplo više ljudi nego u donjim redovima. Ovo je sever, ovo je Marakana... neka osete to sutra i igrači Totenhema!“,</b> piše u saopštenju Delija.</p>
      <figure>
        <iframe src="https://www.youtube.com/embed/ligiqKDpb6I" width="425" height="349" data-service="Youtube" scrolling="no"/>
      </figure>
      <p> </p>
    </article>
  </body>
</html>