<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/05110359/Farmers-suffering-due-to-delay-in-forming-govt-in.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="மராட்டியத்தில் ஏற்பட்டுள்ள அரசியல் குழப்பத்திற்கு பாஜக-சிவசேனாவே காரணம் -சுப்ரியா சூலே"/>
    <meta property="og:description" content="மராட்டியத்தில் ஏற்பட்டுள்ள அரசியல் குழப்பத்திற்கு பாஜக-சிவசேனாவின் பொறுப்பற்ற தன்மையே காரணம் என தேசியவாத காங்கிரஸ் எம்பி சுப்ரியா சூலே கூறி உள்ளார்."/>
  </head>
  <body>
    <article>
      <h1>மராட்டியத்தில் ஏற்பட்டுள்ள அரசியல் குழப்பத்திற்கு பாஜக-சிவசேனாவே காரணம் -சுப்ரியா சூலே</h1>
      <h2>மராட்டியத்தில் ஏற்பட்டுள்ள அரசியல் குழப்பத்திற்கு பாஜக-சிவசேனாவின் பொறுப்பற்ற தன்மையே காரணம் என தேசியவாத காங்கிரஸ் எம்பி சுப்ரியா சூலே கூறி உள்ளார்.</h2>
      <address>
        <time datetime="2019-11-05T00:00:00+00:00">05 Nov 2019</time>
      </address>
      <p>மும்பைமராட்டிய சட்டசபை தேர்தலில் ஆட்சி அமைப்பதற்கு போதுமான இடங்களில் வெற்றி பெற்ற பா.ஜனதா, சிவசேனா கூட்டணியில் முதல்-மந்திரி பதவியை பகிர்ந்து கொள்வதில் ஏற்பட்டு உள்ள மோதலால் புதிய ஆட்சி அமைவதில் இழுபறி நீடித்து வருகிறது. சிவசேனாவை சேர்ந்தவர் முதல்-மந்திரி ஆவதற்கு 170 எம்.எல்.ஏ.க்களின் ஆதரவு உள்ளதாக அக்கட்சி பா.ஜனதாவை மிரட்டி வருகிறது. இதனால் மராட்டிய மாநிலத்தில் அரசியல் குழப்பம் நிலவி  வருகிறது.</p>
      <p>இந்த நிலையில் தேசியவாத காங்கிரஸ்  தலைவர்  சரத்பவாரின் மகளும் பாரமதி தொகுதியின் எம்பியுமான சுப்ரியா சூலே, மாநிலத்தின் அரசு  இல்லாததால் பருவகால மழையால் கடுமையாக பாதிக்கப்பட்டுள்ள விவசாயிகளுக்கு மிகவும் தேவையான நிவாரணம் தாமதப்படுத்தப்பட்டு உள்ளது. இதனால் விவசாயிகள் மத்தியில் பரவலான கோபம் இருப்பதாக அவர் கூறினார்,சுப்ரியா சூலே தனது தொகுதியில் புரந்தர் பகுதியில் கருகிய  வயல்களை பார்வையிட்டார். பின்னர் அவர் கூறியதாவது:-மாநிலத்தில்  தேர்தல் முடிவுகள் வெளியாகி 11 நாட்கள் ஆகியும் ஆட்சி அமையாததற்கு பாரதீய ஜனதாவும், சிவசேனாவின் பொறுப்பற்ற  தன்மையே காரணம். பருவகால மழையால் கடுமையாக பாதிக்கப்பட்டுள்ள விவசாயிகளுக்கு மிகவும் தேவையான நிவாரணம் தாமதப்படுத்தப்பட்டு உள்ளது. இதனால் விவசாயிகள் கோபம் அடைந்து உள்ளனர்.பண்ணைக் கடன்களை தள்ளுபடி செய்வதாக அளித்த வாக்குறுதியை இன்னும் நிறைவேற்றவில்லை. முதலமைச்சர் அறிவித்துள்ள  ரூ.10,000 கோடி நிவாரண நிதி  துன்பப்படும் விவசாயிகளை சென்றடையும் என்பது சந்தேகமே என்றும் அவர் கூறினார். </p>
    </article>
  </body>
</html>