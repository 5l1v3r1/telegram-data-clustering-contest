<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/javor-odgovorio-indiji-cast-i-bruka-zive-dovijeka/341716"/>
    <meta property="og:site_name" content="MozzartSport"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Javor odgovorio Inđiji: Čast i bruka žive dovijeka"/>
    <meta property="og:description" content="“Bolje častan poraz nego nečasna pobeda”, poručuju iz Ivanjice u obimnom saopštenju"/>
  </head>
  <body>
    <article>
      <h1>Javor odgovorio Inđiji: Čast i bruka žive dovijeka</h1>
      <h2>“Bolje častan poraz nego nečasna pobeda”, poručuju iz Ivanjice u obimnom saopštenju</h2>
      <address>
        <time datetime="2019-11-05T00:00:00+00:00">05 Nov 2019</time>
      </address>
      <p>Iako je kontroverzna utakmica između Inđije i Javora (2:3) odigrana još pre tri dana, polemika ne prestaje.</p>
      <p>Prvo su se <b><a href="https://www.mozzartsport.com/fudbal/vesti/fudbaleri-indije-napustili-teren-posle-osmog-penala-protiv-njih-ako-smo-tipovani-za-ispadanje-neka-to-javno-kazu-video/341558">u zvaničnom saopštenju odmah posle utakmice žalili čelnici kluba iz Srema</a></b>, zatim je reagovao i <b><a href="https://www.mozzartsport.com/fudbal/vesti/sudijska-ekspertiza-cisti-crveni-kartoni-za-indiju-bio-je-penal-za-javor/341641">član sudijske komisije FSS-a Igor Radojičić koji je ocenio da su odluke glavnog arbitra Bojana Nikolića bile ispravne</a></b>, a danas je svoj zvanični stav izneo i Javor Matis.</p>
      <p>Klub iz Ivanjice je <b><a href="https://fkjavor.com/vesti/saopstenje-fk-javor-matis/">u obimnom saopštenju na svom sajtu</a></b> naveo sve sporne situacije i zaključio da nema mesta primedbama od strane vojvođanskog kluba. U Javoru konstatuju da su čak i oštećeni u Inđiji, jer im je poništen gol zbog dosuđenog ofsajda, što prema njihovom mišljenju nije bio slučaj.</p>
      <p>Ipak, Ivanjičani ističu da smatraju da su u pitanju bili "previdi arbitra" i nemaju nikakve sumnje u njegove namere, <b><a href="https://fkjavor.com/vesti/saopstenje-fk-javor-matis/">a njihovo kompletno saopštenje pročitajte OVDE</a></b>.</p>
      <figure>
        <iframe src="https://www.youtube.com/embed/IDwV9f0EuD8" width="425" height="349" data-service="Youtube" scrolling="no"/>
      </figure>
      <p><b>Foto</b>: <i>FK Javor Matis</i></p>
    </article>
  </body>
</html>