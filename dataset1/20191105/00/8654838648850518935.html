<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/ps5-e-xbox-scarlett-square-enix-lavora-gioco-action-nuova-generazione.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="PS5 e Xbox Scarlett: Square Enix lavora a un gioco action di nuova generazione"/>
    <meta property="og:description" content="Sembra che la First Development Division di Square Enix, uno dei principali team interni della compagnia, stia lavorando a un action game di nuova generazione.. Sembra proprio che la First Develop..."/>
  </head>
  <body>
    <article>
      <h1>PS5 e Xbox Scarlett: Square Enix lavora a un gioco action di nuova generazione</h1>
      <h2>Sembra che la First Development Division di Square Enix, uno dei principali team interni della compagnia, stia lavorando a un action game di nuova generazione.</h2>
      <address><time datetime="2019-11-05T00:00:00+00:00">05 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Sembra proprio che la First Development Division di <b>Square Enix</b> sia attualmente impegnata in un progetto di grosso calibro, a quanto pare per le console di prossima generazione ovvero <b>PS5 e Xbox Scarlett</b>, ma i dettagli sono ancora molto vaghi al di là del fatto che si tratti di un <b>action game</b>.<br/><br/>La <b>First Development Division</b> di Square Enix è il team interno responsabile di numerosi progetti per la compagnia, tra i più importanti del catalogo come <a href="https://multiplayer.it/giochi/final-fantasy-vii-remake-per-ps4.html">Final Fantasy VII Remake</a> e <a href="https://multiplayer.it/giochi/kingdom-hearts-iii-per-ps4.html">Kingdom Hearts III</a>, oltre alla serie SaGa e vari altri titoli, dunque potrebbe trattarsi di una produzione di grosso calibro per il publisher.<br/><br/>Il sito internet giapponese di Square Enix ha pubblicato degli <b>annunci di lavoro</b> riguardanti un progetto in corso a quanto pare legato a una nuova proprietà intellettuale, in base alla descrizione un "action game destinato a realizzare un'esperienza di gioco action di prossima generazione".<br/><br/>Non ci sono dettagli precisi al riguardo ma in base alla descrizione potrebbe trattarsi di un action game inedito e previsto per PS5 e Xbox Scarlett: nella descrizione, sembra trattarsi di un gioco che "va oltre gli standard degli attuali giochi action", oltretutto sviluppato da "un <b>team internazionale</b> di sviluppatori da tutto il mondo".</p>
      <figure>
        <img src="https://multiplayer.net-cdn.it/thumbs/images/2018/11/08/square-enix_jpg_1400x0_q85.jpg"/>
      </figure>
      <ul>
        <li>
          <a href="https://gematsu.com/2019/11/square-enix-developing-unannounced-new-ip-for-hd-consoles-that-aims-to-realize-a-next-generation-action-game-experience">Fonte</a>
        </li>
      </ul>
    </article>
  </body>
</html>