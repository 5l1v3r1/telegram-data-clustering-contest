<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697006/%DA%A9%D8%B4%D9%81-96-%D8%AF%D8%B3%D8%AA%DA%AF%D8%A7%D9%87-%D8%A7%D8%B3%D8%AA%D8%AE%D8%B1%D8%A7%D8%AC-%D8%A7%D8%B1%D8%B2-%D9%82%D8%A7%DA%86%D8%A7%D9%82-%D8%AF%D8%B1-%D8%A7%D8%A8%D8%B1%DA%A9%D9%88%D9%87-%D8%A8%D9%87-%D8%A7%D8%B1%D8%B2%D8%B4-15-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="کشف 96 دستگاه استخراج ارز قاچاق در ابرکوه به ارزش 1.5 میلیارد تومان"/>
    <meta property="og:description" content="فرمانده منطقه انتظامی ابرکوه گفت: در شبانه‌روز گذشته با تلاش ماموران ۹۶ دستگاه استخراج ارز دیجیتال (ماینر) قاچاق به ارزش ۱۵ میلیارد ریال در این شهرستان کشف شد."/>
  </head>
  <body>
    <article>
      <h1>کشف 96 دستگاه استخراج ارز قاچاق در ابرکوه به ارزش 1.5 میلیارد تومان</h1>
      <address><time datetime="2019-11-05T00:00:00+00:00">05 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/14/1034070_337.jpg"/>
      </figure>
      <p>فرمانده منطقه انتظامی ابرکوه گفت: در شبانه‌روز گذشته با تلاش ماموران ۹۶ دستگاه استخراج ارز دیجیتال (ماینر) قاچاق به ارزش ۱۵ میلیارد ریال در این شهرستان کشف شد.</p>
      <p>به گزارش ایرنا؛ سرهنگ علیرضا صالحی افزود: ماموران پلیس اطلاعات و امنیت عمومی با همکاری پاسگاه انتظامی فراغه از وجود تعدادی دستگاه ماینر در حال کار در یک منزل مسکونی در یکی از روستاهای این دهستان مطلع شدند.</p>
      <p>به گزارش پایگاه خبری پلیس، وی ادامه داد: ماموران پس از تکمیل تحقیقات و هماهنگی قضایی در بازرسی از این منزل این تعداد ماینر را کشف و یک نفر را دستگیر کردند.</p>
      <p>به گفته فرمانده منطقه انتظامی ابرکوه متهم پس از تشکیل پرونده به مراجع قضایی معرفی شد.</p>
      <p>پول مجازی (بیت‌کوین) پیش از این با استفاده از رایانه‌های خانگی تولید می‌شد اما در سال‌های اخیر دستگاه‌های مخصوص تولید آن (ماینر) ساخته شد که واردات و استفاده از آنها در ایران غیرمجاز است.</p>
      <p>استخراج ارزهای دیجیتال به خصوص نوع بیت‌کوین نیاز به مصرف بالای برق دارد به گونه‌ای که برای استخراج هر واحد بیت‌کوین نیاز به ۷۲ مگاوات ساعت برق است.</p>
    </article>
  </body>
</html>