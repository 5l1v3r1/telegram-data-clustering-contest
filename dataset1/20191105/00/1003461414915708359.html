<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lav.it/news/fauna-selvatica-senato"/>
    <meta property="og:site_name" content="LAV"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Danni da fauna selvatica: oggi LAV in Commissione Agricoltura al Senato"/>
    <meta property="og:description" content="Oggi con @massimovitturi saremo ascoltati in Commissione Agricoltura @SenatoStampa per sfatare alcuni miti sui danni imputati alla fauna selvatica. Il metodo venatorio ha fallito nel contenimento dei danni, favorendo gli interessi dei cacciatori... #BASTASPARARE!"/>
  </head>
  <body>
    <article>
      <h1>Danni da fauna selvatica: oggi LAV in Commissione Agricoltura al Senato</h1>
      <address>
        <time datetime="2019-11-05T00:00:00+00:00">05 Nov 2019</time>
      </address>
      <figure>
        <img src="https://www.lav.it/uploads/home/15dc13980dd5de.png"/>
        <figcaption>Danni da fauna selvatica: oggi LAV in Commissione Agricoltura al Senato</figcaption>
      </figure>
      <blockquote>La IX Commissione Agricoltura del Senato ha avviato un lavoro di indagine sui danni all’agricoltura imputati alla fauna selvatica.</blockquote>
      <p><b>La relatrice, Senatrice Sbrana, ha tracciato un <a href="http://www.senato.it/japp/bgt/showdoc/frame.jsp?tipodoc=SommComm&amp;leg=18&amp;id=1124475&amp;part=doc_dc-sedetit_aa">quadro </a>estremamente critico</b>, che giunge a conclusioni già lette nei comunicati delle associazioni agricole: la fauna selvatica non deve più essere protetta ma gestita, e i cacciatori, che secondo la relatrice sono oggi troppo limitati dalle norme, devono poter ampliare il loro raggio d’azione anche nelle zone vietate alla caccia. Si tratta di <b>un quadro che vuole, evidentemente, fornire ulteriori pretesti per consentire di estendere l’intervento dei cacciatori, soprattutto nei confronti di cinghiali e di animali alloctoni.</b></p>
      <p><b>La Commissione ha già audito le associazioni agricole senza però invitare le associazioni animaliste.</b> Abbiamo quindi scritto al Presidente, Senatore Vallardi, chiedendo di essere auditi per poter portare la voce degli animali in Commissione.</p>
      <p>
        <mark>Con la nostra relazione vogliamo sfatare i miti costruiti da agricoltori e cacciatori per poter uccidere sempre più animali, focalizzandoci sul <b>fallimento del metodo venatorio e sull’interesse dei cacciatori a mantenere elevato il numero di cinghiali sul territorio</b>, così da garantirsi sempre più mano libera nella caccia. Ma forniamo <b>anche soluzioni, proponendo l’attuazione di un progetto che preveda l’utilizzo del vaccino contraccettivo</b> GonaCon che garantisce fino a cinque anni di infertilità nei cinghiali.</mark>
      </p>
      <blockquote>Il nostro intervento in Commissione:</blockquote>
      <p>
        <a href="https://www.lav.it/cpanelav/js/ckeditor/kcfinder/upload/files/files/2019%20audizione%20senato%20danni%20def.pdf">LEGGI</a>
      </p>
    </article>
  </body>
</html>