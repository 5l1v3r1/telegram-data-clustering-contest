<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/kilkist-derzhsluzhbovciv-skorotyat-na-10-goncharuk-328481_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T00:59:00+00:00"/>
    <meta property="og:title" content="Кількість держслужбовців скоротять на 10% – Гончарук"/>
    <meta property="og:description" content="Кабмін вже розрахував усі необхідні для такого масштабного скорочення кроки, запевняє прем'єр."/>
  </head>
  <body>
    <article>
      <h1>Кількість держслужбовців скоротять на 10% – Гончарук</h1>
      <h2>Кабмін вже розрахував усі необхідні для такого масштабного скорочення кроки, запевняє прем'єр.</h2>
      <address>
        <time datetime="2019-11-05T00:59:00+00:00">05 Nov 2019, 00:59</time>
      </address>
      <p>Кабінет міністрів України планує виконати побажання президента Володимира Зеленського по скороченню витрат державного бюджету у наступному році, заради чого передбачається скоротити мінімум десяту частину <a href="https://dt.ua/POLITICS/zelenskiy-pidpisav-zakon-pro-derzhsluzhbu-za-kontraktom-324446_.html"><b>державних службовців</b></a>, заявив прем'єр-міністр України Олексій Гончарук в програмі "Свобода слова" на <a href="https://svoboda.ictv.ua/ua/">ICTV</a>.</p>
      <p>Прем'єр запевнив, що Кабмін вже розрахував усі необхідні для такого масштабного скорочення кроки.</p>
      <p>"Ми припускаємо, що у наступному році ми зменшимо на 10%, а то й більше відсотків кількість державних службовців; кількість функцій скоротяться ще на більший відсоток. Але головну економію ми передбачаємо за рахунок IT-інструментів, тобто сучасних баз даних, які дозволять нам економити час та мати більш точні дані", – заявив Гончарук.</p>
      <p>Раніше Кабінет міністрів України зобов'язав усі державні установи <a href="https://dt.ua/ECONOMICS/zarplati-ta-vidryadzhennya-dlya-dezhrsluzhbovciv-teper-viplachuvatimut-lishe-v-bezgotivkoviy-formi-328370_.html"><b>виплачувати заробітну плату, а також кошти на відрядження працівників у безготівковій формі</b></a>. Як заявив міністр Кабінету міністрів Дмитро Дубілет, це дозволить скоротити кількість паперових документів і заощадити мінімум 60 млн гривень на рік.</p>
      <footer>За матеріалами: <a href="https://dt.ua/go/aHR0cDovL2ljdHYudWEv">ICTV</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>