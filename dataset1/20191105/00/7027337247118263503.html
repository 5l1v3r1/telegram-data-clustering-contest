<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696985/%D8%AF%DB%8C%D8%AF%D8%A7%D8%B1-%D8%B3%D9%81%DB%8C%D8%B1-%D8%B9%D8%B1%D8%A8%D8%B3%D8%AA%D8%A7%D9%86-%D8%AF%D8%B1-%D8%A7%D8%B1%D8%AF%D9%86-%D8%A8%D8%A7-%D8%AF%D8%AE%D8%AA%D8%B1-%D8%B5%D8%AF%D8%A7%D9%85-%D8%B1%D8%BA%D8%AF-%D8%B5%D8%AF%D8%A7%D9%85-%D8%A8%D9%87-%D9%86%D8%B4%D8%B3%D8%AA-%D8%B1%DB%8C%D8%A7%D8%B6-%D8%AF%D8%B9%D9%88%D8%AA-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="دیدار سفیر عربستان در اردن با دختر صدام/ رغد صدام به نشست ریاض دعوت شد"/>
    <meta property="og:description" content="رسانه های اردنی از دیدار سفیر سعودی در امان با رغد صدام دختر دیکتاتور عراق و دعوت از وی برای حضور در نشستی درباره عراق در ریاض خبر دادند."/>
  </head>
  <body>
    <article>
      <h1>دیدار سفیر عربستان در اردن با دختر صدام/ رغد صدام به نشست ریاض دعوت شد</h1>
      <address><time datetime="2019-11-05T00:00:00+00:00">05 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/14/1034046_988.jpg"/>
      </figure>
      <p>رسانه های اردنی از دیدار سفیر سعودی در امان با رغد صدام دختر دیکتاتور عراق و دعوت از وی برای حضور در نشستی درباره عراق در ریاض خبر دادند.</p>
      <p>به گزارش ایسنا به نقل از العالم، این رسانه ها به نقل از یک منبع آگاه اعلام کردند: خالد بن فیصل آل سعود، سفیر عربستان در اردن در دیدار با رغد صدام درباره تحولات اخیر عراق  گفتگو کرده است.</p>
      <p>این منبع بیان کرد: سفیر عربستان در اردن دعوت نامه‌ای به رغد صدام داده و از وی خواسته که برای شرکت در نشست عراق و چشم انداز آینده که در ماه آینده میلادی در ریاض برگزار می‌شود، شرکت کند.</p>
      <p>برخی منابع عراقی با اشاره به وجود عناصر نفوذی در میان تظاهرکنندگان در عراق اعلام کرده‌اند که نمی‌توان وجود بعثی‌ها و صرخی‌ها (طیف انحرافی به‌سرکردگی الصرخی که مورد حمایت گسترده انگلیس و دستگاه‌های اطلاعاتی دشمنان عراق است) و پایگاه‌های ارتباط اجتماعی و همچنین نقش سعودی و دیگران در تحریک گروه‌های وابسته به خود را انکار کرد. برخی به‌دنبال وارد کردن کشور در بحران واقعی و فروپاشی دولت و کشور عراق هستند.</p>
    </article>
  </body>
</html>