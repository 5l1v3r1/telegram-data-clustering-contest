<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/svezho/stefka-kostadinova-e-na-sedmoto-nebe-vdiga-svatba_442461.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Стефка Костадинова е на седмото небе, вдига сватба"/>
    <meta property="og:description" content="Легендарната лекоатлетка много скоро официално ще стане свекърва"/>
  </head>
  <body>
    <article>
      <h1>Стефка Костадинова е на седмото небе, вдига сватба</h1>
      <h2>Легендарната лекоатлетка много скоро официално ще стане свекърва</h2>
      <address>
        <time datetime="2019-11-05T00:00:00+00:00">05 Nov 2019</time>
      </address>
      <figure>
        <img src="https://static.blitz.bg/documents/thumbnails/sport/780/201911/157287403415628416772.jpg"/>
      </figure>
      <p>Шефката на БОК Стефка Костадинова се стяга за сватба. Легендарната лекоатлетка много скоро официално ще стане свекърва, тъй като синът й от първия й брак – 24-годишният Николай, има сериозна приятелка.</p>
      <p>Избраницата му се казва Мария и е модел. Двамата били заедно от доста време и обичаи да обикалят романтични дестинации из целия свят.</p>
      <p><a href="https://record.winbetaffiliates.bg/_9H5exeV5uGLKto_EPcZApGNd7ZgqdRLk/1/"><b>Winbet - на един клик разстояние! (18+)</b></a><br/><br/>54-годишната Стефка нямала нищо против да стане баба и одобрявала избора на Николай. След като не успя да сбъдне мечтата си да стане майка повторно, Костадинова щяла да даде цялата си любов на внучето, пише "Уикенд".<br/><br/>Преди години тя преживя битов инцидент, заради който загуби второто си дете - от настоящия й съпруг Николай Попвасилев. Освен детето обаче Стефка загуби и шанса да забременее повторно.<br/><br/>„Бях бременна в шестия месец и претърпях тежък инцидент. И дотам с мечтите ми за второ дете. Не успях да зачена повече”, признавала е Стефка.</p>
      <p>Затова и нямала търпение да гушне внуче, след като ожени сина си. Със сигурност обаче неговата сватба трудно ще задмине по пищност втората венчавка на майка му преди 12 години в морския курорт „Елените”.</p>
    </article>
  </body>
</html>