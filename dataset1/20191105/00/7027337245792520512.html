<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697010/%D8%B5%D8%A7%D9%84%D8%AD%DB%8C-%D9%81%D8%B1%D8%AF%D8%A7-%DA%86%D9%87%D8%A7%D8%B1%D8%B4%D9%86%D8%A8%D9%87-%D8%BA%D9%86%DB%8C%E2%80%8C%D8%B3%D8%A7%D8%B2%DB%8C-%D8%AF%D8%B1-%D9%81%D8%B1%D8%AF%D9%88-%D8%AA%D8%A7-%D8%BA%D9%86%D8%A7%DB%8C-5-%D8%AF%D8%B1%D8%B5%D8%AF-%D8%A7%D9%86%D8%AC%D8%A7%D9%85-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="صالحی: فردا چهارشنبه غنی‌سازی در فردو تا غنای 5 درصد انجام می‌شود"/>
    <meta property="og:description" content="اکنون به اندازه کافی اورانیوم غنی شده تا ۲۰ درصد را در اختیار داریم اما اگر ذخیره‌مان تمام شود طبق برجام می‌توانیم آن را تولید کنیم."/>
  </head>
  <body>
    <article>
      <h1>صالحی: فردا چهارشنبه غنی‌سازی در فردو تا غنای 5 درصد انجام می‌شود</h1>
      <address><time datetime="2019-11-05T00:00:00+00:00">05 Nov 2019</time> by <a rel="author">عصر ايران</a></address>
      <p>
        <b>اکنون به اندازه کافی اورانیوم غنی شده تا ۲۰ درصد را در اختیار داریم اما اگر ذخیره‌مان تمام شود طبق برجام می‌توانیم آن را تولید کنیم.</b>
      </p>
      <figure>
        <img src="https://cdn.asriran.com/files/fa/news/1398/8/14/1034074_735.jpg"/>
      </figure>
      <p>رئیس سازمان انرژی اتمی گفت: از فردا (چهارشنبه) غنی سازی در سایت فردو تا غنای ۵ درصد آغاز می‌شود.</p>
      <p>به گزارش <a href="http://www.asriran.com/">عصرایران</a> به نقل از ایسنا، علی اکبر صالحی در سخنانی درباره غنی سازی ۲۰ درصدی نیز گفت: ما قبلا در سایت فردو غنی‌سازی تا غنای ۵ درصدی و ۲۰ درصدی را انجام داده‌ایم. اکنون به اندازه کافی اورانیوم غنی شده تا ۲۰ درصد را در اختیار داریم اما اگر ذخیره‌مان تمام شود طبق برجام می‌توانیم آن را تولید کنیم.</p>
      <p>وی درباره روند تزریق گاز UF۶ به سانتریفیوژها در سایت فردو اظهار کرد: این کار از فردا با حضور بازرسان آژانس بین المللی انرژی اتمی انجام می‌شود. ما مراتب را در نامه‌ای به آژانس اطلاع داده‌ایم.</p>
      <p>صالحی همچنین اعلام کرد که در کنار غنی‌سازی اورانیوم در سایت فردو، غنی سازی ایزوتوپ‌های پایدار هم برقرار است.</p>
      <p>همچنین بهروز کمالوندی سخنگوی سازمان انرژی اتمی اعلام کرد که شنبه هفته آینده درباره جزئیات اجرای گام چهارم به سوالات خبرنگاران پاسخ خواهد داد.</p>
    </article>
  </body>
</html>