<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://calciatoribrutti.com/it/5-sfighe-che-ti-hanno-fatto-perdere-lultima-giornata-di-fantacalcio-2"/>
    <meta property="og:site_name" content="Calciatoribrutti"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="5 sfighe che ti hanno fatto perdere l'ultima giornata di fantacalcio"/>
    <meta property="og:description" content="Che bello il fantacalcio. Neanche accompagnare la tua ragazza a fare shopping la domenica può farti imprecare come lui. Almeno poi lei ricambia in qualche modo. Il fantacalc..."/>
  </head>
  <body>
    <article>
      <h1>5 sfighe che ti hanno fatto perdere l'ultima giornata di fantacalcio</h1>
      <address><time datetime="2019-11-05T00:00:00+00:00">05 Nov 2019</time> by <a rel="author">Calciatori Brutti</a></address>
      <p>Che bello il fantacalcio. Neanche accompagnare la tua ragazza a fare shopping la domenica può farti imprecare come lui. Almeno poi lei ricambia in qualche modo. Il fantacalcio invece no, al massimo ti illude con qualche sporadica e inutile vittoria ma quando ti servono i tre punti decisivi ti abbandona. Come nell’ultimo turno, quando aspettavi fiducioso il +3 di <b>Cristiano Ronaldo</b> e invece è arrivato quello di De Ligt. Per consolarci, andiamo a vedere le cinque fantasfighe che ti hanno fatto bestemmiare anche quest’ultimo weekend.</p>
      <p>
        <b>5. Kevin Lasagna</b>
      </p>
      <p>Abbiamo gongolato come pazzi quando alla lettura delle formazioni ufficiali, il suo nome non c’era. Giocherà con uno in meno il nostro avversario, visto che in panchina non ha attaccanti titolari. Ma tranquilli, nessun problema: Kevin entrerà a pochi minuti dal termine e porterà a casa anche un +3. Tutto normale, altrimenti non si chiamerebbero fantasfighe no?</p>
      <figure>
        <iframe src="https://www.youtube.com/embed/PhblGEmEJq8" width="560" height="315" data-service="Youtube" scrolling="no"/>
      </figure>
      <p>
        <b>4. Bastos</b>
      </p>
      <p>Lui invece ha segnato. Oh cavolo se ha segnato. Peccato che l’abbia messa nella porta sbagliata, quella che doveva difendere. Non serve aggiungere altro. Perchè che lo abbiamo preso a poco per fargli fare il titolare quando serve è scontato.</p>
      <figure>
        <iframe src="https://www.youtube.com/embed/hb7eqCpwRmA" width="560" height="315" data-service="Youtube" scrolling="no"/>
      </figure>
      <p>
        <b>3. Josip Ilicic</b>
      </p>
      <p>Vabbè, rimedieremo grazie a Ilicic e la solita Atalanta macchina da goal, sicuramente. Peccato che contro il Cagliari i bergamaschi perdono – in casa – con un due a zero, e Josip Ilicic, l’uomo su cui erano riposte gran parte delle speranze per salvare la giornata, si fa espellere dopo appena mezz’ora. In modo davvero ingenuo. E via con un altro -3.</p>
      <figure>
        <iframe src="https://www.youtube.com/embed/BI1jm0i9n-I" width="560" height="315" data-service="Youtube" scrolling="no"/>
      </figure>
      <p>
        <b>2. Aleksandar Kolarov</b>
      </p>
      <p>Il goal dalle retrovie poteva arrivare anche per noi, se solo la sfortuna non si fosse messa di mezzo: in Roma-Napoli infatti, Kolarov si incarica di battere un rigore che sbaglia, portando a casa non un +3 come nel caso del nostro avversario, ma un pesantissimo -3. Altrimenti sarebbe stato strano no?</p>
      <figure>
        <iframe src="https://www.youtube.com/embed/ft97D-XhHi0" width="560" height="315" data-service="Youtube" scrolling="no"/>
      </figure>
      <p>
        <b>1. Matthijs De Ligt</b>
      </p>
      <p>Lo ripetiamo ancora una volta: questa storia dei difensori che si improvvisano goleador, deve finire. E non perchè non possano segnare, ma perchè puntualmente, ad ogni giornata sono sempre quelli dell’avversario a portare a casa il +3. Come De Ligt, che invece di provocare un altro rigore, decide il derby di Torino.</p>
      <figure>
        <iframe src="https://www.youtube.com/embed/C74f0NjV7X8" width="560" height="315" data-service="Youtube" scrolling="no"/>
      </figure>
    </article>
  </body>
</html>