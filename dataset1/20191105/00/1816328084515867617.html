<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/05214855/Tahsildar-Murder-Case-Tahsildar-Driver-Gurunadham.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="தெலுங்கானாவில் எரித்துக் கொல்லப்பட்ட பெண் தாசில்தாரின் கார் டிரைவர் சிகிச்சை பலனின்றி உயிரிழப்பு"/>
    <meta property="og:description" content="தெலுங்கானாவில் எரித்துக் கொல்லப்பட்ட பெண் தாசில்தாரின் கார் டிரைவர் சிகிச்சை பலனின்றி உயிரிழந்தார்."/>
  </head>
  <body>
    <article>
      <h1>தெலுங்கானாவில் எரித்துக் கொல்லப்பட்ட பெண் தாசில்தாரின் கார் டிரைவர் சிகிச்சை பலனின்றி உயிரிழப்பு</h1>
      <h2>தெலுங்கானாவில் எரித்துக் கொல்லப்பட்ட பெண் தாசில்தாரின் கார் டிரைவர் சிகிச்சை பலனின்றி உயிரிழந்தார்.</h2>
      <address>
        <time datetime="2019-11-05T00:00:00+00:00">05 Nov 2019</time>
      </address>
      <p>ஐதராபாத், தெலுங்கானா மாநிலம் ரங்காரெட்டி மாவட்டம் அப்துல்லாபுர்மேட் மண்டல பெண் தாசில்தார் விஜயா ரெட்டி. நேற்று இவர் அலுவலகத்தில் இருந்தபோது, குர்ரா சுரேஷ் என்பவர் அங்கு வந்து விஜயா ரெட்டி மீது பெட்ரோல் ஊற்றி தீவைத்தார். இதில், விஜயா ரெட்டி பலியானார்.</p>
      <p>அவரை காப்பாற்ற முயன்ற கார் டிரைவர் குருநாதம், உதவியாளர் சந்திரய்யா ஆகியோர் பலத்த தீக்காயம் அடைந்தனர். இருவரும் ஐதராபாத்தில் உள்ள ஒரு தனியார் ஆஸ்பத்திரியில் அனுமதிக்கப்பட்டனர்.இந்நிலையில், சிகிச்சை பலனின்றி, குருநாதம் இன்று  உயிரிழந்தார். இவருக்கு 8 மாத கர்ப்பிணி மனைவியும், 2 வயது மகனும் உள்ளது குறிப்பிடத்தக்கது.சந்திரய்யா, தொடர்ந்து சிகிச்சை பெற்று வருகிறார்.</p>
    </article>
  </body>
</html>