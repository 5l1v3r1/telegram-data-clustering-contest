<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/nachtwacht/nieuwe-informatie-over-dragon-age-4-op-4-december/"/>
    <meta property="og:site_name" content="Power Unlimited"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Nieuwe informatie over Dragon Age 4 op 4 december? "/>
    <meta property="og:description" content="Is 4 december de dag waarop BioWare meer onthult over Dragon Age? Dat zou nog eens een Sinterklaascadeau zijn… Meer nieuws in deze N8W8: Blizzard-baas legt straf Hearthstone-casters uit, Hideo Kojima wil in de toekomst ook films maken en Luigi’s Mansion 3 tweede best verkopende Switch-game van 2019."/>
  </head>
  <body>
    <article>
      <h1>Nieuwe informatie over Dragon Age 4 op 4 december? </h1>
      <address><time datetime="2019-11-05T00:00:00+00:00">05 Nov 2019</time> by <a rel="author">Alie</a></address>
      <p>
        <b>Is 4 december de dag waarop BioWare meer onthult over Dragon Age? Dat zou nog eens een Sinterklaascadeau zijn… Meer nieuws in deze N8W8: Blizzard-baas legt straf Hearthstone-casters uit, Hideo Kojima wil in de toekomst ook films maken en Luigi’s Mansion 3 tweede best verkopende Switch-game van 2019.</b>
      </p>
      <figure>
        <video src="https://cdn2.pu.nl/media/alie/n8w805112019.gif" autoplay="" loop=""/>
      </figure>
      <p>       </p>
      <h3>Nieuwe informatie over Dragon Age 4 op 4 december?</h3>
      <p>Het is bijna een jaar geleden dat Dragon Age 4 officieel werd aangekondigd tijdens de Game Awards 2018. Al die 365 dagen heeft BioWare niks, noppes, nada over deze langverwachte game onthuld… Daar lijkt komende maand echter verandering in te komen!</p>
      <p>Gisteren werd de 10e verjaardag van Dragon Age: Origins gevierd. Origins was de eerste game in de RPG-reeks van BioWare. De ontwikkelaar vierde het feestje gezellig mee. Zo was er bijvoorbeeld deze mysterieuze <a href="https://twitter.com/bioware/status/1191052436095393793">tweet</a>:</p>
      <blockquote>‘Today marks 10 years of Dragon Age! This year we’re excited to join the community’s party on December 4th and celebrate a decade together in the world we all love. See you on 12/4 for Dragon 4ge Day!’</blockquote>
      <figure>
        <img src="https://cdn2.pu.nl/media/alie/dragon-age-4.jpg"/>
      </figure>
      <p>Jaaaaaahaaaaa, BioWare denkt zeker dat we gekke henkie zijn! We zien heus wel dat ze de ‘A’ in ‘Age door een ‘4’ vervangen hebben. Dat kan volgens de hoopvolle Dragon Age-fan (a.k.a. de Wachtster) natuurlijk maar één ding betekenen: op 4 december gaan we eindelijk meer horen (en hopelijk ook zien!) over Dragon Age 4.</p>
      <p>Duimen jullie mee?<br/>      </p>
      <h3>Blizzard-baas legt straf Hearthstone casters uit</h3>
      <p>Blizzard lag voorafgaand aan BlizzCon behoorlijk onder vuur. Het evenement begon dit jaar zodoende met een publieke verontschuldiging van opperbaas J. Allen Brack. Hij sprak daarbij over het 'Heartstone-moment'. Ondanks dat hij niet specifiek op de materie inging, was het duidelijk dat hij doelde op de beslissing om de betrokkenen te bestraffen voor het uitspreken van hun steun voor de protesten in Hong Kong. <a href="https://www.pcgamer.com/taiwanese-hearthstone-caster-fired-after-hong-kong-controversy-says-he-still-doesnt-know-why/">PC Gamer</a> sprak een poosje geleden met een van deze betrokkenen: de caster Virtual.</p>
      <figure>
        <img src="https://cdn2.pu.nl/media/alie/hearthstone-artwork.jpg"/>
      </figure>
      <p>In het interview uitte Virtual zijn frustratie over de beslissing van Blizzard om de schorsing te handhaven. Hoezo toegewijd zijn aan het recht van iedereen om zich te uiten, op allerlei manieren en op allerlei plaatsen? Virtual is namelijk van mening dat hij niets meer dan dat deed! <a href="https://www.pcgamer.com/blizzard-president-clarifies-decision-to-ban-hearthstone-player-and-two-casters-over-hong-kong-controversy/">PC Gamer</a> besloot zodoende contact te zoeken met Brack.</p>
      <p>Op de vraag waarom de casters gestraft zijn, zegt hij het volgende:</p>
      <blockquote>‘It’s clear that the goal is to have the broadcast move forward and be about the games. They are hired by Blizzard to do a job, and in this case that job is to keep the broadcast focused on what it needs to be focused on. They were not successful in their job. That’s how we made the decision on that.’</blockquote>
      <p>Brack bevestigt verder nogmaals dat Blizzard wil dat iedereen zich vrij moet kunnen uiten, bijvoorbeeld op hun social media, maar als het gaat om het gebruik van officiële Blizzard-kanalen, wil het bedrijf de focus op de games houden.<br/>      </p>
      <h3>Trailerovervloed</h3>
      <p>Jongens, wat een mazzel! Voor de tweede dag op rij kunnen jullie lekker wakker worden met een stapeltje versche trailers. Kijk vandaag mee naar:</p>
      <ul>
        <li><b>Vertebreaker</b> – nu op Kickstarter</li>
        <li><b>Last Labyrinth</b> – 13 november op PC en PS4</li>
        <li><b>Warframe: The Old Blood</b> – nu op PC, later op consoles</li>
      </ul>
      <figure>
        <iframe src="https://www.youtube.com/embed/JBaTpdbzWVo" width="608" height="370" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/3EpgRaN9TnM" width="608" height="370" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/SIJt0intLwQ" width="608" height="370" data-service="Youtube" scrolling="no"/>
      </figure>
      <p>     </p>
      <h3>Comic-momentje</h3>
      <figure>
        <img src="https://cdn2.pu.nl/media/alie/05112019n8w8.png"/>
      </figure>
      <p>      </p>
      <h3>Hideo Kojima wil in de toekomst ook films maken</h3>
      <p>Het is geen geheim dat Death Stranding-maker Hideo Kojima enorm geïnteresseerd is in films. Maar alhoewel zijn lange cutscenes in wezen natuurlijk al korte films zijn, heeft Kojima nog nooit een echte speelfilm gemaakt. Dat zou in de toekomst echter best kunnen gebeuren! Sterker nog: in een interview met <a href="https://www.youtube.com/watch?v=kjUpYlKs0nM">BBC Newsbeat</a> laat Kojima weten dat zijn Kojima Productions in de toekomst films gaat maken!</p>
      <p>Cool, helder! Maar hoe zit dat dan met games? Kojima denkt dat we binnen enkele jaren allemaal onze games zullen streamen. Dat betekent dat games hun platform zullen delen met films en tv-shows, op vrijwel elke scherm. Oftewel: dat al deze media met elkaar zullen concurreren. Kojima geeft aan erg geïnteresseerd in dit nieuwe gamen. Met andere woorden: games zal ie ongeacht een mogelijke filmcarrière ook gewoon blijven maken.</p>
      <p>Nog even een laatste sidenote: als je een beetje op de hoogte bent van de inhoud van Death Stranding dan weet je dat een van de thema’s in de game connectie is. Dit wordt geïllustreerd met het Strand-systeem. Kojima spreekt in het interview over echte politieke voorbeelden van een gemis aan connectie, en hoe hij hoopt dat zijn game het publiek leert over verbinding. Sowieso interessant kijkvoer, dus!</p>
      <figure>
        <img src="https://cdn2.pu.nl/media/alie/death-stranding-mads.jpg"/>
      </figure>
      <p>Death Stranding is vanaf 8 november te checken op PS4. De PC-versie wordt ergens in de zomer van 2020 verwacht.<br/>       </p>
      <h3>Luigi’s Mansion 3 tweede best verkopende Switch-game van 2019</h3>
      <p>Oké, we moeten ons nog effe behelpen met <a href="https://ukie.org.uk/">Engelse cijfers</a>, maar alsnog mag het duidelijk zijn: Luigi’s Mansion 3 doet goede zaken!</p>
      <p>Luigi’s Mansion 3 heeft een zeer indrukwekkend debuutweekend achter de rug in het VK. De game kwam namelijk op nummer 2 binnen in de top 10 met best verkochte games van de week. Daarmee overschaduwt Luigi's Mansion 3 zowel The Legend of Zelda: Link's Awakening als Super Mario Maker 2 als de snelst verkopende Switch-game van 2019! En dat is goed nieuws voor Nintendo, dat altijd al een rotsvast geloof gehad lijkt te hebben in Luigi's Mansion op de Switch. Het was immers een van de prominente games op de E3 van dit jaar.</p>
      <figure>
        <img src="https://cdn2.pu.nl/media/alie/luigis_mansion_3_luigi.jpg"/>
      </figure>
      <p>PS De verkoopcijfers van Nintendo zijn altijd zonder digitale verkopen, aangezien het bedrijf die niet deelt.</p>
      <p>PPS Jullie zullen nu ook wel benieuwd zijn naar de nummer 1 in die top 10. De best verkopende game van de week in het VK was vorige week Call of Duty: Modern Warfare.<br/>       </p>
      <h3>Memes en dingen</h3>
      <p>Vandaag in memes en dingen vieren we de verjaardag van Pac-Man, spelen we de allereerste game van Hideo Kojima en blikken we terug op 25 jaar Warcraft.</p>
      <figure>
        <iframe src="https://www.youtube.com/embed/nqEAQnxh6xc" width="608" height="370" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/D-nAtC-VWJ4" width="608" height="370" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/jfBAns2gzNg" width="608" height="370" data-service="Youtube" scrolling="no"/>
      </figure>
      <p>        </p>
      <h3>Lekker koesen!     </h3>
    </article>
  </body>
</html>