<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697018/%D8%A8%D8%A7%D8%B2%D8%AF%D8%A7%D8%B4%D8%AA%DB%8C%E2%80%8C%D9%87%D8%A7%DB%8C-%D8%B4%D9%87%D8%B1%D8%AF%D8%A7%D8%B1%DB%8C-%D8%B1%D9%88%D8%AF%D9%87%D9%86-%D8%A8%D9%87-17-%D9%86%D9%81%D8%B1-%D8%B1%D8%B3%DB%8C%D8%AF%D8%A7%D8%B3%D8%AA%D8%A7%D9%86-%D8%AA%D9%87%D8%B1%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="بازداشتی‌های شهرداری رودهن به 17 نفر رسید(استان تهران)"/>
    <meta property="og:description" content="در ادامه پرونده ساخت و سازهای غیرمجاز در رودهن دو پیمانکار و یک کارمند شهرداری رودهن در دام قانون گرفتار شدند و مجموع بازداشتی ها به ۱۷ نفر رسید."/>
  </head>
  <body>
    <article>
      <h1>بازداشتی‌های شهرداری رودهن به 17 نفر رسید(استان تهران)</h1>
      <address><time datetime="2019-11-05T00:00:00+00:00">05 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/14/1034082_330.jpg"/>
      </figure>
      <p>در ادامه پرونده ساخت و سازهای غیرمجاز در رودهن دو پیمانکار و یک کارمند شهرداری رودهن در دام قانون گرفتار شدند و مجموع بازداشتی ها به ۱۷ نفر رسید.</p>
      <p>به گزارش خبرگزاری فارس از رودهن، دو ماهه پیش بود که رئیس حوزه قضایی رودهن از دستگیری سه نفر از کارمندان جزء شهرداری رودهن و دو کارت چاق کن به دلیل دریافت روشوه و دست بردن در سند های دولتی در راستای ساخت و سازهای غیرمجاز در رودهن خبر داد.</p>
      <p>تحقیقات ادامه داشت تا دو هفته بعد از این ماجرا خبر دستگیری ۶ نفر دیگر از کارکنان و برخی مدیران واحد های شهرداری رودهن به تائید حوزه قضایی بخش رودهن در خبرگزاری فارس انتشار داده شد.</p>
      <p>اما خبری که حدود یک ماهه پیش یعنی ۹ مهر ماه نشر داده شد همه را به نوعی شوکه کرد. شهردار و یکی از اعضای شورای اسلامی شهر رودهن بازداشت شدند.</p>
      <p>بله خبر درست بود و این بار نه از کارمند جزء خبری بود نه از مدیر واحد ها بلکه نام شهردار و یکی از اعضای شورای اسلامی شهر رودهن مطرح شد.</p>
      <p>در کنار شهردار و این عضو سابق چند تن از دیگر مدیران مالی، درآمد و... نیز با حکم قضایی بازداشت شدند تا عدد دستگیری ها به ۱۴ برسد.</p>
      <p>پیگیری خبرنگار فارس مبنی بر این بود که پرونده ساخت و سازهای غیرمجاز در رودهن هم چنان در جریان است و احتمال این که برخی دیگر دستگیر شوند، بسیار زیاد است.</p>
      <p>امروز منبع آگاهی از دستگیری سه نفر دیگر از شهرداری رودهن خبر داد که با پیگیری های انجام شده مشخص شد، بر خلاف انتشار برخی اخبار در دیگر رسانه ها، این سه نفر مدیر نبودند و یک کارمند و دو پیمانکار که با شهرداری قرار داد داشتند، جزء دستگیر شدگان بودند.</p>
      <p>یکی دیگر از منابع آگاه در گفت و گو با خبرنگار ما عنوان کرد: افراد بازداشت شده به هیچ عنوان جزء مدیران نبودند و یک کارمند شهرداری بوده و دو نفری دیگر تنها برای پیمانکار شهرداری رودهن فعالیت می کردند و جزو کارکنان شهرداری رودهن نبودند.</p>
      <p>حال باید منتظر ماند تا مشاهده کنیم این پرونده به کجا می رسد.</p>
      <p>به گزارش فارس، در پرونده ساخت و سازهای غیرمجاز در رودهن رودهن تا کنون ۱۷ نفر بازداشت شده اند.</p>
    </article>
  </body>
</html>