<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=946411"/>
    <meta property="og:site_name" content="Andhrajyothy"/>
    <meta property="article:published_time" content="2019-11-05T00:54:16+00:00"/>
    <meta property="og:title" content="హైదరాబాద్‌ రియల్టీ డౌన్‌!"/>
    <meta property="og:description" content="ADVT"/>
  </head>
  <body>
    <article>
      <h1>హైదరాబాద్‌ రియల్టీ డౌన్‌!</h1>
      <address>
        <time datetime="2019-11-05T00:54:16+00:00">05 Nov 2019, 00:54</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>గృహ విక్రయాల్లో 16శాతం క్షీణత</b>
        </li>
        <li>
          <b>9 ప్రధాన నగరాల్లో 9.5శాతం తగ్గుదల: ప్రాప్‌ఈక్విటీ</b>
        </li>
      </ul>
      <p><b>న్యూఢిల్లీ</b>: జూలై-సెప్టెంబరు కాలానికి హైదరాబాద్‌లో గృహ విక్రయాలు 16 శాతం తగ్గి 4,257 యూనిట్లుగా నమోదయ్యాయి. గత ఏడాదిలో ఇదే కాలానికి హైదరాబాద్‌ రియల్టీ మార్కెట్లో 5,067 గృహాలు అమ్ముడయ్యాయని ప్రాప్‌ఈక్విటీ తాజా నివేదిక వెల్లడించింది. హైదరాబాద్‌ సహా దేశంలోని 9 ప్రధాన నగరాల్లో ఇండ్ల అమ్మకాలు 9.5 శాతం తగ్గి 52,855 యూనిట్లకు పరిమితం అయ్యాయి. క్రితం ఏడాదిలో ఇదే సమయానికి 58,461 యూనిట్ల బుకింగ్‌లు నమోదయ్యాయి. మొత్తం తొమ్మిది నగరాల్లో విక్రయాలు 7 క్షీణతను నమోదు చేసుకోగా, రెండు నగరాల్లో మాత్రం స్వల్పంగా పెరిగాయి. ఆర్థిక మందగమనం, వ్యవస్థలో ద్రవ్య కొరత వంటి అంశాలు కొనుగోలుదారుల సెంటిమెంట్‌కు గండికొట్టాయని ప్రాప్‌ఈక్విటీ రిపోర్టు పేర్కొంది.</p>
      <p> ఈ జూలై-సెప్టెంబరుకు ఇండ్ల అమ్మకాలు తగ్గాయంటూ ఇప్పటివరకు విడుదలైన నివేదికల్లో ఇది నాలుగోది. ప్రాప్‌టైగర్‌ 25 శాతం, అనరాక్‌ 18 శాతం, జేఎల్‌ఎల్‌ ఒక శాతం క్షీణతను రిపోర్ట్‌ చేశాయి. కస్టమర్లు ఇంటి కొనుగోలు నిర్ణయాన్ని వాయిదా వేసుకుంటుండటం రియల్టీ రంగ డిమాండ్‌పై ప్రభావం చూపుతోందని ప్రాప్‌ఈక్విటీ ఎండీ సమీర్‌ జాసూజ అన్నారు. ప్రస్తుతం మార్కెట్లో పూర్తయిన ప్రాజెక్టులు లేదా అతిత్వరలో పూర్తికానున్న ప్రాజెక్టుల్లో ఫ్లాట్‌ కొనుగోలు చేసేందుకే కస్టమర్లు మొగ్గుచూపుతున్నారని రిపోర్టు పేర్కొంది. అంతేకాదు, ప్రాజెక్టుల నిర్మాణం, నాణ్యతపరంగా గతంలో మెరుగైన రికార్డు కలిగిన బిల్డర్ల వద్ద కొనుగోలుకే ఇష్టపడుతున్నారని తెలిపింది. డిమాండ్‌ తగ్గిన కారణంగా కొత్త ప్రాజెక్టుల ప్రారంభం కూడా బాగా తగ్గింది. సెప్టెంబరు త్రైమాసికంలో 24 శాతం క్షీణించి 32,834 యూనిట్లకు పరిమితమైంది. </p>
      <figure>
        <img src="https://cdn3.andhrajyothy.com/AJNewsImages//uploads/july.jpg"/>
      </figure>
      <p> </p>
    </article>
  </body>
</html>