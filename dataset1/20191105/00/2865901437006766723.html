<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/frenki-lampard-je-zasluzio-nagradu-celsi-spreman-da-potrosi-170-000-000-evra-na-pojacanja/341661"/>
    <meta property="og:site_name" content="MozzartSport"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Frenki Lampard je zaslužio nagradu, Čelsi spreman da potroši 170.000.000 evra na pojačanja"/>
    <meta property="og:description" content="Plavci čekaju kao zapete puške ako stigne zeleno svetlo od UEFA"/>
  </head>
  <body>
    <article>
      <h1>Frenki Lampard je zaslužio nagradu, Čelsi spreman da potroši 170.000.000 evra na pojačanja</h1>
      <h2>Plavci čekaju kao zapete puške ako stigne zeleno svetlo od UEFA</h2>
      <address>
        <time datetime="2019-11-05T00:00:00+00:00">05 Nov 2019</time>
      </address>
      <p>Čelsi je zbog kazne UEFA prespavao prethodni prelazni rok što se tiče kupovina, a izgubio je najboljeg igrača <b>Edena</b> <b>Azara</b>. Dovoljno da se mnogi navijači Plavaca uplaše kako će ekipa reagovati bez sveže krvi. Pogotovo što je tada došao novi i neiskusni trener <b>Frenk</b> <b>Lampard</b> i što je Čelsi klub koji je navikao da u svakom prelaznom roku dodaje ozbiljna pojačanja</p>
      <p>Podsetimo, zbog kršenja nekoliko pravila vezanih za transfere i registraciju igrača mlađih od 18 godina, UEFA je kaznila Čelsi zabranom kupovine novih igrača u dva prelazna roka. Čelsi je prvi deo kazne odradio letos kada nije doveo nijednog fudbalera, a drugi bi trebalo da odradi sledećeg januara i da tek od sledećeg leta normalno funkcioniše na fudbalskom tržištu.</p>
      <p>Ispostavilo se da je zabrana kupovine igrača bila najbolja stvar koja je mogla da se desi <b>Lampardu</b> i Čelsiju. Pritisak je spao, a <b>Frenki</b> je hrabro prestrojio ekipu i dao šansu mladim fudbalerima. Sklonio je iz startne postave <b>Žirua</b> i kaldio se na <b>Abrahama</b> koji je postao prvi strelac lige. Lansirao je <b>Mejson</b> <b>Maunta</b> koji je čak stigao i do dresa reprezentacije Engleske, a potpuno je oduševio mladi štoper <b>Fikajo Tomori</b> koji se pokazao kao sjajna zamena za <b>Luiza</b>, a <b>Kristijan</b> <b>Pulišić</b> polako „staje u kopačke“ <b>Edena</b> <b>Azara</b>. Još kada u top formu uđe sveže oporavljeni <b>Kalum Hadson Odoi</b> i kada se od povrede oporavi <b>Ruben Loftus Čik</b>, Čelsi će imati još jači sastav oslonjen na gomilu igrača iz svoje škole koja je godinama beležila dobre rezultate u mlađim kategorijama, ali treneri u prvom timu nisu imali hrabrosti da pruže šansu toj deci u seniorima.   </p>
      <p>Ipak, Čelsi se nada da bi već od zime opet mogao da kupuje nove igrače i doda još kvaliteta. Sportski arbitražni sud u Lozani trenutno razmatra žalbu engleskog velikana, a na Stamford Bridžu su optimistični da bi kazna mogla da se smanji sa dva prelazna roka na jedan, i da bi od zime mogli normalno da funkcionišu. Saslušanje je zakazano za 20. novembar, a od njega će zavisiti i neki planovi trenera <b>Frenka</b> <b>Lamparda.</b><br/><b>„Naravno da ćemo sa posebnim interesovanjem pratiti saslušanje u Arbitražnom sudu. Klub poput Čelsija uvek mora da traži mogućnosti da pojača ekipu u vreme prelaznog roka. Ukoliko to situacija dopusti i ako neki igrači budu mogli da pojačaju naš tim, mi ćemo pokušati da ih dovedemo</b>“, rekao je <b>Lampard</b>.</p>
      <p>Ostrvski <i>Telegraf</i> je javio da bi Čelsi odmah u januaru mogao da potroši oko 170.000.000 evra s obzirom na zaradu od oko 200.000.000 evra od letošnjih prodaja <b>Azara</b>, <b>Luiza</b>, <b>Morate</b> i još nekih manje bitnih igrača.</p>
      <p>A šta bi Čelsi mogao da kupi za te pare? Pa, makar tri prava pojačanja.</p>
      <p>Jedno se već nazire. Čelsijeva želja je francuski napadač <b>Musa Dembele</b> iz Liona kojeg je za januar već naciljali i Mančester Junajted. Ima samo 23 godine, a već zavidno iskustvo iza sebe i sedam sezona profesionalnog fudbala u Premijer ligi, Seltiku i Lionu. Ostrvo mu nije nepoznat ambijent, s obzirom da je lansiran u Fulamu i da je blistao u Seltiku. Na Stamford Bridžu bi mogao da zameni nezadovoljnog <b>Žirua</b> koji će skoro sigurno otići naredne zime, s obzirom da je u poslednjoj godini ugovora. Čelsijev jedini problem je što <b>Dembelea</b> žarko želi i Mančester Junajted i označio ga je kao prvu metu za januar. Ako Čelsi ne dobije zeleno svetlo iz UEFA, na leto bi moglo da bude kasno. Mada, Lionu odgovara da zadrži igrača do leta.</p>
      <p>Dok bi <b>Dembele</b> bio pojačanje u napadu, ostale kupovine bi mogle da dođu u odbrani. <b>Lampard</b> je već promovisao <b>Tomorija</b> i <b>Risa</b> <b>Džejmsa</b>, ali ni to mu nije dovoljno. Pominje se da bi želeo da vrati <b>Natana</b> <b>Akea</b> iz Bornmuta. On je ponikao u Čelsiju, da bi ga Bornmut pre dve i po godine kupio za nešto više od 20.000.000 evra. Ali je Čelsi tada insistirao na povratnoj klauzuli i sada može da ga otkupi nazad za 40.000.000 evra. Na kraju, spekuliše se i da bi <b>Ben</b> <b>Čilvel</b> iz Lestera mogao da pojača levi bok.</p>
      <p>
        <b>LIGA ŠAMPIONA, GRUPNA FAZA - 4. KOLO</b>
      </p>
      <p>
        <b>
          <i>
            <u>GRUPA A</u>
          </i>
        </b>
      </p>
      <p>
        <b>Sreda<br/><a href="https://www.mozzartbet.com/sr/kladjenje-2018#/match/4498925">21.00: (1,18) PSŽ (7,75) Klub Briž (13,0)</a><br/><a href="https://www.mozzartbet.com/sr/kladjenje-2018#/match/4498922">21.00: (1,20) Real Madrid (7,25) Galatasaraj (12,0)</a></b>
      </p>
      <figure>
        <img src="https://mozzartsport.com/upload/CKEditor/05.11.2019./LSaa.JPG"/>
      </figure>
      <p>
        <i>
          <u>
            <b>GRUPA B</b>
          </u>
        </i>
      </p>
      <p>
        <b>Sreda<br/><a href="https://www.mozzartbet.com/sr/kladjenje-2018#/match/4498921">18.55: (1,20) Bajern (7,5) Olimpijakos (12,0)</a><br/><a href="https://www.mozzartbet.com/sr/kladjenje-2018#/match/4498972">21.00: (5,10) Crvena zvezda (3,70) Totenhem (1,70)</a></b>
      </p>
      <figure>
        <img src="https://mozzartsport.com/upload/CKEditor/05.11.2019./LSb%C5%BE.JPG"/>
      </figure>
      <p>
        <i>
          <u>
            <b>GRUPA C</b>
          </u>
        </i>
      </p>
      <p>
        <b>Sreda<br/><a href="https://www.mozzartbet.com/sr/kladjenje-2018#/match/4498927">21.00: (5,70) Atalanta (4,30) Mančester Siti (1,55)</a><br/><a href="https://www.mozzartbet.com/sr/kladjenje-2018#/match/4498926">21.00: (2,35) Dinamo Zagreb (3,35) Šahtjor (3,05)</a></b>
      </p>
      <figure>
        <img src="https://mozzartsport.com/upload/CKEditor/05.11.2019./LScc.JPG"/>
      </figure>
      <p>
        <i>
          <u>
            <b>GRUPA D</b>
          </u>
        </i>
      </p>
      <p>
        <b>Sreda<br/><a href="https://www.mozzartbet.com/sr/kladjenje-2018#/match/4498924">18.55: (5,50) Lokomotiva Moskva (3,80) Juventus (1,65)</a><br/><a href="https://www.mozzartbet.com/sr/kladjenje-2018#/match/4498923">21.00: (2,85) Leverkuzen (3,10) Atletiko Madrid (2,60)</a></b>
      </p>
      <figure>
        <img src="https://mozzartsport.com/upload/CKEditor/05.11.2019./LSdd.JPG"/>
      </figure>
      <p>
        <i>
          <u>
            <b>GRUPA E</b>
          </u>
        </i>
      </p>
      <p>
        <b>Utorak<br/><a href="https://www.mozzartbet.com/sr/kladjenje-2018#/match/4498650">21.00: (1,10) Liverpul (11,0) Genk (19,0)</a><br/><a href="https://www.mozzartbet.com/sr/kladjenje-2018#/match/4498648">21.00: (1,90) Napoli (3,80) Salcburg (3,80)</a></b>
      </p>
      <figure>
        <img src="https://mozzartsport.com/upload/CKEditor/05.11.2019./LSee.JPG"/>
      </figure>
      <p>
        <i>
          <u>
            <b>GRUPA F</b>
          </u>
        </i>
      </p>
      <p>
        <b>Utorak<br/><a href="https://www.mozzartbet.com/sr/kladjenje-2018#/match/4498652">18.55: (1,23) Barselona (7,00) Slavija (10,5)</a><br/><a href="https://www.mozzartbet.com/sr/kladjenje-2018#/match/4498645">21.00: (2,20) Dortmund (3,35) Inter (3,35)</a></b>
      </p>
      <figure>
        <img src="https://mozzartsport.com/upload/CKEditor/05.11.2019./LSff.JPG"/>
      </figure>
      <p>
        <i>
          <u>
            <b>GRUPA G</b>
          </u>
        </i>
      </p>
      <p>
        <b>Utorak<br/><a href="https://www.mozzartbet.com/sr/kladjenje-2018#/match/4498651">18.55: (2,90) Zenit (3,40) RB Lajpcig (2,45)</a><br/><a href="https://www.mozzartbet.com/sr/kladjenje-2018#/match/4498647">21.00: (2,05) Lion (3,45) Benfika (3,60)</a></b>
      </p>
      <figure>
        <img src="https://mozzartsport.com/upload/CKEditor/05.11.2019./LSgg.JPG"/>
      </figure>
      <p>
        <i>
          <u>
            <b>GRUPA H</b>
          </u>
        </i>
      </p>
      <p>
        <b>Utorak<br/><a href="https://www.mozzartbet.com/sr/kladjenje-2018#/match/4498649">21.00: (1,90) Čelsi (3,60) Ajaks (4,00)</a><br/><a href="https://www.mozzartbet.com/sr/kladjenje-2018#/match/4498646">21.00: (1,95) Valensija (3,45) Lil (4,10)</a></b>
      </p>
      <figure>
        <img src="https://mozzartsport.com/upload/CKEditor/05.11.2019./LShh.JPG"/>
      </figure>
      <p>*** kvote su podložne promenama</p>
      <p><b>Foto</b>: <i>Reuters</i></p>
      <hr/>
      <p>
        <i>Pogledajte novu epizodu serije Ekipizza...</i>
      </p>
      <figure>
        <iframe src="https://www.youtube.com/embed/0R14eYXxcBw" width="425" height="349" data-service="Youtube" scrolling="no"/>
      </figure>
      <p> </p>
    </article>
  </body>
</html>