<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773076,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="ההסתדרות הכריזה סכסוך עבודה בזכיינית הטסטים טלדור, צפויים שיבושים במערך"/>
    <meta property="og:description" content="לטענת ההסתדרות, החברה שהיא אחת הזכייניות של ניהול מערך מבחני הרישוי, &quot;רומסת ברגל גסה את זכויות העובדים ובראשן את הזכות הבסיסית להתארגנות&quot;"/>
  </head>
  <body>
    <article>
      <h1>ההסתדרות הכריזה סכסוך עבודה בזכיינית הטסטים טלדור, צפויים שיבושים במערך</h1>
      <h2>לטענת ההסתדרות, החברה שהיא אחת הזכייניות של ניהול מערך מבחני הרישוי, "רומסת ברגל גסה את זכויות העובדים ובראשן את הזכות הבסיסית להתארגנות"</h2>
      <address><time datetime="2019-11-05T00:00:00+00:00">05 Nov 2019</time> by <a rel="author">ליאור בן דוד</a></address>
      <p>ההסתדרות אישרה הבוקר (ג) סכסוך עבודה בחברת <a href="https://www.calcalist.co.il/local/articles/0,7340,L-3748194,00.html">טלדור</a>, אחת הזכייניות של ניהול מערך מבחני הרישוי (טסטים). התוצאה: לפי ההסתדרות כ-140 בוחני נהיגה (טסטרים), החלו לקיים בשעה האחרונה אספות הסברה ברחבי הארץ, מה שמשבש את פעילות מבחני הרישוי. בארגון טוענים כי "צפויים שיבושים במערך בחינות הנהיגה המעשיות באזורי השפלה והדרום", לשון הודעת הארגון.</p>
      <p> </p>
      <figure>
        <img src="https://images1.calcalist.co.il/PicServer3/2019/10/02/938693/1NL.jpg"/>
        <figcaption>טסט (ארכיון) <br/>צילום: ערן גרנות</figcaption>
      </figure>
      <p>לטענת ההסתדרות הסכסוך הוכרז בשל מהלכים חד-צדדיים שמובילה לכאורה הנהלת טלדור, שעלולים ללפגוע בהליך ההתאגדות. "בין העילות לסכסוך עומדת דרישתה של נציגות העובדים להסדיר את ההשלכות שצפויות להשפיע על עתידם התעסוקתי של עובדי החברה, בין היתר, כתוצאה מכוונת ההנהלה לערוך שינויים מבניים. כמו כן, ההסתדרות וועד הפעולה דורשים לכונן הסכם קיבוצי ראשון בטלדור שיסדיר את זכויות בוחני הנהיגה", אומרים בהסתדרות</p>
      <p>יו"ר איגוד עובדי התחבורה ויו"ר האגף להתאגדות עובדים בהסתדרות, אבי אדרי: "הנהלת טלדור רומסת ברגל גסה את זכויות העובדים ובראשן את הזכות הבסיסית להתארגנות. ההנהלה בחרה לפגוע בעובדים המסורים והמקצועיים שלה בדרך לא אנושית של פיטורים. נעמוד לצד העובדים ותפעל בכל הערוצים העומדים לרשותה על מנת להביא לפתרון הולם".</p>
    </article>
  </body>
</html>