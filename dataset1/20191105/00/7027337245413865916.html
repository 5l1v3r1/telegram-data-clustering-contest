<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697031/%D8%AF%D8%A7%D8%A8%D9%8F%D8%B1-%D8%AF%D8%B1-%D8%AC%D8%B4%D9%86%D9%88%D8%A7%D8%B1%D9%87-%D9%81%DB%8C%D9%84%D9%85-%DA%A9%D9%88%D8%AA%D8%A7%D9%87-%D8%A7%DA%A9%D8%B1%D8%A7%D9%86-%D9%85%DB%8C-%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="«دابُر» در جشنواره فیلم کوتاه اکران می شود"/>
    <meta property="og:description" content="فیلم کوتاه «دابُر» به کارگردانی سعید نجاتی در ۲ بخش رقابتی داستانی ملی و بین‌الملل سی‌وششمین جشنواره فیلم کوتاه تهران حضور دارد."/>
  </head>
  <body>
    <article>
      <h1>«دابُر» در جشنواره فیلم کوتاه اکران می شود</h1>
      <address><time datetime="2019-11-05T00:00:00+00:00">05 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/14/1034098_692.jpg"/>
      </figure>
      <p>فیلم کوتاه «دابُر» به کارگردانی سعید نجاتی در ۲ بخش رقابتی داستانی ملی و بین‌الملل سی‌وششمین جشنواره فیلم کوتاه تهران حضور دارد.</p>
      <p>به گزارش عصرایران به نقل از مشاور رسانه‌ای فیلم، «دابُر» به کارگردانی سعید نجاتی در ۲ بخش رقابتی داستانی ملی و بین‌الملل سی و ششمین جشنواره فیلم کوتاه تهران حضور دارد. این فیلم روزهای سه شنبه ۲۱ آبان ساعت ۱۸:۳۰ الی ۲۰ سالن یک و دو و پنجشنبه ۲۳ آبان ساعت ۱۶:۳۰ الی ۱۸ سالن شماره یک در بخش ملی و در بخش بین‌الملل چهارشنبه ۲۲ آبان ماه ۱۸:۳۰ الی ۲۰ سالن شماره سه در جشنواره فیلم کوتاه تهران اکران می‌شود.</p>
      <p>تولید فیلم کوتاه «دابُر» در زمستان ۹۷ و مراحل پس از تولید در اواسط سال ۹۸ به پایان رسید.</p>
      <p>ژانر «دابُر» اجتماعی است و فیلمنامه آن به صورت مشترک توسط سعید نجاتی و فاطمه اشعری نوشته شده است. این فیلم به رابطه پدر و دختر نوجوانش می پردازد.</p>
      <p>سعید نجاتی مدرس سینما و فیلمساز جوان کشورمان پیش از «دابُر»، ۱۴ فیلم کوتاه داستانی و تجربه‌گرا را در کارنامه خود دارد. وی همچنین در بیش از ۲۵۰ جشنواره ملی و بین‌المللی شرکت داشته و در مجموع بیش از یکصد جایزه کسب کرده است.</p>
      <p>از عوامل اصلی فیلم کوتاه «دابُر» که محصول نجاتفیلم و پارادوکس پروداکشن کشور ترکیه است، می‌توان به کارگردان: سعید نجاتی، نویسنده: فاطمه اشعری و سعید نجاتی، بازیگران: مجید پتکی، مهری سادات آل آقا و فرن حسنی نیا، مدیر فیلمبرداری: آرمان فیاض، مدیر صدابرداری: مجید نجاتی، طراحی و ترکیب صدا: سامان شهامت و مجید نجاتی، تدوین: عماد خدابخش و سعید نجاتی، چهره‌پرداز: الهام اطیابی، طراح صحنه و لباس: سعید نجاتی، دستیار اول کارگردان و برنامه‌ریز: امین قشقائیان، دستیاران کارگردان: سجاد ایمانی و نواب محمودی، منشی صحنه: مهتاب ابراهیمی، جلوه‌های ویژه بصری: سیدحسن جوادی، مدیر تولید: مهرداد حاجی ظهیری، مجری طرح: انجمن سینمای جوانان ایران دفتر کاشان، اراک و ساوه، مشاور پخش: میرعباس خسروی نژاد، مدیر پروژه: تحسین ایشبیلن، ساخت تیزر: میدیا کیاست، طراح پوستر: متین خیبلی، مشاور رسانه‌ای: آزاده فضلی و تهیه‌کننده: سعید نجاتی و مهدیه غلامحسینی اشاره کرد.</p>
    </article>
  </body>
</html>