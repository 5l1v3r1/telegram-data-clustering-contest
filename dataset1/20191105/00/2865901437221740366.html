<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/kao-u-njukaslu-2003-divac-bodri-partizan-na-old-trafordu/341685"/>
    <meta property="og:site_name" content="MozzartSport"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Kao u Njukaslu 2003: Divac bodri Partizan na Old Trafordu"/>
    <meta property="og:description" content="Za crno-bele će u Mančesteru navijati i legendarni košarkaš"/>
  </head>
  <body>
    <article>
      <h1>Kao u Njukaslu 2003: Divac bodri Partizan na Old Trafordu</h1>
      <h2>Za crno-bele će u Mančesteru navijati i legendarni košarkaš</h2>
      <address>
        <time datetime="2019-11-05T00:00:00+00:00">05 Nov 2019</time>
      </address>
      <p>Nema tog navijača Partizana koji nekoliko puta bar nije odgledao emotivnu scenu sa Sent Džejms Parka iz 2003. godine. Radosni <b>Vlade Divac</b> grli <b>Lotara Mateusa</b> i podiže ga u vazduh. Zatim se zdravi sa igračima crno-belih i od junaka penal serije <b>Ivice Kralja</b> na poklon dobija rukavice.</p>
      <p>Jedan od najboljih igrača u istoriji srpske košarke bio je Partizanov talisman u Njukaslu, kada se klub iz Humske prvi put plasirao u Ligu šampiona. Veruju u Partizanu da će se istorija ponoviti i da će na Old Trafordu protiv Mančestera ostvariti pozitivan rezultat. Jer će ih sa tribina Teatra snova bodriti <b>Vlade Divac.</b></p>
      <p>Ova informacija je potvrđena MOZZART Sportu u redovima osvajača Kupa Srbije. Generalni menadžer Sakramenta spoznao je da Partizan igra jednu od najvažnijih utakmica za prolaz grupne faze Lige Evrope, te je odlučio da preleti Atlantik i pruži podršku timu Sava Miloševića. Bez obzira što ima obaveze u redovima Kingsa.</p>
      <p>Pored <b>Divca</b> na najatraktivnijem evropskom gostovanju Partizan će bodriti oko 1000 Grobara.</p>
      <p>(Foto MN Press)</p>
    </article>
  </body>
</html>