<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10632--turnaj-mistru-rozlosovan-nadal-oznamil-ze-chce-hrat"/>
    <meta property="og:site_name" content="Tenisový svět"/>
    <meta property="article:published_time" content="2019-11-05T00:00:00+00:00"/>
    <meta property="og:title" content="Turnaj mistrů rozlosován! Nadal oznámil, že chce hrát"/>
    <meta property="og:description" content="Letošní Turnaj mistrů, kterým vyvrcholí sezona na okruhu ATP, zná své rozlosování. Hlavním otazníkem po minulém týdnu bylo, jestli se do Londýna vydá i světová jednička Rafael Nadal. Přes sociální sítě však své fanoušky ujistil, že do Londýna odcestuje. V základní skupině se střetne i se dvěma nováčky."/>
  </head>
  <body>
    <article>
      <h1>Turnaj mistrů rozlosován! Nadal oznámil, že chce hrát</h1>
      <address>
        <time datetime="2019-11-05T00:00:00+00:00">05 Nov 2019</time>
      </address>
      <p>
        <b>Letošní Turnaj mistrů, kterým vyvrcholí sezona na okruhu ATP, zná své rozlosování. Hlavním otazníkem po minulém týdnu bylo, jestli se do Londýna vydá i světová jednička Rafael Nadal. Přes sociální sítě však své fanoušky ujistil, že do Londýna odcestuje. V základní skupině se střetne i se dvěma nováčky.</b>
      </p>
      <p>Los přímo v Londýně absolvoval obhájce titulu Alexander Zverev, který se nakonec nalosoval do skupiny André Agassiho právě k Rafaelu Nadalovi. Dalšími dvěma účastníky skupiny jsou nováčci na ATP Finals Daniil Medveděv a Stefanos Tsitsipas.</p>
      <p>Ve druhé skupině Björna Borga, který je v současnosti kapitánem evropského týmu v Laver Cupu, se představí Novak Djokovič, Roger Federer, Dominic Thiem a nováček Matteo Berrettini.</p>
      <p>Po turnaji Masters v Paříži nebylo jasné, jestli se do Londýna vypraví i Rafael Nadal, jehož z pařížské haly Bercy vyřadilo před semifinálovým zápasem zranění břišního svalstva. Po pondělním vyšetření na Mallorce, kde podstoupil magnetickou rezonanci, však oznámil, že na Turnaji mistrů chce hrát a jeho zranění není vážnějšího rázu.</p>
      <p>Turnaj mistrů se bude hrát v londýnském Millennium Dome od 10. listopadu.</p>
      <figure>
        <iframe data-src="https://twitter.com/atptour/status/1191713268416569349?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/atptour/status/1191713170085359616?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <footer>Jan Vojkůvka, foto: Twitter: Rafanadalcorner</footer>
    </article>
  </body>
</html>