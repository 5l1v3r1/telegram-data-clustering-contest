<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740045"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T03:28:00+00:00"/>
    <meta property="og:title" content="'เฮอเนส'ยันอีกไม่นานรู้ ใครเป็นกุนซือใหม่'เสือใต้'"/>
    <meta property="og:description" content="'เฮอเนส' คอนเฟิร์มรู้ชัดภายใน 3 สัปดาห์ ใครมาแทน 'โควัช' แต่กุนซือ 'อาแจกซ์' ชิงปฏิเสธก่อนแล้ว"/>
  </head>
  <body>
    <article>
      <h1>'เฮอเนส'ยันอีกไม่นานรู้ ใครเป็นกุนซือใหม่'เสือใต้'</h1>
      <address>
        <time datetime="2019-11-05T03:28:00+00:00">05 Nov 2019, 03:28</time>
      </address>
      <p>
        <b>"เฮอเนส" คอนเฟิร์มรู้ชัดภายใน 3 สัปดาห์ ใครมาแทน "โควัช" แต่กุนซือ "อาแจกซ์" ชิงปฏิเสธก่อนแล้ว</b>
      </p>
      <p>อูลี เฮอเนส ประธานสโมสร "เสือใต้" บาเยิร์น มิวนิค ยืนยันภายใน 3 สัปดาห์จะได้รู้ว่าใครจะมาเป็นเทรนเนอร์คนใหม่ต่อจาก นิโก โควัช ที่เพิ่งโดนปลดออกจากตำแหน่ง หลังจากพ่าย ไอน์ทรัคต์ แฟรงค์เฟิร์ต 5-1 รั้งอันดับ 4 ของตารางคะแนน ตามหลังจ่าฝูง กลัดบัค 4 แต้ม<br/><br/>"ผมพูดไม่ได้ว่าจะเกิดอะไรขึ้นนสัปดาห์หน้า มันไม่สำคัญแล้วตอนนี้ เรามี 3 สัปดาห์ที่จะพิจารณาว่าจะจัดการอย่างไร เรามีความสัมพันธ์ที่ดีกับ นิโก โควัช ผมโทรคุยกับเขา ทุกอย่างโอเค ผมมีความรู้สึกว่าตอนนี้เขาเป็นอิสระจากความกดดันมหาศาลแล้ว"<br/><br/>ราล์ฟ รังนิค, เอริค เทน ฮาก, อาร์แซน เวนเกอร์, แม็กซ์ อัลเลกรี และ โฮเซ มูรินโญ ตกเป็นข่าวว่าอยู่ในลิสต์ที่ทีมกำลังพิจารณา แต่ เทน ฮาก ที่เคยทำงานกับบาเยิร์น ก่อนไปได้ดีกับ อาแจกซ์ ชิงปฏิเสธก่อนว่าจะอยู่กับ อาแจ็กซ์ ในฤดูกาลนี้<br/><br/>"ผมยืนยันได้ว่าผมรู้สึกถึงสัมพันธ์อันเข้มแข็งกับทีมของผม กับทุกคนที่อาแจกซ์ ผมจะอยู่ที่นี่ในฤดูกาลนี้ บาเยิร์น เป็นสโมสรที่วิเศษ พวกเขายังอยู่ใจของผม แต่ตอนนี้ผมอยู่กับอาแจกซ์ ผมไม่ใช่นักฝัน ผมมีชีวิตอยู่เพื่อวันนี้และตอนนี้อยู่ที่อาแจกซ์"</p>
    </article>
  </body>
</html>