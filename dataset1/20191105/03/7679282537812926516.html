<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-virat-kohli-talk-about-his-memorable-birthday-on-super-v-premiere-watch-video-2832611.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-05T03:22:17+00:00"/>
    <meta property="og:title" content="VIDEO: विराट ने बताया- कौन सा है उनका सबसे यादगार बर्थडे"/>
    <meta property="og:description" content="टीम इंडिया के कप्तान विराट कोहली 5 नवंबर को अपना 31वां जन्मदिन मना रहे हैं। उनके जन्मदिन के मौके पर बच्चों के लिए भी एक तोहफा आ रहा है। स्टार क्रिकेटर विराट कोहली छोटे पर्दे की एक सीरीज में एनिमेटेड..."/>
  </head>
  <body>
    <article>
      <h1>VIDEO: विराट ने बताया- कौन सा है उनका सबसे यादगार बर्थडे</h1>
      <address><time datetime="2019-11-05T03:22:17+00:00">05 Nov 2019, 03:22</time> by <a rel="author">लाइव हिन्दुस्तान टीम,नई दिल्ली</a></address>
      <p>टीम इंडिया के कप्तान विराट कोहली 5 नवंबर को अपना 31वां जन्मदिन मना रहे हैं। उनके जन्मदिन के मौके पर बच्चों के लिए भी एक तोहफा आ रहा है। स्टार क्रिकेटर विराट कोहली छोटे पर्दे की एक सीरीज में एनिमेटेड सुपरहीरो 'सुपर वी' के रूप में बच्चों का मनोरंजन करते दिखाई देंगे। विराट कोहली के जन्मदिन 5 नवंबर को इसका टीवी पर प्रीमियर होगा। इस मौके पर विराट कोहली ने बच्चों के साथ केक काटा और साथ ही अपने सबसे यादगार जन्मदिन के बारे में भी बताया। </p>
      <p>विराट कोहली ने बताया कि उन्हें अपने स्कूल में जन्मदिन मनाने में सबसे मजा आता और वह काफी यादगार भी है। स्कूल में सब बच्चों के लिए कैंडी पैक लेकर जाते थे और दो-दो कैंडी सभी बच्चों को देते थे। इसके अलावा जन्मदिन पर कई बार मां के हाथ का खाना होता था, जो सभी दोस्तों को खिलाता था।</p>
      <h3>
        <a href="https://www.livehindustan.com/cricket/story-bcci-wishes-virat-kohli-birthday-with-throwback-video-of-his-maiden-odi-century-2832599.html">BCCI ने ऐसे दी 'किंग कोहली' को जन्मदिन की बधाई, देखें- VIDEO</a>
      </h3>
      <h3>
        <a href="https://www.livehindustan.com/cricket/story-virat-kohli-birthday-special-how-virat-kohli-got-the-nickname-chiku-2832573.html">B'DAY SPL: दिलचस्प है विराट कोहली के निकनेम 'चीकू' के पीछे की कहानी</a>
      </h3>
      <p>विराट कोहली ने इस सीरीज को लेकर कहा, “बचपन में सुपरहीरोज ने मुझे हमेशा से ही आकर्षित किया है और बाल दर्शकों तक पहुंचने का सबसे बढ़िया माध्यम एनिमेशन है। स्टार इंडिया के व्यापक पहुंच के साथ मैं निश्चित हूं कि यह शो तमाम आयु वर्ग के दर्शकों का मनोरंजन करेगा और अपने साथ जोड़े रहेगा।” </p>
      <figure>
        <iframe data-src="https://twitter.com/StarSportsIndia/status/1191550738796699649?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>13 भाग के इस सीरीज के हर एक एपिसोड में हंसी, एक्शन और ड्रामा तीनों का जायका होगा। यह एक साप्ताहिक कार्यक्रम होगा, जिसका प्रसारण हफ्ते में एक ही बार होगा। इसमें दिखाया जाएगा कि किस तरह से माता-पिता की उम्मीदों, दबाव के बोझ को सहकर टीन एजर्स अपनी पहचान बनाते हैं।</p>
      <figure>
        <iframe data-src="https://twitter.com/imVkohli/status/1187413724581122048?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>इसका प्रसारण ओटीटी प्लेटफॉर्म हॉटस्टार पर होगा और इसके साथ ही यह स्टार प्लस, स्टार स्पोर्ट्स नेटवर्क, डिज्नी चैनल और मावेर्ल एचक्यू में दिखाई जाएगी।</p>
    </article>
  </body>
</html>