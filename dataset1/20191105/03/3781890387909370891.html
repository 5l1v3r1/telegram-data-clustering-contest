<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/739971"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T03:00:00+00:00"/>
    <meta property="og:title" content="พยากรณ์ดวงชะตา12ราศี ประจำเดือนพ.ย.62"/>
    <meta property="og:description" content="สัปดาห์นี้ติดตามพยากรณ์ดวงชะตาทั้ง 12 ราศี ประจำเดือน พ.ย. 62 โดย อ.พราหมณ์เมศ ที่จะมาวิเคราะห์ปรากฏการณ์ บนฟากฟ้า ดาวพฤหัสบดีได้โคจรโยกย้ายราศีจากเดิมเคลื่อนตัวเข้าสู่ราศีธนู จะมีผลต่อดวงชะตาในทุกๆ ชาวราศีอย่างไร"/>
  </head>
  <body>
    <article>
      <h1>พยากรณ์ดวงชะตา12ราศี ประจำเดือนพ.ย.62</h1>
      <address>
        <time datetime="2019-11-05T03:00:00+00:00">05 Nov 2019, 03:00</time>
      </address>
      <p>
        <b>สัปดาห์นี้ติดตามพยากรณ์ดวงชะตาทั้ง 12 ราศี ประจำเดือน พ.ย. 62 โดย อ.พราหมณ์เมศ ที่จะมาวิเคราะห์ปรากฏการณ์ บนฟากฟ้า ดาวพฤหัสบดีได้โคจรโยกย้ายราศีจากเดิมเคลื่อนตัวเข้าสู่ราศีธนู จะมีผลต่อดวงชะตาในทุกๆ ชาวราศีอย่างไร</b>
      </p>
      <p>เนื่องจากตั้งแต่เริ่มต้นของการก้าวเข้าสู่เดือนพฤศจิกายนนี้ ในปรากฎการณ์บนฟากฟ้า ดาวพฤหัสบดีได้โคจรโยกย้ายราศีจากเดิมที่เคยตั้งอยู่ในราศีพิจิก ก็ได้เคลื่อนตัวเข้าสู่ราศีธนูเป็นที่เรียบร้อยแล้ว แต่การเคลื่อนเข้ามายังราศีธนู อันนับว่าเป็นเรือนราศีของดาวพฤหัสบดีเองนั้น กลับต้องมาร่วมราศีกับดาวเสาร์ที่ได้โคจรเข้ามาครองในเรือนราศีธนูอยู่ก่อนหน้าแล้ว<br/><br/>ดาวพฤหัสฯ จรย้ายเข้าราศีธนูร่วมกับดาวเสาร์จร ที่ครองราศีอยู่ก่อนหน้านี้ เป็นการที่ดาวคู่นี้จรเข้าทับดาวคู่นี้ที่ตั้งอยู่ในดวงเมืองอีกด้วย ( ๕๗ ร่วมกันในราศีธนู ) และเราควรรู้ด้วยว่าในทุก 20 ปี ดาวคู่นี้จะโคจรมาร่วมกัน ให้ตรวจสอบย้อนหลังได้ ในปี<b> พศ. 2503 ต่อ 2504 พศ. 2523 ต่อ 2524</b> และ ใกล้สุดในรอบคือ <b>พศ. 2563 ต่อ 2564</b><br/><br/>แต่ครั้งนี้ ดาวพฤหัสฯจรร่วมดาวเสาร์ก่อนกาลนิดหน่อย เวลากำหนดการจริงจะอยู่ที่ ราศีมังกร ในปี 2563 ( คลอเคลียข้ามราศีกันไป ) ดาวคู่นี้ เมื่อจรร่วมกัน จะเป็นดาวเปลี่ยนยุค คือ คนในสังคม คนในโลกเราจะมีความเชื่อที่เปลี่ยนไปจากก่อนหน้า<br/><br/>หากใครที่เรียนโหรฯมากับครูโหรฯรุ่นเก่าๆ ท่านจะเรียก ปรากฎการณ์นี้ว่า <b>" โจรเข้าบ้านพระ "</b><br/><br/>คำว่า<b> " โจร "</b> นั้นมิได้มีความหมายว่าเป็นโจรปล้นฆ่าแต่อย่างไร คำว่า <b>" โจร " </b>ในที่นี้แปลว่า คนฉลาด คนที่เก่งในทางฉกฉวยแย่งชิง หาประโยชน์ นั้นหมายถึง<b> " ฆราวาส หรือ มัคทายก " </b>ที่ช่วยพระหาเงินเข้าวัด<br/><br/>ในการอุปมาลักษณะนี้ มุมนี้ จะสะท้อนให้เห็นภาพของ พระอยากได้เงินไปบูรณะโบสถ์วิหารในวัด แต่ก็ขาดปัจจัย ด้วยเหตุว่า ตนเป็นพระ จึงไม่สะดวกในการจะออกไปเรี่ยร่ายเงินทอง จึงได้เรียก มัคทายกมาปรึกษาหารือว่า ในการครั้งนี้ ว่าจะดำเนินการอย่างไร<br/><br/>ฝ่ายมัคทายก ก็บอกกับพระว่า... <b>" หลวงพ่อ วางใจได้ เดี๋ยวกระผมจัดให้ เรื่องอมตังค์ เอ้ย !!! เรื่องหาตังค์เข้าวัด ไว้ใจผมได้ขอรับ "</b><br/><br/>ภาพเหล่านี้ยังรวมถึง การร่วมอำนาจกันของผู้นำสองฝ่ายที่มองดูเหมือนมีความขัดแย้งกัน แต่แท้จริงแล้ว เป็นเนื้อเดียวกัน<br/><br/>ทีนี้ เราก็พอจะมองเห็นภาพที่มันจะเกิดขึ้น เกี่ยวกับเศรษฐกิจในบ้านเรา ในปีนี้ปีหน้ากันได้เลย<br/><br/>ย้อนกลับมาอ่านดวงเดิมของดวงเมืองประเทศไทยกัน การที่ดวงเมืองได้ผูกให้ ดาวพฤหัสฯกับดาวเสาร์อยู่ร่วมกันในราศีธนูนั้น จะทำให้เวลาดวงเมืองตกจะไม่ตกมาก เวลาดวงขึ้นก็จะไม่ขึ้นมาก ดังนั้นบ้านเมืองเราถึงได้รอดจากการล่าอาณานิคมฯจากชาติตะวันตก และสามารถชนะสงครามโลกถึงสองครั้งสองครา<br/><br/>แต่ในดีย่อมมีเสีย ประเทศเราจึงเป็นประเทศที่พัฒนาไปข้างหน้าได้ช้ากว่าที่ควรจะเป็น จึงนับว่าเป็นช่วงที่สำคัญเป็นอย่างมาก ซึ่งจะมีผลต่อดวงชะตาในทุกชาวราศี จะมีอะไรเกิดขึ้นกับใครอย่างไร ติดตามอ่านได้เลยครับ<br/>......................................................................<br/><br/><b>ลัคนาราศีเมษ ( หรือผู้ที่เกิดระหว่างวันที่ 13 เมย. - 13 พค. )</b></p>
      <figure>
        <img src="https://www.dailynews.co.th/admin/upload/20191104/news_othjBTjhAq181959_533.jpg?v=20191105115?v=6229"/>
      </figure>
      <p>- ทั่วไป / จะได้รับข่าวด่วนที่ไม่ค่ดฝัน หรือมีส่วนร่วมงานพิธี<br/>- การเงิน / จะได้รับเงินส่วนแบ่งจากหุ้นส่วน หรือได้รับเงินปันผล เงินขวัญถุงจากคนใกล้ชิด<br/>- การงาน / มีความขัดแย้งเล็กๆขึ้นในส่วนของการทำงาน<br/>- สุขภาพ / ระวังการกินการอยู่ ระยะนี้ง่ายต่อการติดเชื้อในกระเพาะอาหารได้ง่าย หรือ มีปัญหาในช่องปาก<br/>- ความรัก / เกิดข้อขัดแย้งกับคนรักได้ง่าย โดยมากจะมาจากคำพูดเพียงเล็กน้อย<br/><br/><b>ลัคนาราศีพฤษภ ( หรือผู้ที่เกิดระหว่างวันที่ 14 พค. - 13 มิย. )</b><br/><br/>- ทั่วไป / ระยะนี้ จะค่อนข้างน้อยอกน้อยใจได้ง่าย อารมณ์อ่อนไหว เจ้าน้ำตา<br/>- การเงิน / มีเรื่องจ่ายเยอะ แต่ก็ยังพอได้หนี้สินเก่าไจากลูกหนี้คืนมาบ้าง<br/>- การงาน / ทำอะไรยังติดๆขัดๆ การตัดสินใจยังไม่ค่อยแน่นอน<br/>- สุขภาพ / การขับถ่ายในระยะนี้ มักมีปัญหา ไม่เป็นไปตามปกติ<br/>- ความรัก / คนรักมักพูดจาไม่ถนอมน้ำใจ<br/><br/><b>ลัคนาราศีเมถุน ( หรือผู้ที่เกิดระหว่างวันที่ 14 มิย. - 13 กค. )</b><br/><br/>- ทั่วไป / มักมีคนชวนทำบุญเยอะ กิจกรรมหลายด้าน จนไม่รู้จะเลือกไปกับใครก่อน<br/>- การเงิน / ยังจัดระเบียบการเงินไม่ค่อยได้ ค่าใช้จ่ายในชีวิตประจำวันมากขึ้น<br/>- การงาน / มีความไม่ชัดเจนเกี่ยวกับหน้าที่การงาน ไม่รู้จะรับฟังคำสั่งจากใคร หรือ ไม่รู้จะตัดสินว่าข้อมูลทางใดเป็นข้อมูลที่เชื่อถือได้<br/>- สุขภาพ / มีเกณฑ์ได้รับความบาดเจ็บที่มือเท้า หรือปัญหาที่เล็บ รวมไปถึงการใช้ยาที่ผิดวิธีอีกด้วย<br/>- ความรัก / เกิดความสับสนในตัวคนรัก จะปล่อยมือหรือเดินต่อดี<br/><br/><b>ลัคนาราศีกรกฎ ( หรือผู้ที่เกิดระหว่าง 14 กค. - 16 สค. )</b></p>
      <figure>
        <img src="https://www.dailynews.co.th/admin/upload/20191104/news_TFQRVgRsEx181959_533.jpg?v=20191105115?v=4593"/>
      </figure>
      <p>- ทั่วไป / ไปไหนมาไหนมักหลงทาง ทำให้ผิดนัด ผิดเวลาอยู่บ่อยครั้ง ควรเผื่อเวลาไว้มากหน่อย<br/>- การเงิน / มีรายจ่ายเกี่ยวกับที่พักอาศัย มีการชำระเงินล่วงหน้า ทำข้อตกลงในเรื่องการเงินกับคู่สัญญา<br/>- การงาน / จะได้ร่วมงานกับเพื่อนร่วมงาน หรือเจ้านายเก่าๆ ความไม่คาดคิดที่เกิดขึ้นในตัวเพื่อนร่วมงาน นายจ้าง หรือ ลูกค้า<br/>- สุขภาพ / ในหญิงจะมีปัญหาเกี่ยวข้องกับระบบภายใน ในชายมักมีปัญหากับข้อมือข้อเท้า หรือระบบทางเดินปัสสาวะ<br/>- ความรัก / จะมีคนต่างวัย ต่างชาติต่างภาษา ต่างศาสนา กรณีใดกรณีหนึ่ง เข้ามาให้ความสนใจ<br/><br/><b>ลัคนาราศีสิงห์ ( หรือผู้ที่เกิดระหว่าง 17 สค. - 16 กย. )</b><br/><br/>- ทั่วไป / จะได้พบกับสังคมใหม่ๆ ได้รับการแนะนำให้รู้จักกับคนหน้าใหม่ๆ<br/>- การเงิน / คนรอบข้างเป็นเหตุต้องให้หมุนเงินมากกว่าปกติ <br/>- การงาน / ต้องเข้าไปมีส่วนร่วมงานกับคนระดับสูง หรือมีการค้าขายสินค้าราคาแพง เข้าร่วมงานประกวดราคา ประมูลสินค้า<br/>- สุขภาพ / ระยะนี้จะมีปัญหาที่ลำคอ หลอดลม<br/>- ความรัก / คนที่เคยรักกัน ที่ห่างหายกันไปนานๆ จะหวนกลับมาให้ต้องพบเจอกัน<br/><br/><b>ลัคนาราศีกันย์ ( หรือผู้ที่เกิดระหว่าง 17 กย. - 16 ตค. )</b><br/><br/>- ทั่วไป / มีเรื่องมีเหตุที่ต้องออกหน้า ไม่ว่าจะเป็นกิจกรรมใดๆอยู่เสมอ<br/>- การเงิน / มักมีคนมาชักชวนให้ลงหุ้นลงทุน ชี้ช่องทางในการทำธุรกิจ ค้าขาย<br/>- การงาน / มีงานพิเศษนอกเหนือจากงานประจำ / หรือ ในรายที่ว่างงาน ก็จะได้งานฟรีร้านซ์ งานพาร์ททาม<br/>- สุขภาพ / มีแก๊สในกระเพาะอาหาร บางรายเกิดกรดไหลย้อน หรือหน้ามืดเป็นลมได้ง่าย<br/>- ความรัก / คนรักมักสร้างแรงกดดันให้ต้องหนักใจหลายเรื่อง<br/><br/><b>ลัคนาราศีตุลย์ ( หรือผู้ที่เกิดระหว่าง 17 ตค. - 15 พย. )</b><br/><br/>- ทั่วไป / มีงานเลี้ยง งานสัมมนาฯ  ต้องออกงานสังคมบ่อยขึ้น<br/>- การเงิน / มักมีเรื่องใช้จ่ายเป็นเงินก้อนใหญ่ ในการซื้อหาข้าวของเครื่องใช้<br/>- การงาน / ระยะนี้การงานจะเกี่ยวข้องกับของสวยงาม งานศิลป์ งานประกวดประขัน หรืองานด้านสาธารณะสุข<br/>- สุขภาพ / ระวังสัตว์เลี้ยง ข่วนกัด รวมไปถึงแมลงสัตว์กัดต่อย<br/>- ความรัก / คนรักมักมีเรื่องที่ทำให้ต้องหงุดหงิด อยู่เสมอ<br/><br/><b> ลัคนาราศีพิจิก ( หรือผู้ที่เกิดระหว่าง 16 พย. - 15 ธค. )</b><br/><br/>- ทั่วไป / มักจริงจังในทุกๆเรื่อง ใช้อารมณ์มากเกินไป จนอาจดูเกินพอดี<br/>- การเงิน / มักพบกับงานที่มีความยืดเยื้อ ต้องดำเนินงานไปก่อน ในระยะยาวจึงจะเห็นผล<br/>- การงาน / ค้าขายจะต้องจมทุนบ้างในระยะนี้ บางครั้งอาจจะต้องยอมจ่ายเพื่อกลบเกลื่อนปัญหาให้ผ่านพ้นไปก่อน<br/>- สุขภาพ / ระยะนี้ ร่างกายจะติดเชื้อ หรือเกิดภูมิแพ้ขึ้นได้ง่าย<br/>- ความรัก / คุณจะดูเฉิดฉายมากขึ้นในระยะนี้ จึงมีคนเข้ามาให้ความสนใจมาก<br/><br/><b>ลัคนาราศีธนู ( หรือผู้ที่เกิดระหว่าง 16 ธค. - 15 มค. )</b></p>
      <figure>
        <img src="https://www.dailynews.co.th/admin/upload/20191104/news_oYTMDtnqoC182000_533.jpg?v=20191105115?v=5280"/>
      </figure>
      <p>- ทั่วไป / มีความสับสนในหลายด้านกับการดำเนินชีวิต ยังตัดสินใจอะไรไม่ได้<br/>- การเงิน / หากใช้เงินแก้ปัญหาในช่วงนี้ ก็มักจะเกิดความสูญเปล่า<br/>- การงาน / ไม่รู้จะเดินหน้าต่อ หรือจะถอยหลังดี ระยะนี้จึงถูๆไถๆไปก่อน เพื่อรอประเมินเหตุการณ์<br/>- สุขภาพ /  ในหญิงจะมีปัญหาเกี่ยวข้องกับระบบภายใน ในชายมักมีปัญหากับข้อมือข้อเท้า หรือระบบทางเดินปัสสาวะ<br/>- ความรัก / สับสนในตัวคนรัก รู้สึกไม่มั่นใจ หวั่นไหวในความมั่นคง<br/><br/><b>ลัคนาราศีมังกร ( หรือผู้ที่เกิดระหว่าง 16 มค. - 12 กพ. )</b><br/><br/>- ทั่วไป / มักอยู่เบื้องหลังของกิจกรรมหลายๆอย่าง ให้การสนับสนุนผู้คนหลายฝ่าย<br/>- การเงิน / มีการจัดสรรเงินออกเป็นหลายส่วน หรือมีการตั้งใจบริจาคทรัพย์เพื่อการกุศล โดยไม่ประสงค์ออกนาม<br/>- การงาน / มีการทำงานเกินเวลา เกิดความเหนื่อยล้าในการทำงานมาก เหน็ดเหนื่อยจากการเดินทาง<br/>- สุขภาพ / มักมีอาการบาดเจ็บ เมื่อยล้าบริเวณหัวไหล่ สะบัก ต้นขา<br/>- ความรัก / คนรักให้การช่วยเหลือสนับสนุนเป็นอย่างดี<br/><br/><b>ลัคนาราศีกุมภ์ ( หรือผู้ที่เกิดระหว่าง 13 กพ. - 13 มีค. )</b><br/><br/>- ทั่วไป / มักได้ของฝากของกำนัลเป็นของเก่าของโบราณ หรือมีคนชวนไปปฏิบัติธรรม<br/>- การเงิน / หมดเปลืองเงินไปกับบุตรหลานแบบเปล่าประโยชน์ หรือการได้รับผลประโยชน์มาโดยที่ต้องแลกกับอะไรบางอย่าง<br/>- การงาน / จะหนักใจกับการที่ต้องสร้างภาพให้งานที่ทำดูดี<br/>- สุขภาพ / ระวังสัตว์เลี้ยง ข่วนกัด ก้างปลาติดคอ มีปัญหาเกี่ยวกับลำคอ หรือหลอดลม<br/>- ความรัก / คนรักมักแต่งตัวสวย แต่งตัวหล่อ ดูจะมีเสน่ห์มากขึ้นในสายตาคนอื่น จนคุณเองมีอาการหึงหวงอยู่บ้าง<br/><br/><b>ลัคนาราศีมีน ( หรือผู้ที่เกิดระหว่าง 14 มีค. - 12 เมย. )</b><br/><br/>- ทั่วไป / ในบ้านในที่พักอาศัย มักเกิดปัญหาให้ต้องซ่อมแซมแก้ไข<br/>- การเงิน / มีเกณฑ์การทวงถามถึงหนี้สินเก่าๆ หรือหากคุณเป็นเจ้าหนี้ ก็ควรเร่งติดตามทวงหนี้สินเก่าๆในระยะนี้<br/>- การงาน / มีเกณฑ์สวมหมวกสองใบ ในการรับผิดชอบหน้าที่การงาน<br/>- สุขภาพ / ระวังของร้อน ของมีคม มักมีอาการง่วงซึมอยู่บ่อยๆ<br/>- ความรัก / ระวังคำพูดคำจาของเรา ที่มักอาจจะสร้างความขัดแย้งกับญาติของคนรัก<br/><br/><b>ติดตามเรื่องราวดีๆ ในสัปดาห์หน้ากันได้ใหม่นะครับ.</b><br/>............................................<br/>คอลัมน์ : <mark><b>พยากรณ์สอนกันได้</b></mark><br/>โดย <mark><b>“อ.พราหมณ์เมศ วาสุเทพ”</b></mark><br/><a href="https://www.dailynews.co.th/article/%E0%B8%9E%E0%B8%A2%E0%B8%B2%E0%B8%81%E0%B8%A3%E0%B8%93%E0%B9%8C%E0%B8%AA%E0%B8%AD%E0%B8%99%E0%B8%81%E0%B8%B1%E0%B8%99%E0%B9%84%E0%B8%94%E0%B9%89">คลิกติดตามอ่านคอลัมน์พยากรณ์สอนกันได้ทั้งหมดที่นี่</a> <br/>ขอบคุณภาพจาก : Pixabay</p>
    </article>
  </body>
</html>