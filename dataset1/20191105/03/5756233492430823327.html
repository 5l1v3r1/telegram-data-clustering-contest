<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619939/%DA%86%D9%87-%DA%A9%D9%86%DB%8C%D9%85-%D8%B5%D9%81%D8%AD%D9%87-%DA%A9%D9%84%D8%A7%DA%86-%D8%AE%D9%88%D8%AF%D8%B1%D9%88-%D8%AF%DB%8C%D8%B1%D8%AA%D8%B1-%D8%AE%D8%B1%D8%A7%D8%A8-%D8%B4%D9%88%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-05T03:02:00+00:00"/>
    <meta property="og:title" content="چه کنیم صفحه کلاچ خودرو دیرتر خراب شود؟"/>
    <meta property="og:description" content="یکی از بخشهای مهم در خودرو مجموعه کلاچ خودرو است که باید نکاتی را برای افزایش طول عمر آن مد نظر داشته باشیم."/>
  </head>
  <body>
    <article>
      <h1>چه کنیم صفحه کلاچ خودرو دیرتر خراب شود؟</h1>
      <address>
        <time datetime="2019-11-05T03:02:00+00:00">05 Nov 2019, 03:02</time>
      </address>
      <p>
        <i>یکی از بخشهای مهم در خودرو مجموعه کلاچ خودرو است که باید نکاتی را برای افزایش طول عمر آن مد نظر داشته باشیم.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>تمامی قطعات به کار رفته در خودرو وظایفی دارند که هر کدام بسته به نوع آنها وظایف مهمی را به دوش می‌کشند. هر خودرو از هزاران قطعه تشکیل شده است که در بهبود کارکرد خودرو به وسیله نقلیه کمک می‌کند یکی از این قطعات که بسیار وظیفه مهمی در حرکت وسیله نقلیه دارد صفحه کلاچ خودرو می‌باشد که در صورت مواجه شدن با مشکل ممکن است خطرات جبران ناپذیری را برای سر نشینان وسیله نقلیه ایجاد کند.</p>
      <p>ما در این مطلب تصمیم داریم زمان تعویض صفحه کلاج را به شما همراهان عزیز معرفی نماییم و نشانه های زمان تعویض صفحه کلاج را به شما همراهان گرامی اعلام نماییم.</p>
      <figure>
        <img src="https://aftabnews.ir/files/fa/news/1398/8/14/355510_570.jpg"/>
      </figure>
      <p>استفاده صحیح از وسیله نقلیه یکی از مهمترین کارهایی است که رانندگان خودرو باید در نظر بگیرند تا عمر وسیله نقلیه خود را افزایش دهند. صفحه کلاچ نیز یک قطعه مصرفی در خودرو می‌باشد که هر چند وقت باید تعویض شود تا دچار مشکل برای سر نشینان خودرو ننماید. عواملی که باعث کاهش عمر صفحه کلاچ می‌شود را در ادامه برای شما همراهان عزیز بیان خواهیم کرد:</p>
      <p>شتاب زیاد</p>
      <p>برای افزایش طول عمر صفحه کلاچ، یکی از اصلی ترین فعالیت هایی که باید در نظر گرفته شود رانندگی ایمن و بدون شتاب است زیرا شتاب زیاد باعث با مشکل مواجه شدن زودتر صفحه کلاچ می‌شود.</p>
      <p>فشار در سربالایی ها</p>
      <p>تمام جاده های جهان دارای سر بالایی ها و سرازیری هایی هستند و مهمترین کاری که در این پستی و بلندی های موجود در سطح جاده ها باید انجام شود دنده کشی مناسب و فشار نیاوردن بر روی موتور وسیله نقلیه می باشد و با دقت بر روی دنده کشی مناسب در سر بالایی ها و فشار نیاوردن بر روی موتور می‌توانید عمر صفحه کلاچ خود را افزایش دهید.</p>
      <p>تعداد سر نشین</p>
      <p>همیشه هر خودرو توان حمل تعداد مسافر خاصی را دارد که در صورت رد شدن از میزان استاندارد بر روی تمام قطعات خودرو فشاری مضاعف ایجاد می‌شود و باعث استهلاک بیشتر وسیله نقلیه می شود و ممکن است خودرو را زودتر با مشکل مواجه کند و این اتفاق روی صفحه کلاچ نیز تاثیر مخربی دارد و با استفاده استاندارد وزن از خودرو، می‌توانید از کاهش طول عمر صفحه کلاچ خود جلو گیری کنید.</p>
      <p>قراردادن پا بر روی کلاچ</p>
      <p>بعد از تعویض دنده سعی کنید به سرعت پای خودرا از روی کلاچ بردارید زیرا در صورت تماس بسیار ناچیز پای شما با کلاچ خودرو صفحه کلاچ وسیله نقلیه شما درگیر می‌شود و باعث کاهش طول عمر آن می‌شود. با برداشتن پای خود از روی کلاچ می‌توانید در افزایش طول عمر صفحه کلاچ خود موفق باشید.</p>
      <p>در هنگام رانندگی ممکن است برای هر راننده‌ای اتفاق افتد که با مشکلات صفحه کلاچ مواجه شود، برای تشخیص این مشکلات و نشانه های ضعف صفحه کلاچ باید نشانه های آن را دانست و در ادامه این مطلب ما نشانه های ضعف صفحه کلاچ را به شما همراهان عزیز معرفی می‌نماییم تا اگر با این نشانه ها مواجه شدید سریع اقدام به تعمیر وسیله نقلیه خود کنید.</p>
      <p>کلاچ سفت</p>
      <p>در هنگام رانندگی اگر احساس کردید که کلاچ خودرو شما سفت شده است و ویژگی ارتجاعی خود را از دست داده است این نشان از ضعف صفحه کلاچ خودرو شما دارد و باید اقدام به تعویض صفحه کلاچ خود نمایید.</p>
      <p>شتاب در کلاچ</p>
      <p>وقتی شما تصمیم به تعویض دنده خودرو خود را دارید از کلاچ استفاده می کنید و بازگشت و رها سازی کلاچ یک سرعت و شتاب خاصی دارد ولی ممکن است این اتفاق با سرعت و شتاب بسیار زیادی برای شما اتفاق افتد و کلاچ خودرو شما پای شما را به سمت بالا با شتاب خاصی پرتاب نماید این اتفاق نشان از با مشکل مواجه شدن صفحه کلاچ خودرو شما می‌باشد.</p>
      <p>صدای دنده</p>
      <p>هنگام تعویض دنده خودرو وقتی از کلاچ مناسب خودرو شما برخوردار باشد عمل تعویض دنده به سرعت و بدون صدای اضافه‌ای انجام می‌شود ولی اگر هنگام تعویض دنده صدایی نا هنجار به گوش شما خورد این نشان از ضعف صفحه کلاچ خودرو شما است و باید هرچه سریع تر اقدام به تعویض و تعمیر آن نمایید زیرا ممکن است برای دنده‌های خودرو شما ایجاد مشکل نماید و هزینه سنگینی بر روی دست شما قرار دهد.</p>
      <figure>
        <img src="https://aftabnews.ir/files/fa/news/1398/8/14/355511_912.jpg"/>
      </figure>
      <p>افزایش دور موتور و تغییر نکردن سرعت</p>
      <p>عمل تعویض دنده و افزایش دنده، جهت افزایش سرعت و شتاب خودرو می‌باشد و این عمل گاهی اوقات ممکن است با مشکل مواجه شود و شتاب و سرعت انتظار رفته برای خودرو شما ایجاد نشود. این عمل یکی از نشانه های صفحه کلاچ مشکل دار می‌باشد و شما برای بهبود عمل کرد خودرو خود باید اقدام به تعویض آن نمایید.</p>
    </article>
  </body>
</html>