<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-ananya-panday-bolin-mujhe-pasand-hai-love-triangle-2832615.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-05T03:43:54+00:00"/>
    <meta property="og:title" content="अनन्या पांडे बोलीं- मुझे पसंद है लव ट्रायएंगल"/>
    <meta property="og:description" content="उभरती हुई अभिनेत्री अनन्या पांडे अपनी आने वाली दूसरी फिल्म 'पति पत्नी और वो' में एक महत्वपूर्ण भूमिका निभा रही हैं। फिल्म एक प्रेम त्रिकोण (लव ट्रायएंगल) पर आधारित है। अनन्या का भी मानना है..."/>
  </head>
  <body>
    <article>
      <h1>अनन्या पांडे बोलीं- मुझे पसंद है लव ट्रायएंगल</h1>
      <address><time datetime="2019-11-05T03:43:54+00:00">05 Nov 2019, 03:43</time> by <a rel="author">एजेंसी,मुंबई</a></address>
      <p>उभरती हुई अभिनेत्री अनन्या पांडे अपनी आने वाली दूसरी फिल्म 'पति पत्नी और वो' में एक महत्वपूर्ण भूमिका निभा रही हैं। फिल्म एक प्रेम त्रिकोण (लव ट्रायएंगल) पर आधारित है। अनन्या का भी मानना है कि उन्हें प्रेम त्रिकोण पसंद हैं।</p>
      <p>इससे पहले उनकी पहली फिल्म 'स्टूडेंट ऑफ द ईयर-2' भी कुछ इसी शैली की थी। उनकी पहली फिल्म में जहां उनके सह कलाकार के तौर पर टाइगर श्रॉफ और तारा सुतारिया थे। वहीं दूसरी फिल्म 'पति पत्नी और वो' में अनन्या के साथ कार्तिक आर्यन और भूमि पेडनेकर सह-कलाकार हैं।<br/>    <br/>अपनी आगामी फिल्म के ट्रेलर लॉन्च के मौके पर अनन्या ने कहा, 'मुझे लगता है कि मैं प्रेम त्रिकोणों से आकर्षित हूं। हर फिल्म एक मैंने प्रेम-त्रिकोण पर भूमिका निभाई है।'</p>
      <p>मुदस्सर अजीज द्वारा निर्देशित फिल्म बीआर चोपड़ा की 1978 में आई कॉमेडी फिल्म 'पति पत्नी और वो' की रिमेक है। उस फिल्म में संजीव कुमार, विद्या सिन्हा और रंजीता ने भूमिका निभाई थी, जिसमें एक आदमी के साथ उसकी पत्नी और उसकी एक युवा प्रेमी को दिखाया गया है।</p>
      <p>फिल्म के ट्रेलर लॉन्च के दौरान अनन्या ने कहा, 'मैंने यह फिल्म साइन करने के बाद मूल फिल्म देखी, क्योंकि मुझे हिंदी फिल्में देखना पसंद है। मुझे फिल्म के गाने भी पसंद हैं। मुझे लगता है कि हमारी फिल्म में हम ज्यादा ग्लैमरस दिख रहे हैं। हमारी फिल्म एक आधुनिक संस्करण है और यही कारण है कि दर्शक हमारी भूमिका से जुड़ने में सक्षम होंगे। लेकिन मुझे मूल फिल्म भी पसंद आई।'</p>
      <p>
        <a href="https://www.livehindustan.com/entertainment/story-a-lot-can-be-learned-from-salman-bhai-says-aayush-sharma-2832598.html">सलमान भाई से काफी कुछ सीखा जा सकता है : आयुष शर्मा</a>
      </p>
      <h3>
        <a href="https://www.livehindustan.com/entertainment/story-kartik-aryan-bhumi-pednekar-and-ananya-panday-pati-patni-aur-woh-trailer-social-media-reaction-2831129.html">Pati Patni Aur Woh का ट्रेलर देखकर यूजर्स ने किए ये कमेंट्स, पढ़ें सोशल मीडिया रिएक्शन</a>
      </h3>
      <p>ट्रेलर लॉन्च के मौके पर अनन्या के सह-कलाकार कार्तिक, भूमि और अपारशक्ति खुराना मौजूद थे। इसके अलावा फिल्म के निदेर्शक मुदस्सर अजीज और निमार्ता जूनो चोपड़ा व भूषण कुमार ने भी मौजूदगी दर्ज कराई। </p>
      <p>यह फिल्म 6 दिसंबर को रिलीज होगी।</p>
    </article>
  </body>
</html>