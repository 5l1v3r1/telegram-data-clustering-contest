<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/basketbalisty-nymburka-ceka-v-lm-souboj-neporazenych/1817233?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-05T03:22:00+00:00"/>
    <meta property="og:title" content="Basketbalisty Nymburka čeká v LM souboj neporažených"/>
    <meta property="og:description" content="Praha - Nymburští basketbalisté dnes v Lize mistrů svedou souboj o první místo v tabulce skupiny C s Tenerife. Španělští finalisté minulého ročníku a předloňští vítězové soutěže stejně jako středočeský tým ještě neprohráli."/>
  </head>
  <body>
    <article>
      <h1>Basketbalisty Nymburka čeká v LM souboj neporažených</h1>
      <address><time datetime="2019-11-05T03:22:00+00:00">05 Nov 2019, 03:22</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Nymburští basketbalisté dnes v Lize mistrů svedou souboj o první místo v tabulce skupiny C s Tenerife. Španělští finalisté minulého ročníku a předloňští vítězové soutěže stejně jako středočeský tým ještě neprohráli.</p>
      <p>Mezi největší hvězdy Tenerife patří brazilský rozehrávač Marcelo Huertas, který si zahrál NBA v dresu Los Angeles Lakers. Oporou je i 217 centimetrů vysoký pivot Giorgi Šermadini, který má dva euroligové tituly a s průměrem 18 bodů na zápas patří k nejlepším střelcům Ligy mistrů.</p>
      <p>Nymburk poprvé vstoupil do Ligy mistrů sérií tří vítězství. V dosavadních zápasech si poradil s Bambergem, Gaziantepem a naposledy zvítězil v Rize.</p>
      <p>
        <b>Tabulka:</b>
      </p>
      <ul>
        <li>1. | Nymburk | 3 | 3 | 0 | 256:215 | 6</li>
        <li>2. | Tenerife | 3 | 3 | 0 | 234:209 | 6</li>
        <li>3. | Nižnij Novgorod | 3 | 2 | 1 | 229:208 | 5</li>
        <li>4. | Peristeri | 3 | 2 | 1 | 229:219 | 5</li>
        <li>5. | VEF Riga | 3 | 1 | 2 | 235:256 | 4</li>
        <li>6. | Bamberg | 3 | 1 | 2 | 205:230 | 4</li>
        <li>7. | Gaziantep | 3 | 0 | 3 | 202:220 | 3</li>
        <li>8. | Mornar Bar | 3 | 0 | 3 | 217:250 | 3</li>
      </ul>
    </article>
  </body>
</html>