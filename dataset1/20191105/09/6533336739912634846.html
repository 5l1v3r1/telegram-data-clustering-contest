<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/nuova-moda-donne-dall-rsquo-amico-procio-procione-milano-218152.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-05T09:44:00+00:00"/>
    <meta property="og:title" content="A milano una sciura e’ stata fermata al ristorante con un procione in gabbia"/>
    <meta property="og:description" content="LA NUOVA MODA DELLE DONNE: DALL’AMICO PROCIO AL PROCIONE! - A MILANO UNA &quot;SCIURA&quot; E’ STATA FERMATA AL RISTORANTE CON UN PROCIONE IN GABBIA - LA SIGNORA E’ STATA DENUNCIATA PER DETENZIONE ILLEGALE DI ANIMALI PERICOLOSI: SI TRATTA DI UN MAMMIFERO DI CIRCA UN METRO DI LUNGHEZZA E DEL PESO DI 20-30 CHILI, CHE PUÒ ESSERE PORTATORE SANO DI RABBIA E LECTOSPIROSI - L'ANIMALE PRESO IN CUSTODIA DALLA FORESTALE…"/>
  </head>
  <body>
    <article>
      <h1>A milano una sciura e’ stata fermata al ristorante con un procione in gabbia</h1>
      <address>
        <time datetime="2019-11-05T09:44:00+00:00">05 Nov 2019, 09:44</time>
      </address>
      <p>
        <b><b>LA NUOVA MODA DELLE DONNE: DALL’AMICO PROCIO AL PROCIONE! - A MILANO UNA "SCIURA" E’ STATA FERMATA AL RISTORANTE CON UN PROCIONE IN GABBIA - LA SIGNORA E’ STATA DENUNCIATA PER DETENZIONE ILLEGALE DI ANIMALI PERICOLOSI: SI TRATTA DI UN MAMMIFERO DI CIRCA UN METRO DI LUNGHEZZA E DEL PESO DI 20-30 CHILI, CHE PUÒ ESSERE PORTATORE SANO DI RABBIA E LECTOSPIROSI -</b> <b>L'ANIMALE PRESO IN CUSTODIA DALLA FORESTALE…</b></b>
      </p>
      <hr/>
      <p>
        <b>Da <a href="http://www.liberoquotidiano.it/">“Libero quotidiano”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254577/1233899.htm">
          <img src="https://cdn-static.dagospia.com/img/foto/11-2019/procione-1233899.jpg"/>
        </a>
        <figcaption>PROCIONE</figcaption>
      </figure>
      <p>Per lei era la normalità. Tanto che andava tranquillamente a spasso con il suo procione, al guinzaglio, nel quartiere dove vive, alla periferia di Milano. E con la bestiola andava anche al ristorante, di fronte ai clienti attoniti. Ora, dopo una serie di segnalazioni, l'animale è stato sequestrato dai Carabinieri forestali e portato in un centro per animali selvatici.</p>
      <p>La donna, che ora rischia una denuncia per detenzione illegale di animali pericolosi (il procione è un mammifero di circa un metro di lunghezza e del peso di 20-30 chili, come un cane di taglia media che però può essere portatore sano di rabbia e lectospirosi) era stata notata passeggiare con il procione al guinzaglio, a Baggio, nella periferia sud-ovest della città, e lo teneva in casa senza particolari accorgimenti. I carabinieri, insieme ai veterinari dell' Ats, lo hanno portato in un centro specializzato per la reimmissione graduale nell' ambiente di animali selvatici in Emilia-Romagna.</p>
    </article>
  </body>
</html>