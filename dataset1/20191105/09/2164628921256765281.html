<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42643_U-Ternopoli-cholovik-pid-chas-svarki-kilka-raziv-nozhem-vdariv-eksdruzhinu"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-05T09:31:00+00:00"/>
    <meta property="og:title" content="У Тернополі чоловік під час сварки кілька разів ножем вдарив ексдружину"/>
    <meta property="og:description" content="Умисне тяжке тілесне ушкодження інкримінують працівники Тернопільського відділу поліції жителю обласного центру. Чоловік наніс множи"/>
  </head>
  <body>
    <article>
      <h1>У Тернополі чоловік під час сварки кілька разів ножем вдарив ексдружину</h1>
      <address>
        <time datetime="2019-11-05T09:31:00+00:00">05 Nov 2019, 09:31</time>
      </address>
      <p><b>Умисне тяжке тілесне ушкодження інкримінують працівники Тернопільського відділу поліції жителю обласного центру. Чоловік наніс множинні ножові поранення своїй колишній дружині. Після нападу він викликав швидку.</b><br/><br/>На місце події виїжджала і слідчо-оперативна група. За попередньою інформацією, у підозрюваного виник словесний конфлікт з ексдружиною, який переріс у різанину.<br/><br/>Чоловік під час сварки схопив кухонний ніж і кілька разів вдарив ним жінку. На момент конфлікту у квартирі перебувала восьмирічна донька подружжя.<br/><br/>Жінку, 1969 року народження, бригада швидкої госпіталізувала у реанімаційне відділення. Наразі загрози її життю немає. Нападник під час сварки перебував у стані алкогольного сп`яніння.<br/><br/>Його затримали відповідно до статті 208 КПК. Свою вину підозрюваний визнає. Чоловікові інкримінують статтю 121 частину 1 ККУ. Триває слідство.</p>
      <p>
        <i>Фото ілюстративне</i>
      </p>
    </article>
  </body>
</html>