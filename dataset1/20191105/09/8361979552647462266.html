<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/platni-nomeri-onlayn-noviy-servis-zapracyuvav-v-ukrajini-50051643.html"/>
    <meta property="og:site_name" content="НВ"/>
    <meta property="article:published_time" content="2019-11-05T09:12:00+00:00"/>
    <meta property="og:title" content="В Україні з’явився онлайн-сервіс для платних номерних знаків"/>
    <meta property="og:description" content="В Україні став доступний онлайн-сервіс, який дозволяє перевірити наявність платних номерних знаків, що видаються за бажанням власників легкових автомобілів."/>
  </head>
  <body>
    <article>
      <h1>В Україні з’явився онлайн-сервіс для платних номерних знаків</h1>
      <h2>В Україні став доступний онлайн-сервіс, який дозволяє перевірити наявність платних номерних знаків, що видаються за бажанням власників легкових автомобілів.</h2>
      <address>
        <time datetime="2019-11-05T09:12:00+00:00">05 Nov 2019, 09:12</time>
      </address>
      <p>На <a href="http://hsc.gov.ua/2019/11/05/informatsiya-pro-nayavnist-platnih-nomernih-znakiv-stala-dostupnoyu-onlajn/">сайті</a> Головного сервісного центру МВС і сайтах всіх регіональних сервісних центрів МВС з’явився перелік вільних платних номерних знаків.</p>
      <p>Для зручності користувачів вони згруповані за вартістю і адресами територіальних сервісних центрів МВС, в яких такі знаки є в наявності.</p>
      <p>«Алгоритм пошуку вільних комбінацій платних номерних знаків дуже простий. В залежності від місця реєстрації автомобіля його власник має зайти на сайт відповідного регіонального сервісного центру МВС та серед послуг обрати „Номерні знаки: виготовлення та зберігання“. Після цього в категорії „Додатковий сервіс“ обрати „Наявність платних номерних знаків“. На вибір будуть запропоновані знаки за ціновим критерієм та адресами, де вони є в наявності», — зазначили у відомстві.</p>
      <p>Забронювати номерний знак поки неможливо, тому власнику легкового автомобіля рекомендується вибирати кілька прийнятних варіантів комбінацій цифр, після чого з пакетом документів прийти в сервісний центр МВС, в якому є в наявності бажаний номерний знак.</p>
      <p>З собою власник транспортного засобу повинен мати ті ж документи, які необхідні для реєстрації (перереєстрації) транспортних засобів.</p>
      <p>На сайті установи можна не тільки ознайомитися з інформацією про наявні платні номерні знаки, а й перевірити їх вартість за допомогою калькулятора цін.</p>
    </article>
  </body>
</html>