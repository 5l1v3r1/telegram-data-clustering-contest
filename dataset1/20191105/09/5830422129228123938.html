<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/138445/%D8%AA%D8%B5%D9%85%DB%8C%D9%85-%D9%85%D8%AB%D8%A8%D8%AA-%D8%A8%D8%B1%D8%A7%DB%8C-%D9%88%D8%A7%D8%B1%D8%AF%DA%A9%D9%86%D9%86%D8%AF%DA%AF%D8%A7%D9%86-%D8%A8%D8%A7-%D9%BE%D8%B0%DB%8C%D8%B1%D8%B4-%D8%B6%D9%85%D8%A7%D9%86%D8%AA-%D9%86%D8%A7%D9%85%D9%87-%D8%A8%D8%A7%D9%86%DA%A9%DB%8C-%D8%A8%D9%87-%D8%AC%D8%A7%DB%8C-%D9%BE%D8%B1%D8%AF%D8%A7%D8%AE%D8%AA-%D9%86%D9%82%D8%AF%DB%8C-%D9%85%D8%A7%D9%84%DB%8C%D8%A7%D8%AA"/>
    <meta property="og:site_name" content="boursepress.ir"/>
    <meta property="article:published_time" content="2019-11-05T09:06:00+00:00"/>
    <meta property="og:title" content="تصمیم مثبت برای واردکنندگان با پذیرش ضمانت نامه بانکی به جای پرداخت نقدی مالیات"/>
    <meta property="og:description" content="معاون فنی گمرک با اعلام تصمیمی مثبت برای واردکنندگان از امکان پذیر بودن پذیرش ضمانت نامه بانکی به جای پرداخت نقدی مالیات بر ارزش افزوده در گمرکات خبر داد."/>
  </head>
  <body>
    <article>
      <h1>تصمیم مثبت برای واردکنندگان با پذیرش ضمانت نامه بانکی به جای پرداخت نقدی مالیات</h1>
      <h2>معاون فنی گمرک خبر داد :</h2>
      <address>
        <time datetime="2019-11-05T09:06:00+00:00">05 Nov 2019, 09:06</time>
      </address>
      <p>
        <i>معاون فنی گمرک با اعلام تصمیمی مثبت برای واردکنندگان از امکان پذیر بودن پذیرش ضمانت نامه بانکی به جای پرداخت نقدی مالیات بر ارزش افزوده در گمرکات خبر داد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، مهرداد جمال ارونقی با اشاره به تسهیلات جدید گمرک برای جبران کاهش سرمایه در گردش شرکت های تولیدی به تسنیم گفت: طبق تازه‌ترین و مهمترین مجوزهای صادر شده برای گمرک، امکان پذیرش ضمانت نامه بانکی به جای پرداخت نقدی مالیات بر ارزش افزوده برقرار شده و واردکنندگان برای استفاده از این تسهیلات می‌توانند به تمام گمرکات مراجعه کنند.</p>
      <p>وی افزود: گمرک پیش از این تنها برای حقوق ورودی ، اجازه پذیرش ضمانت نامه‌های بانکی را داشت و باید مالیات بر ارزش افزوده را به صورت نقدی دریافت می‌کرد اما در روزهای اخیر این امکان به تمامی گمرکات اطلاع رسانی شده تا واردکنندگان کالا از این طریق بخشی از کمبود و کاهش نقدینگی و سرمایه در گردش را جبران کنند.</p>
      <p>این مقام مسئول ادامه داد: این مجوز در راستای بند ت ماده 38 قانون رفع موانع تولید و ماده 6 قانون امور گمرکی جهت جبران کمبود نقدینگی واحدهای تولیدی و واردکنندگان کالاهای اساسی، دارو، تجهیزات پزشکی‌، مواد اولیه، ماشین الات و تجهیزات خط تولید صادر شده  و روال کار همانند نحوه دریافت حقوق ورودی بصورت ضمانتنامه بانکى یا اسناد خزانه تا سررسید معین است.</p>
      <p>ارونقی افزود: همچنین ، در راستاى رفع موانع واحدهاى تولیدى در سال رونق تولید، گمرک مى تواند به پیشنهاد وزارت صنعت برای یکبار و با موافقت سازمان امور مالیاتى و سازمان تأمین اجتماعى ، نسبت به ترخیص مواد اولیه واحدهاى تولیدى که بدهى به سازمان امورمالیاتى و سازمان تأمین اجتماعى دارند با اخذ تعهد تسویه حساب بدهى تا حداکثر ظرف شش ماه اقدام کنند.</p>
      <p>انتهای پیام</p>
    </article>
  </body>
</html>