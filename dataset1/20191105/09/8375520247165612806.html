<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/noviy-golova-nkrekp-zayaviv-shcho-cini-na-elektroenergiyu-dlya-naselennya-obovyazkovo-zrostut-637763.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-05T09:30:18+00:00"/>
    <meta property="og:title" content="Новий голова НКРЕКП заявив, що ціни на електроенергію для населення обов'язково зростуть"/>
    <meta property="og:description" content="Тарасюк вважає існування різного тарифу на електроенергію для населення і для бізнесу «раковою пухлиною для української економіки»"/>
  </head>
  <body>
    <article>
      <h1>Новий голова НКРЕКП заявив, що ціни на електроенергію для населення обов'язково зростуть</h1>
      <address>
        <time datetime="2019-11-05T09:30:18+00:00">05 Nov 2019, 09:30</time>
      </address>
      <h4>Тарасюк вважає існування різного тарифу на електроенергію для населення і для бізнесу «раковою пухлиною для української економіки»</h4>
      <p>Голова Національної комісії, що здійснює державне регулювання у сферах енергетики і комунальних послуг, Валерій Тарасюк вважає, що в середньостроковій і довгостроковій перспективі немає альтернативи підвищенню цін на електроенергію для населення і підприємців.</p>
      <p>Про це він заявив в <a href="https://www.youtube.com/watch?v=lLLu4pZw1b4&amp;list=PLD3A76B6F97CB8430&amp;index=2">ефірі</a> програми «Свобода слова».</p>
      <p>«У нас зарплати не будуть європейськими, якщо ми не побудуємо ринок, якщо не переможемо перехресне субсидування і можна довести це на простому прикладі. Це самообман, що ми платимо низький тариф на електроенергію. Ми його платимо в ціні товару: ми платимо низький тариф, за нас його платить хлібзавод, закладає ціну в хліб, ми купуємо хліб за завищеною ціною, а хлібзавод ще й втрачає конкурентоспроможність - і це ланцюгова реакція», - сказав Тарасюк.</p>
      <p>Глава НКРЕКП вважає існування різного тарифу на електроенергію для населення і для бізнесу «раковою пухлиною для української економіки».</p>
      <p>«Іншого шляху, ніж вирівняти ціни для населення і для промисловості в довгостроковій і навіть у середньостроковій перспективі не існує», - вважає Тарасюк.</p>
      <p>Нагадаємо, 4 листопада Валерія Тарасюка <a href="https://glavcom.ua/news/obrano-novogo-golovu-nkrekp-637618.html">обрано голову НКРЕКП.</a></p>
      <related>
        <a href="https://glavcom.ua/economics/finances/doshki-neposhani-u-mukachevi-na-bilbordah-rozmistyat-adresi-borzhnikiv-za-komunalku--636791.html"/>
        <a href="https://glavcom.ua/economics/finances/sogodnishnje-golosuvannya-za-zakonoproekt-2233-pokazhe-agentiv-kolomoyskogo-u-radi-ekspert-636643.html"/>
        <a href="https://glavcom.ua/economics/finances/rinok-elektroenergiji-cini-zbili-ale-komus-ce-teper-ne-podobajetsya-636141.html"/>
      </related>
    </article>
  </body>
</html>