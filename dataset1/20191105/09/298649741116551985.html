<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/05/tre-vigili-del-fuoco-morti-nellalessandrino-il-cordoglio-di-mattarella-top10_20191105_100953/"/>
    <meta property="og:site_name" content="Askanews"/>
    <meta property="article:published_time" content="2019-11-05T09:09:53+00:00"/>
    <meta property="og:title" content="Tre vigili del fuoco morti nell’Alessandrino, il cordoglio di Mattarella"/>
    <meta property="og:description" content="Roma, 5 nov. (askanews) – “Ho appreso con profonda tristezza la notizia del decesso, durante un intervento in provincia di Alessandria, dei Vigili del Fuoco Antonino Candido, Marco Triches e Matteo Gastaldo”. Lo ha scritto il presidente della Repubblica, Sergio Mattarella, in un messaggio inviato al Prefetto Salvatore Mulas, capo Dipartimento dei Vigili del Fuoco, […]"/>
  </head>
  <body>
    <article>
      <h1>Tre vigili del fuoco morti nell’Alessandrino, il cordoglio di Mattarella</h1>
      <h2>Il decesso provocato da un esplosione in un edificio disabitato</h2>
      <address>
        <time datetime="2019-11-05T09:09:53+00:00">05 Nov 2019, 09:09</time>
      </address>
      <figure>
        <img src="http://www.askanews.it/wp-content/uploads/2019/11/20191105_100945_D2FEAA1B.jpg"/>
      </figure>
      <p>Roma, 5 nov. (askanews) – “Ho appreso con profonda tristezza la notizia del decesso, durante un intervento in provincia di Alessandria, dei Vigili del Fuoco Antonino Candido, Marco Triches e Matteo Gastaldo”. Lo ha scritto il presidente della Repubblica, Sergio Mattarella, in un messaggio inviato al Prefetto Salvatore Mulas, capo Dipartimento dei Vigili del Fuoco, del soccorso pubblico e della difesa civile, dopo l’esplosione di un edificio a Quargneto, in provincia di Alessandria.</p>
      <p>“In questa dolorosa circostanza – ha aggiunto il capo dello Stato – desidero esprimere a lei e al Corpo nazionale dei Vigili del Fuoco la mia solidale vicinanza, rinnovando il profondo sentimento di fiducia e di riconoscenza per la generosa dedizione al servizio della collettività. La prego di far pervenire ai familiari le espressioni della mia commossa partecipazione al loro cordoglio e ai Vigili del Fuoco feriti gli auguri di pronta guarigione”.</p>
      <p>Anche il presidente del Consiglio, Giuseppe Conte, ha espresso il suo cordoglio con un messaggio su Twitter: “La morte di tre Vigili del fuoco a Quargnento addolora tutta l’Italia. Il mio commosso pensiero alle vittime e un abbraccio alle famiglie e ai feriti. Solidarietà e pieno sostegno ai Vigili del fuoco, eroi sempre in prima linea per garantire la nostra incolumità”.</p>
      <p>I tre vigili del fuoco, morti un’esplosione di gas avvenuta in un edificio disabitato, avevano 47, 38 e 32 anni. Feriti gli altri due componenti della squadra e un carabiniere.</p>
      <p>Int9</p>
    </article>
  </body>
</html>