<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/bihar/bhagalpur/story-araria-young-man-plowing-farm-with-tractor-is-killed-with-stabbed-2832814.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-05T09:35:19+00:00"/>
    <meta property="og:title" content="अररिया में ट्रैक्टर से खेत जोत रहे युवक की चाकू से गोदकर हत्या"/>
    <meta property="og:description" content="अररिया में ट्रैक्टर से खेत जोत रहे युवक की चाकू से गोदकर हत्या किए जाने का मामला सामने आया है। पास के खेत से युवक का शव बरामद किया गया। मृतक मुजफ्फर (31) करहरा गांव के मो रियासत के बेटे थे। मुजफ्फर..."/>
  </head>
  <body>
    <article>
      <h1>अररिया में ट्रैक्टर से खेत जोत रहे युवक की चाकू से गोदकर हत्या</h1>
      <address><time datetime="2019-11-05T09:35:19+00:00">05 Nov 2019, 09:35</time> by <a rel="author">जोकीहाट (अररिया) एक संवाददाता </a></address>
      <p>अररिया में ट्रैक्टर से खेत जोत रहे युवक की चाकू से गोदकर हत्या किए जाने का मामला सामने आया है। पास के खेत से युवक का शव बरामद किया गया। मृतक मुजफ्फर (31) करहरा गांव के मो रियासत के बेटे थे। मुजफ्फर के गले में गहरे जख्म के निशान मिले हैं।</p>
      <p>वारदात जोकीहाट प्रखंड और महलगांव थाना क्षेत्र स्थित महलगांव पंचायत के करहरा चौन के पास सोमवार की देर रात घटी। घटना की सूचना मिलते ही एसडीपीओ केडी सिंह घटना स्थल पर पहुँचकर स्थिति का जायजा लिया। उन्होंने हत्यारे की जल्द ही गिरफ्तार करने आश्वासन देते हुए मृतक के परिजनों को हर सरकारी लाभ दिलाने का भरोसा दिलाया।</p>
      <p>हालांकि मृतक के परिजन सहित अन्य ग्रामीण घटनास्थल पर एसपी धुरत सायली को बुलवाने की जिद पर अड़े हैं। इससे पहले महलगांव थाना के थानेदार प्रेम बल्लब मिश्रा सदलबल घटनास्थल पर पहुंचकर मामले की छानबीन की। उन्होंने कहा कि प्रथम दृष्टिया गले में चाकू घोंपकर हत्या किये जाने का मामला सामने आया है। उन्होंने कहा हत्या का कारण का पता नहीं चल पाया है। उन्होंने कहा कि फिलहाल शव को पोस्टमार्टम कराने की कार्रवाई चल रही है। </p>
      <p>घटना के संबंध मे मृतक के भाई मुजाहिद ने बताया कि मुजफ्फर हर दिन की तरह सोमवार की शाम को भी अपना ट्रैक्टर लेकर खेत जोतने घर से निकला। मंगलवार सुबह जब वह घर वापस नहीं पहुँचा तो छानबीन शुरू की। इस बीच उसका ट्रैक्टर नम्बर बीआर 38 एफ 7321 खेत में खड़ा मिला। बगल मे ही खेत में मुजफ्फर का खून से लथपथ शव पड़ा था।</p>
    </article>
  </body>
</html>