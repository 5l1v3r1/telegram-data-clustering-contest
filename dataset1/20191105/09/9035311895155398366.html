<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/05/taciz-degil-tecavuz-ispanyol-kadinlar-mahkemenin-taciz-kararini-protesto-etti"/>
    <meta property="og:site_name" content="euronews"/>
    <meta property="article:published_time" content="2019-11-05T09:25:29+00:00"/>
    <meta property="og:title" content="'Taciz değil tecavüz': İspanya'da taciz kararına protesto"/>
    <meta property="og:description" content="İspanya'nın başkenti Madrid'de yüzlerce kişi geçtiğimiz hafta 14 yaşındaki bir kıza tecavüz eden 5 kişinin daha düşük bir ceza gerektiren tacizden suçlu bulunmasını protesto etti"/>
  </head>
  <body>
    <article>
      <h1>'Taciz değil tecavüz': İspanya'da taciz kararına protesto</h1>
      <address><time datetime="2019-11-05T09:25:29+00:00">05 Nov 2019, 09:25</time> by <a rel="author">Faruk Can</a></address>
      <p>İspanya'nın başkenti Madrid'de yüzlerce kişi geçtiğimiz hafta 14 yaşındaki bir kıza tecavüz eden 5 kişinin daha düşük bir ceza gerektiren tacizden suçlu bulunmasını protesto etti.</p>
      <p>Barselona'daki yüksek mahkeme 2016'daki hadisenin tecavüz olarak adlandırılamayacağını çünkü sarhoş ve bilinci kapalı kurbanın cinsel ilişkiye ne rıza gösterebilecek ne de karşı çıkabilecek durumda olduğunu belirterek 5 kişiyi 10 ila 12 yıl hapis cezasına çarptırdı.</p>
      <p>Geçtiğimiz yıl "kurt sürüsü" olarak adlandırılan bir davada da mahkemenin benzer bir karar vermesi büyük protestolara yol açmış ve karar yüksek mahkemeden dönmüştü.</p>
      <p>Pazartesi akşamı çoğunluğu kadın olan göstericiler Adalet Bakanlığı önünde toplanarak "Taciz değil tecavüz" ve "ataerkil adalete son" sloganları attı.</p>
      <p>Hakim 14 yaşındaki kıza yapılanları "son derece vahim, aşağılayıcı ve daha da ötesi zor durumdaki reşit olmayan birine karşı" olarak niteledi.</p>
      <p>Fakat İspanyol yasaları fiziksel şiddet ve tehdit uygulanmadığı sürece tecavüzü yasal olarak kabul etmiyor.</p>
      <p>İktidardaki Sosyalist hükümet özellikle cinsel saldırılarla ve tecavüz ile ilgili kanunların gözden geçirilmesi için bir panel oluşturdu. Halihazırda tecavüzün cezası 15 ila 20 hapis cezası olarak geçiyor.</p>
      <p>Birçok Avrupa ülkesi cinsel şiddet kanunlarını değiştirerek karşılıklı rızanın açık olarak sağlanmasına vurgu yapan ve fiziksel olmayan şiddet ile suistimali de hesaba katan düzenlemeler yaptı.</p>
      <ul>
        <li>
          <a href="https://tr.euronews.com/2019/10/12/anket-avrupada-kadinlarin-yuzde-60-isyerinde-cinsel-tacize-hedef-oluyor">Anket: Avrupa’da kadınların yüzde 60’ı işyerinde cinsel tacize hedef oluyor</a>
        </li>
        <li>
          <a href="https://tr.euronews.com/2019/09/21/avrupa-ulkelerinde-cinsel-rust-yasi-kac">Avrupa ülkelerinde cinsel rüşt yaşı kaç?</a>
        </li>
      </ul>
      <p>Ek kaynaklar<b> • Reuters</b></p>
    </article>
  </body>
</html>