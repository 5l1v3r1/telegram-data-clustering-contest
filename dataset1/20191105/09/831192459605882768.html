<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/giati-irthe-stin-athina-i-vasiliki-oikogeneia-toy-katar-oi-ependyseis-se-toyrismo-xenodocheia-trapezes-kai-energeia-poy-stocheyoyn/"/>
    <meta property="og:site_name" content="europost.gr"/>
    <meta property="article:published_time" content="2019-11-05T09:00:09+00:00"/>
    <meta property="og:title" content="Ποιός είναι ο άνθρωπος-κλειδί, που εκπροσωπεί τον Εμίρη του Κατάρ στην Ελλάδα?…"/>
    <meta property="og:description" content="Ονομάζεται Τζαμάλ Τζορατλυ, είναι Συριακής καταγωγής και είναι ο άνθρωπος που εκπροσωπεί την οικογένεια του Εμίρη του Κατάρ στην Ελλάδα, διευθύνοντας μια σειρά εταιρειών, που επενδύουν κυρίως σε ακίνητα μεγάλης αξίας. Η έδρα των εταιρειών"/>
  </head>
  <body>
    <article>
      <h1>Ποιός είναι ο άνθρωπος-κλειδί, που εκπροσωπεί τον Εμίρη του Κατάρ στην Ελλάδα?…</h1>
      <address>
        <time datetime="2019-11-05T09:00:09+00:00">05 Nov 2019, 09:00</time>
      </address>
      <p>Ονομάζεται Τζαμάλ Τζορατλυ, είναι Συριακής καταγωγής και είναι ο άνθρωπος που εκπροσωπεί την οικογένεια του Εμίρη του Κατάρ στην Ελλάδα, διευθύνοντας μια σειρά εταιρειών, που επενδύουν κυρίως σε ακίνητα μεγάλης αξίας.</p>
      <p>Η έδρα των εταιρειών αυτών βρίσκεται σε πολυτελή γραφεία, που έχουν νοικιαστεί στην Βασιλίσσης Σοφίας, κοντά στο Σύνταγμα, όπου μπαινοβγαίνουν πολλοί δικηγόροι, μεσίτες και άλλα πρόσωπα της αγοράς.</p>
      <p>Ο Τζοράτλυ, είναι ένας πολύ ευχάριστος και χαμογελαστός άνθρωπος, που έχει αναπτύξει ένα μεγάλο δίκτυο κοινωνικών και προσωπικών σχέσεων με την επιχειρηματική ελίτ της Ελλάδος.</p>
      <p>Ο ίδιος εκπροσώπησε τον τότε Εμίρη του Κατάρ (σήμερα έχει αναλάβει καθήκοντα κυβερνήτη του Εμιράτου ο γιός του Ταμίμ) και στην αγορά του νησιού Οξυά στο Ιόνιο πέλαγος, που ανήκε στον τραγουδιστή Βασίλη Τερλέγκα!</p>
      <p>Ο Τζοράτλυ προέρχεται από μια παλιά οικογένεια της Συρίας και ο πατέρας του υπήρξε παντοδύναμος στρατηγός, ο οποίος έμεινε για χρόνια δίπλα στον τότε ηγεμόνα της Συρίας Χαφέζ Άσαντ.</p>
      <p>Στη συνέχεια η οικογένειά του χάλασε τις σχέσεις τους με το καθεστώς και υποχρεώθηκε να εγκαταλείψει τη χώρα.</p>
      <p>Ο ίδιος εκτός από τις επιχειρήσεις, ασχολείται και με τη ζωγραφική, με έργα του να κοσμούν τις ιδιωτικές συλλογές πολλών προέδρων και ηγεμόνων του Αραβικού κόσμου.</p>
      <h3>Σχετικά</h3>
    </article>
  </body>
</html>