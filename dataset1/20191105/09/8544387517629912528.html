<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/05/gntm-2-katia-kai-ksespasma-marinas-gia-bullying/"/>
    <meta property="og:site_name" content="neolaia.gr"/>
    <meta property="article:published_time" content="2019-11-05T09:05:53+00:00"/>
    <meta property="og:title" content="GNTM 2: O εκνευρισμός της Κάτιας και το ξέσπασμα της Μαρίνας για το bullying (video)"/>
    <meta property="og:description" content="Επιβεβαιώθηκαν οι υποψίες για την επιστροφή της Σουζάνα Κουόλ στο χτεσινό επεισόδιο του GNTM 2 , καθώς με την οικειοθελή αποχώρηση της Μαρτίνας Γαφιιτσούκ, η Σουζάνα όντως επέστρεψε στο σπίτι του ριάλιτι μοντέλων."/>
  </head>
  <body>
    <article>
      <h1>GNTM 2: O εκνευρισμός της Κάτιας και το ξέσπασμα της Μαρίνας για το bullying (video)</h1>
      <h2>Μεγάλη ένταση στο πλατό του GNTM 2 ξεκίνησε όταν η Μαρίνα Γρηγορίου κατηγόρησε την Κάτια Ταραμπανκό για bullyig κατά της Ελευθερίας Καρναβά</h2>
      <address><time datetime="2019-11-05T09:05:53+00:00">05 Nov 2019, 09:05</time> by <a rel="author">neolaia.gr Team</a></address>
      <p>Επιβεβαιώθηκαν οι υποψίες για την επιστροφή της <a href="https://www.neolaia.gr/tag/%cf%83%ce%bf%cf%85%ce%b6%ce%ac%ce%bd%ce%b1-%ce%ba%ce%bf%cf%85%cf%8c%ce%bb/"><b>Σουζάνα Κουόλ</b></a> στο χτεσινό επεισόδιο του <a href="https://www.neolaia.gr/tag/gntm-2/"><b>GNTM 2</b> , </a>καθώς με την οικειοθελή αποχώρηση της <b><a href="https://www.neolaia.gr/tag/%CE%BC%CE%B1%CF%81%CF%84%CE%AF%CE%BD%CE%B1-%CE%B3%CE%B1%CF%86%CE%B9%CE%B9%CF%84%CF%83%CE%BF%CF%8D%CE%BA/">Μαρτίνας Γαφιιτσούκ</a></b>, η Σουζάνα όντως επέστρεψε στο σπίτι του ριάλιτι μοντέλων.</p>
      <p>Και οι εκπλήξεις δε σταμάτησαν εκεί, αφού στο χτεσινό επεισόδιο η ένταση μεταξύ των κοριτσιών του σόου έφτασε στο ζενίθ της.</p>
      <p>Συγκεκριμένα, όλα ξεκίνησαν όταν η <a href="https://www.neolaia.gr/tag/%CE%BA%CE%AC%CF%84%CE%B9%CE%B1-%CF%84%CE%B1%CF%81%CE%B1%CE%BC%CF%80%CE%B1%CE%BD%CE%BA%CF%8C/"><b>Κάτια Ταραμπανκό</b></a>και οι «FF» γενικότερα, έκαναν επίθεση κατά της <a href="https://www.neolaia.gr/tag/%CE%B5%CE%BB%CE%B5%CF%85%CE%B8%CE%B5%CF%81%CE%AF%CE%B1-%CE%BA%CE%B1%CF%81%CE%BD%CE%B1%CE%B2%CE%AC"><b>Ελευθερίας Καρναβά</b></a> όσο εκείνη φωτογραφιζόταν με τα πτηνά στη φάρμα, αντιδρώντας στη βοήθεια που θεώρησαν ότι της δίνει ο κριτής του ριάλιτι και σχεδιαστής, <b><a href="https://www.neolaia.gr/tag/%CE%AC%CE%B3%CE%B3%CE%B5%CE%BB%CE%BF%CF%82-%CE%BC%CF%80%CF%81%CE%AC%CF%84%CE%B7%CF%82/">Άγγελος Μπράτης.</a></b></p>
      <p>Οι οδηγίες του κριτή, λοιπόν, αρχικά στην Ελευθερία και στη συνέχεια στη Σουζάνα για το πώς να φωτογραφηθούν καλύτερα με τα πουλερικά, προκάλεσε την έντονη αντίδραση των κοριτσιών και από τα δύο αντιμαχόμενα «στρατόπεδα», ενώ η Κάτια συγκεκριμένα έκανε λόγο για «οδηγίες χρήσης» που υποτίθεται παρέχονται στην Ελευθερία.</p>
      <p><i>«Θέλω κι εγώ οδηγίες χρήσης»</i> ανέφερε η ίδια με φανερά ειρωνικό ύφος.</p>
      <p>Μάλιστα, τα σχόλια της Κάτιας φαίνεται να στενοχώρησαν την Ελευθερία, η οποία αφού ολοκληρώθηκε η φωτογράφηση, έβαλε τα κλάματα.</p>
      <p>
        <b>Το σχετικό απόσπασμα παρακάτω:</b>
      </p>
      <figure>
        <iframe src="https://www.youtube.com/embed/BA5alNShDB0" width="1195" height="672" data-service="Youtube" scrolling="no"/>
      </figure>
      <p>Λίγο αργότερα, όμως, στο πλατό του GNTM 2, όταν οι παίκτριες κρινόντουσαν η κάθε μια ξεχωριστά στην καθιερωμένη διαδικασία αξιολόγησης για αποχώρηση, η ένταση ξεκίνησε από μια κουβέντα της <a href="https://www.neolaia.gr/tag/%CE%BC%CE%B1%CF%81%CE%AF%CE%BD%CE%B1-%CE%B3%CF%81%CE%B7%CE%B3%CE%BF%CF%81%CE%AF%CE%BF%CF%85/"><b>Μαρίνας Γρηγορίου</b></a>, η οποία κατηγόρησε για bullying τη Κάτια Ταραμπανκό, υπερπασπιζόμενη την Ελευθερία Καρναβά.</p>
      <p>Η Μαρίνα Γρηγορίου έδωσε το πρώτο έναυσμα για την μετέπειτα ένταση μεταξύ όλων των κοριτσιών, όντας τρομερά εκνευρισμένη με τη στάση της Κάτιας προς την Ελευθερία, αφού, όπως δήλωσε δεν την αφήνουν καθόλου αδιάφορη τα περιστατικά bullying που βλέπει γύρω της.</p>
      <p>
        <b>Δες τo σχετικό απόσπασμα παρακάτω:</b>
      </p>
      <figure>
        <iframe src="https://www.youtube.com/embed/1LDy8h8WZkQ" width="1195" height="672" data-service="Youtube" scrolling="no"/>
      </figure>
      <h3>Δες ακόμα: <a href="https://www.neolaia.gr/2019/11/05/gntm-2-poia-kopela-apoxorise-apo-to-reality/">GNTM 2: Ποια κοπέλα αποχώρησε από το ριάλιτι μόδας;</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/05/gntm-2-katia-kai-ksespasma-marinas-gia-bullying/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/05/gntm-2-poia-kopela-apoxorise-apo-to-reality/"/>
        <a href="https://neolaia.gr/2019/11/05/attiki-kleista-sxoleia-tin-tetarti-se-poies-periohes/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/04/geitones-galatsiou-ethelodiki-omada-pou-apodikniei-oti-oloi-mporoume-na-prosferoume/"/>
        <a href="https://neolaia.gr/2019/11/04/kakokeria-6650-keruanoi-mehri-to-mesimeri/"/>
      </related>
    </article>
  </body>
</html>