<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/05/novyj-golova-natskomisiyi-z-taryfiv-zayavyv-pro-nemynuchist-zrostannya-tsin-na-elektroenergiyu-dlya-naselennya/"/>
    <meta property="og:site_name" content="Рубрика"/>
    <meta property="article:published_time" content="2019-11-05T09:56:53+00:00"/>
    <meta property="og:title" content="Новий голова Нацкомісії з тарифів заявив про неминучість зростання цін на електроенергію для населення"/>
    <meta property="og:description" content="Голова Національної комісії, що здійснює державне регулювання у сферах енергетики і комунальних послуг, Валерій Тарасюк вважає, що в середньостроковій і довгостроковій перспективі немає альтернативи вирівнювання цін на електроенергію для населення і підприємців. Про це він заявив в ефірі програми “Свобода слова”. “У нас зарплати не будуть європейськими, якщо ми не побудуємо ринок, якщо не переможемо […]"/>
  </head>
  <body>
    <article>
      <h1>Новий голова Нацкомісії з тарифів заявив про неминучість зростання цін на електроенергію для населення</h1>
      <address><time datetime="2019-11-05T09:56:53+00:00">05 Nov 2019, 09:56</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/04/20_main_new.1492884598-620x420-c-1.jpg"/>
      </figure>
      <p>
        <b>
          <b>Голова Національної комісії, що здійснює державне регулювання у сферах енергетики і комунальних послуг, Валерій Тарасюк вважає, що в середньостроковій і довгостроковій перспективі немає альтернативи вирівнювання цін на електроенергію для населення і підприємців.</b>
        </b>
      </p>
      <p>Про це він заявив в ефірі програми <a href="https://www.youtube.com/watch?v=lLLu4pZw1b4&amp;list=PLD3A76B6F97CB8430&amp;index=2">“Свобода слова”</a>.</p>
      <p>“У нас зарплати не будуть європейськими, якщо ми не побудуємо ринок, якщо не переможемо перехресне субсидування і можна довести це на простому прикладі. Це самообман, що ми платимо низький тариф на електроенергію. Ми його платимо в ціні товару: ми платимо низький тариф, за нас його платить хлібзавод, закладає ціну в хліб, ми купуємо хліб за завищеною ціною, а хлібзавод ще й втрачає конкурентоспроможність – і це ланцюгова реакція”, – сказав Тарасюк.</p>
      <p>Глава НКРЕКП вважає існування різного тарифу на електроенергію для населення і для бізнесу “раковою пухлиною для української економіки”.</p>
      <p>“Іншого шляху, ніж вирівняти ціни для населення і для промисловості в довгостроковій і навіть у середньостроковій перспективі не існує”, – вважає Тарасюк.</p>
    </article>
  </body>
</html>