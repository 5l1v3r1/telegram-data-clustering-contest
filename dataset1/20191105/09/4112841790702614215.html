<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76225-Stretnutie-s-Donaldom-Trumpom-by-bola-strata-casu-tvrdi-Greta-Thunberg-Nema-v-plane-vysvetlit-mu-o-com-je-klimaticka-kriza"/>
    <meta property="og:site_name" content="REFRESHER"/>
    <meta property="article:published_time" content="2019-11-05T09:41:00+00:00"/>
    <meta property="og:title" content="Stretnutie s Donaldom Trumpom by bola strata času, tvrdí Greta Thunberg. Nemá v pláne vysvetliť mu, o čom je klimatická kríza"/>
    <meta property="og:description" content="Mladá aktivistka prijala pozvanie do celebritnej The Ellen DeGeneres Show."/>
  </head>
  <body>
    <article>
      <h1>Stretnutie s Donaldom Trumpom by bola strata času, tvrdí Greta Thunberg. Nemá v pláne vysvetliť mu, o čom je klimatická kríza</h1>
      <address><time datetime="2019-11-05T09:41:00+00:00">05 Nov 2019, 09:41</time> by <a rel="author">Viktor Kniš</a></address>
      <p>
        <b>Mladá aktivistka prijala pozvanie do celebritnej The Ellen DeGeneres Show.</b>
      </p>
      <p><b>Greta Thunberg</b> ešte stále trávi čas za veľkou mlákou, a tak sa konečne mohla objaviť v populárnej show <b>Ellen DeGeneres</b>, kde azda najčastejšie môžeme vidieť najväčšie celebrity na svete. Moderátorka hneď v úvode vzdala poctu mladej aktivistke a prezradila, že sa o jej prítomnosť snažila už dva mesiace. 16-ročnej Švédky sa opýtala, odkedy sa venuje študovaniu klimatickej krízy.</p>
      <related>
        <a href="https://refresher.sk/76150-Leonardo-DiCaprio-Greta-Thunberg-je-liderkou-dnesnej-doby-a-budicek-pre-svetovych-lidrov"/>
      </related>
      <p>Nie je tajomstvom, že Greta sa o environmentalistiku zaujíma už od siedmych, resp. ôsmych rokov, čo potvrdila aj v aktuálnom rozhovore. Aj pre samotných účastníkov rozhovoru priamo v priestoroch štúdia bola sympatická odpoveď na otázku, či by sa Greta Thunberg chcela stretnúť s <b>Donaldom Trumpom</b>. Aktivistka odpovedala, že na to nevidí dôvod, bola by to strata času a je presvedčená o tom, že je o problematike dobre oboznámený, a tak mu nemá čo povedať. </p>
      <p>S Ellen DeGeneres sa rozprávali aj o Aspergerovom syndróme. Greta vysvetlila, že ho považuje za dar, pretože má možnosť odlíšiť sa vo svete, v ktorom sú všetci ľudia úplne rovnakí. </p>
      <related>
        <a href="https://refresher.sk/76111-Greta-Thunberg-nepotrebuje-masku-na-Halloween-Odporovatelov-klimatickej-krizy-strasim-aj-tak-tvrdi-aktivistka"/>
      </related>
      <p>Na záver sme sa dočkali aj krátkeho promo okienka, v rámci ktorého Ellen oznámila, že show pomôže propagovať informácie zdieľané Gretou sumou 100-tisíc dolárov. Aj tvorcovia chcú, aby sa dôležité správy dostali k čo najväčšiemu počtu ľudí. </p>
      <figure>
        <iframe src="https://www.youtube.com/embed/rsNskDfd5CM" width="700" height="380" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70196-Muz-na-znak-protestu-proti-klimatickej-krize-vyliezol-na-strechu-lietadla-Neskor-ochrankarov-prosil-aby-ho-dali-dole-co-najskor"/>
        <a href="https://refresher.sk/68306-Gretina-plavba-nejde-podla-planu-museli-zmenit-kurz-Jachta-vraj-ani-nie-je-taka-ekologicka-ako-sa-na-prvy-pohlad-zda"/>
        <a href="https://refresher.sk/70176-Ruska-televizia-nazyva-Gretu-Thunberg-chorym-a-hlupym-dievcatom-Vraj-je-len-nastrojom-zelenej-energetickej-lobby"/>
        <a href="https://refresher.sk/68761-Greta-Thunberg-prehovorila-o-poziaroch-v-Amazonskom-pralese-Odkaz-venovala-aj-Donaldovi-Trumpovi"/>
        <a href="https://refresher.sk/67784-Ekologicka-aktivistka-Greta-Thunberg-sa-bude-do-USA-plavit-na-jachte-cestu-lietadlom-odmieta"/>
        <a href="https://refresher.sk/70049-Greta-Thunberg-neziskala-Nobelovu-cenu-za-mier-Porota-ju-udelila-premierovi-Etiopie"/>
        <a href="https://refresher.sk/70174-KVIZ-Ako-dobre-poznas-aktivistku-Gretu-Thunberg"/>
        <a href="https://refresher.sk/70544-Klamarka-agentka-a-mala-provokaterka-Niekto-pomaloval-obraz-Grety-Thunberg-nadavkami"/>
      </related>
    </article>
  </body>
</html>