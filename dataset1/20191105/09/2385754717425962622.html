<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/uefa-cup/595761/petevinos-den-mporeis-na-les-oti-eisai-apoelistas-kai-na-min-erxesai-gipedo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-05T09:55:00+00:00"/>
    <meta property="og:title" content="Πετεβίνος: «Δεν μπορείς να λες ότι είσαι ΑΠΟΕΛίστας και να μην έρχεσαι γήπεδο»"/>
    <meta property="og:description" content="Ο ΑΠΟΕΛ αντιμετωπίζει την Καραμπάγκ στο ΓΣΠ την Πέμπτη(7/11), με την προπώληση των εισιτηρίων να κινείται σε πολύ χαμηλά επίπεδα, όπως ανέφερε ο εκπρόσωπος..."/>
  </head>
  <body>
    <article>
      <h1>Πετεβίνος: «Δεν μπορείς να λες ότι είσαι ΑΠΟΕΛίστας και να μην έρχεσαι γήπεδο»</h1>
      <address><time datetime="2019-11-05T09:55:00+00:00">05 Nov 2019, 09:55</time> by <a rel="author">Sigmalive.Sports</a></address>
      <p>Ο ΑΠΟΕΛ αντιμετωπίζει την Καραμπάγκ στο ΓΣΠ την Πέμπτη(7/11), με την προπώληση των εισιτηρίων να κινείται σε πολύ χαμηλά επίπεδα, όπως ανέφερε ο εκπρόσωπος τύπου του ΑΠΟΕΛ, Νεκτάριος Πετεβίνος στον Super-SportFM. Στις δηλώσεις του εξέφρασε την απογοήτευσή του για την προπώληση των εισιτηρίων και για την αδιαφορία που δείχνουν μερικοί φίλοι της ομάδας προς το τον ΑΠΟΕΛ.<br/> <br/>Αναλυτικά οι δηλώσεις:<br/> <br/> <br/>«Πρέπει να κατανοήσουν ότι δεν μπορείς να λες ότι είσαι ΑΠΟΕΛίστας και να μην έρχεσαι γήπεδο για οποιαδήποτε πρόφαση. Πόσο μάλλον όταν μιλάμε για έναν τελικό και ένα ματς. Αν φτάσαμε στο σημείο ως οπαδοί - φίλαθλοι να μην νιώθουμε κανένα ενδιαφέρον για τ' ότι η ομάδα μας βρίσκεται σε ευρωπαϊκό όμιλο και έχει την πιθανότητα πρόκρισης στους 32 του Γιουρόπα Λίγκ, τότε δεν ξέρω τι άλλο να πω. Ο πλείστος κόσμος έχει την εικόνα γεμάτων σταδίων γιατί έτσι μάθαμε. Είμαι επιφυλακτικός για να υπολογίσω, προπώληση 600 εισιτήρια και σύνολο 8800 με πακέτα και διαρκείας. Εύχομαι πραγματικά γιατί το έχουμε ανάγκη. Ο κόσμος κοιμάται και δεν αντιλαμβάνεται τη σημασία του αγώνα. Η υπόσχεση της ομάδας είναι ότι θα δώσουμε τα πάντα στον αγωνιστικό χώρο».</p>
    </article>
  </body>
</html>