<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/8d72e27ff9dbc87d/marfuri-in-valoare-de-150-000-de-lei-introduse-ilegal-in-tara-retinute-la-giurgiulesti-foto-video.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-05T09:01:14+00:00"/>
    <meta property="og:title" content="Mărfuri în valoare de 150.000 de lei, introduse ilegal în țară, reținute la Giurgiulești // FOTO, VIDEO"/>
    <meta property="og:description" content="O schemă de introducere frauduloasă a mărfurilor de larg consum pe teritoriul Republicii Moldova, a fost contracarată. Articole vestimentare și încălțăminte, precum și alte bunuri în cantități comerciale, estimate la 150 de mii de lei, au fost reținute la vamă."/>
  </head>
  <body>
    <article>
      <h1>Mărfuri în valoare de 150.000 de lei, introduse ilegal în țară, reținute la Giurgiulești // FOTO, VIDEO</h1>
      <address><time datetime="2019-11-05T09:01:14+00:00">05 Nov 2019, 09:01</time> by <a rel="author">Jurnal.md</a></address>
      <p>
        <b>O schemă de introducere frauduloasă a mărfurilor de larg consum pe teritoriul Republicii Moldova, a fost contracarată. Articole vestimentare și încălțăminte, precum și alte bunuri în cantități comerciale, estimate la 150 de mii de lei, au fost reținute la vamă.</b>
      </p>
      <p>Schema a fost deconspirată după ce, în apropiere de frontiera moldo-română, în localitatea Giurgiulești, echipele mobile au stopat un microbuz despre care aveau suspiciuni că ar fi folosit în transportarea ilegală a mărfurilor peste frontiera vamală.</p>
      <figure>
        <img src="http://static.cdn.jurnaltv.md/superdesk/20191105101140/6520ddf9690be4cf37ed0b9d2a5af83f2e7247cb93d1558b1f16e6fab02828c8.jpg"/>
        <figcaption>customs.gov.md</figcaption>
      </figure>
      <p>Conform procedurii, autovehiculul a fost însoțit în zona de control vamal din proximitate pentru efectuarea verificărilor detaliate, iar, ca urmare, vameșii au ridicat peste 140 articole vestimentare și de încălțăminte, dar și alte mărfuri de larg consum, fără acte de proveniență și origine.</p>
      <figure>
        <img src="http://static.cdn.jurnaltv.md/superdesk/20191105101140/7b3ffd24af88615a46a19fa5e4c68ed35992aaa2614eca3af2e158caaaf7cfe7.jpg"/>
        <figcaption>customs.gov.md</figcaption>
      </figure>
      <p>Bunurile, valoarea cărora se estimează preventiv la 150 de mii de lei, au fost introduse ilegal pe teritoriul Republicii Moldova, fără a fi declarate organului vamal și fără achitarea plăților vamale.</p>
      <p>Cazul este cercetat în continuare de către subdiviziunile specializate ale Serviciului Vamal în vederea identificării tuturor persoanelor implicate și atragerii acestora la răspundere, în conformitate cu prevederile legale.</p>
      <figure>
        <iframe src="https://www.youtube.com/embed/JAFSVBagkoc" width="560" height="315" data-service="Youtube" scrolling="no"/>
      </figure>
    </article>
  </body>
</html>