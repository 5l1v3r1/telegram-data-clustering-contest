<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/uryad-prezentuje-projekt-derzhbyudzhetu-2020-637773.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-05T09:52:49+00:00"/>
    <meta property="og:title" content="Уряд презентує проєкт Держбюджету-2020"/>
    <meta property="og:description" content="Проєкт головного фінансового документа країни Кабмін погодив у неділю"/>
  </head>
  <body>
    <article>
      <h1>Уряд презентує проєкт Держбюджету-2020</h1>
      <address>
        <time datetime="2019-11-05T09:52:49+00:00">05 Nov 2019, 09:52</time>
      </address>
      <h4>Проєкт головного фінансового документа країни Кабмін погодив у неділю</h4>
      <p>Прем’єр-міністр України Олексій Гончарук і члени уряду презентують журналістам підготовлений до другого читання проєкт Бюджету-2020, який поданий на розгляд Верховної Ради.</p>
      <p> «Ми не плануємо підвищувати податки», - заявив Гончарук під час презентації у Будинку уряду.</p>
      <p>Прем’єр також зазначив, що це буде «бюджет розвитку країни та безпеки людей». Філософія документа, за словами очільника уряду, дуже проста: держава має не заважати, а навпаки створювати чесні та конкурентні умови для розвитку тих, хто цього прагне, та надавати підтримку тим, хто справді цього потребує.</p>
      <figure>
        <iframe src="https://www.youtube.com/embed/DHZDnpNeIGU" width="580" height="390" data-service="Youtube" scrolling="no"/>
      </figure>
      <p>Гончарук нагадав, що проєкт головного фінансового документа країни Кабмін погодив у неділю. Також він додав, що члени КМУ під час його підготовки бюджету-2020 до другого читання опрацювали та врахували висновки парламенту, рішення РНБО та комісії щодо розподілу коштів на інвестпроєкти.</p>
      <p>Нагадаємо, 3 листопада на закритому засіданні <a href="https://glavcom.ua/news/kabmin-zatverdiv-projekt-derzhbyudzhetu-na-2020-rik-637395.html">Кабінет міністрів України затвердив проєкт держбюджету</a> на 2020 рік для другого читання у Верховній Раді.</p>
      <p>Також нагадаємо, що у<a href="https://glavcom.ua/news/u-minsocpolitiki-hochut-obmezhiti-viplati-po-narodzhennyu-ditini-637704.html"> Мінсоцполітики хочуть обмежити виплати по народженню дитини</a>.</p>
      <blockquote><b>Читайте також: <br/></b>   •  <b><a href="https://glavcom.ua/news/yakimi-budut-zarplati-i-skilki-groshey-otrimaje-oborona-ta-medicina-osnovni-pokazniki-derzhbyudzhetu-2020-633613.html">Якими будуть зарплати і скільки грошей отримає оборона та медицина. Основні показники держбюджету-2020<br/></a></b>   •  <b><a href="https://glavcom.ua/news/uryad-pereglyanuv-makropokazniki-na-2020-2022-roki-634769.html">Уряд переглянув макропоказники на 2020-2022 роки<br/></a></b>   •  <b><a href="https://glavcom.ua/news/u-kabmini-sprognozuvali-riven-inflyaciji-na-kinec-2020-roku-634318.html">У Кабміні спрогнозували рівень інфляції на кінець 2020 року</a></b></blockquote>
      <related>
        <a href="https://glavcom.ua/news/uryad-sogodni-prezentuje-projekt-derzhbyudzhetu-2020-637717.html"/>
        <a href="https://glavcom.ua/news/zarplati-vchitelyam-pidvishchat-ale-ne-tak-yak-hotilosya-goncharuk--637715.html"/>
        <a href="https://glavcom.ua/news/u-minsocpolitiki-hochut-obmezhiti-viplati-po-narodzhennyu-ditini-637704.html"/>
      </related>
    </article>
  </body>
</html>