<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/koy-kamiondzhiyata-zaloven-s-migranti-v-grtsiya-405907.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-05T09:26:00+00:00"/>
    <meta property="og:title" content="Грузинец карал бг камиона с мигранти в Гърция"/>
    <meta property="og:description" content="Последна информация по случая от генералния консул на България в Солун Владимир Писанчев"/>
  </head>
  <body>
    <article>
      <h1>Грузинец карал бг камиона с мигранти в Гърция</h1>
      <address>
        <time datetime="2019-11-05T09:26:00+00:00">05 Nov 2019, 09:26</time>
      </address>
      <p>Отново българска следа в нелегален трафик на хора. 41 мигранти бяха намерени в хладилен камион с български номера. Превозното средство е спряно за проверка от пътната полиция в Северна Гърция, край Ксанти. Шофьорът се оказа грузински гражданин. Той е арестуван на място. </p>
      <p>Повечето мигранти са от  Афганистан. Те били в ремаркето, без да е включена хладилната система. Хората не са пострадали, но част от тях поискали да бъдат прегледани.</p>
      <p>„Потвърждавам информацията до момента. Има камион с българска регистрация, шофиран от грузински гражданин”, заяви пред NOVA Владимир Писанчев, генерален консул на Република България в Солун.</p>
      <p>Писанчев обясни, че все още няма информация кой е собственикът на камиона.</p>
      <p> „Може да бъдат привикани български граждани за даване на показания в Гърция. Генералното консулство в Солун оказва помощ, правим консултация, уточняваме подробности около съдебните процедури”, каза Писанчев.</p>
      <p>„Има доста случаи на превозни средства, регистрирани в България, които са използвани за контрабандна дейност”, обясни още генералният консул на България в Солун.</p>
    </article>
  </body>
</html>