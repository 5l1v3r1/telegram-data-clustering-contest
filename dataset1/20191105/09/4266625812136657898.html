<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/turetski_viyskovi_zayavlyayut_pro_perehoplennya_sestry_albagdadi_1683803"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T09:04:00+00:00"/>
    <meta property="og:title" content="Туреччина заявляє про затримання сестри аль-Багдаді"/>
    <meta property="og:description" content="Турецькі війська стверджують, що їм вдалося затримати старшу сестру колишнього лідера «Ісламської держави» Абу Бакра аль-Багдаді."/>
  </head>
  <body>
    <article>
      <h1>Туреччина заявляє про затримання сестри аль-Багдаді</h1>
      <address>
        <time datetime="2019-11-05T09:04:00+00:00">05 Nov 2019, 09:04</time>
      </address>
      <p>
        <b>Турецькі війська стверджують, що їм вдалося затримати старшу сестру колишнього лідера «Ісламської держави» Абу Бакра аль-Багдаді.</b>
      </p>
      <p>Про це повідомляє <a href="https://www.bbc.com/russian/news-50298359">ВВС</a>.</p>
      <p>Зазначається, що 65-річну Расмію Авад затримали в місті Азазе в провінції Алеппо на півночі Сирії. Цей регіон опинився під контролем Туреччини, після того як турецькі війська почали військову операцію проти курдів на початку жовтня.</p>
      <p>Разом із нею також було затримано її чоловіка, невістку і п’ятьох дітей. Чоловіка і невістку наразі допитують.</p>
      <p>Влада Туреччини має намір дізнатися від сестри лідера ІДІЛ відомості про внутрішню роботу терористичного угрупування.</p>
      <p>Як повідомляється, на даний момент її звинувачують в тому, що вона входила до екстремістської організації, проте як кажуть експерти, залишається неясним, скільки часу вона проводила з братом і яким обсягом інформації володіє.</p>
      <p>«Я не думаю, що вона брала участь в плануванні нападів, але вона може знати про канали контрабанди, знати людей, яким Багдаді довіряв, організації в Іраку, які допомагали їй і її сім’ї переміщатися з країни в країну», – відзначив експерт з контртероризму Інституту Хадсона Майк Преджент.</p>
      <p>У аль-Багдаді було п’ятеро братів і кілька сестер, але невідомо, скільки з них ще живі.</p>
      <p>
        <b>Читайте також: <a href="https://zik.ua/news/2019/10/28/likvidatsiya_lidera_idil_vyklykaie_bagato_pytan_i_zauvazhen_1677831">Ліквідація лідера ІДІЛ викликає багато питань і зауважень</a></b>
      </p>
      <related>
        <h4>читайте також</h4>
        <a href="https://zik.ua/news/2019/11/02/vnaslidok_vybuhu_v_syriyskomu_misti_tellabyad_zagynuly_13_osib_1682397"/>
        <a href="https://zik.ua/news/2019/11/02/u_turechchyni_vyyavyly_hram_yakomu_ponad_11_tysyach_rokiv_1682145"/>
        <a href="https://zik.ua/news/2019/11/01/turechchyna_ta_rosiya_provodyat_pershe_spilne_patrulyuvannya_u_syrii_1681501"/>
        <a href="https://zik.ua/news/2019/11/01/turechchyna_peredala_rf_18_polonenyh_zi_skladu_vilnoi_syriyskoi_armii_1681293"/>
      </related>
    </article>
  </body>
</html>