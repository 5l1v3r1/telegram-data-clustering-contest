<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638253/%D8%A8%D8%B1%D9%86%D8%A7%D9%85%D9%87-%D8%AE%D8%A7%D9%86%D9%88%D8%A7%D8%AF%D9%87-%DA%A9%D8%AF%D8%A7%D9%85-%D8%B4%D8%A8%DA%A9%D9%87-%D8%A8%DB%8C%D8%B4%D8%AA%D8%B1%DB%8C%D9%86-%D8%B7%D8%B1%D9%81%D8%AF%D8%A7%D8%B1-%D8%B1%D8%A7-%D8%AF%D8%A7%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T09:54:00+00:00"/>
    <meta property="og:title" content="برنامه خانواده کدام شبکه بیشترین طرفدار را دارد؟"/>
    <meta property="og:description" content="جدیدترین نظرسنجی مرکز تحقیقات سازمان صداوسیما میزان رضایت و استقبال مردم از برنامه های خانواده تلویزیون را اعلام کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/638253/%D8%A8%D8%B1%D9%86%D8%A7%D9%85%D9%87-%D8%AE%D8%A7%D9%86%D9%88%D8%A7%D8%AF%D9%87-%DA%A9%D8%AF%D8%A7%D9%85-%D8%B4%D8%A8%DA%A9%D9%87-%D8%A8%DB%8C%D8%B4%D8%AA%D8%B1%DB%8C%D9%86-%D8%B7%D8%B1%D9%81%D8%AF%D8%A7%D8%B1-%D8%B1%D8%A7-%D8%AF%D8%A7%D8%B1%D8%AF">برنامه خانواده کدام شبکه بیشترین طرفدار را دارد؟</a>
      </h1>
      <h2>جدیدترین نظرسنجی مرکز تحقیقات سازمان صداوسیما میزان رضایت و استقبال مردم از برنامه های خانواده تلویزیون را اعلام کرده است.</h2>
      <address><time datetime="2019-11-05T09:54:00+00:00">05 Nov 2019, 09:54</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، بر اساس نظرسنجی مرکز تحقیقات سازمان <b>صداوسیما</b>، درمجموع ۴۶ درصد از پاسخگویان پیگیر برنامه‌ها و مطالب مربوط به خانواده از سیمای جمهوری اسلامی یا سایر رسانه‌ها هستند که از این میزان ۳۳.۵ درصد پاسخگویان فقط از سیمای <b>رسانه ملی</b> و ۵.۷ درصد فقط از سایر رسانه‌ها و ۶.۸ درصد هم از سیمای رسانه ملی و هم سایر رسانه‌ها برنامه‌ها و مطالب مربوط به خانواده را پیگیری می‌کنند.</p>
      <p>بر این اساس، میانگین مدت تماشای برنامه‌ها و مطالب مربوط به <b>خانواده</b> از رسانه ملی در بین پاسخگویان ۲۳ دقیقه در شبانه‌روز و میانگین مدت پیگیری این مطالب از سایر رسانه‌ها ۷ دقیقه در شبانه‌روز است.</p>
      <p>در این نظرسنجی، پاسخگویان، برنامه‌ها و مطالب مربوط به خانواده را با آمار ۱۷.۶ درصد از شبکه یک، ۹.۲ درصد از شبکه سه و ۷.۲ درصد از شبکه پنج سیما دنبال می‌کنند و ۵.۷ درصد از طریق شبکه‌های اجتماعی پیگیر آن هستند.</p>
    </article>
  </body>
</html>