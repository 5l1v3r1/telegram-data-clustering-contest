<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/fostul-premier-mihai-tudose-ii-cere-demisia-lui-victor-ponta-de-la-conducerea-pro-romania-18542344"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-05T09:17:33+00:00"/>
    <meta property="og:title" content="Fostul premier Mihai Tudose îi cere demisia lui Victor Ponta de la conducerea Pro România"/>
    <meta property="og:description" content="Mihai Tudose i-a cerut, marţi, demisia lui Victor Ponta de la conducerea Partidului ProRomânia, afirmând că toate negocierile purtate acesta, duse fără girul conducerii formaţiunii, au eşuat. El mai afirmă că Ponta acţionează pe modelul lui Dragnea, când vorbeşte de excluderi din partid."/>
  </head>
  <body>
    <article>
      <h1>Fostul premier Mihai Tudose îi cere demisia lui Victor Ponta de la conducerea Pro România</h1>
      <address><time datetime="2019-11-05T09:17:33+00:00">05 Nov 2019, 09:17</time> by <a rel="author" href="https://www.zf.ro/autor/alexandru-costea" target="_blank">Alexandru Costea</a></address>
      <p>Mihai Tudose i-a cerut, marţi, demisia lui Victor Ponta de la conducerea Partidului ProRomânia, afirmând că toate negocierile purtate acesta, duse fără girul conducerii formaţiunii, au eşuat. El mai afirmă că Ponta acţionează pe modelul lui Dragnea, când vorbeşte de excluderi din partid.</p>
      <p>”Şcoala lui Dragnea.... Adică: cine nu e de acord cu mine, cine nu face ce spun eu... este exclus din partid, supus oprobriului public, acuzat de trădare, înfierat, desfiinţat etc. Eu am avut o opinie. Un grup de colegi parlamentari au avut şi ei o opinie. Care, oroare, nu a corespuns cu ,,părerea” liderului -unic- şi -absolut-care-numai-el -are-soluţii-bune. Nici eu şi nici colegii mei nu am încălcat nicio hotărâre a unei structuri statutare de conducere. Nu aveam cum fiindcă acestea, structurile statutare în care trebuiau luate deciziile în aceste momente... nu au fost convocate. Am avut în schimb, ca reper absolut, opinia liderului.... Care acum spune public că dă afară fondatorii partidului (care ocupă şi primele poziţii de conducere în partid)”, a scris pe Facebook Mihai Tudose.</p>
      <p>El a reamintit excluderea secretarului general al PSD, Marian Neacşu, din formaţiunea social-democrată.</p>
      <p>”Dragnea l-a exclus din PSD pe secretarul general Marian Neacşu acuzându-l că negociază cu Orban.... (acuzaţie nefondată, nedovedită, de un ridicol extrem). Nu cumva vi se pare că se repetă scenariul.... Pe mine m-a acuzat acum VVP de acelaşi lucru... şi ieri era revoltat că eu am plecat de la guvern de frica lui Dragnea!!! El a plecat de la partid şi de la guvern pe Facebook... şi încă nu ne-a spus de frica cui... În condiţiile în care toooooate ,,negocierile” duse de Victor în ultimul timp ( absolut toate fiind făcute fără girul unui for statutar) au eşuat, în condiţiile în care eşti foarte deranjat că nici cei mai apropiaţi colegi din conducerea ProRomânia nu-ţi împărtăşesc ,,strategiile”.... nu ai vrea tu, Victor, ca în loc să ameninţi tu cu excluderi şi schimbări de preşedinţi de organizaţii, de excluderi de membri fondatori şi oameni ce au contribuit decisiv la ceea ce e astăzi partidul... nu ai vrea tu, Victor, să-ţi dai tu demisia? Ca să nu te mai deranjăm....”, a mai afirmat fostul premier.</p>
      <p>Victor Ponta, liderul ProRomânia, l-a acuzat, luni, pe europarlamentarul Mihai Tudose de trădare, afirmând că acesta a este ”negociatorul” cu PNL.</p>
      <p>”Dacă vă puneaţi întrebarea cine este &lt;negociatorul&gt; cu PNL - tot Mihai Tudose care a negociat cu Claudiu Manda în timpul săptămânii să plece înapoi la PSD şi cu Ludovic Orban în Weekend să votăm cu PNL! Cel pentru care am muncit toţi să ajungă la Parlamentul European - şi care ne-a minţit în faţă pe toţi că nu merge , doar candidează să ajute lista ! Cel pentru care am cedat mandatul meu câştigat pe lista ProRomania! E bine că măcar separăm apele / dar este greşeală mea că am lăsat de la mine să treacă toate trădările şi ticalosiile la adresa noastră! Mergem mai departe - mai puţini dar fără vânzători”, a scris pe Facebook Victor Ponta.</p>
      <p>Printre parlamenatrii din Pro România care au votat pentru învestirea Guvernului Orban s-au numărat Daniel Constantin, Sorin Cîmpeanu şi Georgian Pop.</p>
    </article>
  </body>
</html>