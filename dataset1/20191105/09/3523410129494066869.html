<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638249/%D9%85%D9%88%D8%AC-%D8%A8%DB%8C%D8%B3%D8%AA-%D9%88-%DA%86%D9%87%D8%A7%D8%B1%D9%85%DB%8C%D9%86-%D8%AC%D8%B4%D9%86%D9%88%D8%A7%D8%B1%D9%87-%D8%AA%D8%A6%D8%A7%D8%AA%D8%B1-%D8%A7%D8%B3%D8%AA%D8%A7%D9%86-%D8%AA%D9%87%D8%B1%D8%A7%D9%86-%D8%A8%D9%87-%D8%B3%D8%A7%D8%AD%D9%84-%D8%B1%D8%B3%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T09:43:00+00:00"/>
    <meta property="og:title" content="موج بیست و چهارمین جشنواره تئاتر استان تهران به ساحل رسید"/>
    <meta property="og:description" content="آئین اختتامیه بیست و چهارمین جشنواره تئاتر استان تهران برگزار شد."/>
  </head>
  <body>
    <article>
      <h1>
        <a href="https://www.bultannews.com/fa/news/638249/%D9%85%D9%88%D8%AC-%D8%A8%DB%8C%D8%B3%D8%AA-%D9%88-%DA%86%D9%87%D8%A7%D8%B1%D9%85%DB%8C%D9%86-%D8%AC%D8%B4%D9%86%D9%88%D8%A7%D8%B1%D9%87-%D8%AA%D8%A6%D8%A7%D8%AA%D8%B1-%D8%A7%D8%B3%D8%AA%D8%A7%D9%86-%D8%AA%D9%87%D8%B1%D8%A7%D9%86-%D8%A8%D9%87-%D8%B3%D8%A7%D8%AD%D9%84-%D8%B1%D8%B3%DB%8C%D8%AF">موج بیست و چهارمین جشنواره تئاتر استان تهران به ساحل رسید</a>
      </h1>
      <h2>آئین اختتامیه بیست و چهارمین جشنواره تئاتر استان تهران برگزار شد.</h2>
      <address><time datetime="2019-11-05T09:43:00+00:00">05 Nov 2019, 09:43</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، پردیس تئاتر تهران روز دوشنبه ۱۳ آبان ماه، میزبان مراسم اعلام جوایز گروه‌های نمایشی حاضر در جشنواره تئاتر استان <b>تهران</b> بود و بر این اساس رای هئیت داوران به شرح زیر خوانده شد؛</p>
      <p>نمایش " پیکار کنار پل " نوشته امیر رضا عمادی از میان شش اثر منتخب، برگزیده جایزه بهترین <b>نمایشنامه</b> از نگاه منتقدین شد.</p>
      <p>" رکسانا " به کارگردانی هومن رهنمون برگزیده بهترین اثر نمایشی از نگاه منتقدین شد.</p>
      <p>همچنین در بخش انتخاب <b>عکس برتر</b> به دبیری محمدعلی اسدی راد، از دو عکاس جشنواره به ترتیب وحید مشایخی نفر اول و مریم اکبری نفر دوم تقدیر و قدر دانی به عمل آمد.</p>
      <p>در بخش طراحی پوستر جواد نقدی برای طراحی پوستر نمایش پیکار کنار پل برگزیده و منتخب جایزه شد.</p>
      <p>هیئت داوران برای بخش طراحی گریم، سید امیر میری را برای طراحی گریم نمایش پنهان خانه پنج در شایسته دریافت جایزه دانستند.</p>
      <p>برای بخش طراحی نور، سید امیر حسینی طراح نور نمایش نقل سرخ منتخب دریافت جایزه شد.</p>
      <p>کیکاووس فرجی برای موسیقی نمایش رکسانا منتخب جایزه هیئت داوران در بخش موسیقی شد.</p>
      <p>جایزه بخش طراحی لباس به پریدخت عابدینی نژاد برای طراحی لباس نمایش پنهان خانه پنج در داده شد.</p>
      <p>محمد ستوده جایزه بهترین لباس را برای طراحی لباس نمایش سیاحت نامه چاکر الدوله دوم از آن خود کرد.</p>
      <p>در بخش نمایشنامه نویسی مقام سوم به همراه لوح سپاس و جایزه نقدی به علی حاجی لو نویسنده نمایش پس کوچه‌ها داده شد. مقام دوم به همراه لوح سپاس و جایزه نقدی به امیر رضا عمادی برای نمایش پیکار کنار پل اهدا شد؛ و مقام اول به همراه دیپلم افتخار به عادل عزیز نژاد برای نمایش گرگ‌ها کراوات نمی‌زنند داده شد.</p>
      <p>در ادامه دربخش بازیگران زن رای داوران اینگونه خوانده شد.</p>
      <p>تقدیر از بازی آذین فهیمی در نمایش مونالیزا.</p>
      <p>مقام سوم به همراه لوح سپاس و جایزه نقدی بطور مشترک برای صفورا خوش تینت از نمایش گرگ‌ها کراوات نمی‌زنند و مریم ابراهیمی از نمایش بیوه ها.</p>
      <p>مقام دوم به همراه لوح سپاس و جایزه نقدی برای آرزو صراف رضایی برای نمایش رکسانا.</p>
      <p>هئیت داوران برای مقام اول بازیگری زن کاندیدی را شایسته ندانستند.</p>
      <p>در بخش بازیگران مرد جوایز به این ترتیب داده شد.<br/>ضمن تقدیر از پرهام شفیعی برای بازی در مونالیزا و محمدرضا لوانی برای بازی در بیوه‌ها، جایزه سوم مرد به همراه لوح سپاس و جایزه نقدی برای سید امیر حسینی از نمایش نقل سرخ.</p>
      <p>جایزه دوم به همراه لوح سپاس و جایزه نقدی برای بهرنگ رهنمون از نمایش رکسانا.</p>
      <p>جایزه اول به همراه دیپلم افتخار برای اصغر شیرزاد از نمایش پیکار کنار پل.</p>
      <p>جوایز بخش کارگردانی:<br/>تقدیر از آرش فلاحت پیشه برای کارگردانی نمایش پنهان خانه پنج در.</p>
      <p>جایزه سوم به همراه لوح سپاس و جایزه نقدی برای نمایش رکسانا به کارگردانی هومن رهنمون.</p>
      <p>جایزه دوم به همراه لوح سپاس و جایزه نقدی برای نمایش گرگ‌ها کراوات نمی‌زنند به کارگردانی عادل عزیز نژاد.</p>
      <p>جایزه اول به همراه دیپلم افتخار برای نمایش پیکار کنار پل به کارگردانی کیانوش احمدی.</p>
      <p>همچنین هئیت داوران سه نمایش " پیکار کنار پل، گرگ‌ها کراوات نمی‌زنند و رکسانا " را بدون در نظر گرفتن اولویت به دبیرخانه جشنواره بین المللی تئاتر فجر معرفی کردند.</p>
      <p>در حاشیه مراسم و دریافت جایزه، هومن رهنمون در پشت تریبون حاضر شد و از تنهایی‌های نمایش رکسانا گفت. او رکسانا و گروه بازیگرانش را شایسته توجه داوران میدانست و باور داشت در نظر داوران هم اینگونه هست همانطور که معرفی نمایش او در کنار دو اثر دیگر به جشنواره بین المللی تئاتر فجر می‌تواند به گونه‌ای دیگر رقم خورد چرا که سهمیه جشنواره تئاتر استان تهران در تئاتر فجر تنها دو اثر است و این لطف و مهربانی دکتر جاودانی مدیر کل اداره فرهنگ و ارشاد اسلامی استان تهران بود که شامل حال نمایش رکسانا شده است.</p>
      <p>حمید رضا صفار دبیر اجرایی جشنواره نیز در طی سخنانی توان و ظرفیت گروه‌های نمایشی شهرستان‌های تهران را بیش از این دانست و از اداره‌های فرهنگ و ارشاد اسلامی شهرستان‌های تهران درخواست کرد تعامل و همکاری خود را با گروه‌های نمایشی افزایش دهند تا هنرمندان برای دریافت یک پاسخ از رییس اداره روز‌ها چشم انتظار نمانند.</p>
      <p>دکتر احد جاودانی نیز در ابتدای مراسم با اشاره به کمبود منابع مالی و امکانات زیر ساختی در شهرستان‌های تهران فاصله تئاتر تهران با شهرستان‌های تهران را بین صفر تا صد خواند.</p>
      <p>گفتنی است اختتامیه بیست و چهارمین جشنواره تئاتر استان تهران با حضور جمعی از مسئولین اداره‌های فرهنگ و ارشاد اسلامی استان تهران و نیز هنرمندان و پیشکسوتان و گروه‌های نمایشی استان تهران در محل پردیس تئاتر تهران برگزار شد.</p>
    </article>
  </body>
</html>