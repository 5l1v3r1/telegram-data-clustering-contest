<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/video/sluga-narodu-tkachenko-zaselivsya-v-nezadeklarovaniy-majetok-na-truhanovomu-ostrovi-637774.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-05T09:58:19+00:00"/>
    <meta property="og:title" content="«Слуга народу» Ткаченко заселився в незадекларований маєток на Трухановому острові"/>
    <meta property="og:description" content="Ткаченко запевняє - орендує приміщення лише з весни 2019 року, а відтак - в електронній декларації він має з’явитися лише наступного року. Однак це твердження спростовують світлини з цього будинку"/>
  </head>
  <body>
    <article>
      <h1>«Слуга народу» Ткаченко заселився в незадекларований маєток на Трухановому острові</h1>
      <address>
        <time datetime="2019-11-05T09:58:19+00:00">05 Nov 2019, 09:58</time>
      </address>
      <h4>Ткаченко запевняє - орендує приміщення лише з весни 2019 року, а відтак - в електронній декларації він має з’явитися лише наступного року. Однак це твердження спростовують світлини з цього будинку</h4>
      <p>Народний депутат та колишній керівник «1+1 Медіа» Олександр Ткаченко заселився в незадекларований маєток на Трухановому острові в Києві після того, як телеканал «1+1» показав розслідування про незаконність поселень там.</p>
      <p>Труханів острів - рекреаційна зона в столиці, де житлове будівництво заборонене. Земельна ділянка під маєтком, яким користується нардеп, з 1994 року перебуває в оренді ТОВ «Учбово-спортивний комерційний клуб «Україно». Землю місто передавало під спортивну базу.</p>
      <p>У 2015 році журналісти каналу «1+1» зробили серію матеріалів про незаконне поселення на Трухановому острові, в тому числі - і про нецільове використання саме цієї бази.</p>
      <p>Вже у 2016-му в соцмережах Олександра Ткаченко та його дружини Анни почали з’являтися світлини, зроблені біля цього маєтку. З 2017-го родина викладала подібні фотографії регулярно.</p>
      <figure>
        <iframe src="https://www.youtube.com/embed/G88Byc_IHF0" width="580" height="390" data-service="Youtube" scrolling="no"/>
      </figure>
      <p>За документами цей маєток не є житловим об’єктом, а значиться «адміністративною будівлею». Будівля - у приватній власності Дениса Копилова - директора інвест-групи «Інеко» та співвласника ТОВ «Учбово-спортивний клуб «Україно». Копилов підтвердив Bihus.Info, що саме він надає будинок Ткаченку в оренду.</p>
      <p>Сам нардеп не вніс у власну електронну декларацію інформацію ані про будинок, ані про витрати на його оренду.</p>
      <p>Ткаченко запевняє - орендує приміщення лише з весни 2019 року, а відтак - в електронній декларації він має з’явитися лише наступного року. Однак це твердження спростовують світлини з цього будинку, що публікувала родина Ткаченка кілька років поспіль.</p>
      <footer>Джерело: <a href="http://bihus.info/">Bihus.info</a></footer>
      <related>
        <a href="https://glavcom.ua/kyiv/news/na-lisovomu-masivi-vnochi-zgoriv-avtomobil-637769.html"/>
        <a href="https://glavcom.ua/kyiv/news/vsi-stanciji-metro-vidkriti-pislya-zaminuvannya-637765.html"/>
        <a href="https://glavcom.ua/kyiv/news/na-okruzhniy-v-kijevi-fura-probila-vidbiynik-i-viletila-z-dorogi-video-637747.html"/>
      </related>
    </article>
  </body>
</html>