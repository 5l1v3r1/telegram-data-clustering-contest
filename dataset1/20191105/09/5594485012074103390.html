<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/menda-stoyanova-posochi-nay-nenormalnoto-v-glasuvaneto-na-balotazha-osobeno-v-sofiya_news707461.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-05T09:59:00+00:00"/>
    <meta property="og:title" content="Менда Стоянова посочи най-ненормалното в гласуването на балотажа, особено в София"/>
    <meta property="og:description" content="Гласуваш, защото мразиш, не можеш да стъпиш на факти и да прецениш кандидата, за който гласуваш от омраза."/>
  </head>
  <body>
    <article>
      <h1>Менда Стоянова посочи най-ненормалното в гласуването на балотажа, особено в София</h1>
      <h2>Гласуваш, защото мразиш, не можеш да стъпиш на факти и да прецениш кандидата, за който гласуваш от омраза.</h2>
      <address>
        <time datetime="2019-11-05T09:59:00+00:00">05 Nov 2019, 09:59</time>
      </address>
      <p>https://blitz.bg/politika/menda-stoyanova-posochi-nay-nenormalnoto-v-glasuvaneto-na-balotazha-osobeno-v-sofiya_news707461.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572939651-menda2.jpg"/>
      </figure>
      <p><b>Нормално е цяла България да не бъде оцветена в синьо с надпис ГЕРБ. Според мен това се дължи на факта, че ГЕРБ управлява вече доста време и по този начин се получава една умора, едно пресищане. Това каза пред БНТ Менда Стоянова, член на Изпълнителния комисия на партията.</b><br/><br/>Хората, дали вота си за ГЕРБ, са предимно в градовете, в които има най-голямо население и силна икономика, каза още Стоянова.<br/><br/>"Имаше места, особено в София, вотът беше даден от омраза към ГЕРБ, омраза, която аз не мога да си обясня. Гласуваш, защото мразиш, не можеш да стъпиш на факти и да прецениш кандидата, за който гласуваш от омраза. За мен това не е нормално политическо поведение. Голяма част от младите хора, най-вече десни избиратели, дадоха своя глас за госпожа Манолова. Според мен омразата не е правилният водач", каза Стоянова.<br/><br/>При изграждането на приоритетите има допуснати грешки, които са причина за омразата към ГЕРБ, заяви още Стоянова, въпреки че кампанията на ГЕРБ е толерантна в София, за разлика от останалите градове в страната.<br/><br/>"София за първи път от години е на балотаж, но мисля, че разумният вот надделя", смята Стоянова. <br/><br/>По думите ѝ общинските съвети са с преобладаващо мнозинство от ГЕРБ, но това няма да попречи на добрата комуникация в управлението.<br/><br/>"Винаги трябва да се търси подкрепа от всички участващи в общинския съвет, така че винаги да се постигне баланс", каза Стоянова.<br/><br/>Промените, които предстоят в структурите на ГЕРБ, по думите ѝ, са в положителна насока. Така ще има възможност да се предаде опитът на по-младите членове на партията.<br/><br/>Резултати на местните изборите няма как да се постигнат на места, където има противоречие в политическите структури на ГЕРБ, заяви Стоянова по повод загубите на партията в някои областни градове в страната. Там където политическите партии са работили заедно и без противоречия има резултат от местния вот, коментира още тя.<br/><br/>Не трябва да се чака да се провеждат избори, за да се направи оценка на допуснатите грешки в управлението и сега е моментът да се направят промени.<br/><br/>Стоянова коментира и Бюджет 2020, като каза, че предвижда добър ръст в икономическото състояние на страната. Ключово в бюджета е нулево бюджетно салдо, така че да се изпълни фискалната цел, като това ще е планът за следващите 3 години. Намаляването на държавния дълг и спадът в безработицата също ще са приоритет за предстоящата година.</p>
    </article>
  </body>
</html>