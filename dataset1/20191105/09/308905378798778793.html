<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/opvolger-xs4all-crowdfunding-gaat-belachelijk-goed-33025"/>
    <meta property="og:site_name" content="Apparata"/>
    <meta property="article:published_time" content="2019-11-05T09:13:00+00:00"/>
    <meta property="og:title" content="Opvolger XS4ALL crowdfunding gaat belachelijk goed"/>
    <meta property="og:description" content="Binnen een dag hadden ze al een miljoen op hun rekening."/>
  </head>
  <body>
    <article>
      <h1>Opvolger XS4ALL crowdfunding gaat belachelijk goed</h1>
      <h2>Binnen een dag hadden ze al een miljoen op hun rekening.</h2>
      <address><time datetime="2019-11-05T09:13:00+00:00">05 Nov 2019, 09:13</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Internetprovider XS4ALL was een tijd lang een relatief grote speler in de Nederlandse internetaanbieders, maar dit jaar trok KPN de stekker uit het bedrijf. Velen konden de annulering van de provider niet accepteren en de petitie XS4ALL Moet Blijven trok relatief veel aandacht. De crowdfunding-actie om een opvolger op de been te krijgen wordt nóg breder gedragen.</p>
      <p>Hoewel de petitie bijna 55.000 ondertekeningen mocht genieten, kun je je natuurlijk altijd afvragen wat een online tekenactie nou precies gaat bereiken. Dat in tegenstelling tot een <a href="https://crowdaboutnow.nl/campagnes/planb">crowdfunding-actie zoals deze</a>.</p>
      <p>De doorstart heeft een doel van minimaal €1.250.000 en de initiatiefnemers zullen aangenaam verrast zijn dat het kolossale bedrag al binnen een dag bijna volledig gehaald is! Er is op het moment van schrijven al €1.087.882, ofwel 87% van het minimum beloofd aan het bedrijf. Met een maximum van €2,5 miljoen zou het in theorie 3 dagen duren voordat ze het geld bij elkaar hebben.</p>
      <p>Overigens is de crowdfunding-website genaamd CrowdAboutNow bijzonder omdat het gebruikers niet vraagt om een gift, maar om een lening. Mocht je geld investeren, dan krijg je van de opvolger van XS4ALL een jaarrendement van 3% terug, verspreid over 60 maanden.</p>
      <p>‘Vroeger’ probeerde XS4ALL zich te onderscheiden door zich te focussen op dingen die bij andere providers niet zozeer spelen. Dat wil de opvolger ook nahouden: “Vrijheid, privacy, innovatie en veiligheid staan centraal,” aldus de pagina.</p>
      <p>De provider, die nog geen officiële naam heeft, wil in het eerste kwartaal van 2020 van start gaan met het aanbieden van internet. Op ten duur moeten ook telefonie en televisie aan het aanbod worden toegevoegd.</p>
      <p>Lees ook: <a href="https://www.apparata.nl/nieuws/dit-zeggen-nederlanders-over-het-internet-van-nu-29308">Wat we zeggen over het internet van nu</a></p>
    </article>
  </body>
</html>