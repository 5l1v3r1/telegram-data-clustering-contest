<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/vyv-verona-iskat-da-sydqt-baloteli---storilo-mu-se-che-e-obizhdan-rasistki-1403307.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-05T21:40:00+00:00"/>
    <meta property="og:title" content="Във Верона искат да съдят Балотели - сторило му се, че е обиждан расистки"/>
    <meta property="og:description" content="Интересна новина долетя от Италия и тя гласи, че от футболен клуб Верона искат да съдят нападателя на Бреша Марио Балотели Причината за това е, че италианецът е оклеветил феновете на тима, обвинявайки ги в расистки прояви срещу него по време на мача между двата тима през уикенда"/>
  </head>
  <body>
    <article>
      <h1>Във Верона искат да съдят Балотели - сторило му се, че е обиждан расистки</h1>
      <address><time datetime="2019-11-05T21:40:00+00:00">05 Nov 2019, 21:40</time> by <a rel="author">Sportlive.bg</a></address>
      <p>Интересна новина долетя от Италия и тя гласи, че от футболен клуб Верона искат да съдят нападателя на Бреша <b><a href="https://www.sportlive.bg/tags/10062">Марио Балотели</a></b>. Причината за това е, че италианецът е "оклеветил" феновете на тима, обвинявайки ги в расистки прояви срещу него по време на мача между двата тима през уикенда.</p>
      <p>Както е известно, нападателят искаше да напусне терена по време на мача, след като е чул расистки атаки от трибуните. Само след няколкоминутно убеждаване от страна на съотборници, противникови играчи и съдии Балотели остана на терена и довърши мача. Според Football Italia, петима членове на местния съвет във Верона са предложили да съдят играча и "всички, които несправедливо нападат Верона с клеветнически заявления".</p>
      <p><i>"Недопустимо е Верона да бъде поставяна на подсъдимата скамейка, особено, когато нищо не е станало"</i>, заявили съветниците. Въпреки това, спортният министър на Италия Винченцо Спадафора призова клуба да осъди случилото се и да работи с ултрасите си, а кмета на града - да се дистанцира от скандала и да защити общността, която представлява. <b><i>Неотдавна и Ромелу Лукаку от Интер стана жертва на расизъм, но фракция на неговия клуб му обясни, че преживяното не е било расизъм. <a href="https://www.sportlive.bg/worldfootball/italy/Frakciqta-na-Inter-Curva-Nord-kym-Lukaku-Majmunskite-zvuci-ne-sa-rasizym-1372710.html">Вижте подробности в този материал</a>.</i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/italy/VIDEO-Baloteli-nakaza-rasistite-s-fenomenalen-gol-1391489.html"/>
        <a href="https://www.sportlive.bg/worldfootball/italy/Grozni-sceni-v-Italiq-Baloteli-edva-ne-napusna-terena-sled-rasizym-na-Verona---Bresha-1391438.html"/>
        <a href="https://www.sportlive.bg/worldfootball/england/Baloteli-vbesi-fotograf-sled-grozna-proqva-(SNIMKA)-1388993.html"/>
        <a href="https://www.sportlive.bg/worldfootball/italy/Yuventus-otvoyuva-trudna-pobeda-sled-obrat-(VIDEO)-1377758.html"/>
        <a href="https://www.sportlive.bg/worldfootball/championsleague/Lukaku-se-zabyrka-v-skandal-v-Inter-Aleksis-predotvratqva-grozni-sceni-1377037.html"/>
      </related>
    </article>
  </body>
</html>