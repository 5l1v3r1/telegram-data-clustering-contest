<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/brazilskiy-santos-maye-namir-dostrokovo-povernuti-legionera-z-orendi-v-dinamo-328610_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T21:22:00+00:00"/>
    <meta property="og:title" content="Бразильський &quot;Сантос&quot; має намір достроково повернути легіонера з оренди в &quot;Динамо&quot;"/>
    <meta property="og:description" content="Дерліс Гонсалес може повернутися в Київ."/>
  </head>
  <body>
    <article>
      <h1>Бразильський "Сантос" має намір достроково повернути легіонера з оренди в "Динамо"</h1>
      <h2>Дерліс Гонсалес може повернутися в Київ.</h2>
      <address>
        <time datetime="2019-11-05T21:22:00+00:00">05 Nov 2019, 21:22</time>
      </address>
      <p>Бразильський "Сантос" направив до київського <b><a href="https://dt.ua/SPORT/dinamo-rozgromilo-lviv-u-matchi-prem-yer-ligi-328341_.html">"Динамо"</a></b> лист з проханням достроково повернути з оренди півзахисника Дерліса Гонсалеса, передає Pelé Eterno.</p>
      <p>Бразильський клуб хоче, щоб парагваєць повернувся в Київ у січні, хоча орендна угода розрахована до літа 2020 року. Відзначається, що керівництво "Сантоса" вирішило повернути Дерлиса через велику зарплатню футболіста.</p>
      <p>Нагадаємо, діючий контракт Гонсалеса з "Динамо" розрахований до червня 2020 року. За 25-річного півзахисника кияни влітку 2015 року заплатили "Базелю" 9,4 мільйонів євро. У всіх турнірах парагваєць відіграв 85 матчів і забив 12 м'ячів.</p>
      <p>У нинішньому сезоні Дерліс зіграв в 13 матчах за "Сантос" і забив один м'яч. Парагваєць перебрався до Бразилії минулого літа.</p>
      <p>"Динамо" після 13-ти турів української Прем'єр-ліги йде на другому місці, поступаючись "Шахтарю" десятьма очками.</p>
      <p>Раніше повідомлялося про те, що <b><a href="https://dt.ua/SPORT/eks-gravec-dinamo-derlis-gonsales-stav-geroyem-matchu-za-santos-286595_.html">Дерліс Гонсалес став героєм матчу за "Сантос"</a></b>.</p>
      <footer>За матеріалами: <a href="https://dt.ua/go/aHR0cDovL3Nwb3J0YXJlbmEuY29tLw==">Sport Arena</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>