<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/ukraina_zaproponuvala_yes_novyy_rozdil_v_ugodi_pro_asotsiatsiyu_1684519"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T21:52:00+00:00"/>
    <meta property="og:title" content="Україна запропонувала ЄС новий розділ в Угоді про асоціацію"/>
    <meta property="og:description" content="Віцепрем'єр з питань європейської і євроатлантичної інтеграції Дмитро Кулеба заявив, що Україна та Європейський Союз готуються розширити Угоду про асоціацію, додавши до неї новий розділ, присвячений реформам в сфері юстиції."/>
  </head>
  <body>
    <article>
      <h1>Україна запропонувала ЄС новий розділ в Угоді про асоціацію</h1>
      <address>
        <time datetime="2019-11-05T21:52:00+00:00">05 Nov 2019, 21:52</time>
      </address>
      <p>
        <b>Віцепрем'єр з питань європейської і євроатлантичної інтеграції Дмитро Кулеба заявив, що Україна та Європейський Союз готуються розширити Угоду про асоціацію, додавши до неї новий розділ, присвячений реформам в сфері юстиції.</b>
      </p>
      <p>Про це повідомляє <a href="https://www.eurointegration.com.ua/news/2019/11/5/7102668/">"Європейська правда"</a>.</p>
      <p>"Ми підняли декілька ініціатив, які мають бути винесені на комісію Україна-ЄС. Йдеться про відкриття нового розділу в Угоді про асоціацію, присвяченого юстиції, поговорили про кроки, покликані поглибити нашу співпрацю в сфері енергетики. Також ми презентували план відкриття євроінтеграційних офісів у регіонах. Наші кроки отримали повне сприяння европейських колег", - зазначив Кулеба.</p>
      <p>Він не уточнив, що саме увійде у новий розділ, посилаючись на конфіденційний характер переговорів.</p>
      <p>"Наразі можу лише сказати, що ми йдемо за сценарієм, яким йшли із відкриттям нового розділу по енергетиці – від несприйняття в ЄС, до повної підтримки. Додам, що реформа юстиції важлива для нас тим, що це ті зміни, які матимуть безпосередній вплив на економічний розвиток",- додав Кулеба.</p>
      <p><a href="https://zik.ua/news/2019/11/02/kuleba_zasidannya_komitetu_asotsiatsii_ukrainayes_posylyt_dynamiku_vidnosyn_z_1682161">Нагадаємо</a>, раніше віцепрем’єр-міністр з питань європейської і євроатлантичної інтеграції Дмитро Кулеба заявив, що п’яте засідання Комітету асоціації Україна-ЄС, яке відбудеться сьогодні в Брюсселі (Королівство Бельгія), є дуже важливою подією, яка посилить динаміку відносин з Євросоюзом. </p>
      <related>
        <h4>читайте також</h4>
        <a href="https://zik.ua/news/2019/11/02/kuleba_zasidannya_komitetu_asotsiatsii_ukrainayes_posylyt_dynamiku_vidnosyn_z_1682161"/>
        <a href="https://zik.ua/news/2019/10/31/u_yes_shvalyuyut_rozvedennya_syl_na_donbasi_i_ochikuyut_aktyvnyh_diy_vid_rf_1681085"/>
        <a href="https://zik.ua/news/2019/10/30/rada_ratyfikuvala_ugodu_z_malayziieyu_pro_unyknennya_podviynogo_opodatkuvannya_1679641"/>
        <a href="https://zik.ua/news/2019/10/28/zhodnyh_ofitsiynyh_propozytsiy_pro_vregulyuvannya_vidkrytyh_pytan_rosiyska_1678315"/>
      </related>
    </article>
  </body>
</html>