<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/shveciya-prodovzhit-sankciyniy-tisk-na-rosiyu-glava-mzs-328613_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T21:52:00+00:00"/>
    <meta property="og:title" content="Швеція продовжить санкційний тиск на Росію — глава МЗС"/>
    <meta property="og:description" content="Швеція зазначає результативність проведених в Україні реформ."/>
  </head>
  <body>
    <article>
      <h1>Швеція продовжить санкційний тиск на Росію — глава МЗС</h1>
      <h2>Швеція зазначає результативність проведених в Україні реформ.</h2>
      <address>
        <time datetime="2019-11-05T21:52:00+00:00">05 Nov 2019, 21:52</time>
      </address>
      <p>Швеція підтримує суверенітет і територіальну цілісність України і має чітку позицію щодо продовження санкційного тиску на РФ через проблему окупованого Росією Криму. Про це заявила міністр закордонних справ Швеції Анн Лінде під час зустрічі з міністром закордонних справ України <a href="https://dt.ua/WORLD/pristayko-obgovorili-z-gensekom-rye-povernennya-rosiyi-v-parye-324685_.html"><b>Вадимом Пристайком</b></a>, передає прес-служба МЗС України.</p>
      <p>Повідомляється, що в рамках робочого візиту до Стокгольму міністр закордонних справ України Вадим Пристайко зустрівся з міністром закордонних справ Королівства Швеція Анн Лінде.</p>
      <p>"У ході зустрічі сторони обговорили динаміку двостороннього діалогу, в т. ч. на високому рівні. Голова зовнішньополітичного відомства Швеції підтвердила незмінність підтримки шведською стороною суверенітету і територіальної цілісності України, чітку позицію щодо збереження проблематики окупованого Росією Криму на міжнародному порядку денному і продовження санкційного тиску на РФ", - йдеться в повідомленні.</p>
      <p>Також позитивно відзначили результативність зусиль уряду України у реалізації внутрішніх реформ.</p>
      <p>Раніше повідомлялося про те, що Україна, Чорногорія, Норвегія і Албанія слідом за Європейським Союзом ще <b><a href="https://dt.ua/POLITICS/ukrayina-i-sche-tri-derzhavi-slidom-za-yes-prodovzhili-sankciyi-proti-rosiyi-328483_.html">на півроку продовжили санкції</a> </b>проти російських громадян і компаній та членів окупаційних адміністрацій ОРДЛО.</p>
      <p>Обмежувальні заходи стосуються 170 фізичних і 44 юридичних осіб.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>