<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/stolitsa/prisda-izkhvrlya-toma-belev-ot-stolichniya-obshchinski-svet_news707590.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-05T21:45:00+00:00"/>
    <meta property="og:title" content="Присъда изхвърля Тома Белев от Столичния общински съвет"/>
    <meta property="og:description" content="„Екологът“ е с повдигнато обвинение за антисемитизъм"/>
  </head>
  <body>
    <article>
      <h1>Присъда изхвърля Тома Белев от Столичния общински съвет</h1>
      <h2>„Екологът“ е с повдигнато обвинение за антисемитизъм</h2>
      <address>
        <time datetime="2019-11-05T21:45:00+00:00">05 Nov 2019, 21:45</time>
      </address>
      <p>https://blitz.bg/obshtestvo/stolitsa/prisda-izkhvrlya-toma-belev-ot-stolichniya-obshchinski-svet_news707590.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572980914-gkhfd.jpg"/>
      </figure>
      <p><b>Тома Белев със сигурност ще бъде осъден за антисемитизъм и това ще го задължи да напусне Столичния общински съвет (СОС), категорични бяха юристи, цитирани от „<a href="https://trud.bg/%d0%bf%d1%80%d0%b8%d1%81%d1%8a%d0%b4%d0%b0-%d0%b8%d0%b7%d1%85%d0%b2%d1%8a%d1%80%d0%bb%d1%8f-%d1%82%d0%be%d0%bc%d0%b0-%d0%b1%d0%b5%d0%bb%d0%b5%d0%b2-%d0%be%d1%82-%d1%81%d1%82%d0%be%d0%bb%d0%b8%d1%87/">Труд</a>“.</b><br/><br/>Повод за коментара им е повдигнатото обвинение срещу „еколога“, влязъл в местния парламент на София от листата на „Демократична България“. Причината за действията на държавното обвинение стана публикация на Белев във фейсбук, която гласи – „най-евтино са пътували евреите в конските вагони – напълно безплатно“.<br/><br/>Белев е с обвинение по член 162 от Наказателния кодекс, където пише: „Който чрез слово, печат или други средства за масова информация, чрез електронни информационни системи или по друг начин проповядва или подбужда към дискриминация, насилие или омраза, основани на раса, народност или етническа принадлежност, се наказва с лишаване от свобода от една до четири години и с глоба от пет хиляди до десет хиляди лева, както и с обществено порицание“.<br/>Експертите по право, обясниха, че според чл. 30 от Закона за местното самоуправление и местната администрация, общински съветник с влязла в сила присъда „лишаване от свобода“ за умишлено престъпление от общ характер, е длъжен да подаде оставка.<br/><br/>Юристите посочиха, че няма съмнение в умисъла на Белев, който в продължение на няколко дни отказваше да се извини, въпреки общественото възмущение, предизвикано от коментара му.<br/><br/>Експертите дадоха за пример 15-месечната условна присъда за шофиране в нетрезво състояние срещу бившия директор на Българската национална телевизия Константин Каменаров. С произнасянето на съда Каменаров вече не покриваше изискванията за заеманата длъжност, които са записани в Закона за радиото и телевизията (ЗРТ) и подаде оставка. Юристите казаха, че текстът в Закона за местната администрация, който задава критериите за общински съветници, е идентичен с този в ЗРТ.<br/><br/>В същото време политически анализатори заявиха, че антисемитския пост на Белев се е отразил негативно на резултата на „Демократична България“ на местния вот, а „екологът“ е събрал едва 1100 преференциални гласа.</p>
    </article>
  </body>
</html>