<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/delhi-police-strike-ends"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-05T21:42:00+00:00"/>
    <meta property="og:title" content="ഡ​ല്‍​ഹിയില്‍ പോ​ലീ​സ് സ​മ​രം അ​വ​സാ​നി​ച്ചു; പരിക്കേറ്റ ഉദ്യോഗസ്ഥര്‍ക്ക് 25,000 രൂപ നഷ്ടപരിഹാരം"/>
    <meta property="og:description" content="ന്യൂഡല്‍ഹി: അ​ഭി​ഭാ​ഷ​ക​ര്‍​ക്കെ​തിരെ ഡല്‍ഹിയിലെ പോലീസുകാര്‍ ചൊവ്വാഴ്ച രാവിലെ തുടങ്ങിയ സമരം 11 മണിക്കൂറിനുശേഷം രാത്രിയോടെ അവസാനിപ്പിച്ചു. പോ​ലീ​സ് നേ​തൃ​ത്വം ന​ല്‍​കി​യ ഉ​റ​പ്പു​ക​ളു​ടെ അ​ടി​സ്ഥാ​ന​ത്തി​ലാ​ണ് സ​മ​രം അ​വ​സാ​നി​പ്പി​ക്കാ​നു​ള്ള തീ​രു​മാ​നം. അഭിഭാഷകരുടെ അക്രമണത്തില്‍ പരിക്കേറ്റ ഉദ്യോഗസ്ഥര്‍ക്ക് 25,000..."/>
  </head>
  <body>
    <article>
      <h1>ഡ​ല്‍​ഹിയില്‍ പോ​ലീ​സ് സ​മ​രം അ​വ​സാ​നി​ച്ചു; പരിക്കേറ്റ ഉദ്യോഗസ്ഥര്‍ക്ക് 25,000 രൂപ നഷ്ടപരിഹാരം</h1>
      <address><time datetime="2019-11-05T21:42:00+00:00">05 Nov 2019, 21:42</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ന്യൂഡല്‍ഹി: അ​ഭി​ഭാ​ഷ​ക​ര്‍​ക്കെ​തിരെ ഡല്‍ഹിയിലെ പോലീസുകാര്‍ ചൊവ്വാഴ്ച രാവിലെ തുടങ്ങിയ സമരം 11 മണിക്കൂറിനുശേഷം രാത്രിയോടെ അവസാനിപ്പിച്ചു. പോ​ലീ​സ് നേ​തൃ​ത്വം ന​ല്‍​കി​യ ഉ​റ​പ്പു​ക​ളു​ടെ അ​ടി​സ്ഥാ​ന​ത്തി​ലാ​ണ് സ​മ​രം അ​വ​സാ​നി​പ്പി​ക്കാ​നു​ള്ള തീ​രു​മാ​നം. അഭിഭാഷകരുടെ അക്രമണത്തില്‍ പരിക്കേറ്റ ഉദ്യോഗസ്ഥര്‍ക്ക് 25,000 രൂപ നഷ്ടപരിഹാരം നല്‍കാമെന്നും ആവശ്യമായ നടപടികള്‍ സ്വീകരിക്കണമെന്നും ലെഫ്റ്റനന്റ് ഗവര്‍ണര്‍ അനില്‍ ബൈജാല്‍ ഉറപ്പ് നല്‍കി. തുടര്‍ന്ന് ഉന്നത പോലീസ് ഉദ്യോഗസ്‌ഥര്‍ ഇടപെട്ട് പ്രതിഷേധക്കാരെ പിരിച്ചുവിടുകയായിരുന്നു.</p>
      <p>പോ​ലീ​സു​കാ​രു​ടെ സ​സ്പെ​ന്‍​ഷ​നും സ്ഥ​ലം​മാ​റ്റ​വും റ​ദ്ദാ​ക്കു​ക, പോ​ലീ​സു​കാ​രെ ആ​ക്ര​മി​ച്ച അ​ഭി​ഭാ​ഷ​ക​രെ അ​റ​സ്റ്റ് ചെ​യ്യു​ക, പ​രി​ക്കേ​റ്റ പോ​ലീ​സു​കാ​ര്‍​ക്ക് ന​ഷ്ട​പ​രി​ഹാ​രം ന​ല്‍​കു​ക, അ​ഭി​ഭാ​ഷ​ക​രെ അ​റ​സ്റ്റ് ചെ​യ്യ​രു​തെ​ന്ന കോ​ട​തി ഉ​ത്ത​ര​വ് പി​ന്‍​വ​ലി​ക്കു​ക, അ​ക്ര​മി​ക​ളാ​യ അ​ഭി​ഭാ​ഷ​ക​രു​ടെ ലൈ​സ​ന്‍​സ് റ​ദ്ദാ​ക്കു​ക തു​ട​ങ്ങി​യ ആ​വ​ശ്യ​ങ്ങ​ളു​ന്ന​യി​ച്ചാ​യി​രു​ന്നു പോ​ലീ​സു​കാ​ര്‍ സ​മ​രം ചെ​യ്ത​ത്. പ്ര​തി​ഷേ​ധ​ത്തി​ന് പി​ന്തു​ണ പ്ര​ഖ്യാ​പി​ച്ച്‌ ത​മി​ഴ്നാ​ട്, ക​ര്‍​ണാ​ട​ക, ബി​ഹാ​ര്‍, ഹ​രി​യാ​ന, ഹി​മാ​ച​ല്‍ പൊ​ലീ​സ് സം​ഘ​ട​ന​ക​ളും കേ​ര​ള, ത​മി​ഴ്നാ​ട് ഐ​പി​എ​സ് അ​സോ​സി​യേ​ഷ​നു​ക​ളും രം​ഗ​ത്തു​വ​ന്നി​രു​ന്നു.</p>
      <p>യൂണിഫോമിനൊപ്പം കറുത്ത റിബണുകളും പ്ലക്കാര്‍ഡുകളും പിടിച്ചായിരുന്നു പൊലീസ് പ്രതിഷേധം. പ്രതിഷേധം ശക്തിയായതോടെ ദില്ലി ഹൈക്കോടതി ബാര്‍ അസോസിയേഷന് നോട്ടീസ് അയച്ചു. കേന്ദ്ര സര്‍ക്കാര്‍ ലെഫ്റ്റനന്റ് ഗവര്‍ണര്‍ അനില്‍ ബൈജാലിനോട് വിഷയത്തില്‍ ഇടപെടാന്‍ നിര്‍ദേശം നല്‍കി.</p>
      <p>തുടര്‍ന്ന് അനില്‍ ബൈജാല്‍ പരിക്കേറ്റ പോലീസുകാര്‍ക്ക് 25,000 രൂപ നഷ്ടപരിഹാരം നല്‍കാമെന്നും, ആവശ്യമായ നടപടികള്‍ സ്വീകരിക്കുമെന്നും ഉറപ്പ് നല്‍കി.ഇതോടെയാണ് ഉന്നതപോലീസ് ഉദ്യോഗസ്ഥര്‍ ഇടപെട്ട് പ്രതിഷേധക്കാരെ പിരിച്ചുവിട്ടത്. <br/> </p>
    </article>
  </body>
</html>