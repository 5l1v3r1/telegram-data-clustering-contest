<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/5/7231105/"/>
    <meta property="og:site_name" content="Українська правда"/>
    <meta property="article:published_time" content="2019-11-05T21:17:24+00:00"/>
    <meta property="og:title" content="Суд відмовився зняти арешт із танкера &quot;Мрія&quot;"/>
    <meta property="og:description" content="Херсонський міський суд відмовив у знятті арешту з танкера MRIYA власнику “ТОВ Тефін”, який фігурує у виробництві про порушення порядку в’їзду та виїзду в Крим."/>
  </head>
  <body>
    <article>
      <h1>Суд відмовився зняти арешт із танкера "Мрія"</h1>
      <address>
        <time datetime="2019-11-05T21:17:24+00:00">05 Nov 2019, 21:17</time>
      </address>
      <p>Херсонський міський суд відмовив у знятті арешту з танкера MRIYA власнику "ТОВ Тефін", який фігурує у виробництві про порушення порядку в'їзду та виїзду в Крим.</p>
      <p><b>Джерело:</b> <a href="https://t.me/prokark/431">прокуратура АР Крим</a> в Telegram</p>
      <p><b>Деталі:</b> Херсонський міський суд відмовив у задоволенні клопотання про зняття арешту з судна "VILGA" (зараз MRIYA) 5 листопада.</p>
      <p><b>Що було раніше:</b> Місяць тому Херсонський міський суд задовольнив клопотання правоохоронних органів автономії про передачу судна Національному агентству з питань виявлення, розшуку та управління активами, отриманими від корупційних та інших злочинів (АРМА).</p>
      <p>
        <b>Передісторія:</b>
      </p>
      <ul>
        <li>За даними прокуратури, у червні 2015 танкер "Мрія", тоді – під назвою "Вілга", постачав пальне для підрозділів Чорноморського флоту РФ в окупованому Севастополі.</li>
        <li>10 серпня судно обшукали в ході кримінального провадження за фактом порушення порядку в'їзду / виїзду на тимчасово окуповану територію.</li>
        <li>19 серпня прокуратура повідомила, що <a href="https://t.me/prokark/376?fbclid=IwAR3Bk_oAqB3vMR1UDGh6dAYzS4vdPyVcH3qnZ82xouYEeWuCtUTPb7sH7ts">суд арештував танкер "Мрію"</a>. Також було скасоване попереднє рішення суду, який відмовив у арешті.</li>
        <li>22 серпня власник танкера ТОВ "Тефін" <a href="https://www.epravda.com.ua/news/2019/08/22/650874/">звернувся до президента</a> Володимира Зеленського та голови СБУ Івана Баканова із закликом "припинити незаконні дії підлеглих, які захопили танкер".</li>
        <li>У компанії наполягають, що 10 серпня співробітники СБУ заблокували судно без законних підстав, коли танкер намагався здійснити вивантаження палива на <a href="https://www.epravda.com.ua/news/2019/08/12/650521/">Херсонській нафтоперевалці.</a></li>
      </ul>
      <p><b>Читайте також:</b> <i><a href="https://www.epravda.com.ua/publications/2019/08/14/650571/"><b>Коломойський повертається: як "Приват" розбирається з конкурентами на паливному ринку</b></a></i></p>
      <footer>Українська правда</footer>
    </article>
  </body>
</html>