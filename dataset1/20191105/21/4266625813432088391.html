<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/medvedchuk_skandaly_u_sluzi_narodu__tse_vidvolikannya_uvagy_vid_realnyh_1684423"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T21:25:00+00:00"/>
    <meta property="og:title" content="Медведчук: Скандали у «Слузі народу» – це відволікання уваги від реальних проблем"/>
    <meta property="og:description" content="Останні скандали у Верховній Раді, зокрема із представниками «Слуги народу», справді можуть відволікати суспільство від набагато важливіших питань. Адже такі гучні історії сприймаються громадянами з особливою зацікавленістю."/>
  </head>
  <body>
    <article>
      <h1>Медведчук: Скандали у «Слузі народу» – це відволікання уваги від реальних проблем</h1>
      <address>
        <time datetime="2019-11-05T21:25:00+00:00">05 Nov 2019, 21:25</time>
      </address>
      <p>
        <b>Останні скандали у Верховній Раді, зокрема із представниками «Слуги народу», справді можуть відволікати суспільство від набагато важливіших питань. Адже такі гучні історії сприймаються громадянами з особливою зацікавленістю.</b>
      </p>
      <p>Таку думку в ефірі проєкту <a href="https://zik.ua/tv/project/%D1%81hudova_chetvirka/">«Чудова четвірка»</a> на <a href="https://zik.ua/">ZIK</a> висловив Голова політради партії «Опозиційна платформа – За життя», народний депутат України Віктор Медведчук.</p>
      <p>Він погодився із думкою, що останні скандали в «Слузі народу» справді можуть бути певним відволіканням уваги українців від глобальних тем у сторону чогось більш побутового.</p>
      <p>«Це відволікання уваги є можливим, це може бути», – зазначив Медведчук.</p>
      <figure>
        <iframe src="https://www.youtube.com/embed/EQ9Et003FmA" width="640" height="360" data-service="Youtube" scrolling="no"/>
      </figure>
      <p>Він переконаний: секс-скандал із представником «Слуги народу» Богданом Яременком, як і скандал навколо дорогого, начебто орендованого, будинку ще одного представника президентської фракції Олександра Ткаченка, лише відволікають увагу від головного.</p>
      <p>«Просто це все є наявним, тим, що сприймається громадянами з особливою зацікавленістю, коли ці факти обговорюються, або щодо них йде дискусія. Та хочу звернути серйозну увагу на те, що відбулось минулого тижня у парламенті. Це один із законопроєктів, який був винесений нашою «Опозиційною платформою – За життя» і не був проголосований – щодо формування ціни вартості газу для населення», – підкреслив Віктор Медведчук.</p>
      <p>Нагадаємо, раніше Віктор Медведчук заявив, що через секс-скандал народний депутат від «Слуги народу» Богдан Яременко <a href="https://zik.ua/news/2019/10/31/viktor_medvedchuk_cherez_seksskandal_yaremenko_maie_sklasty_mandat_1680975">має скласти мандат</a>.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/05/medvedchuk_my_zaproponuvaly_realni_shlyahy_zrostannya_vvp_do_665_1684379"/>
        <a href="https://zik.ua/news/2019/10/25/viktor_medvedchuk_perevirky_nardepiv_na_poligrafi__tse_bilshe_shou_anizh_1676605"/>
        <a href="https://zik.ua/news/2019/11/05/anna_skorohod_u_programi_hard_z_vlashchenko_v_efiri_telekanalu_zik__1684207"/>
        <a href="https://zik.ua/news/2019/11/05/u_zhytomyri_sud_tymchasovo_zakryv_hutrovu_fermu_u_seli_singury_1684467"/>
      </related>
    </article>
  </body>
</html>