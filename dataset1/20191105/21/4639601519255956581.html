<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/05/vimatv/ant-karakousis-sto-one-channel-i-diaxeirisi-tou-prosfygikou-epitassei-symfonia-me-tin-tourkia/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-05T21:04:45+00:00"/>
    <meta property="og:title" content="Αντ. Καρακούσης στο One Channel: Η διαχείριση του προσφυγικού επιτάσσει συμφωνία με την Τουρκία"/>
    <meta property="og:description" content="Για το προσφυγικό-μεταναστευτικό και τις αντιδράσεις που προκαλεί μίλησε στο κεντρικό δελτίο ειδήσεων του One Channel, o Διευθυντής στην εφημερίδα «Το Βήμα», Αντώνης Καρακούσης."/>
  </head>
  <body>
    <article>
      <h1>Αντ. Καρακούσης στο One Channel: Η διαχείριση του προσφυγικού επιτάσσει συμφωνία με την Τουρκία</h1>
      <h2>Για το προσφυγικό-μεταναστευτικό και τις αντιδράσεις που προκαλεί μίλησε στο κεντρικό δελτίο ειδήσεων του One Channel, o Διευθυντής στην εφημερίδα «Το Βήμα», Αντώνης Καρακούσης.</h2>
      <address><time datetime="2019-11-05T21:04:45+00:00">05 Nov 2019, 21:04</time> by <a rel="author">ΤοΒΗΜΑ Team</a></address>
      <p>Για τις συζητήσεις που γίνονται στο δημόσιο διάλογο με αφορμή το προσφυγικό-μεταναστευτικό αλλά και για τον ορθό τρόπο αντιμετώπισης του προβλήματος, μιλά στο κεντρικό δελτίο ειδήσεων του One Channel, o Διευθυντής στην εφημερίδα «Το Βήμα», Αντώνης Καρακούσης.</p>
      <p>Σχετικά με φαινόμενα ακροδεξιών ομάδων που προκαλούν τους πρόσφυγες και διοργανώνουν συγκεντρώσεις όπως μπάρμπεκιου έξω από δομές φιλοξενίας, ο δημοσιογράφος, σημειώνει πως «πρόκειται για προκλήσεις. Υπάρχει αφορμή για ορισμένους να ‘’ζεστάνουν’’ τα στοιχεία του εθνικισμού και του νέοσυντηρητισμού. Αυτά που ηττήθηκαν στις εκλογές της 7ης Ιουλίου. Που ηττήθηκαν παταγωδώς. Η αντιμετώπιση αυτών είναι ένα ζήτημα. Κάποιοι με αφορμή το προσφυγικό ψάχνουν να βρουν τρόπο να ξαναέρθουν στο προσκήνιο, με άλλη λεοντή και συγκεκαλλυμένα πρόσωπα»</p>
      <p>
        <a href="https://www.in.gr/2019/11/06/politics/tsiaras-anoixto-endexomeno-genikeysis-se-olo-ton-idiotiko-tomea-tis-arsis-tis-aytepaggeltis-dioksis/">Διαβάστε ακόμη: Τσιάρας - Ανοιχτό το ενδεχόμενο γενίκευσης σε όλο τον ιδιωτικό τομέα της άρσης της αυτεπάγγελτης δίωξης</a>
      </p>
      <p>Όπως είπε «…η Τουρκία, χρησιμοποιεί ένα διεθνές πρόβλημα, για να ασκήσει πιέσει είτε στην Ευρώπη είτε στις ΗΠΑ, για άλλες επιδιώξεις. Πρέπει να βρεθεί και να υπάρξει συμφωνία με την γειτονική χώρα. Σε αυτή να μετέχει και η Ευρώπη. Αλλιώς η μετακίνηση προσφύγων από τα νησιά στην ενδοχώρα, και την ίδια ώρα να συμπληρώνονται με νέες ροές, είναι αδιέξοδο. Επείγει να βρεθεί ένας τρόπος αντιμετώπισης του ζητήματος» τονίζει ο δημοσιογράφος.</p>
      <figure>
        <iframe src="https://www.youtube.com/embed/sR5EJdlX_i8" width="640" height="360" data-service="Youtube" scrolling="no"/>
      </figure>
      <p>
        <b>Πηγή: <a href="https://www.onetv.gr/politiki/ant-karakousis-sto-one-channel-i-diaxeirisi-tou-prosfygikou-epitassei-symfonia-me-tin-tourkia/">onetv.gr</a></b>
      </p>
      <p>
        <a href="https://www.tovima.gr/2019/11/06/culture/spoudaia-ekdilosi-tis-alter-ego-sta-giannena-gia-tis-megales-sxoles-ton-ioanninon-kai-ton-ipeirotiko-eyergetismo/">Σπουδαία εκδήλωση της Alter Ego στα Γιάννενα για τις «Μεγάλες Σχολές των Ιωαννίνων και τον Ηπειρώτικο Ευεργετισμό»</a>
      </p>
    </article>
  </body>
</html>