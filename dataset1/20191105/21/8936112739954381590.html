<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/liverpool-aston-villa-17-grudnia-dzien-pozniej-klubowe-mistrzostwa-swiata-bol-glowy-dla-juergena-kloppa,983174.html"/>
    <meta property="og:site_name" content="TVN24"/>
    <meta property="article:published_time" content="2019-11-05T21:39:00+00:00"/>
    <meta property="og:title" content="Dwa mecze w ciągu doby, na dwóch kontynentach. Ból głowy menedżera Liverpoolu"/>
    <meta property="og:description" content="Zaczyna się bardzo pracowity czas dla piłkarzy Liverpoolu. 17 grudnia The Reds zagrają w ćwierćfinale Pucharu Ligi z Aston Villą, a już dzień później zaplanowany mają w Katarze pierwszy mecz Klubow..."/>
  </head>
  <body>
    <article>
      <h1>Dwa mecze w ciągu doby, na dwóch kontynentach. Ból głowy menedżera Liverpoolu</h1>
      <address>
        <time datetime="2019-11-05T21:39:00+00:00">05 Nov 2019, 21:39</time>
      </address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/3d81fdc1-e840-4c82-ba08-c840278d2dc1.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/b80bd28b-1720-44aa-977c-a456923e2631-480p.mp4"/>
          <figcaption>Liverpool haruje przed wyprawą do Genk w Lidze Mistrzów</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/665a08ed-7751-4c3b-96da-d4d9a3b01100-480p.mp4"/>
          <figcaption>Chelsea - Liverpool w Premier League</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/955d2327-c084-4873-8839-073b0b9c068a-480p.mp4"/>
          <figcaption>Manchester United mierzył się z Liverpoolem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/618044ca-8796-48f2-9bcb-af37d13858b1-480p.mp4"/>
          <figcaption>Liverpool - Tottenham</figcaption>
        </figure>
        <figcaption>Liverpool haruje przed wyprawą do Genk w Lidze Mistrzów Foto: Getty Images | Video: Eurosport</figcaption>
      </slideshow>
      <h3>Zaczyna się bardzo pracowity czas dla piłkarzy Liverpoolu. 17 grudnia The Reds zagrają w ćwierćfinale Pucharu Ligi z Aston Villą, a już dzień później zaplanowany mają w Katarze pierwszy mecz Klubowych Mistrzostw Świata. Wicemistrzowie Anglii wystawią na te spotkania dwie odrębne kadry. Jeszcze kilka dni temu menedżer Liverpoolu Juergen Klopp groził wycofaniem się z rozgrywek o Puchar Ligi.</h3>
      <related>
        <a href="https://eurosport.tvn24.pl/pilka-nozna,105/juergen-klopp-grozi-bojkotem-rozgrywek-nie-znajdzie-sie-odpowiedni-termin-nie-zagramy,981918.html"/>
      </related>
      <p>- Wiem, że wielu ludzi w Premier League i Championship trzymało kciuki za Arsenal. Przepraszam, że to my awansowaliśmy - żartował Klopp po spotkaniu 1/8 finału Carabao Cup.</p>
      <p>Wicemistrzowie Anglii wyeliminowali Kanonierów i zameldowali się w ćwierćfinale rozgrywek. Od razu powstał problem - brak dogodnych terminów do rozegrania meczu o półfinał z Aston Villą.</p>
      <p>Ćwierćfinałowe spotkanie Pucharu Ligi z The Villans zaplanowano na 17 grudnia. To bardzo niewygodny termin dla klubu z Anfield, bo następnego dnia piłkarzy Kloppa czeka rywalizacja w Klubowych Mistrzostwach Świata w Katarze.</p>
      <p>Od 5 listopada do 2 stycznia (czyli w 58 dni) rozegrają w sumie 15 meczów.</p>
      <p>- Jeśli nie znajdzie się dla nas odpowiedni termin, inny niż trzecia nad ranem w Boże Narodzenie, to nie zagramy w ćwierćfinale. Rywal, ktokolwiek nim będzie, po prostu awansuje albo zmierzy się z Arsenalem - groził Klopp po zwycięstwie z Kanonierami.</p>
      <p>Dziennikarze "The Telegraph" jako pierwsi poinformowali, że zwycięzcy Ligi Mistrzów wystawią dwa różne zespoły. Jeden w Anglii, drugi w Katarze. Teraz klub potwierdził te informacje.</p>
      <h3>33 lata temu...</h3>
      <p>Niezależnie od logistycznych i personalnych rozwiązań wszystko wskazuje na to, że Liverpool rozegra dwa mecze w dwa kolejne dni. Ostatni raz taka sytuacja zdarzyła się w grudniu 1986 r. W Boxing Day (26 grudnia) zespół prowadzony przez Kenny'ego Dalglisha przegrał z Manchesterem United 0:1, by kilkanaście godzin później pokonać 1:0 Sheffield Wednesday.</p>
      <p>Autor: MSk\kwoj / Źródło: Eurosport</p>
    </article>
  </body>
</html>