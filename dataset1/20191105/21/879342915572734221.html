<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/05/novyna/polityka/zelenskyj-zaproponuvav-stvoryty-vijskovu-policziyu"/>
    <meta property="og:site_name" content="Слово і Діло"/>
    <meta property="article:published_time" content="2019-11-05T21:10:01+00:00"/>
    <meta property="og:title" content="Зеленський запропонував створити військову поліцію"/>
    <meta property="og:description" content="Президент України Володимир Зеленський заявив, що в Україні необхідно створити військову поліцію."/>
  </head>
  <body>
    <article>
      <h1>Зеленський запропонував створити військову поліцію</h1>
      <address>
        <time datetime="2019-11-05T21:10:01+00:00">05 Nov 2019, 21:10</time>
      </address>
      <p>
        <b>Президент України <a href="https://www.slovoidilo.ua/persony/zelenskyi-volodymyr-oleksandrovych">Володимир Зеленський</a> заявив, що в Україні необхідно створити військову поліцію. Також потрібно до кінця 2019 року розробити концепцію об'єднаного реєстру ветеранів.</b>
      </p>
      <p>Про це він сказав на зустрічі з керівництвом Верховної ради у вівторок, 5 листопада, пише пресслужба ОПУ.</p>
      <p>Під час зустрічі президент поставив низку завдань в сфері оборони і безпеки України. Зокрема, міністр оборони <a href="https://www.slovoidilo.ua/persony/zahorodniuk-andrii-pavlovych">Андрій Загороднюк</a> до 31 грудня має запровадити нову об'єднану систему керівництва і управління силами оборони, яка відповідатиме стандартам НАТО. Крім того, у структурі Міноборони має бути створений сучасний ефективний правоохоронний орган - Військова поліція. Також президент вважає за необхідне, щоб до кінця року Міністерство у справах ветеранів, тимчасово окупованих територій і внутрішньо переміщених осіб розробило концепцію об'єднаного реєстру ветеранів та проект технічного завдання платформи Е-ветеран. Крім того, Зеленський поставив завдання міністру внутрішніх справ <a href="https://www.slovoidilo.ua/persony/avakov-arsen-borysovych">Арсену Авакову</a> до кінця року удосконалити процедури видачі посвідчень водія, а також спростити процедури акредитації закладів, що здійснюють підготовку та підвищення кваліфікації водіїв.</p>
      <p>Раніше <a href="https://www.slovoidilo.ua/2019/10/21/novyna/bezpeka/zahorodnyuk-rozpoviv-pro-novu-koncepcziyu-terytorialnoyi-oborony">Загороднюк розповів про нову концепцію територіальної оборони</a>.</p>
      <p>Також нагадаємо, <a href="https://www.slovoidilo.ua/2019/09/16/novyna/bezpeka/holovy-minoborony-henshtabu-vidvidaly-zonu-oos">голови Міноборони і Генштабу відвідали зону ООС</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/31/novyna/finansy/nabuv-chynnosti-zakon-pro-materialnu-vidpovidalnist-vijskovyx"/>
        <a href="https://www.slovoidilo.ua/2019/10/26/novyna/bezpeka/zelenskyj-vidvidav-vijskovyx-zolotomu-video"/>
        <a href="https://www.slovoidilo.ua/2019/10/23/novyna/polityka/nato-zaklykaye-krayiny-alyansu-rozshyryty-vijskovu-dopomohu-ukrayini"/>
        <a href="https://www.slovoidilo.ua/2019/11/05/novyna/polityka/zelenskyj-predostavyl-hosudarstvennye-nahrady-voennym"/>
      </related>
    </article>
  </body>
</html>