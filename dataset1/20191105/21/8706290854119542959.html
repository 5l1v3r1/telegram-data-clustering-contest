<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/682530/charakopoulos-pros-tsiara-afstiropoiisi-ton-poinon-gia-paiderasti"/>
    <meta property="og:site_name" content="enikos.gr"/>
    <meta property="article:published_time" content="2019-11-05T21:35:00+00:00"/>
    <meta property="og:title" content="Χαρακόπουλος προς Τσιάρα: Αυστηροποίηση των ποινών για παιδεραστία"/>
    <meta property="og:description" content="Την αυστηροποίηση του θεσμικού πλαισίου για την παιδεραστία ζήτησε ο βουλευτή Λαρίσης της Νέας Δημοκρατίας Μάξιμος Χαρακόπουλος..."/>
  </head>
  <body>
    <article>
      <h1>Χαρακόπουλος προς Τσιάρα: Αυστηροποίηση των ποινών για παιδεραστία</h1>
      <address>
        <time datetime="2019-11-05T21:35:00+00:00">05 Nov 2019, 21:35</time>
      </address>
      <p>Την αυστηροποίηση του θεσμικού πλαισίου για την παιδεραστία ζήτησε <a href="http://www.enikos.gr/politics/678187/charakopoulos-apo-tin-kypro-i-tourkia-echei-metatrapei-se-diethni">ο βουλευτή Λαρίσης της Νέας Δημοκρατίας Μάξιμος Χαρακόπουλος </a>κατά τη διάρκεια της συζήτησης του νομοσχεδίου του υπουργείου Δικαιοσύνης «Τροποποιήσεις Ποινικού Κώδικα, Κώδικα Ποινικής Δικονομίας και συναφείς διατάξεις» στη Διαρκή Επιτροπή Δημόσιας Διοίκησης, Δημόσιας Τάξης και Δικαιοσύνης της Βουλής, στην οποία προεδρεύει.</p>
      <p>Αναφερόμενος εισαγωγικά στο σχέδιο νόμου επισήμανε ότι «ουσιαστικά μιλούμε για ένα ζήτημα που απασχόλησε τον πολιτικό διάλογο στην προεκλογική περίοδο, καθώς παραμονές εκλογών είχαν έρθει οι τροποποιήσεις στους Κώδικες από την προηγούμενη Κυβέρνηση».</p>
      <p>Ο Θεσσαλός πολιτικός απευθυνόμενος στον παριστάμενο υπουργό Δικαιοσύνης κ. Κώστα Τσιάρα για το ζήτημα της παιδεραστίας είπε χαρακτηριστικά: «πριν σας δώσω τον λόγο θα ήθελα να διατυπώσω μια έκκληση. Να αυστηριοποιηθούν οι διατάξεις που αφορούν τη παιδεραστία. Η ελληνική κοινή γνώμη συνταράσσεται αυτές τις μέρες από την είδηση που είδε το φως της δημοσιότητας για ιερέα στη Μάνη που φέρεται να βίασε ένα 12χρονο παιδί. Για τέτοια ειδεχθή εγκλήματα πιστεύω ότι θα πρέπει να είναι παραδειγματική η τιμωρία».</p>
      <p>Θετική απάντηση Τσιάρα</p>
      <p>Απαντώντας ο αρμόδιος υπουργός είπε μεταξύ άλλων ότι «θέλω να είμαι ειλικρινής απέναντί σας. Και αυτό που θέσατε εσείς, κ. Πρόεδρε, κ. Χαρακόπουλε, είναι ένα ζήτημα το οποίο το βλέπουμε και προσπαθούμε να διαμορφώσουμε. Σε έναν ποινικό κώδικα πρέπει κανείς να δει, ότι περιγράφει αδρές αρχές της ποινικής δικονομίας και του δικαιικού μας συστήματος. Δεν μπορεί να εντάξει κανείς όλα τα επιμέρους ζητήματα. Ωστόσο, υπάρχουν κάποια θέματα από αυτά τα οποία αναφέρατε, τα οποία, σας λέω, εκ των προτέρων, ότι τα βλέπουμε θετικά και ελπίζω να καταλήξουμε κάπου. Το θέμα αυτό της παιδεραστίας στο οποίο αναφερθήκατε, είναι ένα ζήτημα το οποίο πρέπει να το δει κανείς με ενδιαφέρον, σε ό,τι αφορά την ενδεχομένως επιβολή ακόμα μεγαλύτερης ποινής».</p>
      <p>Από την πλευρά του ο Πρόεδρος της Επιτροπής σημείωσε «εγώ, κρατώ ως θετικό, κ. Υπουργέ, τη διαβεβαίωση, ότι και για τα ζητήματα της παιδεραστίας και για τα ζητήματα της διακίνησης μεταναστών, θα υπάρχει, από μέρους σας, μια ξεκάθαρη τοποθέτηση στις επόμενες συνεδριάσεις».</p>
      <related>
        <h4>σχετικά άρθρα</h4>
        <a href="http://www.enikos.gr/politics/682449/tsiaras-i-rythmisi-dinei-ti-dynatotita-na-diacheiristoun-oi-trape%0A%20%20%20%20%0A"/>
        <a href="http://www.enikos.gr/politics/682389/tsiaras-afstiriopoiisi-ton-poinon-kai-enarmonisi-tou-neou-poiniko%0A%20%20%20%20%0A"/>
        <a href="http://www.enikos.gr/politics/681393/tsiaras-ston-realfm-978-o-syriza-kai-o-k-tsipras-prospathoun-me-t%0A%20%20%20%20%0A"/>
        <a href="http://www.enikos.gr/politics/678187/charakopoulos-apo-tin-kypro-i-tourkia-echei-metatrapei-se-diethni%0A%20%20%20%20%0A"/>
        <a href="http://www.enikos.gr/politics/682508/pavlopoulos-ellada-kai-armenia-symporevontai-se-koinous-agones-gi%0A%20%20%20%20%0A"/>
        <a href="http://www.enikos.gr/politics/682477/synentefxi-dendia-sto-praktoreio-ria-novosti-ti-eipe-gia-tis-elli%0A%20%20%20%20%0A"/>
        <a href="http://www.enikos.gr/politics/682483/minymata-pavlopoulou-stin-agkyra-pros-to-symferon-sas-i-gennaia-e%0A%20%20%20%20%0A"/>
        <a href="http://www.enikos.gr/politics/682461/kavgas-sti-vouli-giannoulis-sadismos-kai-ktinodia-to-barmpekiou-m%0A%20%20%20%20%0A"/>
        <a href="http://www.enikos.gr/politics/682434/pavlopoulos-chairetizoume-to-gegonos-oti-i-diethnis-anagnorisi-ti%0A%20%20%20%20%0A"/>
      </related>
    </article>
  </body>
</html>