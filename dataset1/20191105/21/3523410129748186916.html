<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638410/%D8%AA%D8%AC%D9%85%D8%B9-%D8%B7%D8%B1%D9%81%D8%AF%D8%A7%D8%B1%D8%A7%D9%86-%D9%85%D9%88%D8%B1%D8%A7%D9%84%D8%B3-%D8%AF%D8%B1-%D9%BE%D8%A7%DB%8C%D8%AA%D8%AE%D8%AA-%D8%A8%D9%88%D9%84%DB%8C%D9%88%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T21:38:00+00:00"/>
    <meta property="og:title" content="تجمع طرفداران مورالس در پایتخت بولیوی"/>
    <meta property="og:description" content="بومیان سرخپوست بولیوی در حمایت از اوو مورالس، رئیس‌جمهور منتخب این کشور تظاهرات کردند."/>
  </head>
  <body>
    <article>
      <h1>
        <a href="https://www.bultannews.com/fa/news/638410/%D8%AA%D8%AC%D9%85%D8%B9-%D8%B7%D8%B1%D9%81%D8%AF%D8%A7%D8%B1%D8%A7%D9%86-%D9%85%D9%88%D8%B1%D8%A7%D9%84%D8%B3-%D8%AF%D8%B1-%D9%BE%D8%A7%DB%8C%D8%AA%D8%AE%D8%AA-%D8%A8%D9%88%D9%84%DB%8C%D9%88%DB%8C">تجمع طرفداران مورالس در پایتخت بولیوی</a>
      </h1>
      <h2>بومیان سرخپوست بولیوی در حمایت از اوو مورالس، رئیس‌جمهور منتخب این کشور تظاهرات کردند.</h2>
      <address><time datetime="2019-11-05T21:38:00+00:00">05 Nov 2019, 21:38</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از بخش تصویری خبرگزاری فرانسه، طرفداران اوو مورالس، رئیس جمهور بولیوی ​روز دوشنبه در حمایت از وی تظاهرات کردند.</p>
      <p>این خبرگزاری تصاویری از تظاهرات بومیان سرخپوست بولیوی را در حمایت از مورالس نشان داد. فلیکس اوریا، رئیس سرخپوستان گفت: «در صورت امکان ما تا آخر خواهیم رفت، ما ترسو نیستیم».</p>
      <p>وی افزود: «کاماچو (لوئیس فرناندو کاماچو از چهره‌های مخالف بولیوی) کسی نیست. او حق ندارد مهلت یک روزه، یک ساعته یا دو ساعته به برادر ما ,​رئیس جمهور ما, ​بدهد تا او را به کناره گیری وادارد، ما مردم هستیم، رای ما کجاست؟»</p>
      <p>آستبان یکی دیگر از روسای سرخپوستان گفت: «کاماچو هیچ قدرتی ندارد، ما هستیم که به او آخرین فرصت را می‌دهیم تا این کشور را,​ بولیوی را، ترک کند».</p>
      <p>کارلوس مسا، نامزد شکست خورده در انتخابات ریاست جمهوری بولیوی روز یکشنبه خواهان برگزاری انتخاباتی جدید به منظور خروج کشور از بحران فعلی شد که پس از انتخابات دوباره و بحث انگیز مورالس در انتخابات اواخر اکتبر به وجود آمده است.</p>
    </article>
  </body>
</html>