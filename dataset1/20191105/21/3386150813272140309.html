<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/mumbai/first-metro-run-mumbai-will-be-arriving-november-2020/"/>
    <meta property="og:site_name" content="Lokmat"/>
    <meta property="article:published_time" content="2019-11-05T21:12:39+00:00"/>
    <meta property="og:title" content="मुंबईच्या पोटातून धावणारी पहिली मेट्रो येणार नोव्हेंबर २०२० मध्ये"/>
    <meta property="og:description" content="एकूण ३१ गाड्या येणार : पुढील महिन्यापासून निर्मितीला सुरुवात"/>
  </head>
  <body>
    <article>
      <h1>मुंबईच्या पोटातून धावणारी पहिली मेट्रो येणार नोव्हेंबर २०२० मध्ये</h1>
      <h2>एकूण ३१ गाड्या येणार : पुढील महिन्यापासून निर्मितीला सुरुवात</h2>
      <address><time datetime="2019-11-05T21:12:39+00:00">05 Nov 2019, 21:12</time> by <a rel="author" href="https://www.lokmat.com/author/lokmat-news-network/" target="_blank">लोकमत न्यूज नेटवर्क</a></address>
      <p><a href="https://www.lokmat.com/topics/mumbai/">मुंबई</a> : कुलाबा वांद्रे-सीप्झ या <a href="https://www.lokmat.com/topics/metro/">मेट्रो</a>-३ मागिकेवर धावणाऱ्या <a href="https://www.lokmat.com/topics/metro/">मेट्रोच्या</a> डब्यांच्या निर्मितीला डिसेंबरच्या पहिल्या आठवड्यापासून सुरुवात करण्यात येणार असल्याची माहिती <a href="https://www.lokmat.com/topics/mumbai/">मुंबई</a> मेट्रो रेल कॉर्पोरेशन लिमिटेडद्वारे (एमएमआरसीएल) देण्यात आली आहे. या मार्गिकेसाठी आठ डब्यांच्या एकूण ३१ मेट्रो बनविण्यात येणार आहेत. यातील पहिली मेट्रो नोव्हेंबर, २०२० पर्यंत मुंबईमध्ये येणार असल्याचेही सांगण्यात आले.</p>
      <p>एमएमआरसीएलने हे काम ‘अ‍ॅलस्टॉम ट्रान्सपोर्ट इंडिया लिमिटेड’ या कंपनीला दिले आहे. मेट्रो-३ या संपूर्णत: भूमिगत मेट्रो मार्गिकेला ‘अ‍ॅक्वा लाइन’ असे संबोधले जाणार आहे. या डब्यांची रंगसंगती, तसेच डब्यांची आंतर-बाह्य संरचना नावाला साजेशी करण्यात येणार आहे.<br/>केंद्र शासनाच्या ‘मेक इन इंडिया’ या संकल्पनेप्रमाणे मेट्रो-३ मार्गिकेच्या सर्व गाड्यांची निर्मिती अ‍ॅलस्टॉम इंडिया यांच्या श्री सिटी, आंध्र प्रदेश येथील कारखान्यात होणार आहे. मेट्रो-३ चे डबे अद्ययावत असतील, तसेच विनाचालक कार्यन्वयनासाठी सक्षम असतील, असे एमएमआरसीने स्पष्ट केले आहे. मेट्रो-३ द्वारे प्रवाशांना आरामदायी, सुखकर, वेगवान प्रवास करणे शक्य होईल; कार्यान्वित झाल्यावर मेट्रो-३ मुंबईची नवीन जीवनवाहिनी ठरेल, असा विश्वास एमएमआरसीने व्यक्त केला आहे.<br/>एमएमआरसीएलने मेट्रो-३ मार्गिकेवर धावणाºया मेट्रोच्या डब्यांच्या प्रतिकृतीचे अनावरण आॅगस्टमध्ये मुख्यमंत्री देवेंद्र फडणवीस यांच्या हस्ते केले होते. आता प्रत्यक्षात मेट्रो सुरू होण्याची प्रतीक्षा आहे़<br/><br/>असा असेल मेट्रोचा रंग<br/>गतिमान आणि सतत जागते राहणारे शहर म्हणून ओळखल्या जाणाºया मुंबईची प्रेरणा घेऊन मेट्रो-३ मार्गिकेवर धावणाºया मेट्रोचे डबे डिझाइन केले आहेत. एमएमआरसीएलने टिष्ट्वटरद्वारे या मेट्रोचा फोटोही टिष्ट्वट केला<br/>आहे. मुंबईचा समुद्र आणि वाहत्या<br/>पाण्याचा ताजेपणा आणि वेगवान प्रवाह यापासून प्रेरणा घेऊन या डब्यांची<br/>रंगसंगती ठरविण्यात आली आहे. यामध्ये फिका हिरवा (अ‍ॅक्वा ग्रीन) आणि फिका पिवळा (बेज) या रंगांचा वापर करण्यात आला आहे़ त्यापैकी हिरवा रंग समुद्राच्या लाटांचा प्रवाहीपणा, ताजेपणा आणि<br/>वेग, तसेच पिवळा रंग हा आरामदायी प्रवासाचे प्रतीक आहे, असे एमएमआरसीएलने स्पष्ट केले आहे.<br/><br/>मेट्रो डब्यांची खास वैशिष्ट्ये<br/>च्प्रवाशांसाठी उद्घोषकांचा वापर.<br/>च्सुरक्षित आरामदायी प्रवासासाठी संपूर्णत: वातानुकूलित व आर्द्रता नियंत्रण यंत्रणा.<br/>च्प्रवाशांच्या मनोरंजनासाठी व जाहिरातींसाठी एलसीडीचा वापर.<br/>च्मार्गिकेचा डिजिटल नकाशा.<br/>च्अतिशय सुंदर बैठक व्यवस्थेसह उभे राहून प्रवास करणाऱ्यांसाठी खांबांची व्यवस्था.<br/>च्दिव्यांग प्रवाशांच्या सोईसाठी व्हीलचेअर ठेवण्यास स्वतंत्र व्यवस्था.<br/>च्सुखकर प्रवासाच्या अनुभूतीसाठी अद्ययावत एअर सस्पेन्शनचा वापर.<br/>च्प्रवाशांच्या सुरक्षिततेसाठी प्रत्येक डब्यात सीसीटीव्हीची सुविधा.<br/>च्आगीपासून संरक्षणासाठी प्रत्येक डब्यात अग्निशमन, धूर व अग्निशोधक यंत्रणा.<br/>च्आपत्कालीन परिस्थितीत प्रवासी व ट्रेन नियंत्रक यांच्यात संवाद साधण्यासाठी ध्वनी संवाद (व्हॉइस कम्युनिकेशन) यंत्रणा.<br/> </p>
    </article>
  </body>
</html>