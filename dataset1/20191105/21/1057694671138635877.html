<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2021473/o-poutin-theli-na-ftiaxi-tin-rosiki-wikipedia.html"/>
    <meta property="og:site_name" content="News.gr"/>
    <meta property="article:published_time" content="2019-11-05T21:50:03+00:00"/>
    <meta property="og:title" content="Ο Πούτιν θέλει να φτιάξει την ρωσική Wikipedia"/>
    <meta property="og:description" content="«Τουλάχιστον, θα πρόκειται για αξιόπιστες πληροφορίες, που θα παρουσιάζονται με σύγχρονο τρόπο» ανέφερε ο Ρώσος πρόεδρος"/>
  </head>
  <body>
    <article>
      <h1>Ο Πούτιν θέλει να φτιάξει την ρωσική Wikipedia</h1>
      <address>
        <time datetime="2019-11-05T21:50:03+00:00">05 Nov 2019, 21:50</time>
      </address>
      <h3>«Τουλάχιστον, θα πρόκειται για αξιόπιστες πληροφορίες, που θα παρουσιάζονται με σύγχρονο τρόπο» ανέφερε ο Ρώσος πρόεδρος</h3>
      <p>Ο Βλαντίμιρ Πούτιν τάχθηκε σήμερα υπέρ της δημιουργίας μιας ρωσικής διαδικτυακής εγκυκλοπαίδειας, περισσότερο «αξιόπιστης» σε σχέση με τη Wikipedia.</p>
      <p>«Αναφορικά με τη <a href="https://www.news.gr/tag/wikipedia"><b>Wikipedia</b></a> (…) είναι καλύτερο να την αντικαταστήσουμε με τη νέα μεγάλη ρωσική εγκυκλοπαίδεια σε ηλεκτρονική μορφή» είπε ο πρόεδρος της Ρωσίας από το Κρεμλίνο, κατά τη διάρκεια της συνεδρίασης μιας επιτροπής για το μέλλον της ρωσικής γλώσσας, μεταδίδει το ρωσικό πρακτορείο ειδήσεων RIA Novosti.</p>
      <p>Ο Ρώσος ηγέτης, σύμφωνα με το Αθηναϊκό Πρακτορείο Ειδήσεων, αναφερόταν σε μια ρωσική εγκυκλοπαίδεια που κυκλοφόρησε μεταξύ 2007-2014, που είναι αποκλειστικά διαθέσιμη έως σήμερα σε έντυπη μορφή.</p>
      <p>«Τουλάχιστον, θα πρόκειται για αξιόπιστες πληροφορίες, που θα παρουσιάζονται με ωραίο και σύγχρονο τρόπο» συμπλήρωσε ο Πούτιν.</p>
      <p>Η ρωσική κυβέρνηση σχεδιάζει να δαπανήσει σχεδόν 1,7 δισεκατομμύρια ρούβλια (26,7 εκατομμύρια δολάρια) τα επόμενα τρία χρόνια για τη δημιουργία μιας ρωσικής διαδικτυακής εγκυκλοπαίδειας, σύμφωνα με επίσημα έγγραφα που δημοσιεύτηκαν τον Σεπτέμβριο.</p>
      <p>Σήμερα, ο <a href="https://www.news.gr/tag/vlantimir-poytin"><b>Πούτιν</b></a> απάντησε στα σχόλια που έκανε ο πρύτανης ενός πανεπιστημίου, ο οποίος διαμαρτυρήθηκε για το γεγονός ότι δικαστήρια καταφεύγουν στη Wikipedia προκειμένου να έχουν πρόσβαση στις αποφάσεις της δικαιοσύνης.</p>
      <p>Η ρωσική εκδοχή του συγκεκριμένου ιστότοπου διαθέτει περισσότερα από ενάμιση εκατομμύριο άρθρα.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2019257/vravefsi-tou-ellina-proxenou-tis-rosias-se-kriti-ke-dodekanisa-apo-ton-poutin.html"/>
        <a href="https://www.news.gr/kosmos/article/2014145/i-rosia-etimazi-piravlo-kata-plion-me-tachitita-isi-me-9-fores-tou-ichou.html"/>
        <a href="https://www.news.gr/kosmos/article/2008445/tilefoniki-sinomilia-poutin-merkel-gia-tin-siria.html"/>
      </related>
    </article>
  </body>
</html>