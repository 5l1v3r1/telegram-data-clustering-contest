<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=947174"/>
    <meta property="og:site_name" content="Andhrajyothy"/>
    <meta property="article:published_time" content="2019-11-05T21:13:31+00:00"/>
    <meta property="og:title" content="రాజ్‌కోట్‌కు రాకముందే ఢిల్లీ ఓటమిని మర్చిపోయాం: చాహల్"/>
    <meta property="og:description" content="ADVT"/>
  </head>
  <body>
    <article>
      <h1>రాజ్‌కోట్‌కు రాకముందే ఢిల్లీ ఓటమిని మర్చిపోయాం: చాహల్</h1>
      <address>
        <time datetime="2019-11-05T21:13:31+00:00">05 Nov 2019, 21:13</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>రాజ్‌కోట్</b>: రెండో టీ20 కోసం తాము రాజ్‌కోట్‌లో అడుగుపెట్టకముందే ఢిల్లీ ఓటమిని మర్చిపోయామని టీమిండియా మణికట్టు స్పిన్నర్ యుజ్వేంద్ర చాహల్ అన్నాడు. ఒక్క మ్యాచ్‌ను ఓడిపోయినంత మాత్రాన తమపై ఎటువంటి ఒత్తిడి ఉండదని, సిరీస్‌ను చేజిక్కించుకుంటామని పేర్కొన్నాడు. తొలి మ్యాచ్‌లో ఓడిపోయి తర్వాత సిరీస్ గెలిచిన సందర్భాలు చాలానే ఉన్నాయన్నాడు. రాజ్‌కోట్ మ్యాచ్‌తో సిరీస్‌ను కొత్తగా ప్రారంభిస్తామని పేర్కొన్నాడు. ఓడిన మ్యాచ్ గురించి ఆలోచిస్తూ కూర్చుంటే అన్నీ నెగటివ్ ఆలోచనలే వస్తాయని అన్నాడు. తాము కచ్చితంగా సిరీస్‌ను గెలుస్తామని చాహల్ ధీమా వ్యక్తం చేశాడు. తొలి మ్యాచ్‌లో జరిగిన తప్పులను సరిదిద్దుకుని ముందుకు వెళ్తామని పేర్కొన్నాడు.</p>
      <p> </p>
      <p>కాగా, గురువారం రాజ్‌కోట్‌లో జరగాల్సిన మ్యాచ్‌పై నీలినీడలు కమ్ముకున్నాయి. అరేబియా సముద్రంలో ఏర్పడిన అల్పపీడనం దిశను మార్చుకుని గుజరాత్‌వైపు దూసుకొస్తుందని వాతావరణ శాఖ ఇప్పటికే పేర్కొంది. మ్యాచ్‌కు ముందు రోజు నుంచే గుజరాత్‌లో భారీ వర్షాలు కురిసే అవకాశం ఉందని తెలిపింది. అదే జరిగితే మ్యాచ్ రద్దు కావడం ఖాయమన్నమాటే.</p>
    </article>
  </body>
</html>