<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/championsleague/s-uveren-vratar-i-smelost-slaviq-(praga)-udyrzha-barsa-na-kamp-nou-1403266.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-05T21:49:00+00:00"/>
    <meta property="og:title" content="С уверен вратар и смелост Славия (Прага) удържа Барса на &quot;Камп ноу&quot;"/>
    <meta property="og:description" content="Славия (Прага) повтори смелата си игра от първия мач с Барселона и на Камп ноу и стигна до престижното 0:0 на този митичен стадион в двубой от груповата фаза на Шампионска лига Възможности за попадение имаха и двата отбора, макар по-добрите положения да бяха за каталунците"/>
  </head>
  <body>
    <article>
      <h1>С уверен вратар и смелост Славия (Прага) удържа Барса на "Камп ноу"</h1>
      <address><time datetime="2019-11-05T21:49:00+00:00">05 Nov 2019, 21:49</time> by <a rel="author">Sportlive.bg</a></address>
      <p>Славия (Прага) повтори смелата си игра от първия мач с Барселона и на "Камп ноу" и стигна до престижното 0:0 на този митичен стадион в двубой от груповата фаза на <b><a href="https://www.sportlive.bg/worldfootball/championsleague">Шампионска лига</a></b>. Възможности за попадение имаха и двата отбора, макар по-добрите положения да бяха за каталунците. Те обаче бяха отказани от уверения вратар на чехите Онджей Коларж.</p>
      <p>Въпреки провала на своя стадион, Барселона остава лидер в групата, имайки 8 точки в актива си. Дори Интер да победи Борусия (Дортмунд) или Борусия бие Интер в другия мач от групата, никой от тези тимове не може да измести каталунците от първото място.</p>
      <p>
        <b>ПЪРВО ПОЛУВРЕМЕ</b>
      </p>
      <p>При един пробив отдясно на Славия (Прага) в 5' на Тер Щеген му се наложи да се намесва, за да защити вратата си, след изстрел на Олайинка и последвал рикошет в крака на Лангле. В 11' Барселона създаде първото чисто голово положение в мача, след като Нелсон Семедо нахлу отдясно и стреля с десния крак, но Коларж успя да отрази. В 18' Меси центрира от пряк свободен удар, но вратарят на Славия внимаваше и улови.</p>
      <p>В 27' Славия сътвори нещо интересно в половината на каталунците - Олайинка проби отляво, финтира Семедо и намери Станчу, който стреля силно, но топката се отклони след рикошет в негов съотборник и не застраши вратата на Тер Щеген. </p>
      <p>В 27' Славия сътвори нещо интересно в половината на каталунците - Олайинка проби отляво, финтира Семедо и намери Станчу, който стреля силно, но топката се отклони след рикошет в негов съотборник и не застраши вратата на Тер Щеген. В 35' Меси създаде интересен момент за своя тим - той бе намерен от Видал в центъра на терена и успя да стигне до дъгата, без да загуби топката. Оттам капитанът на каталунците отправи изстрел, който се отби в напречната греда на Коларж. </p>
      <p>Малко преди това Артуро Видал предизвика възхищение със стореното от него на терена - чилиецът беше паднал на тревата, но съумя да отиграе топката с глава и да подаде на свой съотборник. В 43' Меси комбинира с Видал и Гризман и отправи нов опасен изстрел, но стражът на чехите отрази. При последвалия корнер Пике засече центрирането с глава, но Коларж неутрализира и него. След това своя шанс опита и Лангле, но беше неточен. В добавеното време на първата част Славия стигна до гол, който обаче не бе зачетен заради засада. </p>
      <p>
        <b>ВТОРО ПОЛУВРЕМЕ</b>
      </p>
      <p>Ернесто Валверде е извършил една промяна още на почивката - Жорди Алба отстъпи мястото си на Серхи Роберто. В 49' Лео Меси получи шанс да вкара своя 51-ви гол в кариерата от пряк свободен удар, но стреля малко над вратата. В 55' Коларж отново впечатли - Дембеле изведе Роберто сам срещу него, но халфът стреля в тялото на вратаря. Четири минути по-късно и Барселона стигна до попадение, след като Меси подаде на Видал и той вкара на празна врата, но голът не бе зачетен заради засада на капитана. </p>
      <p>В 65' една грешка беляза последната ситуация с участието на Дембеле на терена в този мач. След това французинът отстъпи мястото си на юношата Ансу Фати. Три минути по-късно Валверде извърши и третата си смяна - Серхио Бускетс отстъпи мястото си на Иван Ракитич. Късметът и Коларж запазиха вратата на гостите от Прага в 77' - Фати проби отляво и потърси Меси на първа греда, но ударът на аржентинеца се отби в тялото на вратаря. </p>
      <p>До края на редовното и добавеното време Барселона така и не намери път към вратата на Славия. Това бе второ равенство за каталунците в груповата фаза след ремито с Борусия (Дортмунд) в първия мач. За чехите това бе втората спечелена точка в групата. </p>
      <p>
        <b>СТАРОТОВИ СЪСТАВИ</b>
      </p>
      <p><b>Барселона: </b>Тер Стеген; Семедо, Пике, Лангле, Алба; Видал, Бускетс, Де Йонг; Меси, Гризман, Дембеле</p>
      <p><b>Славия:</b> Коларж, Цуфал, Станчу, Олайинка, Кудела, Боржил, Соучек, Шевчик, Фридрих, Траоре, Масопуст</p>
      <p>
        <b>ПРЕДИ ДВУБОЯ</b>
      </p>
      <p>Барселона е лидер в група F на най-комерсиалния клубен турнир с актив от 7 точки, но определено не убеждава с играта си до момента. Сериозни трудности имаше селекцията на Ернесто Валверде срещу Славия в предишния си двубой, печелейки много трудно с 2:1. На "Камп Ноу" се очаква срещата да е по-лесна за фаворита в турнира, но Меси и компания нямат право да подценят съперника след загубата с 1:3 от Леванте през уикенда. </p>
      <p>Славия, която през миналия сезон направи фурор в Лига Европа, се представя повече от достойно в най-тежката група в Шампионска лига. Чешкият тим затрудни сериозно Борусия Дортмунд във 2-ия кръг, а в откриващия мач от групата стигна до 1:1 срещу Интер на "Сан Сиро". </p>
      <p>Барселона ще изглежда и по-различно в сравнение с мача преди няколко седмици, като <b><a href="https://www.sportlive.bg/worldfootball/spain/Suares-s-oshte-edna-travma-aut-e-za-blizo-mesec-1391369.html">Луис Суарес е контузен</a></b> и няма да вземе участие в срещата. Очаквайте стартовите състави към 18:55 часа! </p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Valverde-Lipsa-na-liderstvo-Ami-obratite-nad-Inter-i-Betis-1403085.html"/>
        <a href="https://www.sportlive.bg/worldfootball/spain/Grizman---noviqt-Koutinxo-1402880.html"/>
        <a href="https://www.sportlive.bg/worldfootball/worldfootballother/Izklyuchitelno-lyubopiten-sezon-v-top-pyrvenstvata-na-Evropa-1402916.html"/>
        <a href="https://www.sportlive.bg/worldfootball/spain/Bydeshtiqt-shampion-na-Ispaniq-shte-se-nuzhdae-ot-naj-malko-tochki-za-poslednite-13-godini-1391690.html"/>
        <a href="https://www.sportlive.bg/worldfootball/championsleague/Kyde-da-gledame-sblysyka-Barselona---Slaviq-(Praga)-v-Shampionska-liga-1402162.html"/>
        <a href="https://www.sportlive.bg/worldfootball/spain/Dojde-li-vremeto-na-Grizman-1403149.html"/>
      </related>
    </article>
  </body>
</html>