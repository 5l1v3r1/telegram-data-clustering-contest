<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/595921/kakisti-i-mpartselona-emeine-sto-quotxquot-me-tin-slavia-pragas"/>
    <meta property="og:site_name" content="SIGMALIVE"/>
    <meta property="article:published_time" content="2019-11-05T21:55:00+00:00"/>
    <meta property="og:title" content="Κάκιστη η Μπαρτσελόνα, έμεινε στο &quot;Χ&quot; με την Σλάβια Πράγας"/>
    <meta property="og:description" content="Το... φάντασμα την Μπαρτσελόνα δεν μπόρεσε να κερδίσει στην έδρα της ούτε την Σλάβια Πράγας (0-0), με τον «Καμπ Νου» να... αποδοκιμάζει μετά το σφύριγμα της..."/>
  </head>
  <body>
    <article>
      <h1>Κάκιστη η Μπαρτσελόνα, έμεινε στο "Χ" με την Σλάβια Πράγας</h1>
      <address><time datetime="2019-11-05T21:55:00+00:00">05 Nov 2019, 21:55</time> by <a rel="author">SigmaliveSports</a></address>
      <p>Το... φάντασμα την Μπαρτσελόνα δεν μπόρεσε να κερδίσει στην έδρα της ούτε την Σλάβια Πράγας (0-0), με τον «Καμπ Νου» να... αποδοκιμάζει μετά το σφύριγμα της λήξης. Πρώτη φορά από το 2012 δεν βάζει γκολ σε ματς ομίλων η Μπαρτσελόνα!<br/> <br/>Η Μπαρτσελόνα δεν κατάφερε να κερδίσει ούτε την Σλάβια Πράγας (0-0), με τους γηπεδούχους βρίσκονται στην 1η θέση του ομίλου με 8 βαθμούς και τους φιλοξενούμενους στην τελευταία με 2.<br/> <br/> <br/>Το ματς<br/> <br/>Η Μπαρτσελόνα από τα πρώτα λεπτά πίεζε την Σλάβια Πράγας, παρόλα αυτά οι φιλοξενούμενοι ήταν πολύ στημένοι, με αποτέλεσμα η ισπανική ομάδα να τα βρίσκει... σκούρα. Μόλις στο 11ο λεπτό του αγώνα ο Σεμέδο έκανε υπέροχο συρτό σουτ, με τον Κολάρ να κάνει μία εντυπωσιακή επέμβαση.<br/> <br/>Στο 35ο λεπτό του αγώνα, η «Μπάρτσα» έχασε μία τεράστια ευκαιρία. Ο Μέσι έφυγε στην αντεπίθεση έκανε ότι ήθελε την άμυνα της Σλάβια, αλλά το σουτ σταμάτησε στη συμβολή των δοκών. <br/> <br/>Μόλις δύο λεπτά αργότερα, ο τερματοφύλακας της Σλάβια Πράγας κάνει το λάθος, ο Βιντάλ κλέβει αλλά η πάσα του είναι πολύ κακή και έτσι η ευκαιρία χάνεται. Ο Μέσι βγήκε τετ α τετ με τον Κολάρ με τον τερματοφύλακα της Σλάβια Πράγας να κάνει μία εντυπωσιακή επέμβαση και έτσι κράτησε το 0-0. <br/> <br/>Στην τελευταία φάση του πρώτου ημιχρόνου η Σλάβια Πράγας κόντρα στην ροή του ματς σκόραρε με το γκολ να ακυρώνεται, διότι υπήρχε οφσάιντ. Αξιοσημείωτο είναι το γεγονός ότι στο ημίχρονο της αναμέτρησης έγινε αλλαγή ο Άλμπα λόγω ενοχλήσεων, όπως ενημέρωσε η Μπαρτσελόνα. <br/> <br/>Με την έναρξη του δευτέρου ημιχρόνου, το σκηνικό δεν άλλαξε, με τους γηπεδούχους να πιέζουν. Στο 55΄ του αγώνα ο Ντεμπελέ έκανε μία πανέμορφη σκαφτή πάσα, με τον Κολάρ να αποκρούει το σουτ του Σέρτζι Ρομπέρτο. Τρία λεπτά αργότερα ο Βιντάλ σκόραρε, με τον επόπτη να σηκώνει την σημαία σωστά, μιας και ο Λιονέλ Μέσι ήταν σε θέση οφσάιντ. <br/> <br/>Η «Μπάρτσα» συνέχισε να έχει την κατοχή, με την Σλάβια Πράγας να γίνεται επικίνδυνη στις αντεπιθέσεις. Η Σλάβια όσο περνούσα η ώρα ανέβαζε την απόδοση της με τους γηπεδούχους να... προβληματίζουν.<br/> <br/>Η μεγάλη φάση για τους γηπεδούχους ήρθε στο 78΄με τον Φατί να γυρίζει την μπάλα στην περιοχή, τον Μέσι να την βρίσκει με το μυτάκι και τον Κολάρ να κάνει άλλη μία εντυπωσιακή επέμβαση.<br/> <br/>Οι γηπεδούχοι παρότι είχαν ευκαιρίες το ποδόσφαιρο που έπαιζαν δεν θύμιζε σε καμία περίπτωση την Μπαρτσελόνα που τόσα χρόνια έχουμε συνηθίσει.</p>
    </article>
  </body>
</html>