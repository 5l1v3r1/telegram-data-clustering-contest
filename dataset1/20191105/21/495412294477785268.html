<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/black-friday-2019-offerte-e-sconti-smartphone-vestiti-e-arriva-il-venerdi-nero/1945571/"/>
    <meta property="og:site_name" content="IlSussidiario"/>
    <meta property="article:published_time" content="2019-11-05T21:38:30+00:00"/>
    <meta property="og:title" content="BLACK FRIDAY 2019, SCONTI E OFFERTE/ Promozioni Amazon su migliaia di prodotti"/>
    <meta property="og:description" content="Black Friday 2019, offerte e sconti, in arrivo venerdì 29 novembre il giorno dei grandi affari: super promozioni e buono sconto Amazon."/>
  </head>
  <body>
    <article>
      <h1>BLACK FRIDAY 2019, SCONTI E OFFERTE/ Promozioni Amazon su migliaia di prodotti</h1>
      <h2>Black Friday 2019, offerte e sconti, in arrivo venerdì 29 novembre il giorno dei grandi affari: super promozioni e buono sconto Amazon.</h2>
      <address><time datetime="2019-11-05T21:38:30+00:00">05 Nov 2019, 21:38</time> by <a rel="author" href="https://www.ilsussidiario.net/autori/davide-giancristofaro-alberti/" target="_blank">Davide Giancristofaro Alberti</a></address>
      <p>E’ scattato il conto alla rovescia per il <b>Black Friday 2019</b> e non mancano le primissime promozioni in programma per fine novembre. In programma offerte su migliaia di prodotti su Amazon, che darà il via anche al Cyber Monday: centinaia di sconti nelle categorie popolari tra offerte del giorno e offerte lampo, su prodotti disponibili in quantità limitata e per un periodo di tempo limitato. Non dimentichiamo i buoni sconti che Amazon sta proponendo in questi giorni, che come riporta Every Eye sono compatibili con il Black Weekend: fino al 2 dicembre sarà possibile ottenere un buono da 5 euro guardando 5 minuti di Amazon Prime Video (coupon per importi di almeno 20 euro), mentre fino al 31 dicembre sarà possibile ricevere un coupon da 5 euro abbinando all’account una Carta Visa ed impostandola come metodo di pagamento predefinita. (Aggiornamento di Massimo Balsamo)</p>
      <h4>BLACK FRIDAY 2019, CONTO ALLA ROVESCIA</h4>
      <p>Scatterà il <b>29 novembre </b>il prossimo <b>Black Friday 2019.</b> Come ogni anno, anche quest’anno tornerà il <b><a href="https://www.ilsussidiario.net/news/summer-black-friday-unieuro-gran-finale-iphone-xr-airpods-ps4/1902658/">“venerdì nero” degli sconti</a></b>, giorno in cui potremo acquistare i prodotti desiderati in forte “ribasso” rispetto al normale prezzo di listino. Il fenomeno del Black Friday era giunto in Italia in maniera marginale inizialmente, coinvolgendo in particolare gli store online, per poi esplodere definitivamente anche nei negozi fisici. Ora pressoché tutti gli esercenti, dai più piccoli ai megastore, attuano promozioni per il grande giorno, e spesso e volentieri i centri commerciali modificano gli orari di apertura e chiusura, proseguono poi gli sconti per il weekend successivo. Difficile capire quali iniziative verranno promosse da qui a 24 giorni, fatto sta che le grandi catene di elettrodomestici hanno cercato di anticipare qualcosa con una serie di teaser.</p>
      <h4>BLACK FRIDAY 2019: I TEASER DI MEDIAWORLD E UNIEURO</h4>
      <p>Come ricorda Scuolazoo, <b><a href="https://www.ilsussidiario.net/news/black-friday-2019-conto-alla-rovescia-sconti-folli-dal-29-novembre-non-solo-amazon/1945041/">Mediaworld</a></b>, ad esempio, fa sapere che ci saranno «una serie di offerte lampo, promozioni e sconti imperdibili su tantissimi prodotti di tecnologia ed elettronica, smartphone, TV, elettrodomestici e molto altro ancora, acquistabili online o in negozio». Simile Unieuro, che promette «Sconti, promozioni, deal imperdibili». Il 29 saranno numerosi coloro che approfitteranno degli sconti per assicurarsi l’oggetto desiderato da tempo, o magari, per effettuare i regali di Natale, quando mancherà meno di un mese alle festività. Fra gli oggetti più ricercati vi saranno in primis quelli tecnologici, a cominciare dagli smartphone, passando per i personal computer e le console dei videogame. Ovviamente moltissimi coloro che acquisteranno vestiti scontati, in particolare nelle principali catene leggasi H&amp;M, Zara e Primark. Infine, non mancheranno coloro che acquisteranno servizi, come ad esempio biglietti aerei, crociere e viaggi. Come al solito il consiglio quando si vuole acquistare un prodotto in saldo è sempre quello di informarsi bene prima di farsi attrarre da una super offerta, che magari tanto super non è. Spesso e volentieri si tende infatti a mostrare un prezzo eccessivamente ribassato, quando in realtà lo sconto applicato è del 10% 20%, o addirittura pari a zero.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/black-friday-2019-conto-alla-rovescia-sconti-folli-dal-29-novembre-non-solo-amazon/1945041/"/>
        <a href="https://www.ilsussidiario.net/news/obbligo-documento-per-social-gli-effetti-negativi-di-una-proposta-ingenua/1944301/"/>
        <a href="https://www.ilsussidiario.net/news/instagram-down-oggi-non-funziona-problemi-con-feed-e-condivisione-di-foto-e-video/1943351/"/>
        <a href="https://www.ilsussidiario.net/news/figli-tecnologia-cosi-mando-cappuccetto-rosso-nel-bosco-delle-chat/1940124/"/>
        <a href="https://www.ilsussidiario.net/news/twitter-down-oggi-non-funziona-problemi-in-tutto-il-mondo-dal-giappone-allitalia/1940138/"/>
        <a href="https://www.ilsussidiario.net/news/intelligenza-artificiale-il-profumo-di-una-rosa-dividera-uomini-e-robot/1938610/"/>
      </related>
    </article>
  </body>
</html>