<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/formula-shtaynmayyera-prezident-litvi-nazvav-jiji-spriyatlivoyu-dlya-rosiji-50051823.html"/>
    <meta property="og:site_name" content="НВ"/>
    <meta property="article:published_time" content="2019-11-05T21:22:00+00:00"/>
    <meta property="og:title" content="Президент Литви про формулу Штайнмайєра: Більш сприятлива для Росії, ніж для України"/>
    <meta property="og:description" content="Президент Литви Гітанас Науседа заявив, що план закладений у формулі Штайнмайєра більш вигідний для Росії, ніж для України."/>
  </head>
  <body>
    <article>
      <h1>Президент Литви про формулу Штайнмайєра: Більш сприятлива для Росії, ніж для України</h1>
      <h2>Президент Литви Гітанас Науседа заявив, що план закладений у формулі Штайнмайєра більш вигідний для Росії, ніж для України.</h2>
      <address>
        <time datetime="2019-11-05T21:22:00+00:00">05 Nov 2019, 21:22</time>
      </address>
      <p>Про це він сказав під час візиту в Гельсінкі на спільній пресконференції з президентом Фінляндії Саулі Нііністьо, передає <a href="https://ru.delfi.lt/news/politics/prezident-litvy-novye-mirotvorcheskij-plan-bolee-blagopriyaten-dlya-moskvy-chem-dlya-kieva.d?id=82703397">Delfi</a>.</p>
      <p>"З формулою Штайнмайєра все добре, однак, на мій погляд, вона більш сприятлива для Росії, а не для України. Хтось робить сильний тиск на український уряд, щоб якось домовитися з російською стороною і піти на поступки, але ми не бачимо ніяких поступок з російської сторони", - сказав президент Литви.</p>
      <p>За його словами, діалог з Москвою стане можливим, тільки якщо Росія змінить свою поведінку.</p>
      <p>Нагадаємо, президент Володимир Зеленський пообіцяв прийняти абсолютно новий закон про особливий порядок місцевого самоврядування в окремих районах Донецької та Луганської областей, в який увійде узгоджена на Мінських переговорах <a href="https://nv.ua/tags/formula-shtajnmajera.html">формула Штайнмайєра</a>.</p>
      <p>За словами Зеленського, новий закон буде написаний у співпраці з усім українським суспільством й <a href="https://nv.ua/ukr/ukraine/politics/video-zelenskiy-rozpoviv-shcho-take-formula-shtaynmayera-50046191.html">буде враховувати «червоні лінії».</a></p>
      <p>Дія нинішнього закону про статус Донбасу закінчується 31 грудня 2019 року.</p>
    </article>
  </body>
</html>