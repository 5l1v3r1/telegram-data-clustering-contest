<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/jordi-alba-nomes-juga-la-primera-part-contra-lslavia-per-unes-molesties-als-isquiotibials-de-la-cama-esquerra/noticia/2961159/"/>
    <meta property="og:site_name" content="CCMA"/>
    <meta property="article:published_time" content="2019-11-05T21:45:08+00:00"/>
    <meta property="og:title" content="Jordi Alba recau de la lesió al bíceps femoral de la cuixa esquerra i serà baixa contra el Celta"/>
    <meta property="og:description" content="El lateral esquerre, que ja no va disputar l'última jornada de lliga contra el Llevant al Ciutat de València, ha deixat el seu lloc a Sergi Roberto després de disputar la primera part contra l'Slavia"/>
  </head>
  <body>
    <article>
      <h1>Jordi Alba recau de la lesió al bíceps femoral de la cuixa esquerra i serà baixa contra el Celta</h1>
      <h2>El lateral esquerre, que ja no va disputar l'última jornada de lliga contra el Llevant al Ciutat de València, ha deixat el seu lloc a Sergi Roberto després de disputar la primera part contra l'Slavia</h2>
      <address><time datetime="2019-11-05T21:45:08+00:00">05 Nov 2019, 21:45</time> by <a rel="author">esport3</a></address>
      <p><b>Jordi Alba </b>només ha pogut jugar els<b> primers 45 minuts del partit contra l'Slavia de Praga</b>. El lateral esquerre, que ja no va disputar l'última jornada de lliga contra el Llevant al Ciutat de València, s'ha retirat per unes <b>molèsties als isquiotibials de la cama esquerra</b> i ha deixat el seu lloc a Sergi Roberto.<br/><br/>Les proves realitzades al futbolista de l'Hospitalet han mostrat que <b>Jordi Alba ha tingut una recaiguda de la lesió al bíceps femoral de la cuixa esquerra</b> i serà baixa segura pel pròxim partit de lliga contra el Celta al Camp Nou, i la seva evolució en marcarà la disponibilitat en altres duels.</p>
    </article>
  </body>
</html>