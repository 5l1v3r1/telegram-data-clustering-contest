<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/740096"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T08:45:00+00:00"/>
    <meta property="og:title" content="ไร้ของมีค่าในเซฟ'แม่มณี' งัดจนเหงื่อแตกเจอแต่'อากาศ'"/>
    <meta property="og:description" content="ตำรวจเข้าตรวจค้นอาคารพาณิชย์”แม่มณี”พร้อมช่วยกันงัดตู้เซฟ สุดท้ายไร้ทรัพย์สินมีค่า แต่สามารถยึดเงินสดได้จากการตรวจค้นเพิ่มอีก 10 ล้านบาท"/>
  </head>
  <body>
    <article>
      <h1>ไร้ของมีค่าในเซฟ'แม่มณี' งัดจนเหงื่อแตกเจอแต่'อากาศ'</h1>
      <address>
        <time datetime="2019-11-05T08:45:00+00:00">05 Nov 2019, 08:45</time>
      </address>
      <p>
        <b>ตำรวจเข้าตรวจค้นอาคารพาณิชย์”แม่มณี”พร้อมช่วยกันงัดตู้เซฟ สุดท้ายไร้ทรัพย์สินมีค่า แต่สามารถยึดเงินสดได้จากการตรวจค้นเพิ่มอีก 10 ล้านบาท</b>
      </p>
      <p>จากกรณี วันที่ 2 พ.ย. ตำรวจบุกเข้าจับ น.ส.วันทนีย์  ทิพย์ประเวช หรือ เดียร์ หรือที่รู้จักกันในฉายา "แม่มณี" และนายเมธี ชิณภา อายุ 20 ปี สามี ในห้องพักที่ อ.สัตหีบ จ.ชลบุรี ขณะหลบหนีกบดาน ก่อนส่งตัวมาดำเนินคดีที่ สภ.เมืองอุดรธานี ในข้อหา 3 ข้อหาคือ 1.ฉ้อโกง 2.ให้กู้ยืมเงิน และ3.พรบ.คอมพิวเตอร์ ...<br/><br/>ความคืบหน้าเมื่อวันที่ 5 พ.ย.ผู้สื่อข่าวรายงานว่า ตั้งแต่ช่วงเช้าวันนี้ทาง เจ้าหน้าที่ตำรวจสอบสวน ภูธรจังหวัดอุดรธานี ชุดสืบสวนภาค 4 ชุดสืบสวนสภ.อุดรธานี ได้นำหมายค้นของศาลจังหวัดอุดรธานี เข้าตรวจค้นบ้านบุคคลที่คาดว่าจะมีส่วนเกี่ยวข้องกับแชร์แม่มณีทั้งหมด 5 จุด โดยจุดที่มีการลุ้นมากที่สุดคือจุดที่ เจ้าหน้าที่เข้าตรวจค้นอาคารพาณิชย์เลขที่ 80/14 ในซอยอาคารพาณิชย์ ของแม่มณี ที่ได้มีการเช่าไว้ ซึ่งทางพล.ต.ต. นันทชาติ ศุภมงคล ผบก.ภ.จว.อุดรธานี ได้นำเจ้าหน้าที่เข้าตรวจค้นและเปิดเซฟ ของแม่มณี โดย พล.ต.ต.นันทชาติ ระบุภายหลังที่เจ้าหน้าที่เปิดเซฟเสร็จสิ้น ว่า เบื้องต้นไม่พบอะไรในตู้เซฟเลย<br/><br/>ขณะที่มีรายงานข่าวจากตำรวจสภ.อุดรธานีว่า เจ้าหน้าที่สามารถตรวจค้นและพบเงินสดของแม่มณีอีก 10 ล้านโดยจะมีการแถลงข่าวในช่วงเย็นวันนี้</p>
      <figure>
        <img src="https://www.dailynews.co.th/admin/upload/20191105/news_FLjyQTxABE145441_533.jpg?v=20191105189?v=2638"/>
      </figure>
      <figure>
        <img src="https://www.dailynews.co.th/admin/upload/20191105/news_LyrBwIkYCg145442_533.jpg?v=20191105189?v=8509"/>
      </figure>
      <figure>
        <img src="https://www.dailynews.co.th/admin/upload/20191105/news_epbXMTyLzJ145442_533.jpg?v=20191105189?v=9803"/>
      </figure>
      <p>ข่าวที่เกี่ยวข้องอ่านต่อที่ : https://www.dailynews.co.th/crime/739948<br/> </p>
    </article>
  </body>
</html>