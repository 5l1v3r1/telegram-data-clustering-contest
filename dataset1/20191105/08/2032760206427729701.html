<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88704"/>
    <meta property="og:site_name" content="Denník politika"/>
    <meta property="article:published_time" content="2019-11-05T08:35:07+00:00"/>
    <meta property="og:title" content="Foto: Na Floride pochytali viac ako 3600 pytónov, samica merala viac ako päť a pol metra"/>
    <meta property="og:description" content="5.11.2019 (Webnoviny.sk) – Na Floride pochytali viac ako 3600 pytónov tmavých (Python bivittatus) v rámci programu na záchranu ekosystému Everglades, ktorý podľa odborníkov tieto „agresívne“ zvieratá ohrozujú."/>
  </head>
  <body>
    <article>
      <h1>Foto: Na Floride pochytali viac ako 3600 pytónov, samica merala viac ako päť a pol metra</h1>
      <address><time datetime="2019-11-05T08:35:07+00:00">05 Nov 2019, 08:35</time> by <a rel="author">Webnoviny</a></address>
      <p>5.11.2019 (Webnoviny.sk) – Na Floride pochytali viac ako 3600 pytónov tmavých (Python bivittatus) v rámci programu na záchranu ekosystému Everglades, ktorý podľa odborníkov tieto „<i>agresívne</i>“ zvieratá ohrozujú.</p>
      <p>Guvernér Ron DeSantis v pondelok uviedol, že Python Action Team chytil tisíc hadov a v rámci štátneho programu na elimináciu pytónov chytili ďalších 2600 týchto zvierat. Oba projekty odštartovali v roku 2017. Minulý mesiac sa im pritom podarilo chytiť samicu pytóna, ktorá bola dlhá 5,58 metra a mala hmotnosť 45 kilogramov. Odborníci tvrdia, že je to najväčší pytón, akého kedy chytili v Big Cypress National Preserve.</p>
      <p>Experti uviedli, že pytóny eliminovali v Everglades 99 percent pôvodných cicavcov, vrátane zajacov a líšok, a zdecimovali zdroje potravy pre niektoré tamojšie druhy, ako napríklad aligátory.</p>
      <p>Viac k témam: <a href="https://www.webnoviny.sk/tag/pyton/"><u>pytón</u></a><br/>Zdroj: Webnoviny.sk – <a href="https://www.webnoviny.sk/foto-na-floride-pochytali-viac-ako-3600-pytonov-samica-merala-viac-ako-pat-a-pol-metra/"><u>Foto: Na Floride pochytali viac ako 3600 pytónov, samica merala viac ako päť a pol metra</u></a> © SITA Všetky práva vyhradené.</p>
    </article>
  </body>
</html>