<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902448/jacobs-gelooft-dat-lukaku-nog-beter-kan-dan-zal-hij-zijn-top-bereiken-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-05T08:46:00+00:00"/>
    <meta property="og:title" content="Jacobs gelooft dat Lukaku nog beter kan: “Dan zal hij zijn top bereiken”"/>
    <meta property="og:description" content="Romelu Lukaku is goed begonnen bij Internazionale. Met negen doelpunten is de Rode Duivel meteen een"/>
  </head>
  <body>
    <article>
      <h1>Jacobs gelooft dat Lukaku nog beter kan: “Dan zal hij zijn top bereiken”</h1>
      <address>
        <time datetime="2019-11-05T08:46:00+00:00">05 Nov 2019, 08:46</time>
      </address>
      <p>
        <b>Romelu Lukaku is goed begonnen bij Internazionale. Met negen doelpunten is de Rode Duivel meteen een <a href="https://www.voetbalprimeur.be/nieuws/902405/inter-icoon-helemaal-gek-van-lukaku-meteen-n-van-ons-.html?utm_source=doorlink&amp;utm_medium=doorlink">publiekslieveling</a>. <a href="https://www.voetbalprimeur.be/nieuws/902176/lukaku-treedt-in-voetsporen-van-ronaldo-ik-kan-nog-altijd-beter-.html?utm_source=doorlink&amp;utm_medium=doorlink">Lukaku liet al weten dat hij nóg beter kan</a>. Ariël Jacobs vindt dat ook.</b>
      </p>
      <p>Jacobs lanceerde Lukaku op zijn 16e bij RSC Anderlecht en ziet de spits nu ook slagen in Italië. "We kunnen nu al zeggen dat het een geslaagd huwelijk is. Het kan nu al niet meer stuk. Romelu heeft het moeilijkste ook overbrugd, namelijk de start van de competitie.”</p>
      <p>“Hij is uit Engeland vertrokken met twijfels”, gaat Jacobs verder tegenover <a href="https://sporza.be/nl/2019/11/04/ariel-jacobs-over-romelu-lukaku/"><i>Sporza</i></a>. “Hij wilde in Italië zijn mindere prestatie in Engeland bij United doorspoelen. Als je dan van bij het begin je stempel kunt drukken, dan is dat mooi meegenomen."</p>
      <p>"Hij is nu 26 jaar en voor veel spelers moet hun beste periode dan nog aanbreken. Ik had de indruk dat men Romelu op het einde bij Anderlecht al bij het meubilair zette, omdat hij daar een paar jaar zat. Dat is nu ook al zo. Maar hij is amper 26 jaar, niet reeds 26 jaar.”</p>
      <p>Lukaku scoort overal doelpunten. “De ervaring van die verschillende competities zal hem van pas komen. Wanneer hij dan zijn top zal bereiken? Misschien rond zijn 27e of 28e. En dan zal hij daar nog een paar jaar op kunnen teren”, aldus Jacobs.</p>
      <aside>Lees meer<br/><a href="https://www.voetbalprimeur.be/nieuws/902190/lukaku-floreert-in-itali-man-utd-likt-de-wonden-na-dramatische-periode.html?itm_source=www.voetbalprimeur.be&amp;itm_medium=highlighted-content">Lukaku floreert in Italië, Man Utd likt de wonden na dramatische periode</a></aside>
    </article>
  </body>
</html>