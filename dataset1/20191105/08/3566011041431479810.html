<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545032.html/%D8%A7%DB%8C%D8%B1%D8%A7%D9%86-%D9%85%D8%B4%D8%BA%D9%88%D9%84-%D8%A8%D8%A7%D8%AC-%DA%AF%DB%8C%D8%B1%DB%8C-%D9%87%D8%B3%D8%AA%D9%87-%D8%A7%DB%8C-%D8%A7%D8%B2-%D8%A7%D8%B1%D9%88%D9%BE%D8%A7-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T08:48:00+00:00"/>
    <meta property="og:title" content="ایران مشغول باج‌گیری هسته‌ای از اروپا است"/>
    <meta property="og:description" content="رئیس گروه اقدام ایران در وزارت خارجه آمریکا با اشتباه خواندن راه‌اندازی سانتریفیوژهای پیشرفته توسط ایران، مدعی شد این تصمیم در راستای «باج‌گیری هسته‌ای» از اروپا است."/>
  </head>
  <body>
    <article>
      <h1>ایران مشغول باج‌گیری هسته‌ای از اروپا است</h1>
      <address>
        <time datetime="2019-11-05T08:48:00+00:00">05 Nov 2019, 08:48</time>
      </address>
      <p>رئیس گروه اقدام ایران در وزارت خارجه آمریکا با اشتباه خواندن راه‌اندازی سانتریفیوژهای پیشرفته توسط ایران، مدعی شد این تصمیم در راستای «باج‌گیری هسته‌ای» از اروپا است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ «برایان هوک» نماینده ویژه رئیس‌جمهور ایالات متحده در امور ایران و رئیس گروه اقدام علیه ایران در وزارت خارجه آمریکا، مدعی شد راه‌اندازی سانتریفیوژهای جدید ایران گامی اشتباه است.</p>
      <p>هوک در مصاحبه با شبکه «الجزیره» به تکرار ادعاهای بی‌اساس و همیشگی علیه جمهوری اسلامی پرداخته و گفت: «ایران از تصمیمات هسته‌ای خود برای ترساندن کشورهای اروپایی استفاده می‌کند و ما به این کار باج‌گیری هسته‌ای می‌گوییم».   وی همچنین افزود: «اقدام امروز (دوشنبه) ایران در راه‌اندازی سانتریفیوژهای جدید و پیچیده، گامی در مسیر اشتباه بود».   در حالی که طی هفته‌های اخیر مقامات آمریکایی ایران را به کمک کردن به مقاومت یمن جهت عملیات پهپادی علیه تاسیسات نفتی عربستان سعودی متهم می‌کردند، هوک اما مدعی شد: «حوثی‌ها مسیر خود را از ایرانی‌ها جدا کرده‌اند و نشان داده‌اند از رژیم ایران فاصله دارند».   رئیس گروه اقدام ایران در وزارت خارجه آمریکا ادامه داد: «ما خواستار پایان یافتن جنگ در یمن هستیم، ولی بزرگترین مانع رژیم ایران و نواب آن هستند».   وی همچنین در اظهاراتی توهین‌آمیز ادعا کرد: «ژنرال قاسم سلیمانی باید در تهران باشد، نه در بغداد».   «علی‌اکبر صالحی» رئیس سازمان انرژی اتمی روز دوشنبه از راه‌اندازی زنجیره ۳۰ تایی سانتریفیوژهای IR۶ خبر داده و گفت: «تعداد سانتریفیوژهایی که در طول این دو ماه نصب کردیم نزدیک به 15 سانتریفیوژ نسل جدید است که یک دستاورد بسیار عظیم است». (جزئیات بیشتر)   انتهای پیام/</p>
    </article>
  </body>
</html>