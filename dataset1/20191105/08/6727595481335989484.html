<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/deshabhimani-editorial-against-cpi-and-opposite-party-s-about-maoist-issue-in-attappadi-and-kozhikkode452.html"/>
    <meta property="og:site_name" content="DoolNews"/>
    <meta property="article:published_time" content="2019-11-05T08:02:00+00:00"/>
    <meta property="og:title" content="കോലാഹലക്കാരുടെ ഉദ്ദേശം മുതലെടുപ്പ് ; ഛിദ്രശക്തികളെ ഒറ്റപ്പെടുത്താനുള്ള ബാധ്യത എല്ലാവര്‍ക്കും ഉണ്ട്; പ്രതിപക്ഷത്തിനും സി.പി.ഐക്കും മറുപടിയുമായി ദേശാഭിമാനി"/>
    <meta property="og:description" content="CPI Deshabhimani KERALA NEWS UAPA Kerala കോഴിക്കോട്: അട്ടപ്പാടിയിലെ മാവോയിസ്റ്റ് കൊലപാതകത്തിലും കോഴിക്കോട് രണ്ട് വിദ്യാര്‍ത്ഥികളെ മാവോയിസ്റ്റ് ബന്ധവും ആരോപിച്ച് അറസ്റ്റ്"/>
  </head>
  <body>
    <article>
      <h1>കോലാഹലക്കാരുടെ ഉദ്ദേശം മുതലെടുപ്പ് ; ഛിദ്രശക്തികളെ ഒറ്റപ്പെടുത്താനുള്ള ബാധ്യത എല്ലാവര്‍ക്കും ഉണ്ട്; പ്രതിപക്ഷത്തിനും സി.പി.ഐക്കും മറുപടിയുമായി ദേശാഭിമാനി</h1>
      <address><time datetime="2019-11-05T08:02:00+00:00">05 Nov 2019, 08:02</time> by <a rel="author">ന്യൂസ് ഡെസ്‌ക്</a></address>
      <p>കോഴിക്കോട്: അട്ടപ്പാടിയിലെ മാവോയിസ്റ്റ് കൊലപാതകത്തിലും കോഴിക്കോട് രണ്ട് വിദ്യാര്‍ത്ഥികളെ മാവോയിസ്റ്റ് ബന്ധവും ആരോപിച്ച് അറസ്റ്റ് ചെയ്ത സംഭവത്തിലും വിമര്‍ശനം ഉന്നയിച്ച പ്രതിപക്ഷത്തിനും സി.പി.ഐക്കും മറുപടിയുമായി സി.പി.ഐ.എം മുഖപത്രം ദേശാഭിമാനി.</p>
      <p>കോലാഹലക്കാരുടെ ഉദ്ദേശം മുതലെടുപ്പ് മാത്രമാണെന്നും സര്‍ക്കാരിനെ പ്രതികൂട്ടില്‍ നില്‍ക്കാനുള്ള തീരുമാനം ആരെയാണ് സഹായിക്കുകയെന്നും പത്രം ചോദിക്കുന്നു.</p>
      <related>
        <a href="https://www.doolnews.com/jayarajan-facebook-post-about-maoist-attack-oin-kerala-654.html?utm_source=doolnews&amp;utm_medium=related"/>
      </related>
      <p>ഛിദ്രശക്തികളെ ഒറ്റപ്പെടുത്താനുള്ള ബാധ്യത എല്ലാവര്‍ക്കും ഉണ്ടെന്നും മാവോയിസ്റ്റ് ഭീഷണി നിസാരവല്‍ക്കരിക്കുന്നെന്നും എഡിറ്റോറിയലില്‍ പറയുന്നുണ്ട്. സി.പി.ഐയെ പേരെടുത്ത് പറയാതെയാണ് വിമര്‍ശനം.</p>
      <p>കേരളത്തിലെ പ്രതിപക്ഷകക്ഷികള്‍ നിര്‍ഭാഗ്യവശാല്‍ ജനവിരുദ്ധസമീപനവും കുറ്റകരമായ അനാസ്ഥയുമാണ് കാണിക്കുന്നതെന്നും പത്രം പറയുന്നു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>ലഘുലേഖ കണ്ടെടുത്തതിനും ആശയപ്രചാരണം നടത്തിയതിനും യു.എ.പി.എ ചുമത്തരുതെന്ന് സി.പി.ഐ.എം നേതൃത്വം ശക്തമായി ആവശ്യപ്പെട്ടിട്ടുണ്ട്. ഒരുതരത്തിലുള്ള നീതിനിഷേധത്തിനും സര്‍ക്കാര്‍ കൂട്ടുനില്‍ക്കില്ലെന്ന് മുഖ്യമന്ത്രിയും വ്യക്തമാക്കിയെന്നും പത്രം ചൂണ്ടികാട്ടി.</p>
      <related>
        <a href="https://www.doolnews.com/cpi-report-on-maoist-attack-in-manjikkandi-maoist-encounter111.html?utm_source=doolnews&amp;utm_medium=related"/>
      </related>
      <p>സംഭവത്തില്‍ വിശദമായ പരിശോധന നടന്നുവരികയുമാണ്. ഇക്കാര്യത്തില്‍ കോലാഹലവുമായി ഇറങ്ങിയിരിക്കുന്നവരുടെ ലക്ഷ്യം മുതലെടുപ്പ് മാത്രമാണ്. എന്നാല്‍, സര്‍ക്കാരിന് മുറുകെ പിടിക്കാനുള്ളത് നിയമവ്യവസ്ഥയും ജനതാല്‍പ്പര്യവുമാണ് എന്നും മുഖപ്രസംഗത്തില്‍ പറയുന്നു.</p>
      <p>കഴിഞ്ഞ ദിവസം സര്‍ക്കാരിനെതിരെയും പൊലീസിന് എതിരെയും വിമര്‍ശനവുമായി സി.പി.ഐ പത്രം ജനയുഗം രംഗത്ത് എത്തിയിരുന്നു.</p>
      <p><b><a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a></b><br/>ലഘുലേഖയുടെ പേരില്‍ മാവോയിസ്റ്റ് ബന്ധം ആരോപിക്കുന്നത് ദുരൂഹമാണെന്നും അറസ്റ്റിലായവരുടെ മാവോ ബന്ധം പൊലീസ് തെളിയിച്ചിട്ടില്ല. പൊലീസ് ഉദ്യോഗസ്ഥരുടെ നിഗൂഡ നീക്കങ്ങളെ നിരീക്ഷിക്കണമെന്നും ജനയുഗം പറഞ്ഞിരുന്നു.</p>
      <p>DoolNews Video</p>
      <figure>
        <iframe src="https://www.youtube.com/embed/jIhSJN66mfo" width="527" height="309" data-service="Youtube" scrolling="no"/>
      </figure>
    </article>
  </body>
</html>