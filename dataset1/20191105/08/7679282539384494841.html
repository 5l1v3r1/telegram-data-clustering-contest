<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-icse-cisce-will-send-question-paper-of-9th-and-11th-class-through-online-mode-2832780.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-05T08:28:40+00:00"/>
    <meta property="og:title" content="ICSE : 9वीं और 11वीं की वार्षिक परीक्षा के लिए स्कूलों को ऑनलाइन प्रश्नपत्र भेजेगा आईसीएसई"/>
    <meta property="og:description" content="काउंसिल फॉर द इंडियन स्कूल सर्टिफिकेट एग्जामिनेशन (आईसीएसई) ने स्कूल की 9वीं और 11वीं की वार्षिक परीक्षा के लिए ऑनलाइन प्रश्न पत्र स्कूलों को भेजेगा। इसकी जानकारी सभी स्कूलों को दे दी गयी है। 2020 के..."/>
  </head>
  <body>
    <article>
      <h1>ICSE : 9वीं और 11वीं की वार्षिक परीक्षा के लिए स्कूलों को ऑनलाइन प्रश्नपत्र भेजेगा आईसीएसई</h1>
      <address><time datetime="2019-11-05T08:28:40+00:00">05 Nov 2019, 08:28</time> by <a rel="author">वरीय संवाददाता ,पटना</a></address>
      <p>काउंसिल फॉर द इंडियन स्कूल सर्टिफिकेट एग्जामिनेशन (आईसीएसई) ने स्कूल की 9वीं और 11वीं की वार्षिक परीक्षा के लिए ऑनलाइन प्रश्न पत्र स्कूलों को भेजेगा। इसकी जानकारी सभी स्कूलों को दे दी गयी है। 2020 के वार्षिक परीक्षा के लिए ऑनलाइन प्रश्न पत्र बोर्ड स्कूलों को भेजेगा। बोर्ड द्वारा दस प्रश्न पत्र का सेट स्कूलों को भेजा जायेगा। इसमें से एक सेट को स्कूल द्वारा चयन किया जायेगा। इसकी शुरूआत सोमवार से किया गया। सोमवार यानी चार नवंबर से 9वीं और 11वीं की वार्षिक परीक्षा शुरू किया गया है। इसमें सभी स्कूल को ऑनलाइन प्रश्न पत्र भेजे गये हैं। ज्ञात हो कि बिहार के सभी जोन में 9वीं और 11वीं वार्षिक परीक्षा फरवरी में ली जायेगी। </p>
      <p>बोर्ड की मानें तो जिस दिन जिस विषय की परीक्षा होगी, उसी दिन प्रश्न पत्र को स्कूल ऑनलाइन डाउनलोड करेंगे। प्रश्न पत्र सीधा स्कूल प्राचार्य को भेजा जायेगा। ऑनलाइन प्रश्न पत्र को परीक्षा शुरू होने के आधे घंटे पहले डाउनलोड करनी होगी। हर स्कूल एक प्रश्न पत्र को चयन करेगा। परीक्षा होने के बाद मूल्यांकन स्कूल स्तर पर ही की जायेगी। बोर्ड ने वार्षिक परीक्षा को शेड्यूल जारी कर दिया है। स्कूल अपनी सुविधा के अनुसार किसी एक शेड्यूल को ले सकता हैं।<br/>  <br/><b>- दो बार वार्षिक परीक्षा का प्रावधान </b><br/>आईसीएसई बोर्ड इस बार से दो बार वार्षिक परीक्षा लेगा। 9वीं और 11वीं का पहला वार्षिक परीक्षा चार नवंबर से शुरू हुआ है। 9वीं की परीक्ष्ज्ञा 20 नवंबर और 11वीं का चार से 27 नवंबर का परीक्षा ली जायेगी। इसके बाद फिर वार्षिक परीक्षा फरवरी 2020 में आयोजित की जायेगी। 9वीं की वार्षिक परीक्षा 10 से 26 फरवरी तक चलेगा। वहीं 11वीं की वार्षिक परीक्षा 10 फरवरी से चार मार्च तक होगा। </p>
      <p><b>- परीक्षा में फेल तो रजिस्ट्रेशन से बाहर </b><br/>बोर्ड की मानें तो जो छात्र 9वीं और 11वीं के वार्षिक परीक्षा फेल हो जायेंगे तो उन्हें बोर्ड परीक्षा के लिए रजिस्टर्ड नहीं किया जायेगा।  ऐसे छात्र बोर्ड परीक्षा भी नहीं दे पायेंगे। बोर्ड की मानें तो बोर्ड परीक्षा में शामिल होने के लिए 9वीं और 11वीं में पास होना जरूरी है। </p>
      <p>एफ हसन (सिटी कोआर्डिनेटर, आईसीएसई पटना जोन) ने कहा- अभी 9वीं और 11वीं की वार्षिक परीक्षा स्कूल स्तर पर ली जाती थी। प्रश्न पत्र भी स्कूल अपने स्तर पर तैयार करता था। लेकिन इस बार बोर्ड भेजेगा। परीक्षा के आधे घंटे पहले प्रश्न पत्र को डाउनलोड करना हैं। <br/> </p>
    </article>
  </body>
</html>