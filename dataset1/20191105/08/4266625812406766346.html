<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/pogoda_na_5_lystopada_v_ukraini_sogodni_teplo_prote_z_doshchamy_1683771"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T08:11:00+00:00"/>
    <meta property="og:title" content="Погода на 5 листопада: В Україні сьогодні тепло, проте з дощами"/>
    <meta property="og:description" content="У вівторок, 5 листопада, погода в Україні буде теплою, але подекуди дощитиме."/>
  </head>
  <body>
    <article>
      <h1>Погода на 5 листопада: В Україні сьогодні тепло, проте з дощами</h1>
      <address>
        <time datetime="2019-11-05T08:11:00+00:00">05 Nov 2019, 08:11</time>
      </address>
      <p>
        <b>У вівторок, 5 листопада, погода в Україні буде теплою, але подекуди дощитиме.</b>
      </p>
      <p>Про це повідомляє Укргідрометцентр.</p>
      <p>На сході і в центрі країни, а також в Закарпатській області пройдуть дощі. На сході вдень від +14 до +17, вночі від +6 до +8. У центральній частині вдень до +17, вночі температура повітря опуститься до +9...+11.</p>
      <p>На півдні України дощі очікуються тільки в Херсонській і Запорізькій областях. В цілому в південних регіонах сьогодні вдень до +21, а вночі до +13. На заході потеплішає до +18, відносно тепло буде і вночі до +11. На півночі країни переважно сухо, вдень до +17.</p>
      <p>У Києві синоптики прогнозують мінливу хмарність, опади у столиці не очікуються. Вдень температура коливатиметься від +15 до +17, вночі термометри будуть триматися в межах +9...+12. Вітер південно-західний, 5-10 м/с. Вночі можливий невеликий дощ.</p>
      <p>За прогнозом <a href="https://www.facebook.com/photo.php?fbid=2969959596367332&amp;set=a.155630821133571&amp;type=3&amp;theater">синоптика</a> Наталки Діденко найближче похолодання слід очікувати 7-го листопада, проте лише на Заході та Півночі України.</p>
      <p>«5-го листопада через нашу територію проходитиме атмосферний фронт – посол одразу трьох циклонів Zend, Benedikt та Arne. Тому з ночі до ночі проходитимуть періодичні дощі: спочатку, вночі та вранці у західних та північних областях, далі аж до нашого Сходу. Завтра вдень дощі найбільш ймовірні вздовж смуги Суми-Полтава-Херсон, опади будуть коливатися ліворуч та праворуч від цієї ділянки. Також вдень дощі пройдуть на Закарпатті. На решті території України – без істотних опадів», – зазначила синоптик.</p>
      <p>Нагадаємо, у понеділок, 4 листопада, у столиці зафіксували новий <a href="https://zik.ua/news/2019/11/04/u_kyievi_zafiksuvaly_pershyy_v_lystopadi_temperaturnyy_rekord_1683381">температурний рекорд.</a></p>
      <related>
        <h4>читайте також</h4>
        <a href="https://zik.ua/news/2019/11/04/pogoda_na_4_lystopada_v_ukraini_ochikuietsya_poteplinnya_mistsyamy_do_21c_na_1682901"/>
        <a href="https://zik.ua/news/2019/11/03/do_ukrainy_na_kilka_dniv_zavitaie_vesna__synoptyk_1682585"/>
        <a href="https://zik.ua/news/2019/11/03/pogoda_na_3_lystopada_synoptyky_prognozuyut_poteplinnya_i_doshchi_1682513"/>
        <a href="https://zik.ua/news/2019/11/02/v_ukrainu_yde_poteplinnya_z_doshchamy_ta_vitrom__synoptyk_1682237"/>
      </related>
    </article>
  </body>
</html>