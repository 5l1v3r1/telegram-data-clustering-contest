<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191105-bezperervnyj-vidpochynok-pratsivnykiv-ne-mozhe-buty-menshe-42-godyn-verhovnyj-sud/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T08:38:22+00:00"/>
    <meta property="og:title" content="Безперервний відпочинок працівників не може бути менше 42 годин – Верховний суд"/>
    <meta property="og:description" content="На підприємствах, де застосовують підсумований облік робочого часу, не мають права змінювати встановлений законом час відпочинку працівників."/>
  </head>
  <body>
    <article>
      <h1>Безперервний відпочинок працівників не може бути менше 42 годин – Верховний суд</h1>
      <address>
        <time datetime="2019-11-05T08:38:22+00:00">05 Nov 2019, 08:38</time>
      </address>
      <p>На підприємствах, де застосовують підсумований облік робочого часу, не мають права змінювати встановлений законом час відпочинку працівників.</p>
      <p>Верховний суд дійшов висновку, що тривалість щотижневого робочого часу на підприємствах з підсумованим обліком роботи може змінюватися.</p>
      <p>Проте зазначені підприємства не мають права змінювати тривалість відпочинку, яка встановлена законом.</p>
      <p>Судді звернули увагу на те, що відповідно до ст. 70 Кодексу законів про працю щотижневий безперервний відпочинок працівника має складати щонайменше 42 години.</p>
      <p>
        <b>Читайте: </b>
        <a href="https://fakty.com.ua/ua/lifestyle/20191103-kudy-poyihaty-vidpochyvaty-voseny-top-10-marshrutiv/">Куди поїхати відпочивати восени – топ-10 маршрутів</a>
      </p>
      <p>У Верховному суді додали, що використання підсумкового обліку робочого часу на підприємстві не звільняє роботодавця від дотримання вимог ст. 59 і 70 КЗпП України.</p>
      <p>Тобто, мінімальний час відпочинку можуть збільшити, але не мають права зменшувати.</p>
      <p>До слова, у листопаді в Україні відсутні державні свята, тому <a href="https://fakty.com.ua/ua/lifestyle/20191104-vyhidni-v-lystopadi-skilky-dniv-vidpochyvatymut-ukrayintsi/">українці відпочиватимуть дев’ять днів.</a></p>
      <p><b>Джерело:</b> <a href="https://supreme.court.gov.ua/supreme/pres-centr/news/816962">Верховний суд</a></p>
    </article>
  </body>
</html>