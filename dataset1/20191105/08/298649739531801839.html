<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/05/di-maio-ha-regalato-al-presidente-cinese-xi-la-maglia-dellitalia-top10_20191105_094339/"/>
    <meta property="og:site_name" content="Askanews"/>
    <meta property="article:published_time" content="2019-11-05T08:43:39+00:00"/>
    <meta property="og:title" content="Di Maio ha regalato al presidente cinese Xi la maglia dell’Italia"/>
    <meta property="og:description" content="Roma, 5 nov. (askanews) – Dopo la cena con i leader mondiali, anche oggi il ministro degli Esteri Luigi Di Maio è stato l’unico non capo di Stato ad intervenire al China International Import Expo (CIIE) di Shanghai, dopo il presidente cinese Xi Jinping e quello francese Emamnuel Macron. Il presidente Xi è venuto poi […]"/>
  </head>
  <body>
    <article>
      <h1>Di Maio ha regalato al presidente cinese Xi la maglia dell’Italia</h1>
      <h2>Il ministro degli Esteri a Shanghai</h2>
      <address>
        <time datetime="2019-11-05T08:43:39+00:00">05 Nov 2019, 08:43</time>
      </address>
      <figure>
        <img src="http://www.askanews.it/wp-content/uploads/2019/11/20191105_094329_E3F0B568.jpg"/>
      </figure>
      <p>Roma, 5 nov. (askanews) – Dopo la cena con i leader mondiali, anche oggi il ministro degli Esteri Luigi Di Maio è stato l’unico non capo di Stato ad intervenire al China International Import Expo (CIIE) di Shanghai, dopo il presidente cinese Xi Jinping e quello francese Emamnuel Macron.</p>
      <p>Il presidente Xi è venuto poi a fare visita al padiglione italiano. Il ministro Di Maio lo ha accolto e gli ha donato una maglia della nazionale azzurra, con il nome del capo dello Stato cinese, che ama il calcio. Successivamente i due hanno celebrato il momento con un buon Prosecco.</p>
      <p>“È un piacere averla qui oggi Presidente, le mostro le nostre eccellenze, il nostro Made in Italy, i nostri valori che la nostra industria nazionale riesce a trasmettere in tutto il mondo”, ha detto Di Maio.</p>
      <p>“Sono molto onorato di essere qui e delle relazioni Italia-Cina e guardo con interesse e attenzione alla visita del presidente Mattarella”, ha replicato Xi.</p>
      <p>Nel suo intervento al Ciie, il ministro Di Maio ha sottolineato l’importanza della collaborazione internazionale all’insegna dell’inclusività, della sostenibilità e della parità di condizioni tra operatori economici.</p>
      <p>Il capo della diplomazia italiana ha quindi confermato che l’Italia, continuerà a lavorare attivamente per consolidare il proprio posizionamento commerciale in Cina, e per accrescere ulteriormente la visibilità e la reputazione del Made in Italy.</p>
      <p>Coa/Int9</p>
    </article>
  </body>
</html>