<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/ninova-prorocheski-borisov-trgna-po-moya-pt-no_news707443.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-05T08:28:00+00:00"/>
    <meta property="og:title" content="Нинова пророчески: Борисов тръгна по моя път, но..."/>
    <meta property="og:description" content="Напоследък си изпуска нервите. Показва страх, безсилие и яд, заяви лидерът на БСП"/>
  </head>
  <body>
    <article>
      <h1>Нинова пророчески: Борисов тръгна по моя път, но...</h1>
      <h2>Напоследък си изпуска нервите. Показва страх, безсилие и яд, заяви лидерът на БСП</h2>
      <address>
        <time datetime="2019-11-05T08:28:00+00:00">05 Nov 2019, 08:28</time>
      </address>
      <p>https://blitz.bg/politika/ninova-prorocheski-borisov-trgna-po-moya-pt-no_news707443.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572934871-sistemen-bufer-5.jpg"/>
      </figure>
      <p><b>Направихме красива кампания. Изборите бяха трудни, а резултатът – добър. Взехме 4 области, петата – Шумен, е на кантар. Там ще искаме допълнително броени на гласовете. Това заяви лидерът на БСП Корнелия Нинова.</b><br/><br/>„Много агресивно, арогантно и открито купуване на гласове имаше на тези избори. За да купуваш гласове, трябва да имаш ресурс. Ресурсът е в управляващите. Бизнесът, който се включи в тази кампания, е зависим.<br/><br/>Ние се включихме с 1 лев субсидия срещу милионите. С 1 лев субсидия да те обвинят, че купуваш гласове, е подигравка”, заяви тя пред bTV.<br/><br/>„Това, което се случи в Русе и Благоевград, е обединение и вълна, висока реакция за промяна. Това е причината да успяваме в тези случаи.<br/><br/>Купуване винаги има. Важното е дали срещу този вот ще излезе висока избирателна активност”, коментира още лидерът на социалистите.<br/><br/>„Знам къде ги боли. Това, че граждански, надпартийни кандидати, събират повече подкрепа. И затова той играе с тези думи много елементарно.<br/><br/>Борисов го е яд, че много хора се обединиха срещу модела му на управление. Напоследък си изпуска нервите. Показва страх, безсилие и яд”, заяви Корнелия Нинова. <br/><br/>„Не е важно да коментираме защо ни няма в големите градове, а защо избирателната активност е толкова ниска. В София имаме двойно увеличение на резултата - от 7 ще имаме 15 общински съветници. Борисов загуби общински съветници. Победата е 20 000 гласа при абсолютна безапелационна победа на предишни избори”, посочи тя.<br/> <br/>„Не сме разговаряли за плановете на Манолова. Поздравих я за победата. Каквото реши – това си е неин избор. Пожелавам й успех, каквото и да реши да прави. Не зная дали ще прави свой проект”, коментира още лидерът на БСП. <br/><br/>„Дали съм силен лидер, или не - ще покаже времето. Трябва да видим резултатите. Да се налагаш като лидер не е еднократно действие. Наш принос, на новото ръководство, е новото поколение на млади политици. Те трябва да поемат след нас.<br/><br/>Борисов тръгва по моя път, но не стига докрай, но закъсня. Аз тръгнах по него преди 3 години и си нося кръста. Апатията у хората е към всички партии.<br/><br/>Каза, че ще наложи мандатност за кметовете. Ние го направихме преди 3 години за депутатите. Той ще започне реформа, която започнах тогава и сега дава резултат. Той иска да я започне сега. Новите му кметове ще са след 4 години, а резултат ще има след още 3.<br/><br/>Той си остава вечният председател, но си ограничава хората", подчерта тя. <br/><br/><br/> </p>
    </article>
  </body>
</html>