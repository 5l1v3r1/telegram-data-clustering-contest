<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/160-millios-hegedut-loptak-el-lajko-felixtol/185904"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-05T08:30:00+00:00"/>
    <meta property="og:title" content="160 milliós hegedűt loptak el Lajkó Félixtől"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>160 milliós hegedűt loptak el Lajkó Félixtől</mark>
      </h1>
      <address><time datetime="2019-11-05T08:30:00+00:00">05 Nov 2019, 08:30</time> by <a rel="author">Bors</a></address>
      <p>Ízléstelen módon éppen mindenszentek napján, temetőlátogatás közben lopták el Lajkó Félix vagyont érő hegedűjét a szerbiai, vajdasági Péterrévén. A világhírű zenész a temető melletti utcában parkolt az autójával, abból emelték el a hangszert.</p>
      <figure>
        <img src="http://media.borsonline.hu/cikk/20/191457/big-lead/650x360/2014646_lajko-felix-mti.jpg"/>
        <figcaption>A zenész kocsijából vitték el a hangszert, miközben a temetőben volt © MTI</figcaption>
      </figure>
      <p>A rendőrséget rögtön értesítette. Az esetről elsőként beszámoló vajdasági Magyar Szónak a hegedűvirtuóz a nyomozás érdekeire hivatkozva nem akart beszélni a részletekről, de azt elmondta, hogy többektől is hallotta, hogy a temetők környékén pórul jártak. Voltak, akik korábbi esetekről, mások a napokban történtekről számoltak be neki. A belgrádi szerb média szerint az 1800-as években készült hegedű értéke félmillió euró, azaz 164 millió forint. A Domenico Montano márkájú hangszer igen ritka.</p>
      <p>– Bízom a rendőrség munkájában, és hogy a hegedű előkerül – mondta a 44 éves hegedűművész.</p>
      <p>A Bors megkeresésére a zenész menedzsere azt mondta: nem kívánnak többet nyilatkozni a témában.</p>
    </article>
  </body>
</html>