<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/pryjmayut-sya-stavky-na-novyj-klub-edinsona-kavani/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-05T08:44:00+00:00"/>
    <meta property="og:title" content="Приймаються ставки на новий клуб Едінсона Кавані"/>
    <meta property="og:description" content="Уругвайський бомбардир Едінсон Кавані, правами на якого володіє французький гранд «ПСЖ», може змінити команду в зимове трансферне вікно. Основним претендентом на підписання контракту з нападником вважається «Манчестер Юнайтед»."/>
  </head>
  <body>
    <article>
      <h1>Приймаються ставки на новий клуб Едінсона Кавані</h1>
      <address><time datetime="2019-11-05T08:44:00+00:00">05 Nov 2019, 08:44</time> by <a rel="author">Сергій Гумен</a></address>
      <p>Уругвайський бомбардир Едінсон Кавані, правами на якого володіє французький гранд «ПСЖ», може змінити команду в зимове трансферне вікно. Основним претендентом на підписання контракту з нападником вважається «Манчестер Юнайтед».</p>
      <figure>
        <img src="https://i1.wp.com/bookmaker-ratings.com.ua/wp-content/uploads/sites/6/2019/11/novyny-1-1.png?w=800&amp;ssl=1"/>
        <figcaption>Приймаються ставки на новий клуб Едінсона Кавані</figcaption>
      </figure>
      <p>У зимове трансферне вікно форвард Едінсон Кавані, у якого закінчується трудовий договір з «ПСЖ», може змінити клубну прописку. Керівництво паризького гранда не поспішає пропонувати футболісту новий контракт, в зв’язку з чим букмекери вирішили запустити лінію на майбутній клуб 32-річного уругвайського голеадора.</p>
      <p>За версією букмекерської контори <a href="https://bookmaker-ratings.com.ua/review/obzor-bukmekerskoy-kontory-paddy-power/">Paddy Power</a>, основним претендентом на придбання Кавані вважається англійський «Манчестер Юнайтед», якому бракує классного центрального нападника після продажу в міланський «Інтер» бельгійця Ромелу Лукаку. Поставити на можливий зимовий трансфер Едінсона в стан «Червоних дияволів» можна з коефіцієнтом 4,5, що відповідає 22 відсоткам ймовірності.</p>
      <p>Другим у списку претендентів на підписання угоди з досвідченим уругвайським бомбардиром йде мадридський «Атлетіко». На перехід Кавані в іспанський топ-клуб встановлено ​​котирування 7,0 (14%). Топ-3 претендентів закриває італійський гранд – туринський «Ювентус». Ставка на те, що Едінсон стане гравцем «Старої синьйори», оцінюється коефіцієнтом 8,0 (12,5%).</p>
      <p>Крім того, можна поставити на трансфер форварда в один з трьох клубів, ймовірність переходу в які вважається менш реальною. Це міланський «Інтер» (13,0 – 8%), «Наполі» (21,0 – 5%) та «Мілан» (26,0 – 4%).</p>
      <p>Варто зазначити, що трансфер форварда у будь-який із запропонованих клубів буде розраховано як виграш тільки в тому випадку, якщо угода буде офіційно оформлена до третього лютого 2020 року.</p>
      <p>Едінсон Кавані виступає за паризький гранд з 2013 року, його діючий контракт закінчується після завершення сезону-2019/20. У складі «ПСЖ» форвард став п’ятикратним чемпіоном Ліги 1 та виграв чотири Кубка Франції. Уругваєць також є найкращим бомбардиром в історії «Червоно-синіх».</p>
      <related>
        <a href="https://bookmaker-ratings.com.ua/konkurs-favoryt-tyzhnya-do-matchiv-ligy-chempioniv/#comment-69995"/>
      </related>
      <related>
        <a href="https://bookmaker-ratings.com.ua/bukmekery-mourin-yu-favoryt-na-posadu-golovnogo-trenera-bavariyi/"/>
      </related>
      <related>
        <h4>Схожі записи</h4>
        <a href="https://bookmaker-ratings.com.ua/pochettino-ta-mourin-yu-golovni-pretendenty-na-post-nastavnyka-reala-za-versiyeyu-bukmekeriv/"/>
        <a href="https://bookmaker-ratings.com.ua/bukmekery-mourin-yu-favoryt-na-posadu-golovnogo-trenera-bavariyi/"/>
        <a href="https://bookmaker-ratings.com.ua/oleksandriya-sent-et-yen-stavky-prognozy-i-koefitsiyenty-bukmekeriv-na-match-7-zhovtnya-2019-roku/"/>
      </related>
    </article>
  </body>
</html>