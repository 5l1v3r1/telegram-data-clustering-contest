<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/novi-prenosnik-apple-macbook-pro-z-grafiko-amd.html?RSS60d5dddb0f6d2d06648d4bc3b78232dd"/>
    <meta property="og:site_name" content="Računalniške novice"/>
    <meta property="article:published_time" content="2019-11-05T08:56:00+00:00"/>
    <meta property="og:title" content="Novi prenosnik Apple MacBook Pro z grafiko AMD?"/>
    <meta property="og:description" content="Procesorji AMD so med uporabniki osebnih računalnikov iz dneva v dan bolj priljubljeni, predvsem na račun naprednih in zmogljivih procesorjev družine Ryzen."/>
  </head>
  <body>
    <article>
      <h1>Novi prenosnik Apple MacBook Pro z grafiko AMD?</h1>
      <address>
        <time datetime="2019-11-05T08:56:00+00:00">05 Nov 2019, 08:56</time>
      </address>
      <p>Procesorji AMD so med uporabniki osebnih računalnikov iz dneva v dan bolj priljubljeni, predvsem na račun naprednih in zmogljivih procesorjev družine Ryzen. V zadnjem času pa vse bolj na priljubljenosti pridobivajo tudi njegove grafične kartice, ki temeljijo na osnovi grafičnega jedra Navi. Zato ne presenečajo govorice, da naj bi bil novi prenosni računalnik Apple MacBook Pro opremljen z zmogljivo grafično kartico podjetja AMD.</p>
      <p>Novi prenosnik Apple MacBook Pro naj bi bil glede na spletne govorice opremljen s kar 40,6-centimetrskim oziroma 16-palčnim zaslonom visoke ločljivosti. Za brezhibno prikazovanje slik pa naj bi skrbela grafična kartica AMD Radeon RX 5300M ali Radeon RX 5500 MX. V to je prepričana skupina računalniških zanesenjakov, ki naj bi v programski kodi operacijskega sistema macOS 10.15.1 našla del kode, ki omenja »Radeon RX 5500 / 5500M«.</p>
      <p>Pri tem velja omeniti, da tu gre šele za spletne govorice, kar pomeni, da ni nujno, da bo tovrstni prenosni računalnik podjetja Apple dejansko ugledal luč sveta. Verjamemo pa, da bi bili nad njim navdušeni številni uporabniki računalniških sistemom podjetja Apple. Grafične kartice AMD so se namreč v praksi izkazale za odlično alternativo rešitvam podjetja Nvidia.</p>
      <figure>
        <iframe src="https://www.youtube.com/embed/9XooSsRAPcY" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.apple.com/">Apple</a></footer>
    </article>
  </body>
</html>