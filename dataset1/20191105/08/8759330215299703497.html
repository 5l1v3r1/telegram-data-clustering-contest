<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902447/maakt-club-brugge-kans-tegen-teams-als-psg-is-het-soms-makkelijker-buitenshuis-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-05T08:26:00+00:00"/>
    <meta property="og:title" content="Maakt Club Brugge kans? &quot;Tegen teams als PSG is het soms makkelijker buitenshuis&quot;"/>
    <meta property="og:description" content="Club Brugge ging in eigen huis zwaar ten onder tegen PSG. Volgens Sacha Kljestan moet Club Brugge echter niet wanhopen. RSC Anderlecht deed het in 2013 al eens voor."/>
  </head>
  <body>
    <article>
      <h1>Maakt Club Brugge kans? "Tegen teams als PSG is het soms makkelijker buitenshuis"</h1>
      <address>
        <time datetime="2019-11-05T08:26:00+00:00">05 Nov 2019, 08:26</time>
      </address>
      <p>
        <b>Club Brugge ging in eigen huis zwaar ten onder tegen PSG. Volgens Sacha Kljestan moet Club Brugge echter niet wanhopen. RSC Anderlecht deed het in 2013 al eens voor.</b>
      </p>
      <p>In de thuiswedstrijd kreeg Anderlecht een 0-5 pandoering terwijl het op PSG 1-1 stand kon houden. "Goed verdedigen en dan scherp counteren als PSG hen ruimte geeft. Club heeft er voorin de spelers voor. Als ze het spel spelen zoals ze dat in Madrid deden, dan zijn er mogelijkheden. Het is vooral belangrijk om als eerste te scoren want als PSG op toerental komt, dan vrees ik dat het wel een mission impossible wordt."</p>
      <p>"Soms is het voor een kleine club makkelijker om tegen grote clubs als PSG buitenshuis punten te rapen dan thuis”, gaat de Amerikaan verder. “Omdat ze niks te verliezen hebben. In Brugge rekenden de supporters erop dat Club zou voetballen, dat ze voor een resultaat gingen. De druk is dan groter. Nu ligt de druk helemaal bij PSG. De spelers van Club moeten er zonder angst en vol vertrouwen aan beginnen."</p>
      <aside>Lees meer<br/><a href="https://www.voetbalprimeur.be/nieuws/902443/dennis-over-zijn-toekomst-bij-club-brugge-eerst-moet-ik-iets-winnen-.html?itm_source=www.voetbalprimeur.be&amp;itm_medium=highlighted-content">Dennis over zijn toekomst bij Club Brugge: “Eerst moet ik iets winnen"</a></aside>
    </article>
  </body>
</html>