<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Maikata-na-Pluha-ubit-ot-doktor-Dimitrov-Cyalata-patrona-izstrelya-po-Zhoro-911205"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-05T08:39:00+00:00"/>
    <meta property="og:title" content="Майката на Плъха, убит от доктор Димитров: Цялата патрона изстреля по Жоро!"/>
    <meta property="og:description" content="Скандалният рентгенолог д-р Иван Димитров, който уби рецидивиста Жоро Дживизов с незаконен пистолет ..."/>
  </head>
  <body>
    <article>
      <h1>Майката на Плъха, убит от доктор Димитров: Цялата патрона изстреля по Жоро!</h1>
      <address>
        <time datetime="2019-11-05T08:39:00+00:00">05 Nov 2019, 08:39</time>
      </address>
      <p>Скандалният рентгенолог д-р Иван Димитров, който уби рецидивиста Жоро Дживизов с незаконен пистолет "Валтер“ на 2 март 2018 година, отново се изправи пред съда, предаде репортер на <b>Plovdiv24.bg</b>.</p>
      <p>Припомняме, че през юли Окръжният съд призна Димитров за невинен за извършване на умишленото убийство на Дживизов. Магистратите му дадоха 2 години условна присъда с 3 години срок на отлагане за притежанието на огнестрелното оръжие без надлежно разрешително за това. Според съда всичко е било в рамките на неизбежната отбрана.</p>
      <p>Недоволни от присъдата са останали представителите на държавното обвинение, които настояват за реална присъда. Към тяхното искане се присъединяват и близките на убития Дживизов. Делото в апелативния съд е образувано по техен протест.</p>
      <p>Преди старта на делото днес хора, подкрепящи доктора, се събраха пред Съдебната палата. Те посрещнаха Димитров с ръкопляскания и скандирания. Той за пореден път запази мълчание и отказа да коментира каквото и да било. Майката на Плъха поиска максимална присъда, защото според думите й "цялата патрона изстреля по Жоро". <b>Очаквайте подробности!</b></p>
    </article>
  </body>
</html>