<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/05/sequestrati-61-kg-di-cocaina-purissima-al-porto-di-gioia-tauro-top10_20191105_091533/"/>
    <meta property="og:site_name" content="Askanews"/>
    <meta property="article:published_time" content="2019-11-05T08:15:33+00:00"/>
    <meta property="og:title" content="Sequestrati 61 kg di cocaina purissima al porto di Gioia Tauro"/>
    <meta property="og:description" content="Roma, 5 nov. (askanews) – Sessantuno chili di cocaina purissima sono stati sequestrati oggi nel porto di Gioia Tauro in Calabria. L’operazione è stata portata a termine dagli uomini del Comando Provinciale di Reggio Calabria, insieme ai funzionari dell’Agenzia delle Dogane con il coordinamento della Procura della Repubblica e la Direzione Distrettuale Antimafia. In un […]"/>
  </head>
  <body>
    <article>
      <h1>Sequestrati 61 kg di cocaina purissima al porto di Gioia Tauro</h1>
      <h2>Operazione della Guardia di Finanza</h2>
      <address>
        <time datetime="2019-11-05T08:15:33+00:00">05 Nov 2019, 08:15</time>
      </address>
      <figure>
        <img src="http://www.askanews.it/wp-content/uploads/2019/11/20191105_091522_3288D995.jpg"/>
      </figure>
      <p>Roma, 5 nov. (askanews) – Sessantuno chili di cocaina purissima sono stati sequestrati oggi nel porto di Gioia Tauro in Calabria. L’operazione è stata portata a termine dagli uomini del Comando Provinciale di Reggio Calabria, insieme ai funzionari dell’Agenzia delle Dogane con il coordinamento della Procura della Repubblica e la Direzione Distrettuale Antimafia.</p>
      <p>In un container, che trasportava carne congelata in transito nello scalo portuale calabrese, proveniente dal Brasile e che aveva come destinazione finale il sud-est asiatico, sono stati individuati e sequestrati 61 chilogrammi di cocaina contenuti in due borsoni posti dietro i portelloni del contenitore. Droga, hanno stabilito gli inquirenti che una volta giunta a destinazione e tagliata fino a quattro volte prima di essere immessi sul mercato, avrebbe fruttato circa 12 milioni di euro alle organizzazioni criminali operanti nel settore.</p>
      <p>Nonostante la tendenza alla delocalizzazione delle spedizioni su altri porti, Gioia Tauro, afferma la Guardia di finanza, rimane comunque uno dei principali scali di riferimento dei narcotrafficanti.</p>
      <p>Gci/Int9</p>
    </article>
  </body>
</html>