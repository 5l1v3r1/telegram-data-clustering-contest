<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/05/toyota-si-converte-ad-android-auto-carplay-arriveranno-anche-modelli-gia-venduti-240391/"/>
    <meta property="og:site_name" content="MobileWorld"/>
    <meta property="article:published_time" content="2019-11-05T08:37:02+00:00"/>
    <meta property="og:title" content="Toyota si converte ad Android Auto e CarPlay: arriveranno anche su alcuni modelli già venduti"/>
    <meta property="og:description" content="Android Auto ed Apple CarPlay rappresentano due dei sistemi di infotainment più apprezzati, essenzialmente perché sposano perfettamente l'integrazione con"/>
  </head>
  <body>
    <article>
      <h1>Toyota si converte ad Android Auto e CarPlay: arriveranno anche su alcuni modelli già venduti</h1>
      <address><time datetime="2019-11-05T08:37:02+00:00">05 Nov 2019, 08:37</time> by <a rel="author" href="https://www.mobileworld.it/author/vincent/" target="_blank">Vincenzo Ronca</a></address>
      <p><a href="https://www.androidworld.it/android-auto/">Android Auto</a> ed <a href="https://www.mobileworld.it/tag/carplay/">Apple CarPlay</a> rappresentano due dei sistemi di <i><b>infotainment</b></i> più apprezzati, essenzialmente perché <b>sposano perfettamente</b> l’integrazione con il proprio smartphone a prescindere dal modello dell’auto. Per chi possiede un’auto <b>Toyota</b> ci sono buone notizie in questo senso.</p>
      <p>Il produttore nipponico di auto è tra quelli <b>più resistenti</b> ad integrare la compatibilità con Android Auto e CarPlay, in favore del suo sistema di <i>infotainment</i> proprietario. Nelle ultime ore però Toyota <b>ha annunciato la sua apertura</b> verso i sistemi di Google ed Apple, affermando che ne integrerà la <b>compatibilità</b> sui <b>nuovi modelli</b> di auto che lancerà sul mercato: tra questi rientrano le nuove <i>Prius</i>, <i>Corolla</i>, <i>Camry</i> e <i>C-HR</i>.</p>
      <p>Le buone notizie <b>non sono finite qui</b>: Toyota ha annunciato che <b>tutti i proprietari</b> delle ultime versioni di HiAce e RAV4 potranno <b>aggiornare gratuitamente</b> il software per ottenere la compatibilità ad Android Auto e CarPlay. Inoltre, i proprietari di Prius, Corolla e Camry delle generazioni precedenti potranno avere lo stesso aggiornamento pagando <b>199$</b>.</p>
      <p><b>Non abbiamo la completa certezza</b> che le informazioni appena riportate valgano anche per i modelli di auto venduti in Italia. Per saperne di più vi suggeriamo di rivolgervi al vostro concessionario Toyota.</p>
      <p>Via: <a href="https://ausdroid.net/2019/11/05/android-auto-and-apple-carplay-is-coming-to-selected-older-toyota-models-and-some-new-models-from-now/amp/">Ausdroid</a></p>
    </article>
  </body>
</html>