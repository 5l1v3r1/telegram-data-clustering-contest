<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814018.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-05T08:14:00+00:00"/>
    <meta property="og:title" content="آخرین آمار ابتلا به HIV در لردگان"/>
    <meta property="og:description" content="احمد همتی عضو کمیسیون بهداشت و درمان مجلس شورای اسلامی در حاشیه مراسم روز بیمه سلامت، در گفت‌وگو با فارس، درباره آخرین وضعیت رسیدگی به افراد مبتلا به اچ‌آی‌وی در روستای لردگان توضیح داد: باید توجه داشت که اطلاع‌رسانی اولیه و نوع خبر منتشر شده در رسانه‌ها با واقعیت تطابق چندانی نداشته است. "/>
  </head>
  <body>
    <article>
      <h1>آخرین آمار ابتلا به HIV در لردگان</h1>
      <address>
        <time datetime="2019-11-05T08:14:00+00:00">05 Nov 2019, 08:14</time>
      </address>
      <p>عضو کمیسیون بهداشت و درمان مجلس در خصوص آخرین آمار ابتلا افراد به HIV در لردگان گفت: حدود ۹۰ نفر از افراد این روستا به HIV مبتلا شده‌اند و این افراد ۱۰ درصد جامعه آماری روستا را تشکیل می‌دهند.</p>
      <p>احمد همتی عضو کمیسیون بهداشت و درمان مجلس شورای اسلامی در حاشیه مراسم روز بیمه سلامت، در گفت‌وگو با فارس، درباره آخرین وضعیت رسیدگی به افراد مبتلا به اچ‌آی‌وی در روستای لردگان توضیح داد: باید توجه داشت که اطلاع‌رسانی اولیه و نوع خبر منتشر شده در رسانه‌ها با واقعیت تطابق چندانی نداشته است. </p>
      <p>وی با بیان اینکه بیماری اچ‌آی‌و ی و ویروس ایدز موضوعی نیست که به یکباره بروز کند، اظهار داشت: این بیماری جزو بیماری‌های مزمن است که چندین سال طول می‌کشد که علائم اولیه خود را نشان دهد و ما باید به صورت کارشناسی و دقیق این مسئله را بررسی کنیم و نتایج را به اطلاع مردم برسانیم تا اگر احیانا قصوری در این زمینه رخ داده برخورد لازم صورت گیرد. </p>
      <p>عضو کمیسیون بهداشت و درمان مجلس با بیان اینکه طبق آخرین آماری که به ما گزارش شده، حدود 90 نفر از افراد این روستا به اچ‌آی‌وی مبتلا شده‌اند، گفت: این افراد 10 درصد جامعه آماری روستا را تشکیل می‌دهند. </p>
      <p>وی در پایان گفت: در حال حاضر تمام این افراد تحت درمان قرار دارند.</p>
    </article>
  </body>
</html>