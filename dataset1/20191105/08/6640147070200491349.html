<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/red-dead-redemption-2-sbloccato-rockstar-launch/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-05T08:12:00+00:00"/>
    <meta property="og:title" content="Red Dead Redemption 2: ecco a che ora il gioco verrà sbloccato su Rockstar Launch ed Epic Store"/>
    <meta property="og:description" content="Rockstar Games ha annunciato l'orario di sblocco di Red Dead Redemption 2, quando i giocatori di tutto il mondo potranno accedere al titolo su PC."/>
  </head>
  <body>
    <article>
      <h1>Red Dead Redemption 2: ecco a che ora il gioco verrà sbloccato su Rockstar Launch ed Epic Store</h1>
      <address><time datetime="2019-11-05T08:12:00+00:00">05 Nov 2019, 08:12</time> by <a rel="author">Gianluca Saitto</a></address>
      <p><b>Red Dead Redemption 2</b> è stato uno dei videogiochi più atteso ed apprezzato dell’anno scorso, ed ora il titolo Rockstar Games sta per giungere anche su PC. Dopo il rilascio dei trailer è stato confermato nei giorni scorsi che su PC il gioco includerà una feature assente su console: la modalità foto.</p>
      <p>Stamattina Rockstar ha fatto sapere<b> l’orario di sblocco per Red Dead Redemption 2 su PC</b>. Il gioco, che verrà lanciato quest’oggi su PC, sarà disponibile più tardi di quanto i giocatori sperassero. Rockstar ha infatti confermato che i giocatori di tutto il mondo potranno accedere al gioco dalle <b>14:00, ore italiane</b>.</p>
      <figure>
        <iframe src="https://www.youtube.com/embed/SXvQ1nK4oxk" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/red-dead-redemption-2-60646.768x432.jpg"/>
        </figure>
        <figure>
          <img src="https://www.tomshw.it/images/images/2019/11/red-dead-redemption-2-60582.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/death-stranding-perfect-score/">Death Stranding è il gioco con più perfect score dell’anno</a></p>
      <p>L’orario di sblocco vale sia per il <b>Rockstar Launcher</b> che per l’<b>Epic Games Store</b>, le uniche due piattaforme su cui Red Dead Redemption 2 sarà disponibile fino a quando non arriverà su Steam a dicembre e su Google Stadia appena la piattaforma per il gaming di Google prenderà il via il prossimo 19 novembre.</p>
      <p>Il preload del gioco è già stato reso disponibile e in più la versione per PC  di Red Dead Redemption 2 sarà fornita di una serie di miglioramenti come il supporto della risoluzione fino a 8K, framerate sbloccati, un variegato menù di impostazioni personalizzabili e una modalità foto. <b>Siete pronti per avventurarvi nella frontiera insieme ad Arthur Morgan e alla banda di Dutch? Avete intenzione di rigiocare il titolo anche se l’avete già apprezzato su console?</b> Diteci la vostra nella sezione dedicata ai commenti.</p>
      <blockquote>Red Dead Redemption è stato uno dei giochi più amati dell’anno scorso. Acquista il titolo Rockstar Games su Amazon a <a href="https://toms.it/lOhFU">questo indirizzo</a>.</blockquote>
    </article>
  </body>
</html>