<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/05/perch%c3%a9-mattarella-ha-convocato-il-consiglio-supremo-di-difesa-top10_20191105_091657/"/>
    <meta property="og:site_name" content="Askanews"/>
    <meta property="article:published_time" content="2019-11-05T08:16:57+00:00"/>
    <meta property="og:title" content="Perché Mattarella ha convocato il Consiglio supremo di Difesa"/>
    <meta property="og:description" content="Roma, 5 nov. (askanews) – Il presidente della Repubblica, Sergio Mattarella, ha convocato il Consiglio Supremo di Difesa, al Palazzo del Quirinale, per lunedì 11 novembre 2019, alle ore 17. Lo riferisce una nota dell’ufficio stampa della Presidenza. “L’ordine del giorno – si legge nel comunicato – prevede la trattazione dei seguenti temi: punto di […]"/>
  </head>
  <body>
    <article>
      <h1>Perché Mattarella ha convocato il Consiglio supremo di Difesa</h1>
      <h2>Si riunirà l'11 novembre alle 17</h2>
      <address>
        <time datetime="2019-11-05T08:16:57+00:00">05 Nov 2019, 08:16</time>
      </address>
      <figure>
        <img src="http://www.askanews.it/wp-content/uploads/2019/11/20191105_091652_60BA7068.jpg"/>
      </figure>
      <p>Roma, 5 nov. (askanews) – Il presidente della Repubblica, Sergio Mattarella, ha convocato il Consiglio Supremo di Difesa, al Palazzo del Quirinale, per lunedì 11 novembre 2019, alle ore 17. Lo riferisce una nota dell’ufficio stampa della Presidenza.</p>
      <p>“L’ordine del giorno – si legge nel comunicato – prevede la trattazione dei seguenti temi: punto di situazione sulle principali aree di crisi ed evoluzione delle forme di minaccia, con particolare riferimento al terrorismo transnazionale di matrice jihadista. Impiego dello Strumento Militare nazionale nell’ambito dei diversi Teatri Operativi; stato delle relazioni strategico-militari in ambito europeo e transatlantico e prospettive della posizione nazionale nel quadro delle alleanze e delle iniziative multilaterali cui l’Italia aderisce; processo di riforma e modernizzazione del comparto Difesa, con particolare riguardo ai programmi di investimento. Prospettive evolutive nel settore digitale e sviluppi delle politiche di sicurezza e difesa nel dominio cibernetico”.</p>
      <p>Pol/Bar/Int9</p>
    </article>
  </body>
</html>