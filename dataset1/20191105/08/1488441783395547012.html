<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/05/lo-strano-rapporto-google-ed-android-auto-provare-la-nuova-app-smartphone-download-678295/"/>
    <meta property="og:site_name" content="AndroidWorld"/>
    <meta property="article:published_time" content="2019-11-05T08:09:00+00:00"/>
    <meta property="og:title" content="Lo strano rapporto tra Google ed Android Auto: come provare la nuova app per smartphone (download)"/>
    <meta property="og:description" content="Non è la prima volta che affrontiamo la delicata relazione tra Google ed il nuovo Android Auto, in questo articolo..."/>
  </head>
  <body>
    <article>
      <h1>Lo strano rapporto tra Google ed Android Auto: come provare la nuova app per smartphone (download)</h1>
      <address><time datetime="2019-11-05T08:09:00+00:00">05 Nov 2019, 08:09</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Non è la prima volta che affrontiamo la <b>delicata relazione</b> tra <a href="https://www.androidworld.it/tag/google/">Google</a> ed il nuovo <a href="https://www.androidworld.it/tag/android-auto/">Android Auto</a>, in <a href="https://www.androidworld.it/2019/09/11/android-auto-explained-661661/">questo articolo</a> abbiamo spiegato nel dettaglio cosa è accaduto negli ultimi mesi e probabilmente cosa ci aspetta. Ora emerge un <b>nuovo paragrafo</b> da apporre alla storia.</p>
      <p>Google ha infatti rilasciato sul Play Store una <b>nuova app per Android Auto</b>, dedicata all’interfaccia di infotainment <b>ottimizzata</b> per i <b>display degli smartphone</b>. Questa soluzione va a <b>sopperire</b> alla mancanza di un’app Android Auto per alcuni utenti che hanno aggiornato lo smartphone ad <a href="https://www.androidworld.it/tag/android-10/">Android 10</a>. Infatti Google prevede di mettere <b>definitivamente da parte</b> l’app Android Auto a partire da Android 10, in favore di una <a href="https://www.androidworld.it/2019/05/10/google-assistant-futuro-android-auto-la-nuova-modalita-guida-630096/">modalità alla guida di Google Assistant</a>.</p>
      <p>Dell’implementazione pubblica della modalità alla guida in Assistant ancora <b>non vi è traccia</b> e dunque Google ha scelto di rilasciare l’app <i><b>Android Auto per i telefoni</b> </i>in favore di chi è rimasto <b>orfano</b> dell’app Android Auto classica con Android 10.</p>
      <p>La nuova app ha la <b>stessa icona</b> della precedente, eccetto per un piccolo badge in basso a destra che ne indica la compatibilità con i display degli smartphone. Se aveste ancora l’app classica di Android Auto <b>non avrete bisogno</b> anche della nuova che, molto probabilmente, risulterà <b>non compatibile</b> con il vostro dispositivo. In ogni caso, eccovi il <b>badge</b> per provare a scaricarla.</p>
      <p>
        <a href="https://play.google.com/store/apps/details?id=com.google.android.projection.gearhead.phonescreen">Disponibile su Google Play</a>
      </p>
      <p>Via: <a href="https://9to5google.com/2019/11/04/android-auto-for-phone-screens/">9to5Google</a></p>
    </article>
  </body>
</html>