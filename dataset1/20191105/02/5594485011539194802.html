<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/strakhovita-nakhodka-v-polski-yadren-bunker_news707416.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-05T02:28:00+00:00"/>
    <meta property="og:title" content="Страховита находка в полски ядрен бункер"/>
    <meta property="og:description" content="По труповете се виждали следи от ухапвания и дупки в корема"/>
  </head>
  <body>
    <article>
      <h1>Страховита находка в полски ядрен бункер</h1>
      <h2>По труповете се виждали следи от ухапвания и дупки в корема</h2>
      <address>
        <time datetime="2019-11-05T02:28:00+00:00">05 Nov 2019, 02:28</time>
      </address>
      <p>https://blitz.bg/svyat/strakhovita-nakhodka-v-polski-yadren-bunker_news707416.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1572913596-skynews-cannibal-ants-poland-4826061.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572913600-skynews-cannibal-ants-poland-4826048.jpg"/>
        </figure>
      </slideshow>
      <p>
        <b>Колония от милиони мравки е успяла да оцелее в ядрен бункер без светлина, храна и топлина. Полски учени, които открили насекомите, изяснили, че те са канибали и са се хранили със своите събратя, съобщава Sky News.</b>
      </p>
      <p>Насекомите били забелязани за първи път през 2013 г. В колонията имало изключително работещи мравки, което означавало, че те не могат да се размножават. Не е ясно как колонията е могла да стане голяма.<br/><br/>Основният мравуняк се намирал във вентилационната шахта на бункера, където преди това се съхранявали боеприпаси. Оттам мравките паднали надолу и се оказали в капан. На мястото учените наблюдавали и прилепите, живеещи вътре.<br/><br/>Две години по-късно, учените се върнали в бункера и открили, че колонията от мравки е станала по-голяма, въпреки че това се смятало за невъзможно. За да спасят насекомите, е била поставена, по която мравките са могли да преминат в тръба от бункера. През 2017 г. колонията почти изчезнала.</p>
      <figure>
        <img src="https://static.blitz.bg/documents/thumbnails/520/201911/1572913600-skynews-cannibal-ants-poland-4826048.jpg"/>
      </figure>
      <p>След това специалистите започнали да изучават как мравките са успели да оцелеят. Оказало се, че те са хапвали от други починали мравки. По труповете се виждали следи от ухапвания и дупки в корема.<br/><br/>„Оцеляването и разрастването на колонията в бункера без възможността да дават потомство вероятно е било възможно поради постоянното снабдяване с нови индивиди от външния мравуняк, както и благодарение натрупването на трупове“, смятат учените.<br/><br/>Те отбелязват, че труповете са служили като неизчерпаем източник на храна за мравките, което им е помогнало да оцеляват при неблагоприятни условия.<br/><br/><b>Превод и редакция: БЛИЦ</b><br/><br/> </p>
    </article>
  </body>
</html>