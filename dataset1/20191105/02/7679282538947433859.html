<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-pf-scam-yogi-adityanath-removed-aparna-u-md-of-uttar-pradesh-power-corporation-2832601.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-05T02:05:46+00:00"/>
    <meta property="og:title" content="PF घोटाला: सीएम योगी के सख्त तेवर, यूपी पावर कॉरपोरेशन की एमडी को हटाया"/>
    <meta property="og:description" content="मुख्यमंत्री योगी आदित्यनाथ ने सोमवार देर रात सख्त तेवर अपनाते हुए यूपी पावर कारपोरेशन की एमडी और सचिव ऊर्जा अपर्णा यू को हटा दिया। केंद्रीय प्रतिनियुक्ति से लौटे आईएएस एम. देवराज को यूपी पावर..."/>
  </head>
  <body>
    <article>
      <h1>PF घोटाला: सीएम योगी के सख्त तेवर, यूपी पावर कॉरपोरेशन की एमडी को हटाया</h1>
      <address><time datetime="2019-11-05T02:05:46+00:00">05 Nov 2019, 02:05</time> by <a rel="author">विशेष संवाददाता, लखनऊ|</a></address>
      <p>मुख्यमंत्री योगी आदित्यनाथ ने सोमवार देर रात सख्त तेवर अपनाते हुए यूपी पावर कारपोरेशन की एमडी और सचिव ऊर्जा अपर्णा यू को हटा दिया। केंद्रीय प्रतिनियुक्ति से लौटे आईएएस एम. देवराज को यूपी पावर कारपोरेशन का नया एमडी बनाया गया है।</p>
      <p>अपर्णा यू के पास यूपी जल विद्युत उत्पादन कारपोरेशन के एमडी का भी चार्ज था। उन्हें इस पद से भी हटा दिया गया है। इसका चार्ज भी एम. देवराज को सौंपा गया है। अपर्णा को सचिव सिंचाई एवं जल संसाधन बनाया गया है। सियासी गलियारों में चर्चा है कि इस घोटाले में जल्द ही यूपी पावर कारपोरेशन के चेयरमैन और प्रमुख सचिव ऊर्जा आलोक कुमार भी हटाए जा सकते हैं। वे ट्रस्ट के चेयरमैन हैं।</p>
      <p><b>दस्तावेजों की छानबीन</b><br/>इससे पहले आर्थिक अपराध अनुसंधान संगठन (ईओडब्ल्यू) की टीम ने दिन में यूपी पावर कारपोरेशन के मुख्यालय शक्ति भवन पहुंचकर पीएफ घोटाले से जुड़ी ट्रस्ट की फाइलों की छानबीन की।</p>
    </article>
  </body>
</html>