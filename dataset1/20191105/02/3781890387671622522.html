<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/bangkok/740033"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T02:05:00+00:00"/>
    <meta property="og:title" content="เช็ก'10จุดกรุง'ค่าฝุ่นจิ๋วเกิน! เตือนงดกิจกรรมกลางแจ้ง"/>
    <meta property="og:description" content="เช็ก 10 จุดกรุงเทพฯ ค่าฝุ่นจิ๋ว pm2.5 เกินมาตรฐาน เริ่มมีผลกระทบต่อสุขภาพ เตือนชาวบ้านเฝ้าระวังสุขภาพ หากไอ หายใจลำบาก ระคายเคืองตา ควรลดระยะเวลาการทำกิจกรรมกลางแจ้งโดยเฉพาะผู้สูงอายุ เด็กและผู้ป่วยทางเดินหายใจ และใช้อุปกรณ์ป้องกันตนเอง หากเกิดความจำเป็น"/>
  </head>
  <body>
    <article>
      <h1>เช็ก'10จุดกรุง'ค่าฝุ่นจิ๋วเกิน! เตือนงดกิจกรรมกลางแจ้ง</h1>
      <address>
        <time datetime="2019-11-05T02:05:00+00:00">05 Nov 2019, 02:05</time>
      </address>
      <figure>
        <img src="https://www.dailynews.co.th/admin/upload/20191105/news_jzitvDnght090442_533.jpg?v=20191106085"/>
      </figure>
      <p>
        <b>เช็ก 10 จุดกรุงเทพฯ ค่าฝุ่นจิ๋ว pm2.5 เกินมาตรฐาน เริ่มมีผลกระทบต่อสุขภาพ เตือนชาวบ้านเฝ้าระวังสุขภาพ หากไอ หายใจลำบาก ระคายเคืองตา ควรลดระยะเวลาการทำกิจกรรมกลางแจ้งโดยเฉพาะผู้สูงอายุ เด็กและผู้ป่วยทางเดินหายใจ และใช้อุปกรณ์ป้องกันตนเอง หากเกิดความจำเป็น</b>
      </p>
      <p>เมื่อเวลา 08.00 น. วันที่ 5 พ.ย. สำนักสิ่งแวดล้อม กรุงเทพมหานคร รายงานสถานการณ์ฝุ่นละอองขนาดไม่เกิน 2.5 ไมครอน (pm2.5) ของสถานีตรวจวัดคุณภาพอากาศ โดยเช้านี้พบค่าฝุ่นpm 2.5 เกินมาตรฐานในพื้นที่ 10 เขต เริ่มมีผลกระทบต่อสุขภาพ ตรวจวัดได้ 37-64 ไมโครกรัม/ลูกบาศก์เมตร (มคก./ลบ.ม.) พบว่าเกินมาตรฐาน (มาตรฐานไม่เกิน 50 มคก./ลบ.ม.) ได้แก่ 1.เขตวังทองหลาง ด้านหน้าปั๊มน้ำมัน เอสโซ่ ซ.ลาดพร้าว 95 : มีค่าเท่ากับ 58 มคก./ลบ.ม. 2.เขตปทุมวัน บริเวณริมถนนจามจุรีสแควร์ เยื้อง MRT สามย่าน : มีค่าเท่ากับ 62 มคก./ลบ.ม. 3.เขตสาทร สี่แยกหน้าสำนักงานเขตสาทร ซอย ถนนเซนต์หลุยส์ : มีค่าเท่ากับ59มคก./ลบ.ม. 4.เขตบางคอแหลม บริเวณป้อมตำรวจสี่แยกถนนตก : มีค่าเท่ากับ61มคก./ลบ.ม. 5.เขตคลองสาน บริเวณหน้าห้องสมุดใต้สะพานสมเด็จพระเจ้าตากสิน : มีค่าเท่ากับ56 มคก./ลบ.ม.<br/><br/>6.เขตภาษีเจริญ หน้ามหาวิทยาลัยสยาม (ประมาณซอยเพชรเกษม 36) : มีค่าเท่ากับ61มคก./ลบ.ม. 7.เขตบางซื่อ ภายในสำนักงานเขตบางซื่อ : มีค่าเท่ากับ58 มคก./ลบ.ม. 8.เขตหลักสี่ ภายในสำนักงานเขตหลักสี่ : มีค่าเท่ากับ61มคก./ลบ.ม. 9.เขตบางเขน ภายในสำนักงานเขตบางเขน : มีค่าเท่ากับ 59มคก./ลบ.ม. และ 10.เขตบางพลัด ภายในสำนักงานเขตบางพลัด : มีค่าเท่ากับ64มคก./ลบ.ม.<br/><br/>สำหรับดัชนีคุณภาพอากาศของสถานีตรวจวัดของกรุงเทพมหานคร ส่วนใหญ่อยู่ในระดับคุณภาพอากศปานกลาง- เริ่มมีผลกระทบต่อสุขภาพ คำแนะนำในการปฏิบัติตน คุณภาพอากาศปานกลาง ประชาชนทั่วไปสามารถทำกิจกรรมกลางแจ้งได้ตามปกติ ผู้ที่ต้องดูแลสุขภาพเป็นพิเศษ หากมีอาการเบื้องต้น เช่น ไอ หายใจลำบาก ระคายเคืองตา ควรลดระยะเวลาทำกิจกรรมกลางแจ้ง ส่วนคุณภาพอากาศเริ่มมีผลกระทบต่อสุขภาพ ให้ประชาชนทั่วไปในบริเวณที่มีมลพิษทางอากาศเกินมาตรฐานให้เฝ้าระวังสุขภาพ หากมีอาการเบื้องต้น เช่น ไอ หายใจลำบาก ระคายเคืองตา ควรลดระยะเวลาการทำกิจกรรมกลางแจ้งโดยเฉพาะ ผู้สูงอายุ เด็กและผู้ป่วยทางเดินหายใจ และใช้อุปกรณ์ป้องกันตนเองหากเกิดความจำเป็น.</p>
    </article>
  </body>
</html>