<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/toth-vera-ul-gabi-helyere-ha-jon-a-baba-ezt-rebesgetik/185903"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-05T02:00:00+00:00"/>
    <meta property="og:title" content="Tóth Vera ül Gabi helyére, ha jön a baba – ezt rebesgetik"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Tóth Vera ül Gabi helyére, ha jön a baba – ezt rebesgetik</mark>
      </h1>
      <address><time datetime="2019-11-05T02:00:00+00:00">05 Nov 2019, 02:00</time> by <a rel="author">K. K.</a></address>
      <p>
        <b>Alig egy hónap múlva véget ér a TV2 átalakuló show-ja, amit a várandós Tóth Gabi adásról adásra egyre nehezebben bír. De vajon mi történne akkor, ha a baba úgy döntene, hogy a finálét már nem akarja édesanyja hasában megvárni? </b>
        <b>Alig egy hónap múlva véget ér a TV2 átalakuló show-ja, amit a várandós Tóth Gabi adásról adásra egyre nehezebben bír. De vajon mi történne akkor, ha a baba úgy döntene, hogy a finálét már nem akarja édesanyja hasában megvárni?</b>
      </p>
      <p>Három hét múlva derül ki, hogy ki lesz a Sztárban sztár leszek! nyertese, addig viszont számtalan izgalomra és fordulatra számíthatnak a TV2 nézői. De nemcsak a versenyzőket tartja lázban az izgalom, hanem a zsűri egyetlen hölgy tagját, Tóth Gabit is. Hiszen a gyönyörű kismama várandóssága hamarosan a végéhez ér. Kérdés, hogy az egyre kerekedő pocakjával végig tudja-e csinálni a műsort vagy esetleg megismétli a történelem önmagát, és Liptai Claudiához hasonlóan valaki más fogja őt váltani az utolsó adásban.</p>
      <p>A harmincegy éves énekesnő április végén, egy héttel az eljegyzése után jelentette be, hogy Krausz Gáborral gyermeket várnak. Noha azt senki orrára nem kötötte, hogy hány hónapos terhes, az viszont biztos, hogy mostanra már az utolsó heteiben járhat.</p>
      <figure>
        <img src="http://media.borsonline.hu/cikk/20/191456/big-lead/650x360/2014624_tothgabi6-hb.jpg"/>
        <figcaption>Tóth Gabi jól viseli várandóssága utolsó heteit, de azt nem lehet pontosan megmondani, mikor dönt úgy a kislánya, hogy megszületik © Hatlaczki Balázs</figcaption>
      </figure>
      <p>– Hét órakor indul be a gyerek. Nem tudom, hogy az adás miatt, de már több helyen érzem, úgyhogy valami durvaság lehet a rendszerben. Egyébként nagyon élvezi a bulit, ráadásul itt van a lábunknál egy hangfal, úgyhogy kapja a zenét rendesen. A hétköznapokban kilenckor alszom nagyjából, de minden rendben van, megvan a kis rendszere. Elképesztő, hogy már mindjárt kint van, úgyhogy remélem, végig fogom tudni csinálni a műsort – vallotta be nevetve vasárnap este Tóth Gabi, akiért a műsor szerkesztői is szorítanak, csakúgy, mint anno Nagy Adriért vagy 2016-ban Liptai Claudiáért, aki azonban még a döntő előtt, egy videóüzenetben búcsúzott el a nézőktől.</p>
      <blockquote><b>Majka és Curtis a szívére hallgatott</b> <br/>Vasárnap este Curtis és Majka a Sztárban sztár leszek! színpadán lépett először újra színpadra Kollányi Zsuzsi és a 100 Tagú Cigányzenekar kíséretében. Ezt legjobb barátjuk is meghatódva fogadta. Pápai Joci az adásban könnyezte meg vissza-térésüket. – Ha valaki, akkor én nehezen éltem meg ezt a szétválást – nyelte a könnyeit Joci az adásban – Én nagyon-nagyon közel érzem magam hozzátok, és nekem nagyon nehéz volt köztetek állni úgy, hogy mind a ketten a barátaim vagytok. Sokszor megkönnyeztem ezt, és most is közel vagyok hozzá. Nagyon sok sikert kívánok nektek! – mondta a zsűriszékben ülő jó barát. Adás után a Bors azt kérdezte Pápai Jocitól, hogy az elmúlt időszakban mit mondott a barátainak, amikor szóba került a másik? – Csak annyit, hogy hallgassanak a szívükre. Úgy látszik, hatással volt rájuk. Igaz, egy év telt el, de elengedték a múltbéli sérelmeiket, és közösen folytatják – mondta az énekes.</blockquote>
      <figure>
        <img src="http://media.borsonline.hu/cikk/20/191456/gallery-picture/645w/2014633_curtis-majka2-hb.jpg"/>
        <figcaption>© Hatlaczki Balázs</figcaption>
      </figure>
      <p>Utóbbi helyét akkor jó barátnője, és kollégája, Ábel Anita vette át. Tóth Gabi esetében a csere elég kézenfekvő lenne. Ha a gyengébbik nemnél maradunk, és szakmailag hozzáértő személyre gondolunk, akkor a leendő édesanya testvére, Tóth Vera tuti választás lenne a TV2 részéről, de lehet még Nagy Adri vagy a műsor egykori szereplője, Sári Évi is. Lapunk a csatorna kommunikációs osztályát is megkereste, amely nem szeretett volna konkrétumot elárulni.</p>
      <p>– Bízunk benne, hogy Gabi egészen a döntőig velünk lesz, de ha esetleg másként alakulna, természetesen arra is készülünk megoldással. Erről azonban részleteket csak akkor árulunk el, ha aktuálissá válik a téma – tudtuk meg a csatornától.</p>
      <p>A TV2 sajtóosztálya után Tóth Verát is megkerestük, aki örömmel ülne be anyai örömök elé néző testvére helyére.</p>
      <figure>
        <img src="http://media.borsonline.hu/cikk/20/191456/gallery-picture/645w/2014635_toth-vera-sztarban-sztar-fa-9622.jpg"/>
        <figcaption>Tóth Verának is van gyakorlata a zsűrizésben, hiszen korábban a SuperTV2-n ő a Sztárban sztár+1 kicsi ítésze volt © Bors</figcaption>
      </figure>
      <p>– Nem lenne számomra idegen ez a terep, hiszen a Sztárban sztár+1 kicsiben én is zsűriztem. Ettől függetlenül persze nagyon szorítok Gabinak és a babának, remélem, hogy kibírják, de ha úgy adódna, akkor természetesen repülnék. Ez a nővérek dolga – ismeri be a Borsnak nevetve Tóth Vera, aki egy percig sem hezitálna, ha a csatorna megkeresné.</p>
    </article>
  </body>
</html>