<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=946611"/>
    <meta property="og:site_name" content="Andhrajyothy"/>
    <meta property="article:published_time" content="2019-11-05T02:40:29+00:00"/>
    <meta property="og:title" content="హామిల్టన్‌ ‘సిక్సర్‌’"/>
    <meta property="og:description" content="ADVT"/>
  </head>
  <body>
    <article>
      <h1>హామిల్టన్‌ ‘సిక్సర్‌’</h1>
      <address>
        <time datetime="2019-11-05T02:40:29+00:00">05 Nov 2019, 02:40</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>డ్రైవర్స్‌ చాంపియన్‌షిప్‌ నెగ్గిన లూయిస్‌</b>
        </li>
        <li>
          <b>ఆరోసారి ఎఫ్‌1 వరల్డ్‌ టైటిల్‌ సొంతం</b>
        </li>
      </ul>
      <p><b>ఆస్టిన్‌:</b> మెర్సిడెస్‌ డ్రైవర్‌ లూయిస్‌ హామిల్టన్‌ రికార్డు స్థాయిలో ఆరోసారి ఫార్ములావన్‌ విశ్వవిజేతగా నిలిచాడు. భారత కాలమానం ప్రకారం ఆదివారం అర్ధరాత్రి జరిగిన యూఎస్‌ఏ గ్రాండ్‌ ప్రీ ఫైనల్‌ రేసులో రెండోస్థానంలో నిలిచి హామిల్టన్‌ ప్రపంచ టైటిల్‌ అందుకున్నాడు. యూఎ్‌సఏ రేసులో హామిల్టన్‌ సహచరుడు వాల్టెరి బొటాస్‌ ప్రథమస్థానంలో నిలిచాడు. రెడ్‌బుల్‌ డ్రైవర్‌ మ్యాక్స్‌ వెర్స్‌టాపెన్‌ మూడోస్థానంతో పోడియం ఫినిష్‌ చేశాడు. తాజా రేసు తర్వాత హామిల్టన్‌ 381 పాయింట్లు సాధించి ఈ సీజన్‌లో టాపర్‌గా నిలిచాడు. ఈ ఏడాది మొత్తం 21 రేసుల్లో పోటీపడ్డ హామిల్టన్‌ పదింటిలో విజేతగా నిలిచాడు. దీంతో అత్యధిక విజయాలతో అందరికంటే ముందంజలో నిలిచి.. సీజన్‌లో మరో రెండు రేసులు మిగిలుండగానే ప్రపంచ డ్రైవర్స్‌ చాంపియన్‌షి్‌పను సొంతం చేసుకున్నాడు.</p>
      <p> దీంతో ఫార్ములావన్‌ చరిత్రలో అత్యధికంగా ఏడుసార్లు ఎఫ్‌1 ప్రపంచ టైటిల్‌ నెగ్గిన ఆల్‌టైమ్‌ దిగ్గజం మైకేల్‌ షుమాకర్‌ (జర్మనీ)కు అడుగుదూరంలో నిలిచాడు. నిరుడు ఐదో టైటిల్‌తో అర్జెంటీనా స్టార్‌ జువాన్‌ మాన్యుయెల్‌ ఫాంగియో సరసన నిలిచిన హామిల్టన్‌.. ఈసారి అతని రికార్డును బద్ధలు కొట్టాడు. కాగా.. 34 ఏళ్ల హామిల్టన్‌కు ఇది వరుసగా మూడో ప్రపంచ టైటిల్‌. 2008లో తొలిసారి జగజ్జేతగా అవతరించిన ఈ బ్రిటన్‌ రేసర్‌.. ఆ తర్వాత 2014, 2015, 2017, 2018లో ప్రపంచ టైటిళ్లు కైవసం చేసుకున్నాడు. ‘దీన్ని నమ్మలేకపోతున్నా.. అందరికీ ధన్యవాదాలు’ అని ప్రపంచ ట్రోఫీ అందుకున్న తర్వాత హామిల్టన్‌ సంతోషం వ్యక్తం చేశాడు.</p>
    </article>
  </body>
</html>