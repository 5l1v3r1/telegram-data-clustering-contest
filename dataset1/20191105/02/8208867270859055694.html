<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/esteri/2019/11/05/news/terremoti_scossa_di_magnituto_6_6_alle_isole_tonga-240257736/"/>
    <meta property="og:site_name" content="Repubblica.it"/>
    <meta property="article:published_time" content="2019-11-05T02:12:00+00:00"/>
    <meta property="og:title" content="Terremoti: scossa di magnituto 6,6 alle isole Tonga. Non sono stati registrati danni significativi"/>
    <meta property="og:description" content="L'epicentro del terremoto sottomarino si trova a 134 km ad ovest di Neiafu, la seconda città più grande del Paese. Non è stato"/>
  </head>
  <body>
    <article>
      <h1>Terremoti: scossa di magnituto 6,6 alle isole Tonga. Non sono stati registrati danni significativi</h1>
      <h2>L'epicentro del terremoto sottomarino si trova a 134 km ad ovest di Neiafu, la seconda città più grande del Paese. Non è stato diramato un allarme tsunami</h2>
      <address>
        <time datetime="2019-11-05T02:12:00+00:00">05 Nov 2019, 02:12</time>
      </address>
      <p>Una forte scossa di terremoto di magnitudo 6,6 è stata registrata alle 23,43, ora italiana, alle isole Tonga, nell'oceano Pacifico, alla profondità di circa 10 chilometri. Lo ha reso noto il servizio geologico statunitense Usgs (<i>United States Geological Survey</i>).</p>
      <figure>
        <iframe data-src="https://twitter.com/INGVterremoti/status/1191489538243338241?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Non è stato diramato un allarme tsunami. L'epicentro del terremoto sottomarino si trova a 134 km ad ovest di Neiafu, la seconda città più grande del Paese. Nonostante l'intensità del sisma, non sono stati registrati danni significativi. A questo terremoto ne è seguito pochi minuti dopo un altro di magnitudo 5,5. La prima scossa non è stata avvertita nella capitale, Nuku'alofa.<br/><br/>Secondo l'Onu, l'arcipelago di Tonga, con 107.000 abitanti e 170 isole distribuite su circa 700 chilometri quadrati, è uno dei primi 20 Paesi a rischio di catastrofi naturali (cicloni, terremoti, ecc.). Situato a 2.000 chilometri a nord-est della Nuova Zelanda e a 650 km a est delle Figi, si trova sull'"Anello di fuoco" del Pacifico, dove le placche continentali si scontrano frequentemente, causando una significativa attività sismica.</p>
    </article>
  </body>
</html>