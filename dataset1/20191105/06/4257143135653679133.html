<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/05/veszelyes-helyzetekre-figyelmezteti-a-kozlekedoket-a-rendorseg"/>
    <meta property="og:site_name" content="infostart"/>
    <meta property="article:published_time" content="2019-11-05T06:42:46+00:00"/>
    <meta property="og:title" content="Veszélyes helyzetekre figyelmezteti a közlekedőket a rendőrség"/>
    <meta property="og:description" content="A nagyobb mennyiségben lezúduló csapadék jelentősen nehezíti a biztonságos közlekedést."/>
  </head>
  <body>
    <article>
      <h1>Veszélyes helyzetekre figyelmezteti a közlekedőket a rendőrség</h1>
      <address><time datetime="2019-11-05T06:42:46+00:00">05 Nov 2019, 06:42</time> by <a rel="author">Infostart</a></address>
      <h3>A nagyobb mennyiségben lezúduló csapadék jelentősen nehezíti a biztonságos közlekedést.</h3>
      <p>Az Országos Meteorológiai Szolgálat figyelmeztető előrejelzése szerint többfelé, több hullámban lehet csapadék, északon tartós eső, míg délebbre eleinte záporok, helyenként zivatarok alakulnak ki, majd a kora esti óráktól ezeken a vidékeken is az eső lesz a jellemző. Az esős időjárás a következő napokban is folytatódik, néhol tartós lesz.</p>
      <p>A nagyobb mennyiségben lezúduló csapadék, az érintett területeken jelentősen nehezíti a biztonságos közlekedést. Fokozott óvatosságra intjük a forgalom valamennyi résztvevőjét - áll a rendőrségi portálra felkerült figyelmeztetésben.</p>
      <p>Fontos, hogy a járművezetők mindig az időjárási, látási és útviszonyoknak megfelelően vezessék gépjárműveiket, próbáljanak meg alkalmazkodni a megváltozott útviszonyokhoz! Nagyobb követési távolság tartásával elkerülhetők az erre az időszakra leginkább jellemző balesetek. Lassabb, körültekintőbb, előrelátóbb vezetéssel meg lehet előzni a gyalogos baleseteket is, még ha azt a gyalogos figyelmetlensége is váltaná ki.</p>
      <p>
        <i>Nyitókép: police.hu</i>
      </p>
    </article>
  </body>
</html>