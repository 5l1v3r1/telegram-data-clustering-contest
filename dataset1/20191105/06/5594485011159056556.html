<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/demi-lovato-razkaza-za-tezhkiya-si-zhivot-sled-narkomaniyata_news707423.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-05T06:18:00+00:00"/>
    <meta property="og:title" content="Деми Ловато разказа за тежкия си живот след наркоманията"/>
    <meta property="og:description" content="Някои от последователите й в социалната мрежа оставят отрицателни коментари, които много я нараняват"/>
  </head>
  <body>
    <article>
      <h1>Деми Ловато разказа за тежкия си живот след наркоманията</h1>
      <h2>Някои от последователите й в социалната мрежа оставят отрицателни коментари, които много я нараняват</h2>
      <address>
        <time datetime="2019-11-05T06:18:00+00:00">05 Nov 2019, 06:18</time>
      </address>
      <p>https://blitz.bg/svyat/demi-lovato-razkaza-za-tezhkiya-si-zhivot-sled-narkomaniyata_news707423.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572927339-tass-27487477.jpg"/>
      </figure>
      <p>
        <b>Американската певица Деми Ловато за първи път проговори за трудния си период след наркотичната си зависимост. През лятото на 2018 г. 27-годишната звезда беше хоспитализирана след предозиране с наркотици. Тя бе намерена в хотелска стая в безсъзнание. След това певицата е преминала курс на рехабилитация, отбелязват от изданието Star Hit.</b>
      </p>
      <p>"Сега в отражението на огледалото виждам човек, който е преодолял много. Преживяла съм доста неща и наистина виждам боец. Не шампион, разбира се, но някой, който ще продължи да се бори, независимо какви препятствия излизат на пътя му", споделя изпълнителката и отбелязва, че страда от биполярно разстройство и понякога изпада в депресия.<br/><br/>"Имах много изпълнения пред публика, занимавах се с любимото си нещо, но продължавах да се чувствам зле. Когато ми поставиха диагнозата, почувствах облекчение. Разбрах, че болестта е виновна, а не моят характер", казва Ловато.<br/><br/>След като се подложи на рехабилитация, тя започва да се учи да живее без наркотици, разделя се с любимия си, който обичал да пие, започнала да влиза във форма и да записва нов албум.<br/><br/>Наднорменото тегло се е превърнало в проблем, с който Ловато се бори. Някои от последователите й в социалната мрежа оставят отрицателни коментари, които много я нараняват.<br/><br/>"Хората не разбират, че всъщност съм много чувствителна личност. Когато някой каже нещо лошо за мен в мрежата или се подиграва с мен, от това наистина ме заболява, въпреки че имам добро чувство за хумор. Омръзна ми да се преструвам, че не ме наранява вашето мнение. Аз също съм човек", обърна се певицата към феновете.<br/><br/>Понякога тя харесва себе си, такава каквато е, осъзнавайки, че здравето е най-важно, а не теглото.<br/><br/><b>Превод и редакция: БЛИЦ</b></p>
    </article>
  </body>
</html>