<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/bugyijaert-zaklatjak-polgar-tundet/185894"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-05T06:00:00+00:00"/>
    <meta property="og:title" content="Bugyijáért zaklatják Polgár Tündét"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Bugyijáért zaklatják Polgár Tündét</mark>
      </h1>
      <address><time datetime="2019-11-05T06:00:00+00:00">05 Nov 2019, 06:00</time> by <a rel="author">K. Sz.</a></address>
      <p>
        <b>Az arctalan és névtelen netes illető a luxusfeleség alsóneműjére pályázik. Tünde nyilvánosan osztotta ki a beteg követőt. </b>
        <b>Az arctalan és névtelen netes illető a luxusfeleség alsóneműjére pályázik. Tünde nyilvánosan osztotta ki a beteg követőt.</b>
      </p>
      <p>A virtuális világban a civilek mellett a legnagyobb sztárok is ki vannak téve a névtelen zaklatóknak, akik van, hogy perverz képekkel vagy ajánlatokkal bombázzák a hírességeket, ahogy ez Polgár Tündével is rendszeresen megtörténik. A luxusfeleség a Viasat3 sikerműsorának kezdete óta kapja az obszcén üzeneteket, amelyekben sokszor férfi nemi szervek képei is vannak.</p>
      <figure>
        <img src="http://media.borsonline.hu/cikk/20/191446/big-lead/650x360/2014294_polgar-tunde-fotozas-007-vi.jpg"/>
      </figure>
      <p>– Néha lehet ezt ironikusan kezelni, és az ember visszaszól egy-egy ilyen perverznek. Például: köszönöm, láttam ilyet, csak felnőtt méretben, de egy idő után nagyon visszataszító már – hangsúlyozta a Bors érdeklődésére Tünde, akit feltehetően egy férfi zaklat már egy éve az Instagramon.</p>
      <p>– Mindig a bugyim minőségére kíváncsi, rendszeresen üzen a közösségi oldalaimon. Múltkor megelégeltem, és kiosztottam nyilvánosan, mennyire beteges és férfiatlan a viselkedése. Fontos a netes zaklatásról beszélni, hiszen nemcsak ismert embereket, de civileket, sőt gyerekeket is érinthet ez a téma. Le lehet tiltani és jelenteni az ilyen alakokat, de jogilag igen keveset lehet tenni, mivel jelenleg még nem szentelnek elég figyelmet az internetes zaklatások felgöngyölítésének. Pedig fontos lenne, hiszen sokan félnek, és szoronganak az ilyen bűnözőktől – szögezte le Tünde.</p>
    </article>
  </body>
</html>