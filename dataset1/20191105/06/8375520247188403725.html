<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/top-5-vakansiy-zhovtnya-komu-robotodavci-proponuvali-naybilshu-zarplatu-v-ukrajini-637721.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-05T06:49:14+00:00"/>
    <meta property="og:title" content="Топ-5 вакансій жовтня. Кому роботодавці пропонували найбільшу зарплату в Україні"/>
    <meta property="og:description" content="Фінансовий директор в Україні сьогодні може заробляти близько 200 тисяч гривень"/>
  </head>
  <body>
    <article>
      <h1>Топ-5 вакансій жовтня. Кому роботодавці пропонували найбільшу зарплату в Україні</h1>
      <address>
        <time datetime="2019-11-05T06:49:14+00:00">05 Nov 2019, 06:49</time>
      </address>
      <h4>Фінансовий директор в Україні сьогодні може заробляти близько 200 тисяч гривень</h4>
      <p>Рекрутінговий портал <a href="https://kiev.hh.ua/">hh.uagrc</a> проаналізував базу вакансій, розміщених в інтернеті у жовтні та обрав п’ятірку найцікавіших з точки зору оплати праці пропозиції. У цих пропозиціях роботодавці обіцяли зарплату від 75 000 гривень.</p>
      <p>
        <b>1. Старший клінічний науковий співробітник</b>
      </p>
      <p>Доктора та кандидати медичних наук у жовтні могли претендувати на посаду старшого клінічного наукового співробітника та зарплату від 75 000 гривень. У його функції, головним чином, мав входити моніторинг дослідницьких центрів, сприяння навчанню молодших спеціалістів з клінічних досліджень, виконання функцій проектного менеджера тощо.</p>
      <p>
        <b>2. Пілот вертольота</b>
      </p>
      <p>Такому спеціалісту пропонували зарплату у розмірі від 150 000 гривень. А от вимагали – наявність вищої або середньої спеціальної освіти за льотною спеціальністю, ліцензію пілота цивільної авіації, володіння англійською мовою - IELTS (general English) 5.0 і вище, наявність певного стажу та кількості годин нальоту (загального, в якості КПС, за приладами та вночі).</p>
      <p>
        <b>3. Java Developer</b>
      </p>
      <p>До 100 000 гривень, навчання за рахунок компанії, курси англійської та іспанської мов, потужні ноутбуки і великі монітори в комфортному, затишному офісі, компенсацію занять спортом обіцяли за розробку клієнт-серверних додатків на Java та участь у проектах по впровадженню рішень для електронної комерції та маркетингу. Ідеальний кандидат на цю посаду повинен мати досвід від 1 до 3 роки, володіти Java SE, Spring Framework, розуміти принципи об'єктно-орієнтованого проектування, знати та вміти застосовувати патерни проектування, мати досвід роботи з веб-сервісами.</p>
      <p>
        <b>4. Голова департаменту ризиків</b>
      </p>
      <p>Ви відмінно володієте англійською мовою, умієте вибудовувати роботу як з «нуля» та модернізувати існуючі процеси, знаєте сучасні методи обробки даних, технологічні інструменти і рішення, розумієте сучасні рішення в кредитному скорингу, умієте самостійно обробляти великий обсяг даних та маєте вищу освіту (математичну, фінансово-математичну, програмування)? Тоді в жовтні ви могли претендувати за зарплату 110 000 гривень. А у ваші обов’язки входило б керівництво підрозділом ризиків та аналізу, координація процесів збору, зберігання і обробки даних для подальшого аналізу ризиків, розробка, впровадження та супровід політики управління кредитними ризиками тощо.</p>
      <p>
        <b>5. Фінансовий директор</b>
      </p>
      <p>До 200 000 гривень були готові платити спеціалісту, який буде координувати  і контролювати облікову політику групи компаній, вибудовувати фінансову структуру в стартапі (в т.ч. IT), оцінювати інвестиційні проекти, займатись податковим плануванням, будувати службу внутрішнього аудиту.</p>
      <p>До слова, стало відомо, <a href="https://glavcom.ua/news/stalo-vidomo-yaku-zarplatu-v-novomu-uryadi-otrimav-avakov--637457.html">яку зарплату в новому уряді отримав Аваков</a>.</p>
      <related>
        <a href="https://glavcom.ua/news/zarplati-vchitelyam-pidvishchat-ale-ne-tak-yak-hotilosya-goncharuk--637715.html"/>
        <a href="https://glavcom.ua/news/plyus-40-produktivnosti-u-microsoft-rozpovili-pro-efektivnist-perehodu-na-chotiridenku-637702.html"/>
        <a href="https://glavcom.ua/news/ukrajinskim-chinovnikam-perestanut-davati-zarplatnyu-gotivkoyu--637466.html"/>
      </related>
    </article>
  </body>
</html>