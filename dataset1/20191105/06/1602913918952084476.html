<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/auto/p-povestea-clever-de-la-startup-romanesc-la-vanzarea-catre-daimler-si-acum-la-transformarea-in-free-now-cea-mai-mare-platforma-europeana-de-mobilitate-urbana-detinuta-de-daimler-si-bmw-18540139"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-05T06:00:00+00:00"/>
    <meta property="og:title" content="(P) Povestea Clever: De la startup românesc, la vânzarea către Daimler şi acum la transformarea în FREE NOW, cea mai mare platformă europeană de mobilitate urbană deţinută de Daimler şi BMW"/>
    <meta property="og:description" content="Clever, aplicaţia de mobilitate urbană care reuneşte acum atât serviciile de transport cu şoferi de taxi autorizaţi, cât şi serviciile de transport alternativ a anunţat că urmează să facă trecerea către o nouă aplicaţie şi un nou brand, de această dată internaţional. FREE NOW face parte din familia de branduri rezultată din fuziunea serviciilor de mobilitate urbană ale BMW şi Daimler, din februarie anul acesta."/>
  </head>
  <body>
    <article>
      <h1>(P) Povestea Clever: De la startup românesc, la vânzarea către Daimler şi acum la transformarea în FREE NOW, cea mai mare platformă europeană de mobilitate urbană deţinută de Daimler şi BMW</h1>
      <address><time datetime="2019-11-05T06:00:00+00:00">05 Nov 2019, 06:00</time> by <a rel="author" href="https://www.zf.ro/autor/publicitate" target="_blank">Publicitate</a></address>
      <p>Clever, aplicaţia de mobilitate urbană care reuneşte acum atât serviciile de transport cu şoferi de taxi autorizaţi, cât şi serviciile de transport alternativ a anunţat că urmează să facă trecerea către o nouă aplicaţie şi un nou brand, de această dată internaţional. FREE NOW face parte din familia de branduri rezultată din fuziunea serviciilor de mobilitate urbană ale BMW şi Daimler, din februarie anul acesta.</p>
      <p>Pe plan internaţional, grupul are mai multe verticale de business: SHARE NOW - serviciu de închiriere maşini direct de pe stradă, care permite clienţilor să închirieze şi să plătească pentru vehicule cu ajutorul smartphone-ului, oriunde şi oricând, PARK NOW - serviciu de parcare digitală prin care utilizatorii pot găsi cele mai bune soluţii pentru parcare, pot rezerva un loc şi pot gestiona timpul de parcare, având inclusiv posibilitatea să plătească electronic pentru locul de parcare ocupat, CHARGE NOW - serviciu destinat şoferilor de maşini electrice care oferă localizare simplă şi rapidă a punctelor de încărcare electrică şi plată prin aplicaţie şi REACH NOW - aplicaţie multimodală pentru servicii de transport.</p>
      <figure>
        <img src="http://storage0.dms.mpinteractiv.ro/media/401/781/10374/18540139/5/img-5333.jpg?height=&amp;width=640"/>
      </figure>
      <p>Fondată în 2011 de Mihai Rotaru şi Alexandru Dumitru, Clever a devenit rapid cea mai mare aplicaţie locală prin intermediul căreia utilizatorii din 20 de oraşe din România pot comanda un taxi de la diferite companii. Rotaru şi Dumitru au prezentat ideea Clever în cadrul unei competiţii de proiecte pentru start-up-uri hi-tech (Start-up Weekend) şi l-au atras apoi ca mentor pe Andrei Pitiş, care a investit şi primii bani în companie la finele anului 2011. Ulterior, în business a investit, în 2014, şi un fond de investiţii (antreprenorul Călin Fusu prin intermediul companiei Bestjobs), evaluând compania la 3 milioane de euro. Exitul a venit însă în iunie 2017, când gigantul german Daimler (Mercedes) a cumpărat business-ul local, pentru o sumă de peste 10 milioane de euro.</p>
      <p>La începutul acestui an, Daimler şi BMW anunţau că îşi extind serviciile de mobilitate, pentru a creea un nou jucător global care va oferi utilizatorilor mobilitate urbană sustenabilă. Cele două companii au planificat investiţii de 1 miliard de euro, în total, pentru dezvoltarea şi interconectarea mai îndeaproape a serviciilor proprii de car-sharing, ride-hailing, staţii de încărcare pentru vehicule electrice şi transport multimodal.</p>
      <p>Alinierea la noul brand, FREE NOW, are loc la nivel global în acest an, în toate cele 10 ţări în care grupul este prezent, printre care şi România. Aplicaţia Clever va continua să fie operaţională pentru o perioadă de timp, după care va fi înlocuită complet de noua aplicaţie FREE NOW.</p>
      <figure>
        <img src="http://storage0.dms.mpinteractiv.ro/media/401/781/10374/18540139/6/img-5632.jpg?height=&amp;width=640"/>
      </figure>
      <p>"Ne îndreptăm în mod clar spre creştere şi vom continua să investim în mod consecvent în serviciile noastre de mobilitate. Pe lângă corelarea opţiunilor de transport suplimentare, dorim să ajungem la şi mai mulţi oameni, îmbunătăţind astfel calitatea vieţii urbane", explică Andrei Frunză, CEO Clever / FREE NOW România.</p>
      <p>Cu ajutorul serviciilor comune de mobilitate, BMW Group şi Daimler AG răspund nevoilor de mobilitate ale prezentului şi viitorului, cu accent pe zonele urbane. Digitalizarea este un factor cheie, deoarece creează noi oportunităţi pentru mobilitatea individuală. În competiţia pentru cea mai bună soluţie de mobilitate urbană, promisiunea de siguranţă şi confort oferită de către cei doi producători germani de automobile premium oferă baza pentru ca acest lucru să se întâmple.</p>
    </article>
  </body>
</html>