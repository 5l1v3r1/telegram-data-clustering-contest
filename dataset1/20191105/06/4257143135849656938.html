<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/bulvar/2019/11/05/ujabb-magyar-csodalorol-beszelnek-a-vilag-versenypalyain-video"/>
    <meta property="og:site_name" content="infostart"/>
    <meta property="article:published_time" content="2019-11-05T06:23:00+00:00"/>
    <meta property="og:title" content="Újabb magyar csodalóról beszélnek a világ versenypályáin - videó"/>
    <meta property="og:description" content="Overdose óta nem ért el akkora eredményt a magyar lóversenysport, mint a négyéves Nancho Nemzeti Galopp-ligán elért győzelme. A gyönyörű telivér értéke a sikereknek köszönhetően a többszörösére nőtt, a szakemberek jelenleg 1 millió euróra (330 millió forint) becsülik a piaci árát."/>
  </head>
  <body>
    <article>
      <h1>Újabb magyar csodalóról beszélnek a világ versenypályáin - videó</h1>
      <address><time datetime="2019-11-05T06:23:00+00:00">05 Nov 2019, 06:23</time> by <a rel="author">Infostart</a></address>
      <h3>Overdose óta nem ért el akkora eredményt a magyar lóversenysport, mint a négyéves Nancho Nemzeti Galopp-ligán elért győzelme. A gyönyörű telivér értéke a sikereknek köszönhetően a többszörösére nőtt, a szakemberek jelenleg 1 millió euróra (330 millió forint) becsülik a piaci árát.</h3>
      <p>Magyar tréningből származó telivér még soha nem ért el ekkora sikereket - írja a Blikk, amely megszólaltatta a ló trénerét Maronka Gábort.</p>
      <figure>
        <iframe src="https://www.youtube.com/embed/cWG1XS-KyGo" width="560" height="315" data-service="Youtube" scrolling="no"/>
      </figure>
      <p>A Münchenben november 3-án megrendezett Nemzeti Galopp-liga Group1-es futama a futballvilág Bajnokok Ligája-döntőjének felel meg a lóversenyzésben, Nancho fantasztikus eredménye Magyarország és Középkelet-Európa büszkesége és első nagydíjsikere ezen a szinten. A ló tulajdonosa a bosnyák Aleksander Jovanovic. Maronka Gábor tréner a lapnak elmondta, az utolsó pillanatban döntöttek úgy, hogy Nancho indul a müncheni versenyen, miután itthon a Kisbér és a Kincsem Díjat is tíz hosszal megnyerte.</p>
      <p>A versenyló értéke a müncheni sikerének köszönhetően a többszörösére nőtt, a nemzetközi szakemberek jelenleg 1 millió euróra (330 millió forint) tartják a piaci árát.</p>
      <p>A telivér eddig 11 győzelemmel büszkélkedhet, tulajdonosának pedig közel 56 millió forintot hozott a konyhára - <a href="https://www.blikk.hu/sport/overdose-on-is-tultesz-az-uj-magyar-csodalo-senki-nem-szamitott-ekkora-sikerre/srfkpq7">írja a Blikk</a>.</p>
      <p>
        <i>Nyitókép: MTI/Mónus Márton</i>
      </p>
    </article>
  </body>
</html>