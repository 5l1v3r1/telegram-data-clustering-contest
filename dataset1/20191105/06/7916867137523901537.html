<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134320-nebeliko-nepralaimejusiu-bookerio-vedama-suns-parklupde-76ers.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-05T06:48:00+00:00"/>
    <meta property="og:title" content="Nebeliko nepralaimėjusių: Bookerio vedama „Suns“ parklupdė „76ers“"/>
    <meta property="og:description" content="Nacionalinės krepšinio asociacios (NBA) 2019-2020 metų sezone nebeliko pralaimėjimo kartėlio nepatyrusios komandos. Iki šiol be nesėkmių žengusi Filadelfijos „76ers“ (5-1) išvykoje 109:114 (31:29, 30:26, 21:26, 27:33) nusileido Finikso „Suns“ (5-2) krepšininkams. Didžiąją laiko dalį pirmavę svečiai iniciatyvą varžovams atidavė ketvirtojo kėlinio pradžioje, kai pralaimėjo atkarpą 4:12 (86:93). Nors „76ers“ pavyko pasivyti varžovus ir ..."/>
  </head>
  <body>
    <article>
      <h1>Nebeliko nepralaimėjusių: Bookerio vedama „Suns“ parklupdė „76ers“</h1>
      <address>
        <time datetime="2019-11-05T06:48:00+00:00">05 Nov 2019, 06:48</time>
      </address>
      <p>Nuotr.: Reuters - Scanpix</p>
      <figure>
        <a href="https://www.basketnews.lt/paveikslelis-205880-any1000x1000.jpg">
          <img src="https://www.basketnews.lt/paveikslelis-205880-any630x500.jpg"/>
        </a>
      </figure>
      <p>Nuotr. Reuters - Scanpix</p>
      <p>Nacionalinės krepšinio asociacios (NBA) 2019-2020 metų sezone nebeliko pralaimėjimo kartėlio nepatyrusios komandos.</p>
      <p>Iki šiol be nesėkmių žengusi Filadelfijos „76ers“ (5-1) išvykoje <a href="https://www.basketnews.lt/rungtynes/ziureti/83285-phoenix-suns-philadelphia-76ers.html"><b>109:114</b> (31:29, 30:26, 21:26, 27:33)</a> nusileido Finikso „Suns“ (5-2) krepšininkams.</p>
      <p>Didžiąją laiko dalį pirmavę svečiai iniciatyvą varžovams atidavė ketvirtojo kėlinio pradžioje, kai pralaimėjo atkarpą 4:12 (86:93).</p>
      <p>Nors „76ers“ pavyko pasivyti varžovus ir likus 3 minutėms iki mačo pabaigos rezultatas po Furkano Korkmazo baudos metimų rezultatas buvo lygus (102:102), paskutinė mačo dalis priklausė šeimininkams.</p>
      <figure>
        <iframe src="https://www.youtube.com/embed/yW64OM5NBFQ" width="630" height="354" data-service="Youtube" scrolling="no"/>
      </figure>
      <p>Devinas Bookeris pelnė penkis taškus paeiliui, į kuriuos svečiai atsakė vos vienu tiksliu baudos metimu, o paskutinį kirtį dvikovoje sudavė Kelly Oubre'o dvitaškis (109:103).</p>
      <p>Fantastiškai žaidęs Bookeris nugalėtojams per 32 minutes pelnė 40 taškų (12/15 dvit., 3/4 trit., 7/7 baud.), atkovojo 4 kamuolius ir atliko 3 rezultatyvius perdavimus.</p>
      <figure>
        <iframe src="https://www.youtube.com/embed/qGr8IrMe_q4" width="630" height="354" data-service="Youtube" scrolling="no"/>
      </figure>
      <p>„76ers“ klube išsiskyrė Alas Horfordas, pelnęs 32 taškus (8/12 dvit., 5/8 trit., 1/2 baud.), atkovojęs 5 kamuolius ir atlikęs 4 rezultatyvius perdavimus per 35 aikštėje praleistas minutes.</p>
      <p>Šias rungtynes praleido dėl muštynių suspenduotas „76ers“ aukštaūgis Joelis Embiidas bei sankcijų dėl neleistinų preparatų naudojimo iš lygos sulaukęs „Suns“ milžinas DeAndre Aytonas.</p>
      <p>
        <i>„Suns“: Devinas Bookeris 40 (12/15 dvit.), Ricky Rubio 21 (10 rez. perd.), Aronas Baynesas 15, Kelly Oubre'as 14.</i>
      </p>
      <p>
        <i>„76ers“: Alas Horfordas 32 (5/8 trit.), Tobiasas Harrisas 24 (9/14 dvit., 10 atk. kam.), Furkanas Korkmazas 20 (4/7 trit.).</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204563-crop100x150.jpg"/>
      </figure>
      <p><a href="https://www.basketnews.lt/zaidejai/17899-devin-booker.html">Devin Booker</a> Taškai: 40 Naudingumas: 36 Dvitaškiai: 80% 12/15 Baudų metimai: 100% 7/7</p>
    </article>
  </body>
</html>