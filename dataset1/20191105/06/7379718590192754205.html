<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/05/la-turchia-cattura-in-siria-la-sorella-di-al-baghdadi"/>
    <meta property="og:site_name" content="euronews"/>
    <meta property="article:published_time" content="2019-11-05T06:31:30+00:00"/>
    <meta property="og:title" content="Cosa sa dell'Isis la sorella del Califfo?"/>
    <meta property="og:description" content="L'esercito turco ha annunciato di aver catturato nel nord della Siria Rasmiya Awad, la sorella maggiore (di 18 anni) del Califfo al-Baghdadi, per dieci anni leader dell'Isis. Secondo l'intelligence di Ankara, la donna potrebbe essere una *miniera d'oro di informarmazioni&quot;:"/>
  </head>
  <body>
    <article>
      <h1>Cosa sa dell'Isis la sorella del Califfo?</h1>
      <address><time datetime="2019-11-05T06:31:30+00:00">05 Nov 2019, 06:31</time> by <a rel="author">euronews </a></address>
      <p><b>Ma cosa sa la sorella del Califfo delle attività del fratello con l'Isis?</b><br/>Probabilmente ben poco, ma secondo la diplomazia turca, l'arresto della donna rappresenta una "miniera d'oro" per l'intelligence.</p>
      <p><b>Rasmiya Awad, sorella del'ex leader dell'Isis il "Califfo" Abu Bakr al-Baghdadi</b>, è stata infatti catturata dall'esercito turco in Siria.</p>
      <p>Poco si sa della sorella di al-Baghdadi, 65 anni (di 18 anni maggiore del fratello): è stata catturata nella città di Azaz, nella provincia di Aleppo, in Siria, dove viveva con la famiglia, il marito e la nuora, in una roulotte.<br/>In realtà, sembra essere lontana anni luce dal fondamentalismo del famigerato fratello, per dieci anni alla guida dell'Isis.<br/>Questo arresto, quindi, potrebbe rivelarsi un buco nell'acqua.<br/>Ma i turchi sembrano certi del fatto loro, convinti della connivenza della sorella di al-Baghdadi con le attività terroristiche del fratello.</p>
      <p>Un funzionario turco, parlando coperto da anonimato, ha spiegato che "ciò che la donna se dell'Isis può espandere significativamente la nostra conoscenza del gruppo e contribuire alla cattura di altri criminali".</p>
      <p>La provincia siriana di Aleppo è amministrata dalla Turchia, dopo l'offensiva iniziata nel 2016 per espellere i miliziani dell'Isis e i guerriglieri curdi.</p>
      <p>Dopo la morte del Califfo, <a href="https://www.ilsole24ore.com/art/l-isis-ha-nuovo-capo-al-quraishi-vi-fara-soffrire-piu-al-baghdadi-ACT5Rvv?refresh_ce=1"><b>il nuovo leader del sedicente Stato Islamico è Abu-Ibrahim al-Hasmin al-Quraishi.</b></a></p>
      <p>LEGGI ANCHE <a href="https://www.esquire.com/it/news/attualita/a29625040/al-baghdadi-isis-morto/">➡️ La vera storia del Califfo</a></p>
      <figure>
        <img src="https://static.euronews.com/articles/stories/04/27/95/62/606x436_cmsv2_8e99a492-60dd-5fa6-beb1-3519c8a1e1db-4279562.jpg"/>
        <figcaption>Mezzi blindati dell'esercito turco al confine con la Siria.REUTERS/Stoyan Nenov/File Photo</figcaption>
      </figure>
      <p>
        <i>La redazione di Euronews ha provveduto a rimuovere la fotografia di Rasmiya Awad, inviata ai mezzi di informazione dall'esercito turco, in quanto non in grado di garantire l'effettiva identità della donna fotografata e nel rispetto della Convenzione di Ginevra sui diritti dei prigionieri di guerra.</i>
      </p>
    </article>
  </body>
</html>