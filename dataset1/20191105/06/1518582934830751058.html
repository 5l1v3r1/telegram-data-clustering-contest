<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/la-crescita-delleconomia-mondiale-nel-2019/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-05T06:30:57+00:00"/>
    <meta property="og:title" content="La crescita dell’economia mondiale nel 2019"/>
    <meta property="og:description" content="Il Fondo Monetario Internazionale ha tagliato le stime sulla crescita dell’economia mondiale. Le previsioni del Word Economic Outlook pubblicato ad ottobre indicano che nel 2019 il Pil mondiale crescerà del 3%, si tratta di 0,3 punti percentuali in meno rispetto alle previsioni formulate ad aprile, il livello più basso dall’inizio della crisi finanziaria. “La decrescita è significativa se si pensa che nel 2017 il Pil era al 3,8%”, commenta il Fmi. Nel 2020 invece è prevista una, seppur lenta, accelerazione. Anche se la stima (+3,4%) è comunque inferiore dello 0,2% rispetto alle stime di sei mesi fa. Per quanto riguarda l’Italia il Fmi certifica che la nostra economia non crescerà nel 2019, mentre nel 2020 il Pil raggiungerà quota 0,5% (-0,3 per cento rispetto a luglio). Rispetto al 2018 il nostro Paese perde quindi 0,9 punti percentuali di Pil. I motivi? Secondo il Fmi a pesare è soprattutto l’indebolimento della domanda interna, un minore impulso di bilancio e un contesto estero più debole. Sono state riviste…"/>
  </head>
  <body>
    <article>
      <h1>La crescita dell’economia mondiale nel 2019</h1>
      <address><time datetime="2019-11-05T06:30:57+00:00">05 Nov 2019, 06:30</time> by <a rel="author">Massimiliano Volpe</a></address>
      <figure>
        <img src="https://www.wallstreetitalia.com/app/uploads/2019/11/template-numero-del-giorno-3-640x450.jpg"/>
      </figure>
      <p>Il Fondo Monetario Internazionale ha tagliato le stime sulla crescita dell’economia mondiale. Le previsioni del <a href="https://www.imf.org/en/Publications/WEO/Issues/2019/10/01/world-economic-outlook-october-2019">Word Economic Outlook</a> pubblicato ad ottobre indicano che <b>nel 2019 il Pil mondiale crescerà del 3%, </b>si tratta di 0,3 punti percentuali in meno rispetto alle previsioni formulate ad aprile, il livello più basso dall’inizio della crisi finanziaria.</p>
      <p>“La decrescita è significativa se si pensa che nel 2017 il Pil era al 3,8%”, commenta il Fmi. Nel 2020 invece è prevista una, seppur lenta, accelerazione. Anche se la stima (+3,4%) è comunque inferiore dello 0,2% rispetto alle stime di sei mesi fa.</p>
      <p><b>Per quanto riguarda l’Italia il Fmi certifica che la nostra economia non crescerà nel 2019, mentre nel 2020 il Pil raggiungerà quota 0,5% (-0,3 per cento rispetto a luglio).</b> Rispetto al 2018 il nostro Paese perde quindi 0,9 punti percentuali di Pil.</p>
      <p>I motivi? Secondo il Fmi a pesare è soprattutto l’indebolimento della domanda interna, un minore impulso di bilancio e un contesto estero più debole.</p>
      <p>Sono state riviste al ribasso anche le previsioni per il 2019 di <b>Francia</b> e <b>Germania</b>, a causa della domanda estera, che nella prima metà dell’anno è stata più debole di quella attesa. Per i tedeschi il Fmi stima una crescita dello 0,5% quest’anno e dell’1,2% nel 2020, in calo di 0,2 e 0,5 punti percentuali rispetto alle stime di luglio.<br/>Il Pil francese invece crescerà nel 2019 dell’1,2% e il prossimo anno dell’1,3% – -0,1 su luglio per tutti e due gli anni.</p>
    </article>
  </body>
</html>