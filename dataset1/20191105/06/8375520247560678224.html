<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/uryad-sogodni-prezentuje-projekt-derzhbyudzhetu-2020-637717.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-05T06:23:44+00:00"/>
    <meta property="og:title" content="Уряд сьогодні презентує проєкт Держбюджету-2020"/>
    <meta property="og:description" content="За словами Гончарука, у проект Держбюджету-2020 закладено «розвиток стратегічно важливих напрямків для людей»"/>
  </head>
  <body>
    <article>
      <h1>Уряд сьогодні презентує проєкт Держбюджету-2020</h1>
      <address>
        <time datetime="2019-11-05T06:23:44+00:00">05 Nov 2019, 06:23</time>
      </address>
      <h4>За словами Гончарука, у проект Держбюджету-2020 закладено «розвиток стратегічно важливих напрямків для людей»</h4>
      <p>Кабінет міністрів України сьогодні, 5 листопада, в онлайн-режимі презентує проєкт держбюджету на 2020 рік. Про це повідомив прем’єр-міністр України Олексій Гончарук у Facebook.</p>
      <p>«Завтра (5 листопада — ред) об 11:00 ми всім складом уряду презентуємо головний фінансовий документ країни в наступному році для всіх українців. Онлайн», — написав Прем’єр.</p>
      <p>За словами Гончарука, у проект Держбюджету-2020 закладено «розвиток стратегічно важливих напрямків для людей». Він уточнив, що одна з них — медицина. З його слів, йдеться про систему екстреної медичної допомоги.</p>
      <p>Також він зазначив, що уряд відходить від практики підвищення податків.</p>
      <p>«Вперше без підвищення податків та зі скороченням дефіциту, щоб зменшувати борги, які всі мають віддавати. Ми відходимо від такої практики. Ми будемо більше заробляти всередині країни — за рахунок приватизації, внутрішніх та зовнішніх інвестицій, лібералізації ринків», — написав прем’єр.</p>
      <p>Він додав, що проєкт передбачає «багато інноваційних речей, в яких закладена капіталізація зростання».</p>
      <p>«За рахунок цього у нас будуть кошти, щоб підвищувати соціальні стандарти», — додав Гончарук.</p>
      <related>
        <a href="https://glavcom.ua/news/markarova-byudzhet-2020-priynyatiy-do-drugogo-chitannya-iz-doopracyuvannyam-637416.html"/>
        <a href="https://glavcom.ua/news/kabmin-zatverdiv-projekt-derzhbyudzhetu-na-2020-rik-637395.html"/>
        <a href="https://glavcom.ua/news/rada-zatverdila-zmini-do-derzhbyudzhetu-2019-636823.html"/>
      </related>
    </article>
  </body>
</html>