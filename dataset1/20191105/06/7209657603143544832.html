<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/commento/palstic-tax-1.4870036"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-05T06:32:59+00:00"/>
    <meta property="og:title" content="Plastic tax, cittadini e aziende usati come bancomat"/>
    <meta property="og:description" content="La lettera. Risponde il condirettore de 'il Resto del Carlino', Beppe Boni"/>
  </head>
  <body>
    <article>
      <h1>Plastic tax, cittadini e aziende usati come bancomat</h1>
      <h2><b>La lettera.</b> Risponde il condirettore de 'il Resto del Carlino', Beppe Boni</h2>
      <address><time datetime="2019-11-05T06:32:59+00:00">05 Nov 2019, 06:32</time> by <a rel="author">il Resto del Carlino</a></address>
      <p>Bologna, 5 novembre 2019 - Si legge in questi giorni che, nell’ambito della manovra, è prevista una<b> tassa sulla plastica</b> atraverso la quale si risparmierebbe un miliardo. Nessuno ci dice però come verrebbe speso quel miliardo. Dovrebbe venir speso per limitare l’uso della plastica medesima. Ma in che modo?<br/><b>Werther Pattuelli​</b></p>
      <p>
        <i>Risponde il condirettore de 'il Resto del Carlino', Beppe Boni</i>
      </p>
      <p>La discutibile tassa sulla plastica sta provocando turbolenze e <b>contraccolpi di credibilità sul governo.</b> La sicurezza di applicarla vacilla mentre ogni giorno emerge invece la certezza che così come è stato concepito questo provvedimento rischia di mettere in ginocchio aziende e posti di lavoro. In altra pagina del giornale potete leggere servizi sul tema. Tutti noi siamo per la tutela dell’ ambiente, ci mancherebbe. Ma gli incentivi ad utilizzare altri materiali e una graduale riconversione delle imprese sono più utili delle tasse. Che alla fine si scaricano in gran parte sui cittadini, ancora una volta, insieme alle imprese, <b>usati come bancomat.</b></p>
      <p>
        <a href="mailto:beppe.boni@ilcarlino.net">
          <b>beppe.boni@ilcarlino.net</b>
        </a>
      </p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>