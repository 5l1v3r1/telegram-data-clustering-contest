<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=946901"/>
    <meta property="og:site_name" content="Andhrajyothy"/>
    <meta property="article:published_time" content="2019-11-05T06:28:42+00:00"/>
    <meta property="og:title" content="కాంగ్రెస్ నేతలకు ప్రియాంక సంచలన ఆదేశాలు"/>
    <meta property="og:description" content="ADVT"/>
  </head>
  <body>
    <article>
      <h1>కాంగ్రెస్ నేతలకు ప్రియాంక సంచలన ఆదేశాలు</h1>
      <address>
        <time datetime="2019-11-05T06:28:42+00:00">05 Nov 2019, 06:28</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>అయోధ్య తీర్పుపై వివాదాస్పద వ్యాఖ్యలు చేయొద్దు...</b>
        </li>
      </ul>
      <p><b>న్యూఢిల్లీ : అయోధ్య రామాలయం నిర్మాణం విషయంలో సుప్రీంకోర్టు ఇవ్వనున్న తీర్పుపై కాంగ్రెస్ పార్టీ ప్రధాన కార్యదర్శి ప్రియాంకగాంధీ తమ పార్టీ కార్యకర్తలకు సంచలన ఆదేశాలు జారీ చేశారు. </b>సుప్రీంకోర్టు అయోధ్యపై తుది తీర్పు వెలువరించనున్న నేపథ్యంలో కాంగ్రెస్ పార్టీ అధిష్ఠానవర్గం నిర్ణయం తీసుకునే దాకా పార్టీ నేతలు ఎలాంటి వివాదాస్పద వ్యాఖ్యలు చేయరాదని ప్రియాంక గాంధీ యూపీ కాంగ్రెస్ నేతలకు ఆదేశాలు జారీ చేశారు. జమ్మూకశ్మీర్ రా</p>
      <p>ష్ట్రంలో ఆర్టికల్ 370 ని రద్దు చేసినపుడు కూడా కాంగ్రెస్ పార్టీ సీనియర్ నాయకులు పలు రకాలుగా వ్యాఖ్యలు చేసిన నేపథ్యంలో అయోధ్యపై ముందుజాగ్రత్త చర్యగా ప్రియాంక ఈ ఆదేశాలు జారీ చేశారు. జమ్మూకశ్మీర్ లో ఆర్టికల్ 370 రద్దు అక్రమం, అప్రజాస్వామ్యం అని కాంగ్రెస్ పార్లమెంటరీ పార్టీ ప్రకటించినా, కాంగ్రెస్ నేతలు బీఎస్ హుదా, జ్యోతిరాదిత్య సింధియా, మిలింద్ దేవ్ రా, జనార్ధన్ ద్వివేది తదితరులు బీజేపీ సర్కారు నిర్ణయానికి మద్ధతు ఇచ్చారు. యూపీ రాజకీయాల్లో కీలకమైన అయోధ్య విషయంలో కాంగ్రెస్ నేతల మనోగతం ఒకేలా ఉండేలా చూడాలని ప్రియాంక కోరారు. యూపీ కాంగ్రెస్ సలహా మండలి సమావేశంలో ప్రియాంకగాంధీ ఈ ఆదేశాలు జారీ చేశారు. ఈ నెల 17వతేదీన అయోధ్య రామజన్మభూమి- బాబ్రీ మసీదు వివాదంపై సుప్రీంకోర్టు తుది తీర్పు ఇవ్వనున్న నేపథ్యంలో యూపీ కాంగ్రెస్ నేతల సమావేశంలో దీనిపై అవలంభించాల్సిన విధానంపై ప్రియాంకగాంధీ చర్చించారు.</p>
      <p>^^^^</p>
    </article>
  </body>
</html>