<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/05/society/apokalypsi-dolofonia-sto-xaidari-eksafanistikan-ta-kinita-tou-50xronou-thymatos/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-05T06:10:31+00:00"/>
    <meta property="og:title" content="Αποκάλυψη – Δολοφονία στο Χαϊδάρι : «Εξαφανίστηκαν» τα κινητά του 50χρονου θύματος"/>
    <meta property="og:description" content="Διευρύνεται το μυστήριο - Υπόνοιες για προσπάθεια εξαύλωσης στοιχείων για τις διασυνδέσεις"/>
  </head>
  <body>
    <article>
      <h1>Αποκάλυψη – Δολοφονία στο Χαϊδάρι : «Εξαφανίστηκαν» τα κινητά του 50χρονου θύματος</h1>
      <h2>Διευρύνεται το μυστήριο – Υπόνοιες για προσπάθεια εξαύλωσης στοιχείων για τις διασυνδέσεις</h2>
      <address><time datetime="2019-11-05T06:10:31+00:00">05 Nov 2019, 06:10</time> by <a rel="author">Λαμπρόπουλος Βασίλη Γ.</a></address>
      <p>Νέα μεγάλα ερωτήματα για την δράση κυκλώματος διαφθοράς στην ΕΛΑΣ προκαλεί η σημερινή αποκάλυψη του «Βήματος» ότι  άγνωστοι εξαφάνισαν τα κινητά τηλέφωνα του 50χρονου επιχειρηματία που δολοφονήθηκε πριν από οκτώ ημέρες στο <a href="https://www.tovima.gr/tag/%CF%87%CE%B1%CF%8A%CE%B4%CE%AC%CF%81%CE%B9/">Χαϊδάρι</a>!</p>
      <p>Οι αξιωματικοί της Ασφάλειας Αττικής που έφθασαν στο σημείο της εγκληματικής επίθεσης δεν εντόπισαν στο .ΙΧ ή αργότερα στην κατοχή του 50χρονου (ΣΣ έχασε λίγη ώρα αργότερα τη μάχη με την ζωή στο Αττικό νοσοκομείο) τις συσκευές των κινητών τηλεφώνων που φαίνεται να είχε πάντα μαζί του.</p>
      <p>
        <a href="https://www.in.gr/2019/11/05/world/peirateia-se-tanker-sto-kokkino-agonia-gia-ton-20xrono-ellina-pou-vriskontai-oi-omiroi/">Διαβάστε ακόμη : Πειρατεία σε τάνκερ - Στο «κόκκινο» η αγωνία για τον 20χρονο Έλληνα – Πού βρίσκονται οι όμηροι</a>
      </p>
      <p>Με τους ερευνητές της υπόθεσης να θεωρούν ότι αυτή «εξαΰλωση» των κινητών υπήρξε προκειμένου, ίσως, να μην βρεθούν στις συσκευές καταχωρήσεις, μηνύματα , κλήσεις (κυρίως σε διαδικτυακές πλατφόρμες επικοινωνίας όπως Viber, Whatsapp κλπ)  φωτογραφίες ή και σημειώσεις που θα μπορούσαν να οδηγήσουν σε αξιωματικούς της ΕΛΑΣ ή ιδιώτες που μπορεί να είχαν συναλλαγές με τον 50χρονο. Σε στοιχεία δηλαδή που δεν θα μπορούσαν να αντληθούν μόνο από την άρση απορρήτου των τηλεφώνων του 50χρονου.</p>
      <p>Σε ένα ίσως δείγμα της διάστασης και της συνθετότητας της «υπόθεσης του Χαϊδαρίου» που φαίνεται να αφορά σημαντικό τμήμα της ΕΛΑΣ.</p>
      <figure>
        <img src="https://www.tovima.gr/wp-content/uploads/2019/11/05/xaidari-600x400.jpg"/>
      </figure>
      <p>Οι αρχικές υποψίες για την εξαφάνιση των συσκευών του δολοφονηθέντα επιχειρηματία στρέφονται λογικά  σε κάποιον από τους 2-3 αστυνομικούς που φέρεται να τον συνόδευαν κι οι οποίοι ελέγχονται ήδη από την Υπηρεσία Εσωτερικών Υποθέσεων της ΕΛΑΣ, ενώ έχει ζητηθεί η άρση απορρήτου των κινητών τους.</p>
      <p>Με τους ίδιους να δηλώνουν ότι συμπτωματικά βρίσκονταν στο σημείο εκείνο. Ωστόσο το μυστήριο διευρύνεται αφού δύο από τους εν λόγω αστυνομικούς -ο ένας υπηρετούσε σε Τμήμα Αλλοδαπών, ο άλλος συμμετείχε σε περιπολίες- δεν απομακρύνθηκαν από το σημείο της δολοφονικής επίθεσης.</p>
      <p>Οι αξιωματικοί της ΕΛΑΣ εξετάζουν το ενδεχόμενο τις συσκευές του άτυχου ιδιώτη να τις πήρε τρίτος αστυνομικός που έσπευσε να εξαφανισθεί από το σημείο της επίθεσης κι ίσως είναι το «κλειδί» της υπόθεσης. Όμως ερευνούν και την περίπτωση η εξαφάνιση των κινητών του επιχειρηματία να υπήρξε σε δεύτερη φάση αλλά και να υπήρχε προσυνεννόηση ώστε σε περίπτωση απροόπτου, τα κινητά μην κατέληγαν σε άτομα που μπορεί να ήλεγχαν τις διασυνδέσεις του 50χρονου.</p>
      <p>Ωστόσο εξετάζονται κι άλλες εκδοχές.</p>
      <figure>
        <img src="https://www.tovima.gr/wp-content/uploads/2019/11/05/xaidari3-600x400.jpg"/>
      </figure>
      <p>Σημειώνεται ότι ο 50χρονος που ήταν ιδιοκτήτης εταιρείας καφέ και καφετέριας στο κέντρο της Αθήνας είχε καταδικασθεί το 2018 σε πενταετή φυλάκιση με αναστολή γιατί ειδοποιούσε πρόσωπα με παράνομη δραστηριότητα, για ελέγχους της ΕΛΑΣ.</p>
      <p>Η έρευνα των αρχών ασφαλείας εξακολουθεί να κινείται σε δύο άξονες για την δολοφονία στο Χαϊδάρι που αφορούν την διαλεύκανση της επίθεσης στον 50χρονου αλλά και τη διερεύνηση του ρόλου αστυνομικών για τους οποίους εξετάζεται αν έχουν προχωρήσει σε κακουργηματικές ενέργειες.</p>
      <p>
        <a href="https://www.tovima.gr/2019/11/04/finance/ypoik-veltioseis-tou-plaisiou-prostasias-tis-kyrias-katoikias/">ΥΠΟΙΚ: Βελτιώσεις του πλαισίου προστασίας της κύριας κατοικίας</a>
      </p>
    </article>
  </body>
</html>