<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191105-natsbank-znyav-obmezhennya-na-kupivlyu-valyuty/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T06:47:03+00:00"/>
    <meta property="og:title" content="Нацбанк зняв обмеження на купівлю валюти"/>
    <meta property="og:description" content="Національний банк України з 5 листопада 2019 року скасував обмеження на купівлю іноземної валюти та банківських металів."/>
  </head>
  <body>
    <article>
      <h1>Нацбанк зняв обмеження на купівлю валюти</h1>
      <address>
        <time datetime="2019-11-05T06:47:03+00:00">05 Nov 2019, 06:47</time>
      </address>
      <p>Національний банк України з 5 листопада 2019 року скасував обмеження на купівлю іноземної валюти та банківських металів.</p>
      <p>З 5 листопада фізичні особи зможуть купувати валюту та банківські метали без обмежень за сумою, <b>раніше такі обмеження становили  150 тис. грн на день.</b></p>
      <p>За оцінками Національного банку, ці послаблення не матимуть суттєвого впливу на валютний ринок.</p>
      <p>По-перше, переважна більшість операцій фізичних осіб з купівлі іноземної валюти здійснюється на суми, менші за 150 тис. грн. По-друге, загальні<b> обсяги купівлі і продажу валюти населенням сьогодні є співмірними.</b></p>
      <p>У НБУ також вважають, що немає підстав і для посилення тиску на гривню внаслідок дії психологічних чинників: інфляційні та девальваційні очікування українців, як свідчать останні опитування Національного банку, продовжують поліпшуватися.</p>
      <p>
        <b>Читайте: </b>
        <a href="https://fakty.com.ua/ua/ukraine/20190805-yak-splachuvaty-alimenty-v-inozemnij-valyuti/"> Як сплачувати аліменти в іноземній валюті</a>
      </p>
      <figure>
        <img src="https://fakty.com.ua/wp-content/uploads/2019/11/05/28-10-2019_Dorozhnja_karta_skasuvannja_ua.jpg?1572935747"/>
      </figure>
      <p>Нагадаємо, що у Верховній Раді запропонували ввести <a href="https://fakty.com.ua/ua/ukraine/20191007-u-radi-proponuyut-vvesty-podatok-na-obmin-gotivkovoyi-valyuty/">податок на обмін валюти</a> в готівковій формі, який буде направлятися на розвиток спорту.</p>
    </article>
  </body>
</html>