<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/uryad-ne-rozglyadaye-pitannya-privatizaciyi-aes-328493_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T04:49:00+00:00"/>
    <meta property="og:title" content="Уряд не розглядає питання приватизації АЕС"/>
    <meta property="og:description" content="Атомні електростанції повинні залишатися у власності держави. Принаймні, поки що."/>
  </head>
  <body>
    <article>
      <h1>Уряд не розглядає питання приватизації АЕС</h1>
      <h2>Атомні електростанції повинні залишатися у власності держави. Принаймні, поки що.</h2>
      <address>
        <time datetime="2019-11-05T04:49:00+00:00">05 Nov 2019, 04:49</time>
      </address>
      <p>Поки що в Україні не розглядається питання можливості приватизації <a href="https://dt.ua/ECONOMICS/rivnenska-aes-pidklyuchila-do-energosistemi-chetvertiy-blok-327176_.html"><b>атомних електростанцій</b></a>, заявив голова комітету Верховної ради України з питань енергетики та житлово-комунальних послуг Андрій Герус в ефірі програми "Свобода слова" на <a href="https://svoboda.ictv.ua/ua/">ICTV</a>.</p>
      <p>"Станом на початок листопада вже працює 11 блоків з 15. Якщо ще 1-2 блоки стануть до роботи, це буде велика конкуренція, і державні компанії будуть брати більше участі в ринку", – зазначив Герус.</p>
      <p>Відмова від розгляду можливості приватизації "Енергоатому" підтвердив і глава Міненерго Олексій Оржель.</p>
      <p>"Справді, приватизація "Енергоатому" не розглядається. Проте, хочу звернути увагу на ефективність. Є ідея, що окремі атомні станції можуть бути окремими гравцями на ринку, щоб вони конкурували між собою, однак у державній власності", – уточнив він.</p>
      <p>"Енергоатом" є оператором всіх чотирьох діючих АЕС України, експлуатує 15 енергоблоків, оснащених водо-водяними енергетичними реакторами загальною встановленою електричною потужністю 13,835 ГВт.</p>
      <p>Повідомлялося, що <b><a href="https://dt.ua/ECONOMICS/mayzhe-polovina-paliva-dlya-aes-scho-kupuye-ukrayina-rosiyskogo-pohodzhennya-321080_.html">Україна в січні-червні 2019 року придбала ядерне паливо</a></b> в сумарному обсязі на $ 98,402 млн, при цьому майже половину – у Російської Федерації.</p>
      <footer>За матеріалами: <a href="https://dt.ua/go/aHR0cDovL2ljdHYudWEv">ICTV</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>