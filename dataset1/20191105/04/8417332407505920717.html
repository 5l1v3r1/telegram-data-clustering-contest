<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/05/Dansk-politi-skj%C3%B8t-mann-i-Viborg-20321572.ece"/>
    <meta property="og:site_name" content="adressa.no"/>
    <meta property="article:published_time" content="2019-11-05T04:23:43+00:00"/>
    <meta property="og:title" content="Dansk politi skjøt mann i Viborg"/>
    <meta property="og:description" content="Dansk politi skjøt og pågrep natt til tirsdag en mann etter trusler og angivelig skyting i Viborg på Jylland."/>
  </head>
  <body>
    <article>
      <h1>Dansk politi skjøt mann i Viborg</h1>
      <address><time datetime="2019-11-05T04:23:43+00:00">05 Nov 2019, 04:23</time> by <a rel="author">(NTB) NTB-Ritzau</a></address>
      <p>Dansk politi skjøt og pågrep natt til tirsdag en mann etter trusler og angivelig skyting i Viborg på Jylland.</p>
      <aside><a href="https://www.adressa.no/nyheter/utenriks/2019/11/05/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/05/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/05/javascript:void(0);">Del denne artikkelen på e-post</a></aside>
      <p>Den 34 år gamle mannen ble skutt av politiet som ble tilkalt etter meldinger om skuddløsning og trusler.</p>
      <p>Han er kjørt til sykehus på regionsykehuset i Viborg og er utenfor livsfare, opplyser Midt- og Vestjyllands politi.</p>
      <p>Sent mandag kveld skal mannen ha skutt mot døren på et vertshus i byen før han gikk videre og brøt seg inn på to privatadresser. En mann og en kvinne skal ha blitt slått i hodet med en pistol, men uten at de ble påført alvorlige skader.</p>
      <p>Etter flere vitneobservasjoner om en væpnet mann i gatene forskanset 34-åringen seg i sin egen bolig, men ble ved 0.40-tiden overmannet og pågrepet, etter at politiet avfyrte skudd mot ham. Det er ikke opplyst hvor på kroppen mannen ble truffet av skuddet fra politiet.</p>
      <p>(©NTB)</p>
    </article>
  </body>
</html>