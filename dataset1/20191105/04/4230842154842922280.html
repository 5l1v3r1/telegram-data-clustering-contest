<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191105-ukrayina-gotova-z-2020-roku-zupynyty-tranzytu-rosijskogo-gazu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T04:40:16+00:00"/>
    <meta property="og:title" content="Україна готова з 2020 року зупинити транзит російського газу"/>
    <meta property="og:description" content="Міністр енергетики та захисту довкілля Олексій Оржель заявив, що Україна готова до припинення транзиту російського газу з 1 січня 2020 року."/>
  </head>
  <body>
    <article>
      <h1>Україна готова з 2020 року зупинити транзит російського газу</h1>
      <address>
        <time datetime="2019-11-05T04:40:16+00:00">05 Nov 2019, 04:40</time>
      </address>
      <p>Міністр енергетики та захисту довкілля Олексій Оржель заявив, що Україна готова до припинення транзиту російського газу з 1 січня 2020 року.</p>
      <p>Під час ефіру Свободи слова на ICTV міністр енергетики Олексій Оржель заявив, що Україна наразі готова припинити транспортування газу територією держави.</p>
      <blockquote>– У підземних українських газосховищах є рекордна кількість газу, яка закачана для того, щоб проходити опалювальний сезон. Насправді, з тією величиною газу ми можемо пройти опалювальний сезон взагалі без отримання транспортування чи постачання газу.<br/>На сьогодні це більше ніж 21,7 млрд кубів газу в українських газосховищах -це рекордна кількість газу. Проте ми в жодному разі не виключаємо пріоритетність підписання договору на транспортування газу, – зазначив міністр.</blockquote>
      <p><b>Читайте:</b> <a href="https://fakty.com.ua/ua/ukraine/20191011-pidgotovka-do-zymy-na-skladah-tes-dtek-uzhe-miljon-tonn-vugillya/">Підготовка до зими: на складах ТЕС ДТЕК уже мільйон тонн вугілля</a></p>
      <p>Він наголосив, що для України пріоритетом все ж таки залишається отримання коштів за транзит газу.</p>
      <p>Нагадаємо, на думку Оржеля, поєднувати <a href="https://fakty.com.ua/ua/ukraine/20191105-ob-yednuvaty-derzhshahty-v-odyn-holdyng-ye-nedotsilnym-orzhel/">державні вугільні активи</a> в межах одного холдингу є недоцільним.</p>
    </article>
  </body>
</html>