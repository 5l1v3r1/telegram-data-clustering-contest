<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740063"/>
    <meta property="og:site_name" content="เดลินิวส์"/>
    <meta property="article:published_time" content="2019-11-05T04:58:00+00:00"/>
    <meta property="og:title" content="'ฐิติพันธ์'หลุดโผ'ช้างศึก' 'นิชิโนะ'แทบยกชุดชนะ'ยูเออี'"/>
    <meta property="og:description" content="'ฐิติพันธ์' หลุดโผ ช้างศึกคัดบอลโลก เยือนถ้ำเสือเหลือง-ดาวทอง 'นิชิโนะ' ประกาศ 24 แข้ง แทบยกชุดชนะ ยูเออี มี 'ชนานันท์' หลุดคนเดียว ขณะที่ 'ชนาธิป-ทริสตอง โด' หายเจ็บคืนทัพ"/>
  </head>
  <body>
    <article>
      <h1>'ฐิติพันธ์'หลุดโผ'ช้างศึก' 'นิชิโนะ'แทบยกชุดชนะ'ยูเออี'</h1>
      <address>
        <time datetime="2019-11-05T04:58:00+00:00">05 Nov 2019, 04:58</time>
      </address>
      <p>
        <b>"ฐิติพันธ์" หลุดโผ ช้างศึกคัดบอลโลก เยือนถ้ำเสือเหลือง-ดาวทอง "นิชิโนะ" ประกาศ 24 แข้ง แทบยกชุดชนะ ยูเออี มี "ชนานันท์" หลุดคนเดียว ขณะที่ "ชนาธิป-ทริสตอง โด" หายเจ็บคืนทัพ</b>
      </p>
      <p>อากิระ นิชิโนะ หัวหน้าผู้ฝึกสอนทีมชาติไทย ประกาศรายชื่อ 24 นักเตะทีมชาติไทย ชุดทำศึกฟุตบอลโลก 2022 รอบคัดเลือก โซนเอเชีย กลุ่ม G นัดที่ 4-5 เยือน มาเลเซีย วันที่ 14 พ.ย. และเยือน เวียดนาม 19 พ.ย. โดยได้เรียกมา 24 คน เนื่องจาก "อุ้ม" ธีราทร บุญมาทัน จะโดนแบนเกมพบมาเลเซีย และเกมพบ เวียดนาม จะตัดจาก 24 เหลือ 23 คน อีกครั้ง แต่ทุกคนจะอยู่กับทีมจนจบแมตช์ 5<br/><br/> ผู้สื่อข่าวรายงานว่า จาก 32 ชื่อแรก คนที่หลุดไปคือ "นิว" ฐิติพันธ์ พ่วงจันทร์ จากโออิตะ ทรินิตะ ที่เพิ่งหายเจ็บ ยังไม่มีโอกาสลงให้ต้นสังกัด, 2 นักเตะสิงห์เชียงราย อภิรักษ์ วรวงษ์ ผู้รักษาประตู-ศราวุธ อินทร์แป้น แนวรับ กว่างโซ้ง, พีรดนย์ ฉ่ำรัศมี, พิชา อุทรา, ชญาวัต ศรีนาวงษ์, ธีระพล เยาะเย้ย 3 นักเตะสมุทรปราการ ซิตี้ และ ชนานันท์ ป้อมบุบผา จากทรูแบงค็อก <br/><br/>นักเตะส่วนใหญ่ ยึดชุดชนะ สหรัฐอาหรับเอมิเรตส์(ยูเออี) 2-1 คนเดียวที่หลุดไปคือ ชนานันท์ ส่วนที่เสริมมา 2 คน คือ ชนาธิป สรงกระสินธ์ กับ ทริสตอง โด ที่หายเจ็บ<br/><br/>รายชื่อมีดังต่อไปนี้<br/><br/><b>ผู้รักษาประตู</b><br/>กวินทร์ ธรรมสัจจานันท์ - โอเอช ลูเวิน<br/>ศิวรักษ์ เทศสูงเนิน - บุรีรัมย์ ยูไนเต็ด<br/>ฉัตรชัย บุตรพรม - บีจี ปทุม ยูไนเต็ด<br/>.<br/><b>กองหลัง</b><br/>ธีราทร บุญมาทัน - โยโกฮามา เอฟ มารินอส<br/>พรรษา เหมวิบูลย์ - บุรีรัมย์ ยูไนเต็ด<br/>กรกช วิริยอุดมศิริ - บุรีรัมย์ ยูไนเต็ด<br/>นฤบดินทร์ วีรวัฒโนดม - บุรีรัมย์ ยูไนเต็ด<br/>นิติพงษ์ เสลานนท์ - การท่าเรือ เอฟซี<br/>เอเลียส ดอเลาะ- การท่าเรือ เอฟซี<br/>อดิศร พรหมรักษ์ - เอสซีจี เมืองทอง ยูไนเต็ด<br/>มานูเอล ทอม เบียรห์ - ทรู แบงค็อก ยูไนเต็ด<br/>ทริสตอง โด - ทรู แบงค็อก ยูไนเต็ด<br/>.<br/><b>กองกลาง</b><br/>ชนาธิป สรงกระสินธ์ - คอนซาโดเล ซัปโปโร<br/>ศศลักษณ์ ไหประโคน - บุรีรัมย์ ยูไนเต็ด<br/>สุภโชค สารชาติ - บุรีรัมย์ ยูไนเต็ด<br/>สารัช อยู่เย็น - เอสซีจี เมืองทอง ยูไนเต็ด<br/>พิธิวัตต์ สุขจิตธรรมกุล - สิงห์ เชียงราย ยูไนเต็ด<br/>ศิวกรณ์ เตียตระกูล - สิงห์ เชียงราย ยูไนเต็ด<br/>เอกนิษฐ์ ปัญญา - สิงห์ เชียงราย ยูไนเต็ด<br/>ธนบูรณ์ เกษารัตน์ - การท่าเรือ เอฟซี<br/>บดินทร์ ผาลา - การท่าเรือ เอฟซี<br/>.<br/><b>กองหน้า</b><br/>ธีรศิลป์ แดงดา - เอสซีจี เมืองทอง ยูไนเต็ด<br/>ศุภชัย ใจเด็ด - บุรีรัมย์ ยูไนเต็ด<br/>ศุภณัฏฐ์ เหมือนตา - บุรีรัมย์ ยูไนเต็ด<br/><br/>สำหรับ ทีมชาติไทย เตรียมกลับเข้าแคมป์ฝึกซ้อมอีกครั้ง ในวันที่ 8 พ.ย. ยกเว้น 3 แข้งต่างแดน กวินทร์, ธีราทร และ ชนาธิป ที่จะตามมาสมทบในวันที่ 11 พ.ย. แล้วเดินทางไปยังประเทศ มาเลเซีย ร่วมกับทีม.</p>
      <figure>
        <img src="https://www.dailynews.co.th/admin/upload/20191105/news_fjYoiPwqaK120248_533.jpg?v=20191105135?v=3971"/>
      </figure>
      <p> </p>
    </article>
  </body>
</html>