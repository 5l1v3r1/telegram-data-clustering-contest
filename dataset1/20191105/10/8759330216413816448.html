<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902470/-zulj-valt-opnieuw-door-de-mand-en-heeft-gesprek-met-vercauteren-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-05T10:15:00+00:00"/>
    <meta property="og:title" content="'Zulj bakt er opnieuw niets van en heeft gesprek met Vercauteren'"/>
    <meta property="og:description" content="Anderlecht speelde maandag nog een oefenpartij tegen Union (1-3 verlies). Spelers die weinig aan bod kwamen mochten zich bewijzen, maar Peter Zulj greep die kans duidelijk niet."/>
  </head>
  <body>
    <article>
      <h1>'Zulj bakt er opnieuw niets van en heeft gesprek met Vercauteren'</h1>
      <address>
        <time datetime="2019-11-05T10:15:00+00:00">05 Nov 2019, 10:15</time>
      </address>
      <p>
        <b>Anderlecht speelde maandag nog een oefenpartij tegen Union (1-3 verlies). Spelers die weinig aan bod kwamen mochten zich bewijzen, maar Peter Zulj greep die kans duidelijk niet.</b>
      </p>
      <p>In <i>Het Nieuwsblad</i> staat te lezen dat Zulj zwaar door de mand viel in die partij, waarin ook onder meer Thomas Didillon, Francis Amuzu, Isaac Kiese Thelin en Jérémy Doku aan de aftrap stonden.</p>
      <p>Na de match had Zulj een lang gesprek met coach Frank Vercauteren. De vraag is nu of hij dit seizoen nog veel in actie gaat komen. Zulj begon aan het seizoen als basispion voor de verdediging, maar raakte zijn plaats snel kwijt aan Albert Sambi Lokonga. Ook vorig seizoen kon de wintertransfer geen impact maken bij Anderlecht.</p>
      <p>Didillon krijgt wél een pluim in <i>Het Nieuwsblad. </i>Hij heeft met enkele knappe reddingen een zwaardere nederlaag vermeden.</p>
      <aside>Lees meer<br/><a href="https://www.voetbalprimeur.be/nieuws/902411/anderlecht-mag-weer-dromen-van-play-off-1-ze-halen-het-.html?itm_source=www.voetbalprimeur.be&amp;itm_medium=highlighted-content">Anderlecht mag weer dromen van Play-Off 1: "Ze halen het"</a></aside>
    </article>
  </body>
</html>