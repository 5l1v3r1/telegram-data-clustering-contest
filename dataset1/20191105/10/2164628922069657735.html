<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42645_-U-Ternopoli-zapratsyuvav-noviy-avtobusniy-marshrut-35"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-05T10:16:00+00:00"/>
    <meta property="og:title" content="У Тернополі запрацював новий автобусний маршрут №35"/>
    <meta property="og:description" content="Нещодавно у Тернополі розпочав роботу новий міський автобусний маршрут №35 «Вул. Винниченка – ТРЦ «Подоляни»». Наразі на м"/>
  </head>
  <body>
    <article>
      <h1>У Тернополі запрацював новий автобусний маршрут №35</h1>
      <address>
        <time datetime="2019-11-05T10:16:00+00:00">05 Nov 2019, 10:16</time>
      </address>
      <p><b>Нещодавно у Тернополі розпочав роботу новий міський автобусний маршрут №35 «Вул. Винниченка – ТРЦ «Подоляни»». Наразі на маршруті працює шість великих низькопідлогових автобусів марки «MAN»</b>.</p>
      <blockquote>
        <i>На численні прохання тернополян, новий автобусний маршрут пролягає від житлового масиву «Дружба» до «Сонячного» та, зокрема, до ТРЦ «Подоляни»<b>, - відзначив очільник Тернополя Сергій Надал</b>. - Відтепер учні та студенти тернопільських ВУЗів, а також усі пільговики матимуть можливість безкоштовно та комфортабельно доїжджати практично до усіх мікрорайонів Тернополя, адже маршрутами комунального транспорту у місті ми сполучили масиви: «Дружба», «Східний» та «Сонячний».</i>
      </blockquote>
      <p>Автобуси на маршруті №35 курсують вулицями: Винниченка, Карпенка, Миру, Дружби, Руською, Острозького, Пирогова, Гоголя, Б. Хмельницького, Збаразькою, Злуки, 15 Квітня, Київською, В. Великого, Леся Курбаса, Морозенка, Текстильною, Збаразькою, Б. Хмельницького, Руською, Мазепи, Кривоноса, Винниченка із усіма зупинками на шляху проходження.</p>
      <p>
        <i>Фото ТМР</i>
      </p>
    </article>
  </body>
</html>