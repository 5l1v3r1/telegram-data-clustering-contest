<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/menda-stoyanova-sega-e-momenta-za-promeni-v-gerb-405915.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-05T10:45:30+00:00"/>
    <meta property="og:title" content="Менда Стоянова: Сега е момента за промени в ГЕРБ"/>
    <meta property="og:description" content="Не е нужно да се чакат избори, каза тя"/>
  </head>
  <body>
    <article>
      <h1>Менда Стоянова: Сега е момента за промени в ГЕРБ</h1>
      <address><time datetime="2019-11-05T10:45:30+00:00">05 Nov 2019, 10:45</time> by <a rel="author">сс</a></address>
      <p>Резултати на местните изборите няма как да се постигнат на места, където има противоречие в политическите структури на ГЕРБ Това каза пред БНТ Менда Стоянова, член на Изпълнителния комисия на партията по повод загубите на партията в някои областни градове в страната. Там където политическите партии са работили заедно и без противоречия, има резултат от местния вот, коментира още тя. Не трябва да се чака да се провеждат избори, за да се направи оценка на допуснатите грешки в управлението и сега е моментът да се направят промени, каза още Стоянова.</p>
      <p>Нормално е цяла България да не бъде оцветена в синьо с надпис ГЕРБ, управляваме вече доста време и по този начин се получава една умора, едно пресищане, каза още Стоянова. Хората, дали вота си за ГЕРБ, са предимно в градовете, в които има най-голямо население и силна икономика, каза още тя. Имаше места, особено в София, вотът беше даден от омраза към ГЕРБ, омраза, която аз не мога да си обясня, заяви още Стоянова.</p>
      <p>Стоянова коментира и Бюджет 2020, като каза, че предвижда добър ръст в икономическото състояние на страната. Ключово в бюджета е нулево бюджетно салдо, така че да се изпълни фискалната цел, като това ще е планът за следващите 3 години. Намаляването на държавния дълг и спадът в безработицата също ще са приоритет за предстоящата година.</p>
      <p> </p>
    </article>
  </body>
</html>