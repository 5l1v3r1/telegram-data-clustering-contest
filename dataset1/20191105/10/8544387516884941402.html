<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/05/panepistimia-eisodos-me-karta-gia-foitites/"/>
    <meta property="og:site_name" content="neolaia.gr"/>
    <meta property="article:published_time" content="2019-11-05T10:57:52+00:00"/>
    <meta property="og:title" content="Πανεπιστήμια: Είσοδος με κάρτα για τους φοιτητές – Πώς θα φυλάσσονται οι Σχολές"/>
    <meta property="og:description" content="Προκειμένου να περιορίσει τα φαινόμενα βίας στα Πανεπιστήμια, το Υπουργείο Παιδείας σκέφτεται να επαναφέρει την πρόταση φύλαξης των πανεπιστημίων, με τη μέθοδο κάρτας εισόδου στους χώρους των εκπαιδευτικών Ιδρυμάτων."/>
  </head>
  <body>
    <article>
      <h1>Πανεπιστήμια: Είσοδος με κάρτα για τους φοιτητές – Πώς θα φυλάσσονται οι Σχολές</h1>
      <h2>Επιστρέφει στο τραπέζι το σενάριο της εισόδου στα Πανεπιστήμια με κάρτα για τους φοιτητές, στα πλαίσια μιας κίνησης της κυβέρνησης για τον περιορισμό φαινομένων βίας</h2>
      <address><time datetime="2019-11-05T10:57:52+00:00">05 Nov 2019, 10:57</time> by <a rel="author">neolaia.gr Team</a></address>
      <p>Προκειμένου να περιορίσει τα φαινόμενα βίας στα Πανεπιστήμια, το Υπουργείο Παιδείας σκέφτεται να επαναφέρει την πρόταση φύλαξης των πανεπιστημίων, με τη μέθοδο κάρτας εισόδου στους χώρους των εκπαιδευτικών Ιδρυμάτων.</p>
      <p>Σ’ αυτή την «αναζήτηση», σύμφωνα με την εφημερίδα «Τα Νέα», η κυβέρνηση έχει επανέλθει στη συζήτηση περί κάρτας εισόδου στα ΑΕΙ, κάτι που άλλωστε δηλώνουν ανοικτά τα στελέχη της.</p>
      <p>Για να προχωρήσει το εν λόγω σχέδιο, θα πρέπει αυτή η πρωτοβουλία να παρθεί από τις διοικήσεις των ανώτατων ιδρυμάτων, ενώ η σύνταξη του νομοσχεδίου για την ανώτατη εκπαίδευση δεν έχει ολοκληρωθεί ακόμα. Σύμφωνα με τις ίδιες πληροφορίες, ωστόσο, θα παρουσιαστεί μέχρι τέλος του 2019.</p>
      <p>
        <b>Κάρτα εισόδου στα Πανεπιστήμια</b>
      </p>
      <p>Δεν είναι η πρώτη φορά που στο Υπουργείο Παιδείας συζητούν για την «κάρτα εισόδου» στα ΑΕΙ, αφού η πρόταση αυτή επανέρχεται σε τακτά χρονικά διαστήματα.</p>
      <p>Σύμφωνα με το ρεπορτάζ, η κάρτα εισόδου αποτελεί μια λύση που θα μπορούσε ενδεχομένως να εφαρμοστεί σε μικρά πανεπιστήμια, δεδομένου ότι για τα μεγάλα εκπαιδευτικά ιδρύματα, είναι πιο δύσκολα εφαρμόσιμη.</p>
      <p>Ο πρύτανης του Αριστοτέλειου Πανεπιστημίου Θεσσαλονίκης Ν. Παπαϊωάννου, είπε σχετικά με το μέτρο τα εξής:</p>
      <p>
        <i>«Με τη σωστή φύλαξη των εισόδων των πανεπιστημιακών χώρων μπορούμε να περιφρουρήσουμε την είσοδο παραβατικών στοιχείων» […] «Η κάρτα εισόδου είναι αλήθεια ότι προϋποθέτει την πλήρη φύλαξη του πανεπιστημιακού, κάμπους γύρω γύρω, κάτι που δεν είναι τόσο στην κουλτούρα μας ως χώρας και χρειάζεται διαδικασίες που το πανεπιστήμιο σήμερα δεν είναι έτοιμο να εφαρμόσει». […] «το σύστημα μπορεί σήμερα πιστεύω να αυτορυθμιστεί, με διαδικασίες συναίνεσης και συνεργασίας όλων των μερών του».</i>
      </p>
      <h3>Δείτε ακόμα: <a href="https://www.neolaia.gr/2019/11/04/panelinies-megales-allages-sto-kathestos-isagogis/">Πανελλήνιες: Αλλαγές στο καθεστώτος εισαγωγής – Τα Πανεπιστήμια θα ορίζουν τον αριθμό των εισακτέων</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/05/gntm-2-auta-einai-ta-megala-favori-simfona-me-to-koino/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/05/stis-21-noemvriou-i-megali-anoixti-ekdilosi-tou-invent-ict/"/>
        <a href="https://neolaia.gr/neo/epixeirimatikotita-stadiodromia"/>
        <a href="https://neolaia.gr/2019/11/05/diki-hrisis-avgis-eftase-i-ora-gia-tin-apologia-mihaloliakou/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/05/toquel-sold-out-to-business-live-sto-piraeus-117-academy/"/>
        <a href="https://neolaia.gr/2019/11/05/adikapnistikos-nomos-to-20-tis-ekato-se-astinomikous-apo-ta-prostima/"/>
      </related>
    </article>
  </body>
</html>