<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/138451/%D8%A8%D8%B1%D9%86%D8%A7%D9%85%D9%87-%D9%88%D8%B2%D8%A7%D8%B1%D8%AA-%D8%A7%D9%82%D8%AA%D8%B5%D8%A7%D8%AF-%D8%A8%D8%B1%D8%A7%DB%8C-%D9%81%D8%B1%D9%88%D8%B4-%D8%A7%D9%85%D9%88%D8%A7%D9%84-%D9%85%D8%A7%D8%B2%D8%A7%D8%AF-%D8%A8%D8%A7%D9%86%DA%A9%E2%80%8C%D9%87%D8%A7-%D8%B1%D9%88%D9%86%D9%85%D8%A7%DB%8C%DB%8C-%D9%85%DB%8C-%D8%B4%D9%88%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-05T10:14:00+00:00"/>
    <meta property="og:title" content="برنامه وزارت اقتصاد برای فروش اموال مازاد بانک‌ها رونمایی می شود"/>
    <meta property="og:description" content="وزیر اقتصاد با پیش بینی رشد مثبت غیرنفتی از برنامه جامع برای فروش اموال مازاد بانک‌ها خبر داد که هفته آینده رونمایی می شود."/>
  </head>
  <body>
    <article>
      <h1>برنامه وزارت اقتصاد برای فروش اموال مازاد بانک‌ها رونمایی می شود</h1>
      <h2>هفته آینده :</h2>
      <address>
        <time datetime="2019-11-05T10:14:00+00:00">05 Nov 2019, 10:14</time>
      </address>
      <p>
        <i>وزیر اقتصاد با پیش بینی رشد مثبت غیرنفتی از برنامه جامع برای فروش اموال مازاد بانک‌ها خبر داد که هفته آینده رونمایی می شود.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a> به نقل از فارس، فرهاد دژپسند در حاشیه جلسه شورای گفت‌وگوی دولت و بخش خصوصی در رابطه با رشد اقتصادی سال جاری گفت: برآورد بانک جهانی، صندوق بین‌المللی پول و برخی از نهادهای پژوهشی داخلی از رشد اقتصادی سال جاری این بوده که رشد اقتصادی بین منفی 4.5 تا 9.5 درصد خواهد بود.</p>
      <p>وی افزود: یکی از دلایل آنها بحث فروش نفت بود اما آمارهای سه ماهه اول سال و برآورد مرکز آمار از رشد سال 98 این امیدواری را ایجاد کرده که رشد اقتصادی غیر نفتی متفاوت از برآوردها باشد. رشد اقتصادی غیرنفتی سه ماهه اول سال 0.4 درصد مثبت بوده و پیش بینی می شود رشد اقتصادی غیرنفتی مثبت شود.</p>
      <p>این مقام مسئول گفت: بررسی وضعیت شرکت های تولیدی در استان‌های مختلف حاکی از روند مثبت است.همچنین بررسی متغیرهای مختلف مثل مصرف برق در بنگاه‌های اقتصادی و حمل و نقل نشان از رشد مثبت اقتصادی غیرنفتی دارد.</p>
      <p>دژپسند درخصوص دستور فروش اموال مازاد بانک‌ها گفت: برای واگذاری شرکت‌ها، دارایی‌ها و اموال مازاد بانک‌ها برنامه جامع داریم و براساس این برنامه امید می رود با مشارکت بخش خصوصی واگذاری‌ها را انجام دهیم که البته هفته آینده در قالب یک پیوست رسانه‌ای جامع اطلاع رسانی می شود.</p>
      <p>انتهای پیام</p>
    </article>
  </body>
</html>