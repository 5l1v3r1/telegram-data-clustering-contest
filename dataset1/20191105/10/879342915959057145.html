<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/05/novyna/ekonomika/prodazh-novyx-kvartyr-reyestracziyi-speczreyestri-proponuyut-zaboronyty-zakonodavcho"/>
    <meta property="og:site_name" content="Слово і Діло"/>
    <meta property="article:published_time" content="2019-11-05T10:59:26+00:00"/>
    <meta property="og:title" content="У Раді пропонують заборонити продаж нових квартир до реєстрації"/>
    <meta property="og:description" content="У парламенті готується законопроект, покликаний заборонити продаж квартир до завершення їх реєстрації в спеціальному реєстрі."/>
  </head>
  <body>
    <article>
      <h1>У Раді пропонують заборонити продаж нових квартир до реєстрації</h1>
      <address>
        <time datetime="2019-11-05T10:59:26+00:00">05 Nov 2019, 10:59</time>
      </address>
      <p>
        <b>У парламенті готується законопроект, покликаний заборонити продаж квартир до завершення їх реєстрації в спеціальному реєстрі.</b>
      </p>
      <p>Таку інформацію за результатами комітетських слухань, на яких були розглянуті проблеми ошуканих інвесторів, повідомила у facebook заступник голови Комітету ВР з питань організації державної влади, місцевого самоврядування, регіонального розвитку та містобудування Олена Шуляк.</p>
      <p>«<i>Таку реєстрацію можна буде здійснити тільки при наявності повного пакету законних дозвільних документів (можливо, використовуючи якісь схеми, забудовник і зможе почати будівництво без повного пакета документів. Але почати продавати або отримувати гроші від інвесторів — ні). Таким чином, ми створимо умови, коли відсутність документів буде невигідним самому забудовнику</i>», - написала наредп.</p>
      <related>
        <a href="https://www.slovoidilo.ua/2019/10/28/novyna/suspilstvo/budivelni-afery-tinova-komanda-nardepa-dubilya-bere-uchast-sxemi-vidmyvannya-miljoniv-hryven"/>
      </related>
      <p>Вона зазначила,що всі пункти вище мають бути виконані до парламентських слухань, які відбудуться в січні 2020-го.</p>
      <p>«<i>Однозначно, універсального рішення не існує. Але в тому, що ми розробимо гідний законопроект, в центрі якого будуть інтереси людини — я впевнена. А разом з тим, ми рішуче налаштовані почистити будівельну сферу від корупції, що дозволить запобігати проблемі в майбутньому</i>», - продовжила думку Шуляк.</p>
      <p>Раніше <a href="https://www.slovoidilo.ua/2019/10/11/novyna/finansy/kmda-opublikuvala-spysok-nezakonnyx-budivnycztv-kyyevi">КМДА опублікувала список незаконних будівництв у Києві</a>.</p>
      <p>Нагадаємо, «Слово і Діло» оприлюднило цикл журналістських розслідувань (читайте <a href="https://www.slovoidilo.ua/2019/03/12/novyna/suspilstvo/oborudka-miljony.-zabudovnyk-zhk-shevchenkivskyj-kvartal-shtuchno-halmuye-budivnycztvo-vkladayuchy-hroshi-investoriv-inshi-zhk-rozsliduvannya">першу</a>, <a href="https://www.slovoidilo.ua/2019/03/21/novyna/suspilstvo/oborudka-miljony-chastyna-druha.-xto-stoyit-maxinacziyamy-nedobudovanyx-stolychnyx-zhk">другу</a> , <a href="https://www.slovoidilo.ua/2019/05/02/novyna/suspilstvo/oborudka-miljony-chastyna-tretya.-fihuranty-skandalu-zhk-shevchenkivskyj-kvartal-domovlyayutsya-slidstvom-ta-prosyat-yix-ne-uvyaznyuvaty">третю</a>, <a href="https://www.slovoidilo.ua/2019/07/07/novyna/suspilstvo/budynky-vojcexivskoho-klychkoko-peretvoryly-problemy-investoriv-vyhidnyj-biznes">четверту</a>, <a href="https://www.slovoidilo.ua/2019/10/28/novyna/suspilstvo/budivelni-afery-tinova-komanda-nardepa-dubilya-bere-uchast-sxemi-vidmyvannya-miljoniv-hryven">п'яту</a> частини) про злочинну схему виведення коштів із ЖК «Шевченківський квартал». З’ясувалося, що для будівництва ЖК Rich House було використано частину коштів інвесторів ЖК «Шевченківський квартал». І до цього, ймовірно, був причетний народний депутат від «Батьківщини» Валерій Дубіль.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/04/novyna/finansy/kabmini-rozroblyat-zakonoproekt-vyrishennya-problemy-dovhobudiv"/>
        <a href="https://www.slovoidilo.ua/2019/10/11/novyna/finansy/kmda-opublikuvala-spysok-nezakonnyx-budivnycztv-kyyevi"/>
        <a href="https://www.slovoidilo.ua/2019/03/12/novyna/suspilstvo/oborudka-miljony.-zabudovnyk-zhk-shevchenkivskyj-kvartal-shtuchno-halmuye-budivnycztvo-vkladayuchy-hroshi-investoriv-inshi-zhk-rozsliduvannya"/>
        <a href="https://www.slovoidilo.ua/2019/03/21/novyna/suspilstvo/oborudka-miljony-chastyna-druha.-xto-stoyit-maxinacziyamy-nedobudovanyx-stolychnyx-zhk"/>
        <a href="https://www.slovoidilo.ua/2019/05/02/novyna/suspilstvo/oborudka-miljony-chastyna-tretya.-fihuranty-skandalu-zhk-shevchenkivskyj-kvartal-domovlyayutsya-slidstvom-ta-prosyat-yix-ne-uvyaznyuvaty"/>
        <a href="https://www.slovoidilo.ua/2019/07/07/novyna/suspilstvo/budynky-vojcexivskoho-klychkoko-peretvoryly-problemy-investoriv-vyhidnyj-biznes"/>
        <a href="https://www.slovoidilo.ua/2019/10/28/novyna/suspilstvo/budivelni-afery-tinova-komanda-nardepa-dubilya-bere-uchast-sxemi-vidmyvannya-miljoniv-hryven"/>
      </related>
    </article>
  </body>
</html>