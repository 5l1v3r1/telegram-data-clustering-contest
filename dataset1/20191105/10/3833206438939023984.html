<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Dushteryata-na-Aneliya-Ne-sum-kifla-devstvena-sum-911315"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-05T10:45:00+00:00"/>
    <meta property="og:title" content="Дъщерята на Анелия: Не съм кифла, девствена съм!"/>
    <meta property="og:description" content="Нямам корекции, нито силикон! Но без миглите си не мога, нося изкуствени, само това имам като корекц..."/>
  </head>
  <body>
    <article>
      <h1>Дъщерята на Анелия: Не съм кифла, девствена съм!</h1>
      <address>
        <time datetime="2019-11-05T10:45:00+00:00">05 Nov 2019, 10:45</time>
      </address>
      <p>Нямам корекции, нито силикон! Но без миглите си не мога, нося изкуствени, само това имам като корекция, без тях не излизам. Така отсече пред фенове в специално видео с въпроси и отговори дъщерята на фолкзвездата Анелия и бизнесмена Константин Динев - Ивон.</p>
      <p>Апетитната старлетка реши да разкрие в най-откровено "интервю" в социалните мрежи дали има пластични операции и дали е... още девствена. "Девствена съм!", отсича кратко Ивон, която през цялото време снима видеото, скрита зад огромни слънчеви очила и с дъвка в устата. </p>
      <p>"Не използвам грим в ежедневието си и нямам корекции, нито силикон, нито съм си слагала нещо. Миглите ми са единственото", продължава хубавицата. Феновете на красавицата обаче не вярват на думите й и задават ребром въпроса - "Защо лъжеш, че нямаш корекции, след като имаш", а Ивон се разгневява на екрана.</p>
      <p>Тийнейджърката отново натъртва, че е напълно естествена и единственото, което не е "нейно", са любимите й мигли, без които не излиза. Иначе понякога използва лек макиаж, но само за снимките в социалните мрежи. В други случаи Ивон разчита на личен гримьор, като не го крие от майка си, пише <a href="https://www.bgdnes.bg/Article/7746290">"България Днес"</a>.</p>
      <p>"Не съм злобна, нито съм кифла и дори не се държа като такава", откровеничи вече за характера си Ивон. Момичето дава да се разбере, че не е и наивна и не позволява да й се качват на главата или да я обиждат. Красивата тийнейджърка признава, че не търпи да се отнасят зле с нея, а приятелите й разказват, че въпреки че е "добричка", Ивон няма да си замълчи пред злобни и лоши хора.</p>
    </article>
  </body>
</html>