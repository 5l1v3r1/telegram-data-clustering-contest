<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/natsbank_vvodyt_v_obig_monetu_prysvyachenu_akademichniy_horoviy_kapelidumka_1683865"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T10:58:00+00:00"/>
    <meta property="og:title" content="Нацбанк вводить в обіг монету, присвячену академічній хоровій капелі «Думка»"/>
    <meta property="og:description" content="5 листопада 2019 року Національний банк вводить в обіг пам’ятну монету «100 років з часу утворення Національної заслуженої академічної капели України «Думка» номіналом 5 гривень."/>
  </head>
  <body>
    <article>
      <h1>Нацбанк вводить в обіг монету, присвячену академічній хоровій капелі «Думка»</h1>
      <address>
        <time datetime="2019-11-05T10:58:00+00:00">05 Nov 2019, 10:58</time>
      </address>
      <p>
        <b>5 листопада 2019 року Національний банк вводить в обіг пам’ятну монету «100 років з часу утворення Національної заслуженої академічної капели України «Думка» номіналом 5 гривень.</b>
      </p>
      <p>Про це повідомляє Музей грошей НБУ у <a href="https://www.facebook.com/museumofmoney.nbu.gov.ua/photos/a.988491144575479/2587965291294715/?type=3&amp;theater">Facebook</a>.</p>
      <p>«Монета присвячена колективу, який сформував потужні хорові традиції, власний виконавський стиль та репрезентує українське вокально-хорове мистецтво», - йдеться у повідомленні.</p>
      <p>Також зазначається, що в 1919 році створено Державну українську мандрівну капелу, від початкових літер якої походить назва хору.</p>
      <p>«Сьогодні капела «Думка» формує унікальний варіант інтерпретації західноєвропейської класики, що наповнений ліризмом, красою тембрів, динамізмом. Репертуар капели складається з музики для хорів a cappella, вокально-симфонічної музики, а також творів сучасних українських композиторів», - додали в музеї.</p>
      <p>На аверсі монети зображено камертон в оточенні квіток соняшника. У центрі – кольоровий логотип Національної заслуженої академічної капели «Думка» (використано тамподрук).</p>
      <p>На реверсі монети знаходяться постаті виконавців капели. Ліворуч – на матовому тлі реверсу зображено нотний аркуш зі скрипковим ключем.</p>
      <p>Нагадаємо, Національний банк України (НБУ) з 1 жовтня 2019 року <a href="https://zik.ua/news/2019/10/25/nbu_za_try_tyzhni_vyluchyv_lyshe_02_z_zagalnoi_kilkosti_monet_dribnyh_1676325">вилучив з обігу</a> майже 10 млн монет номіналом з 1, 2 і 5 копійок із загальної кількості 5,6 млрд штук.</p>
      <related>
        <h4>читайте також</h4>
        <a href="https://zik.ua/news/2019/10/09/natsbank_vypustyv_pamyatnu_monetu_ivan_trush_1664019"/>
        <a href="https://zik.ua/news/2019/09/19/v_ukraini_zapustyly_monetu_prysvyachenu_pershomu_pusku_raketynosiya_zenit3sl_1649891"/>
        <a href="https://zik.ua/news/2019/08/06/natsbank_vypustyv_monetu_na_chest_1000_rokiv_z_pochatku_pravlinnya_yaroslava_1620435"/>
        <a href="https://zik.ua/news/2019/08/06/u_nbu_nazvaly_naydorozhchu_pamyatnu_monetu_ii_vartist_ponad_150_tys_grn_1620243"/>
      </related>
    </article>
  </body>
</html>