<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/eksperyment_z_chotyrydennym_robochym_tyzhnem_pidvyshchyv_produktyvnist_microsoft_1683843"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T10:23:00+00:00"/>
    <meta property="og:title" content="Експеримент з чотириденним робочим тижнем підвищив продуктивність Microsoft"/>
    <meta property="og:description" content="Підрозділ компанії Microsoft у Японії повідомив про зростання продажів майже на 40% під час експерименту, коли персонал працював чотириденний тиждень, отримуючи повну зарплату."/>
  </head>
  <body>
    <article>
      <h1>Експеримент з чотириденним робочим тижнем підвищив продуктивність Microsoft</h1>
      <address>
        <time datetime="2019-11-05T10:23:00+00:00">05 Nov 2019, 10:23</time>
      </address>
      <p>
        <b>Підрозділ компанії Microsoft у Японії повідомив про зростання продажів майже на 40% під час експерименту, коли персонал працював чотириденний тиждень, отримуючи повну зарплату.</b>
      </p>
      <p>Офіси компанії були зачинені щоп’ятниці у серпні 2019 року, а штатним працівникам надавалися оплачувані «спеціальні відпустки», – повідомляє <a href="https://www.bbc.com/ukrainian/news-50292389?fbclid=IwAR1wHG-cOvuTKM4VApPVKTFvIhed23TFJNxfn2fhNS46jc0itA3eMw6kT6M">ВВС.</a></p>
      <p>Зібрання були обмежені максимальною тривалістю у 30 хвилин, а розмови онлайн заохочувались як альтернатива зустрічам віч-на-віч.</p>
      <p>Робочий тиждень у Японії є одним з найдовших у світі.</p>
      <p>Опитування 2017 року продемонструвало, що майже чверть японських компаній працювали понад 80 годин понаднормово на місяць, часто без оплати понаднормового часу.</p>
      <p>Про літній експеримент Microsoft Work Choice Challenge 2019 року схвально відгукнулися 92% опитаних співробітників компанії після його закінчення.</p>
      <p>Під час експерименту споживання електроенергії зменшилося на 23%, використання паперу для принтерів – на 59% у порівнянні з серпнем 2018 року.</p>
      <p>Технологічний гігант заявив, що планує провести експеримент Work Life Choice Challenge цієї зими, але не буде пропонувати ту саму «спеціальну відпустку».</p>
      <p>Співробітникам однак рекомендуватимуть брати вихідний і «відпочити розумно», сказано в повідомленні.</p>
      <p>Співзасновник китайського інтернет-магазину Alibaba Джек Ма вважає оптимальним шестиденний робочий тиждень з робочими змінами у 12 годин на день</p>
      <p>Натомість Джек Ма, співзасновник китайського інтернет-магазину Alibaba, вважає найбільш оптимальним 12-годинний робочий день.</p>
      <p>У квітні 2019 року він назвав схему «996», за якою робітники працюють з 09:00 до 21:00, шість днів на тиждень, «благословенням».</p>
      <p><a href="https://zik.ua/news/2019/10/17/novyy_trudovyy_kodeks_yak_zminyatsya_umovy_pratsi_ukraintsiv_i_dlya_chogo_tse_1670319">Нагадаємо</a>, у Верховній Раді України готують новий Трудовий кодекс – так попередньо називається новий звід правил, прав і обов’язків для працівників і роботодавців, що має прийти на зміну нині чинному в Україні Кодексу законів про працю. Хоча документ ще розробляють, його ухвалення очікується до кінця цього року, а діяти він почне, ймовірно, з початку наступного року.</p>
      <related>
        <h4>читайте також</h4>
        <a href="https://zik.ua/news/2019/10/28/yaponiya_pohvalyla_suknyu_pershoi_ledi_zelenskoi_1678269"/>
        <a href="https://zik.ua/news/2019/10/28/zelenskyy_zlitav_v_yaponiyu_za_5_mln_grn_1677815"/>
        <a href="https://zik.ua/news/2019/10/24/yaponiya_prodovzhuvatyme_spryyaty_vidnovlennyu_myru_v_ukraini_1675591"/>
        <a href="https://zik.ua/news/2019/10/24/zelensku_rozkrytykuvaly_za_suknyu_v_yakiy_vona_zyavylas_pered_imperatorom_1675027"/>
      </related>
    </article>
  </body>
</html>