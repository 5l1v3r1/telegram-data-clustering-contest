<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/05/u_futbolniy_lizi_chempioniv_uyefa_sogodni_bude_zigrano_pershi_visim_matchiv_1683879"/>
    <meta property="og:site_name" content="ZIK.UA"/>
    <meta property="article:published_time" content="2019-11-05T10:57:00+00:00"/>
    <meta property="og:title" content="У футбольній Лізі чемпіонів УЄФА сьогодні буде зіграно перші вісім матчів четвертого туру"/>
    <meta property="og:description" content="Сьогодні, 5 листопада, стартує четвертий тур групового етапу футбольної Ліги чемпіонів УЄФА сезону-2019/2020. У перший ігровий день відбудеться вісім поєдинків – на поле вийдуть команди квартетів Е, F, G та Н."/>
  </head>
  <body>
    <article>
      <h1>У футбольній Лізі чемпіонів УЄФА сьогодні буде зіграно перші вісім матчів четвертого туру</h1>
      <address>
        <time datetime="2019-11-05T10:57:00+00:00">05 Nov 2019, 10:57</time>
      </address>
      <p>
        <b>Сьогодні, 5 листопада, стартує четвертий тур групового етапу футбольної Ліги чемпіонів УЄФА сезону-2019/2020. У перший ігровий день відбудеться вісім поєдинків – на поле вийдуть команди квартетів Е, F, G та Н.</b>
      </p>
      <p>Сьогодні, 5 листопада, лідер квартету Е італійський «Наполі» на стадіоні «Сан-Паоло» в Неаполі прийматиме футболістів австрійського клубу «РБ Зальцбург», а чинний володар титулу англійський «Ліверпуль» на домашній арені «Енфілд» зустрінеться з бельгійським «Генком». Обидва матчі стартують о 22:00 за київським часом.</p>
      <p><i><u>Поточне турнірне становище після трьох турів:</u></i> «Наполі» – 7 очок, «Ліверпуль» – 6, «РБ Зальцбург» – 3, «Генк» – 1.</p>
      <p>У групі F фаворит квартету іспанська «Барселона» на «Камп Ноу» екзаменуватиме чеську «Славію» з Праги (19:55), а німецька «Боруссія» в Дортмунді зійдеться з італійським «Інтером» з Мілану (22:00).</p>
      <p><i><u>Поточне турнірне становище після трьох турів:</u></i> «Барселона» – 7 очок, «Боруссія» – 4, «Інтер» – 4, «Славія – 1.</p>
      <p>У групі G в Санкт-Петербурзі поміряються силами місцевий «Зеніт» та німецький «РБ Лейпциг» (19:55), а французький «Ліон» прийматиме найтитулованіший клуб Португалії лісабонську «Бенфіку» (22:00).</p>
      <p><i><u>Поточне турнірне становище після трьох турів:</u></i> «Лейпциг» – 6 очок, «Зеніт» – 4, «Ліон» – 4, «Бенфіка» – 3.</p>
      <p>У квартеті  Н о 22:00 розпочнуться поєдинки «Челсі» (Лондон, Англія) – «Аякс» (Амстердам, Голландія) та «Валенсія» (Іспанія) – «Лілль» (Франція).</p>
      <p><i><u>Поточне турнірне становище після трьох турів:</u></i> «Аякс» – 6 очок, «Челсі» – 6, «Валенсія» – 4, «Лілль» – 1.</p>
      <p>Додамо, що усі поєдинки четвертого туру групового етапу футбольної Ліги чемпіонів УЄФА сезону-2019/2020 у квартетах А, В, С та D буде зіграно завтра, 6 листопада.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/05/na_gru_ligy_chempioniv_u_zagrebi_z_dynamo_trenery_shahtarya_vzyaly_20_1683903"/>
        <a href="https://zik.ua/news/2019/11/04/match_ligy_chempioniv_dynamo_zagreb__shahtar_sudytyme_nimets_feliks_bryh_1683605"/>
        <a href="https://zik.ua/news/2019/10/26/ukraina_zalyshylasya_na_desyatiy_pozytsii_v_tablytsi_koefitsiientiv_uyefa_1676805"/>
        <a href="https://zik.ua/news/2019/10/25/nazvano_pretendentiv_na_zvannya_naykrashchyy_gravets_turu_ligy_chempioniv_1676027"/>
      </related>
    </article>
  </body>
</html>