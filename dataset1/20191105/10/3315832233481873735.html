<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/130de23ea9e308a2/ceban-spune-ca-pe-31-august-sarbatoreste-limba-moldoveneasca.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-05T10:44:25+00:00"/>
    <meta property="og:title" content="Ceban spune că pe 31 august sărbătorește „limba moldovenească”"/>
    <meta property="og:description" content="Primarul ales al capitalei în urma alegerilor din 3 noiembrie, Ion Ceban, afirmă că pe 31 august el sărbătorește „limba noastră”, care este „moldovenească”."/>
  </head>
  <body>
    <article>
      <h1>Ceban spune că pe 31 august sărbătorește „limba moldovenească”</h1>
      <address><time datetime="2019-11-05T10:44:25+00:00">05 Nov 2019, 10:44</time> by <a rel="author">Jurnal.md</a></address>
      <p>
        <b>Primarul ales al capitalei în urma alegerilor din 3 noiembrie, Ion Ceban, afirmă că pe 31 august el sărbătorește „limba noastră”, care este „moldovenească”.</b>
      </p>
      <p>Întrebat în cadrul unei emisiuni ce sărbătorește pe data de 31 august, data la care limba română a fost proclamată limba de stat, în anul 1989, Ceban a evitat să dea un răspuns tranșant.</p>
      <p>„Păi este sărbătoare oficială, Limba Noastră”, a spus Ceban. La insistența moderatorului emisiunii, Ceban a spus că „oamenii numesc diferit limba” și că pentru el e „limba moldovenească”.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FGheorghe.GONTA001%2Fvideos%2F2574465729287116%2F&amp;show_text=0&amp;width=560" width="560" height="305" data-service="Facebook" scrolling="no"/>
      </figure>
      <p>În urma acestei declarații, Partidul Liberal a emis un comunicat prin care anunță că îl va acționa în judecată pe Ion Ceban.</p>
      <p>„PL condamnă declarația iresponsabilă a lui Ivan Ceban, care este și una ilegală, având în vedere Declarația de Independența a RM, precum și Hotărârea Curții Constituționale din 5 decembrie 2013. PL îl va acționă în judecată pe Ivan Ceban, în vederea obligării acestuia să respecte legislația în vigoare, inclusiv legislația lingvistică. Ivan Ceban, la fel ca oricare funcționar și demnitar de stat este obligat să respecte statutul limbii române, limba oficială a RM, precum și statutul limbilor vorbite de minorități. Acasă poate vorbi orice, în calitatea sa publică este obligat să vorbească limba română, este obligat să nu o insulte și să nu o poreclească. Sărbătoarea națională “Limba Noastră cea Română”, așa vă rămâne, indiferent de fricile și frustrările unor necărturari, reprezentanți ai unei minorități electorale și ai rămășițelor mafiei oligarhice”, se spune în declarația PL.</p>
    </article>
  </body>
</html>