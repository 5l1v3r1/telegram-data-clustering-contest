<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/cska/ekskluzivno-bodurov-preminava-v-drug-otbor-ot-elita-1402845.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-05T10:20:00+00:00"/>
    <meta property="og:title" content="Ексклузивно: Бодуров преминава в друг отбор от елита"/>
    <meta property="og:description" content="Един от най-опитните централни бранители в България - Николай Бодуров, няма официален мач на клубно ниво вече над 3 месеца В момента играчът има договор с вицешампиона ЦСКА, но бъдещето му в клуба е невъзможно"/>
  </head>
  <body>
    <article>
      <h1>Ексклузивно: Бодуров преминава в друг отбор от елита</h1>
      <address><time datetime="2019-11-05T10:20:00+00:00">05 Nov 2019, 10:20</time> by <a rel="author">Sportlive.bg</a></address>
      <p>Един от най-опитните централни бранители в България - Николай Бодуров, няма официален мач на клубно ниво вече над 3 месеца. В момента играчът има договор с вицешампиона <a href="https://www.sportlive.bg/tags/1692"><b>ЦСКА</b></a>, но бъдещето му в клуба е невъзможно. Оказва се, че вече има фаворит за привличането му и това е Арда (Кърджали).</p>
      <p>Новакът в най-горното ниво на футбола у нас вече се отличи с някои впечатляващи трансфери, като за отбелязване е Конър Рандъл, който има официален двубой за представителния тим на Ливърпул под ръководството на Юрген Клоп. "Меридиан мач" докладва, че кърджалийци, които заемат 8-мото място във временното класиране, се готвят за нов трансферен удар, като имат сериозен интерес към Николай Бодуров, който би бил изключително полезен за тима както с опита, така и с безспорните си качества.</p>
      <p>Предимство за Арда е, че старши треньорът на отбора е Стамен Белчев. Специалистът вече е работил с 33-годишния бранител при съвместния им престой в "армейския" клуб. Самият Белчев наскоро бе свързван със завръщане на "Българска армия", но подобно развитие изглеждаше обречено от самото начало.</p>
      <p>Припомняме, че Николай Бодуров за последно игра срещу Осиек във втория квалификационен кръг за Лига Европа. След това се разрази скандал между него и ръководството. И двете страни дълго държаха причината за това в тайна, но в крайна сметка всеки каза своята позиция. <a href="https://www.sportlive.bg/bgfootball/cska/Grisha-Ganchev-komentira-vsichko-okolo-kluba-sled-sreshtata-s-fenovete-1385351.html">Лично собственикът на ЦСКА Гриша Ганчев призна, че Бодуров е "зачеркнат с дебелия маркер" и няма бъдеще в клуба.</a></p>
      <figure>
        <img src="https://i.actualno.com/actualno_2013/upload/2019/04/23/0198295001556001280_big.jpg"/>
      </figure>
      <p>Предвид обстоятелствата - подобен трансфер изглежда съвсем възможен. Още повече, че Бодуров иска да е близо до семейството си, а това ще бъде изпълнено при преминаване в Кърджали. <b>Той самият заяви преди дни, че се надява през зимата да приключи отношенията си с ЦСКА. Вижте подробности - <a href="https://www.sportlive.bg/bgfootball/cska/Nikolaj-Bodurov-Nadqvam-se-prez-zimata-da-raztrogna-s-cSKA-1391246.html">в този материал на SportLive.</a></b></p>
      <related>
        <h4>Още по темата</h4>
        <a href="https://www.sportlive.bg/bgfootball/cska/Arda-shte-opredeli-bydeshteto-na-Krushchich-nachelo-na-cSKA-1391596.html"/>
        <a href="https://www.sportlive.bg/bgfootball/cska/Ali-Sou-Mistyr-Lyupko-beshe-smel-silata-mi-se-sybuzhda-prez-zimata-1391078.html"/>
        <a href="https://www.sportlive.bg/bgfootball/cska/cSKA-sledi-10-igrachi-ot-3-kontinenta-1391027.html"/>
        <a href="https://www.sportlive.bg/bgfootball/cska/Potvyrdeno-Dalas-vryshta-Edvin-Dzhesi-na-cSKA-tazi-zima-1390541.html"/>
        <a href="https://www.sportlive.bg/bgfootball/cska/Bodurov-razkri-kakvo-se-e-sluchilo-mezhdu-nego-i-Ganchev-napadna-Stoilov-1382467.html"/>
      </related>
    </article>
  </body>
</html>