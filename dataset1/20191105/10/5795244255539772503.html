<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/znamenitosti/andzhelina-dzholi-bomba-na-zyomkah-filmu-marvel-vichni-50051660.html"/>
    <meta property="og:site_name" content="НВ"/>
    <meta property="article:published_time" content="2019-11-05T10:30:00+00:00"/>
    <meta property="og:title" content="Знайшли бомбу. Анджеліну Джолі евакуювали зі зйомок через загрозу вибуху"/>
    <meta property="og:description" content="Неподалік від знімального майданчика фільму Вічні / The Eternals студії Marvel знайшли снаряд періоду Другої світової війни."/>
  </head>
  <body>
    <article>
      <h1>Знайшли бомбу. Анджеліну Джолі евакуювали зі зйомок через загрозу вибуху</h1>
      <h2>Неподалік від знімального майданчика фільму Вічні / The Eternals студії Marvel знайшли снаряд періоду Другої світової війни.</h2>
      <address>
        <time datetime="2019-11-05T10:30:00+00:00">05 Nov 2019, 10:30</time>
      </address>
      <p>Знімальну групу фільму <i>Вічні</i> евакуювали зі знімального майданчика, розташованого на острові Фуертевентура, Канарський архіпелаг, через загрозу детонації снаряда, що залишився на місці німецької військової бази часів Другої світової війни. Серед евакуйованих були <a href="https://nv.ua/tags/andzhelina-dzholi.html">Анджеліна Джолі</a> і Річард Медден.</p>
      <p>«Було дуже страшно, - розповів інсайдер видання <a href="https://www.thesun.co.uk/tvandshowbiz/10278659/richard-madden-angelina-jolie-bomb-scare/">The Sun</a>, - Звичайно, бомба пролежала в землі недоторканою десятки років, але хто знає, вона могла б вибухнути, як тільки її поворушили».</p>
      <p>«Кілька визначних світових зірок перебували в цей момент на знімальному майданчику фільму, і ніхто не хотів ними ризикувати. На щастя, вибухотехніки успішно знешкодили бомбу».</p>
      <p>Глядачі, які спостерігали за зйомками з боку, повідомили, що після звістки про знахідку, знімальний майданчик охопила паніка, а потім всіх учасників зйомок стрімко евакуювали.</p>
      <p>Нагадаємо, 44-річна Анджеліна Джолі і 33-річний Річард Медден виконують ролі супергероїв Серсі і Ікаріс в новому фільмі студії Marvel. Також в цьому фільмі гратиме зірка серіалу <i>Гра престолів</i> Кіт Герінґтон. Зйомки фільму проходять в пустелі, розташованій в Національному парку Каралехо на острові Фуертевентура.</p>
      <p>Фільм <i>Вічні</i> запланований до виходу в прокат в листопаді 2020 року.</p>
      <p>Читайте також:<br/><a href="https://style.nv.ua/ukr/kultura/chaklunka-volodarka-temryavi-recenziya-nv-50048535.html">&amp;nbspРозворожи мене. Рецензія на казку з Анджеліною Джолі Чаклунка: Володарка тьми</a></p>
    </article>
  </body>
</html>