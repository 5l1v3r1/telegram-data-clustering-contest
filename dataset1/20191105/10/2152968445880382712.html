<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/05/bylgarin-s-13-t-tiutiun-zaloven-na-hyrvatskata-granica.428594"/>
    <meta property="og:site_name" content="Dnes.bg"/>
    <meta property="article:published_time" content="2019-11-05T10:32:00+00:00"/>
    <meta property="og:title" content="Българин с 13 т тютюн заловен на хърватската граница"/>
    <meta property="og:description" content="Трябва да плати над 1 милион евро акциз | Dnes.bg"/>
  </head>
  <body>
    <article>
      <h1>Българин с 13 т тютюн заловен на хърватската граница</h1>
      <h2>Трябва да плати над 1 милион евро акциз</h2>
      <address><time datetime="2019-11-05T10:32:00+00:00">05 Nov 2019, 10:32</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Хърватската гранична полиция залови на ГКПП "Терезино поле" на границата с Унгария български гражданин, който извършвал контрабанда на около 13 тона тютюн в камион с българска регистрация.<br/><br/>Голямото количество тютюн е било заловено на 30 октомври около 14,50 часа на излизане от Хърватия при рутинна проверка на тир-а, управляван от 50-годишния българин. <br/><br/>При извършената проверка е установено, че българин превозва в кашони пресован тютюн с брутно тегло около 14 580 кг, а нетно тегло 12 960 кг, внос от Испания. <br/><br/>Тирът и тютюнът са иззети от нарушителя поради нарушаване на хърватския закон за акцизите. Заради незаконна търговия с тютюн българинът ще трябва да плати глоба от 150 000 куни /над 20 100 евро/, както и акциз в размер на 7 776 000 куни /близо 1 047 000 евро/, пише Index.hr. <br/> </p>
    </article>
  </body>
</html>