<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/pogoda-v-ukrajini-bude-teplo-ale-z-doshchami-i-vitrom-50051666.html"/>
    <meta property="og:site_name" content="НВ"/>
    <meta property="article:published_time" content="2019-11-05T10:24:00+00:00"/>
    <meta property="og:title" content="Тепло, але з дощами і вітром. Синоптики розповіли про погоду на найближчі дні"/>
    <meta property="og:description" content="У найближчу добу, 6 листопада, на території України збережеться тепла погода, але майже по всій країні до штормових значень посилиться вітер, а в північно-західній частині пройдуть дощі."/>
  </head>
  <body>
    <article>
      <h1>Тепло, але з дощами і вітром. Синоптики розповіли про погоду на найближчі дні</h1>
      <h2>У найближчу добу, 6 листопада, на території України збережеться тепла погода, але майже по всій країні до штормових значень посилиться вітер, а в північно-західній частині пройдуть дощі.</h2>
      <address>
        <time datetime="2019-11-05T10:24:00+00:00">05 Nov 2019, 10:24</time>
      </address>
      <p>Як повідомляє <a href="https://interfax.com.ua/">Інтерфакс-Україна</a> з посиланням на Укргідрометцентр, у західних областях в середу очікується дощ, в окремих районах гроза, в Закарпатті та Прикарпатті вночі і вранці значний дощ, у північних та Вінницькій областях місцями невеликий дощ. На решті території - без опадів.</p>
      <p>Вітер південно-західний, 7−12 м/с, пориви 15−20 м/с. Температура вночі 6−11° тепла; вдень 15−20°, в більшості західних областей 11−16°.</p>
      <p>У Києві в ніч на середу без опадів, вдень місцями невеликий дощ; пориви південно-західного вітру 15−20 м/с; температура вночі 9−11°, вдень 17−19°.</p>
      <p>7 листопада вночі без опадів, вдень в західних, північних, центральних і Харківській областях невеликий дощ. Вітер переважно південно-східний, 5−10 м/с. Температура вночі 3−8° тепла, вдень 9−14°, на півдні та сході країни вночі 7−12°, вдень 15−20°.</p>
      <p>У Києві в ніч на четвер без опадів, вдень невеликий дощ. Вітер переважно південно-східний, 5−10 м/с. Температура вночі 5−7° тепла, вдень 11−13°.</p>
    </article>
  </body>
</html>