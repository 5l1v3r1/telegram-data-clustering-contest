<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/05/politics/xalaro-poto-kai-selfies-gia-tsipra-me-neous-vouleytes/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-05T10:25:15+00:00"/>
    <meta property="og:title" content="Χαλαρό ποτό και… selfies για Τσίπρα με νέους βουλευτές"/>
    <meta property="og:description" content="Συνάντηση Τσίπρα με βουλευτές τους εκτός των τειχών της Κουμουνδούρου - Τι συζήτησαν"/>
  </head>
  <body>
    <article>
      <h1>Χαλαρό ποτό και… selfies για Τσίπρα με νέους βουλευτές</h1>
      <h2>Συνάντηση Τσίπρα με βουλευτές τους εκτός των τειχών της Κουμουνδούρου – Τι συζήτησαν</h2>
      <address><time datetime="2019-11-05T10:25:15+00:00">05 Nov 2019, 10:25</time> by <a rel="author">Ραβανός Αρης</a></address>
      <p>Για ένα χαλαρό ποτό κάλεσε τους βουλευτές του ΣΥΡΙΖΑ ο Αλέξης Τσίπρας χθες στο «Λοκάλι» στου Ψυρρή κοντά στα γραφεία του ΣΥΡΙΖΑ.<br/>Σε χαλαρό κλίμα, ο αρχηγός της αξιωματικής αντιπολίτευσης, έβγαλε δεκάδες selfie με τους βουλευτές, είχε την ευκαιρία να γνωρίσει καλύτερα τους νεοεκλεγέντες.<br/>Κάλεσε μάλιστα όλους τους βουλευτές να αναλάβουν πρωτοβουλίες στις περιφέρειές τους για εγγραφή μελών στην πλατφόρμα <a href="http://isyriza.gr/">isyriza.gr</a> και να διαδραματίσουν πρωταγωνιστικό ρόλο στη διεύρυνση του κόμματος.</p>
      <figure>
        <img src="https://www.tovima.gr/wp-content/uploads/2019/11/05/lokali1-600x454.jpg"/>
      </figure>
      <p>Ο Πρόεδρος του ΣΥΡΙΖΑ πέρασε από όλα τα πηγαδάκια που είχαν σχηματίσει οι βουλευτές. Συζήτησαν για όλα τα θέματα της επικαιρότητας, για τις μέχρι στιγμής κινήσεις της κυβέρνησης, ενώ ιδιαίτερη έμφαση δόθηκε στις παλινωδίες της ΝΔ στο προσφυγικό και την υποκριτική στάση, όπως την χαρακτήρισε, που υιοθέτησε προεκλογικά, η οποία την έχει φέρει σήμερα αντιμέτωπη με αντιδράσεις από γαλάζιους φορείς της τοπικής αυτοδιοίκησης ανά την επικράτεια.</p>
      <figure>
        <img src="https://www.tovima.gr/wp-content/uploads/2019/11/05/lokali4-600x450.jpg"/>
      </figure>
      <p>Τέλος, ιδιαίτερη έμφαση δόθηκε στις συζητήσεις και στο επερχόμενο φορολογικό νομοσχέδιο και τον προϋπολογισμό, καθώς από τις μέχρι στιγμής πληροφορίες διαψεύδονται μία προς μία οι υποσχέσεις της ΝΔ και του κ. Μητσοτάκη για ελαφρύνσεις στα χαμηλότερα εισοδηματικά στρώματα και τη μεσαία τάξη.<br/><a href="https://www.tovima.gr/2019/11/04/finance/ypoik-veltioseis-tou-plaisiou-prostasias-tis-kyrias-katoikias/">ΥΠΟΙΚ: Βελτιώσεις του πλαισίου προστασίας της κύριας κατοικίας</a></p>
    </article>
  </body>
</html>