<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/kianu-riyvs-pokaza-izgorata-si-405914.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-05T10:22:00+00:00"/>
    <meta property="og:title" content="Киану Рийвс показа изгората си"/>
    <meta property="og:description" content="Актьорът не е имал гадже от десетилетия"/>
  </head>
  <body>
    <article>
      <h1>Киану Рийвс показа изгората си</h1>
      <address><time datetime="2019-11-05T10:22:00+00:00">05 Nov 2019, 10:22</time> by <a rel="author">Агенция Стандарт</a></address>
      <p>Киану Рийвс изненадващо се появи ръка за ръка с приятелката си. За първи път в 35-годишната си кариера актьорът мина по червения килим с гадже по време на галавечерята „LACMA Art + Film“ в Ел Ей. Късметлийката е 46-годишната художничка и бизнесдама Александра Грант. Двамата не се откъснаха един от друг цяла вечер и изглеждаха адски влюбени, позирайки пред папараците. Киану и Александра са работили заедно по неговите книги „Ode To Happiness and Shadows“, като тя е допринесла с визията в изданията. Двамата държат и издателската къща „X Artists’ Books“. Творбите на Грант могат да бъдат видяни в публични колецкии в Музея по изкуство в Ел Ей, където и се състоя звездното събитие. Както знаем, Киану винаги е крил личния си живот от светлината на прожекторите. Като изключим безбройните слухове за евентуалните му приятелки, актьорът е имал официални романси с Джил Сколън през 80-те години на 20-ти век и с Дженифър Сайм през 90-те.</p>
    </article>
  </body>
</html>