<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/britaniya-prodovzhit-do-2023-roku-navchalnu-misiyu-v-ukrayini-328500_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T10:06:00+00:00"/>
    <meta property="og:title" content="Британія продовжить до 2023 року навчальну місію в Україні"/>
    <meta property="og:description" content="Місію Orbital організували в 2015 році, після анексії Росією Криму."/>
  </head>
  <body>
    <article>
      <h1>Британія продовжить до 2023 року навчальну місію в Україні</h1>
      <h2>Місію Orbital організували в 2015 році, після анексії Росією Криму.</h2>
      <address>
        <time datetime="2019-11-05T10:06:00+00:00">05 Nov 2019, 10:06</time>
      </address>
      <p>Міністр оборони Великої Британії Бен Уоллес заявив про продовження на три роки <b><a href="https://dt.ua/UKRAINE/na-zakarpatti-pochalisya-tritizhnevi-viyskovi-navchannya-orbital-314877_.html">навчальної місії в Україні Orbital</a></b>. Згідно з повідомленням на сайті британського Міноборони, місія діятиме до березня 2023 року.</p>
      <p>"Мій недавній візит в Донбас прояснив не тільки витрати, які несуть підтримувані Росією сепаратисти, але і рішучість Збройних сил України захищати свою територіальну цілісність. Саме тому ми продовжуємо нашу навчальну місію в Україні ще на три роки, щоб ми могли навчити ще тисячі українських військовослужбовців", - заявив Уоллес.</p>
      <p>Міністр оборони також наголосив, що Велика Британія підтримує суверенітет і територіальну цілісність України.</p>
      <p>Orbital – навчальна місія Британії в Україні, яку організували після анексії Росією Кримського півострова. З початку місії в 2015 році британські військові навчили понад 17,5 тисяч українських військовослужбовців.</p>
      <p>Нагадаємо, в жовтні<b><a href="https://dt.ua/WORLD/u-vodah-chornogo-morya-prohodyat-navchannya-nato-fall-storm-2019-327031_.html"> в Чорному морі відбулися навчання країн-членів НАТО Storm Fall 2019</a></b>, в яких взяла участь і Україна. Зокрема у навчаннях брали участь дев'ять кораблів Румунії та інших країн і близько 1000 військових моряків.</p>
      <p>В основі сценарію було закладено елементи операції по колективній обороні, згідно 5-ї статті Вашингтонського договору, тактичні рамки навчань передбачають дії десанту в умовах гібридної загрози звичайних і воєнізованих сил. Метою навчань є підвищення рівня взаємодії, а також удосконалення планування та командування спільними силами.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>