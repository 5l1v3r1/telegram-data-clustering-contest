<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638257/%D9%81%DB%8C%D9%84%D9%85-%D8%AC%D8%AF%DB%8C%D8%AF-%D8%A8%D8%A7%D8%B2%DB%8C%DA%AF%D8%B1-%D8%B3%D8%B1%DB%8C%D8%A7%D9%84-%D8%A8%D8%A7%D8%B2%DB%8C-%D8%AA%D8%A7%D8%AC-%D9%88-%D8%AA%D8%AE%D8%AA-%D8%AC%D9%85%D8%B9%D9%87-%D8%A7%DA%A9%D8%B1%D8%A7%D9%86-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T10:02:00+00:00"/>
    <meta property="og:title" content="فیلم جدید بازیگر سریال «بازی تاج و تخت» جمعه اکران می‌شود"/>
    <meta property="og:description" content="فیلم سینمایی «آخرین کریسمس» به کارگردانی پال فیگ اکران بین المللی خود در سینماهای جهان را از جمعه هشتم ماه نوامبر سال جاری میلادی آغاز خواهد کرد."/>
  </head>
  <body>
    <article>
      <h1>
        <a href="https://www.bultannews.com/fa/news/638257/%D9%81%DB%8C%D9%84%D9%85-%D8%AC%D8%AF%DB%8C%D8%AF-%D8%A8%D8%A7%D8%B2%DB%8C%DA%AF%D8%B1-%D8%B3%D8%B1%DB%8C%D8%A7%D9%84-%D8%A8%D8%A7%D8%B2%DB%8C-%D8%AA%D8%A7%D8%AC-%D9%88-%D8%AA%D8%AE%D8%AA-%D8%AC%D9%85%D8%B9%D9%87-%D8%A7%DA%A9%D8%B1%D8%A7%D9%86-%D9%85%DB%8C%E2%80%8C%D8%B4%D9%88%D8%AF">فیلم جدید بازیگر سریال «بازی تاج و تخت» جمعه اکران می‌شود</a>
      </h1>
      <h2>فیلم سینمایی «آخرین کریسمس» به کارگردانی پال فیگ اکران بین المللی خود در سینماهای جهان را از جمعه هشتم ماه نوامبر سال جاری میلادی آغاز خواهد کرد.</h2>
      <address><time datetime="2019-11-05T10:02:00+00:00">05 Nov 2019, 10:02</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، فیلم سینمایی «<b>آخرین کریسمس</b>» به کارگردانی پال فیگ اکران بین المللی خود در سینماهای جهان را از جمعه هشتم ماه نوامبر سال جاری میلادی آغاز خواهد کرد.</p>
      <p>پال فیگ هنرپیشه، کارگردان فیلم و فیلم‌نامه‌نویس اهل ایالات متحده <b>آمریکا</b> است. وی از سال ۱۹۸۰ میلادی تاکنون مشغول فعالیت بوده‌ و همچنین برندهٔ جوایزی همچون جایزه انجمن کارگردانان آمریکا شده‌است.</p>
      <p>معلم بد، مخصمه، جاسوس‌ها، فردیناند، سگ بد، دزدیدن هاوارد و چاقالوها از جمله فیلم هایی هستند که وی در آنها به ایفای نقش پرداخته است، آخرین کریسمس بیست و چهارمین تجربه فیگ در عرصه کارگردانی محسوب می شود، البته وی دو فیلم دیگر را در مرحله پیش تولید دارد.</p>
      <p>بریونی کیمینگز و اما تامپسون نگارش فیلمنامه آخرین کریسمس را بر عهده داشته اند، اما تامپسون علاوه بر نویسندگی بازی در این فیلم سینمایی را نیز انجام داده است.</p>
      <p>از جمله نکات مهم این فیلم سینمایی بازی "امیلیا کلارک" ستاره سریال تلویزیونی بازی تاج و تخت به عنوان نقش اول این فیلم است، وی که به تازگی آخرین فصل بازی تاج و تخت را پشت سر گذاشته حال با یک فیلم رمانتیک به سینما بر می گردد.</p>
      <p>علاوه بر اما اما تامپسون و امیلیا کلارک، میشل یئو، هنری گولدینگ، پتی لوپون، سوئی پرکینز، اینگیرید الیور، ربکا روت، دیوید ممانی و لیدیا لئونارد از دیگر بازیگرانی هستند که در فیلم سینمایی به ایفای نقش پرداخته اند.</p>
    </article>
  </body>
</html>