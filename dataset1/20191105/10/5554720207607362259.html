<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/up-minister-makes-disparaging-comments-against-priyanka-gandhi/271440/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-05T10:03:42+00:00"/>
    <meta property="og:title" content="उत्तर प्रदेश: योगी के मंत्री आनंद स्वरूप शुक्ला ने प्रियंका गांधी के खिलाफ की अपमानजनक टिप्पणी"/>
    <meta property="og:description" content="उत्तर प्रदेश के ग्रामीण विकास मंत्री आनंद स्वरूप शुक्ला ने प्रियंका गांधी वाड्रा और समाजवादी पार्टी के अध्यक्ष अखिलेश यादव पर कुछ अपमानजक टिप्पणी की है।"/>
  </head>
  <body>
    <article>
      <h1>उत्तर प्रदेश: योगी के मंत्री आनंद स्वरूप शुक्ला ने प्रियंका गांधी के खिलाफ की अपमानजनक टिप्पणी</h1>
      <address><time datetime="2019-11-05T10:03:42+00:00">05 Nov 2019, 10:03</time> by <a rel="author">JKR Staff</a></address>
      <p>उत्तर प्रदेश के ग्रामीण विकास मंत्री आनंद स्वरूप शुक्ला ने कांग्रेस महासचिव प्रियंका गांधी वाड्रा और समाजवादी पार्टी के अध्यक्ष अखिलेश यादव पर कुछ अपमानजक टिप्पणी की है। सोमवार को बलिया के एक समारोह में बोलते हुए मंत्री ने प्रियंका को ‘फ्राड की पत्नी’ करार दिया और यह भी कहा कि प्रियंका के दिमाग में हमेशा धोखाधड़ी की बातें ही चलती रहती हैं।</p>
      <figure>
        <img src="http://www.jantakareporter.com/wp-content/uploads/2019/02/Priyanka-Gandhi-2.png"/>
        <figcaption>फाइल फोटो</figcaption>
      </figure>
      <p>समाचार एजेंसी आईएएनएस की रिपोर्ट के मुताबिक, उन्होंने कहा, “हम उन्हें गंभीरता से नहीं लेते हैं, उनके पति ने गरीब किसानों की जमीन हड़प ली है और इस तरह के मुद्दों पर बात करने का उनके पास कोई मौलिक अधिकार तक नहीं है। उनके भाई और उनकी मां नेशनल हेराल्ड केस में जमानत पर हैं।” उन्होंने कांग्रेस को एक पाकिस्तानी समर्थक पार्टी करार दिया है जिसने विभाजनकारी नीतियों को आगे बढ़ाया है।</p>
      <p>उन्होंने कहा, “कांग्रेस ‘टुकड़े टुकड़े गैंग’ के साथ खड़ी है और अनुच्छेद 370 के उन्मूलन का विरोध किया है। पाकिस्तान में उनके पोस्टर लगते हैं।”</p>
      <figure>
        <iframe src="https://www.youtube.com/embed/b6j6yDKoxE0" width="696" height="392" data-service="Youtube" scrolling="no"/>
      </figure>
      <p>समाजवादी पार्टी के प्रमुख अखिलेश यादव पर निशाना साधते हुए शुक्ला ने कहा कि पूर्व मुख्यमंत्री राजनीति में अप्रासंगिक हो गए है और वह देश के लिए भविष्य के अजीत सिंह हैं। उन्होंने कहा कि अखिलेश यादव अपना राजनीतिक आधार खो चुके हैं और पूरी तरह से अलग-थलग हैं। पहली बार विधायक बने शुक्ला (40) को इस साल अगस्त में राज्य मंत्री नियुक्त किया गया।</p>
    </article>
  </body>
</html>