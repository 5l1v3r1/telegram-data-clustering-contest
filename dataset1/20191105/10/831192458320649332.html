<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/oplisteite-me-ypomoni-xekinisan-erga-asfaltostrosis-se-kentrikoys-dromoys-tis-athinas-deite-oles-tis-kykloforiakes-rythmiseis/"/>
    <meta property="og:site_name" content="europost.gr"/>
    <meta property="article:published_time" content="2019-11-05T10:30:55+00:00"/>
    <meta property="og:title" content="Οπλιστείτε με υπομονή! Ξεκίνησαν έργα ασφαλτόστρωσης σε κεντρικούς δρόμους της Αθήνας – Δείτε όλες τις κυκλοφοριακές ρυθμίσεις"/>
    <meta property="og:description" content="Με εντολή του Περιφερειάρχη Αττικής Γ. Πατούλη ξεκίνησαν το βράδυ της Δευτέρας έργα ανακατασκευής του ασφαλτοτάπητα κεντρικών οδών του Δήμου Αθηναίων. Για την υλοποίηση των σχετικών έργων θα πραγματοποιείται προσωρινή και τμηματική διακοπή της κυκλοφορίας των"/>
  </head>
  <body>
    <article>
      <h1>Οπλιστείτε με υπομονή! Ξεκίνησαν έργα ασφαλτόστρωσης σε κεντρικούς δρόμους της Αθήνας – Δείτε όλες τις κυκλοφοριακές ρυθμίσεις</h1>
      <address>
        <time datetime="2019-11-05T10:30:55+00:00">05 Nov 2019, 10:30</time>
      </address>
      <p>Με εντολή του Περιφερειάρχη Αττικής Γ. Πατούλη ξεκίνησαν το βράδυ της Δευτέρας έργα ανακατασκευής του ασφαλτοτάπητα κεντρικών οδών του Δήμου Αθηναίων.</p>
      <p>Για την υλοποίηση των σχετικών έργων θα πραγματοποιείται προσωρινή και τμηματική διακοπή της κυκλοφορίας των οχημάτων και στα δύο ρεύματα κυκλοφορίας όπου θα πραγματοποιούνται εργασίες.</p>
      <p>Στο πρόγραμμα ανακατασκευής ασφαλτοτάπητα, το οποίο έχει προϋπολογισμό 4.940.000 ευρώ, είναι οι Λεωφόροι και οδοί:<br/>Βασιλίσσης Όλγας,<br/>Αρδηττού,<br/>Υμηττού,<br/>Πατησίων,<br/>3ης Σεπτεμβρίου,<br/>Ακαδημίας,<br/>Χαριλάου Τρικούπη,<br/>Υμηττού,<br/>Αριστείδου,<br/>Ασκληπιού,<br/>Ευριπίδου,<br/>Ζωοδόχου Πηγής,<br/>Σόλωνος,<br/>Σοφοκλέους,<br/>Σωκράτους,<br/>Αμερικής,<br/>Νίκης και<br/>Βουλής.<br/>Για την λιγότερη ταλαιπωρία, οι εργασίες θα εκτελούνται κατά τις νυχτερινές ώρες και συγκεκριμένα μεταξύ των ωρών 11:00 μ.μ. – 06:00 π.μ..</p>
      <p>Η έναρξη των εργασιών θα πραγματοποιηθεί στην Λεωφόρο Βασιλίσσης Όλγας (από Λεωφ. Βασιλίσσης Αμαλίας έως Λεωφ. Βασ. Κων/νου).</p>
      <p>Κατά τη διάρκεια των εργασιών, θα εφαρμόζονται κυκλοφοριακές ρυθμίσεις και η Περιφέρεια Αττικής ζητά την κατανόηση των πολιτών για την αναπόφευκτη ταλαιπωρία που θα προκληθεί. Επίσης καλεί τους οδηγούς να επιδείξουν την απαραίτητη υπομονή, να συμμορφώνονται με την προσωρινή οδική σήμανση και τις υποδείξεις της Τροχαίας και να είναι ιδιαίτερα προσεκτικοί κατά την διέλευσή τους από τα σημεία των εργασιών, ακολουθώντας την υπάρχουσα οδική σήμανση.</p>
      <h3>Σχετικά</h3>
    </article>
  </body>
</html>