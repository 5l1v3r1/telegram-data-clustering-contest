<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/pishov-u-lis-i-zaginuv-zakarpatski-ryatuvalniki-vidshukali-tilo-29-richnogo-gribnika-637786.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-05T10:28:41+00:00"/>
    <meta property="og:title" content="Пішов у ліс і загинув. Закарпатські рятувальники відшукали тіло 29-річного грибника"/>
    <meta property="og:description" content="Тіло чоловіка було знайдено у 5 кілометрах від населеного пункту"/>
  </head>
  <body>
    <article>
      <h1>Пішов у ліс і загинув. Закарпатські рятувальники відшукали тіло 29-річного грибника</h1>
      <address>
        <time datetime="2019-11-05T10:28:41+00:00">05 Nov 2019, 10:28</time>
      </address>
      <h4>Тіло чоловіка було знайдено у 5 кілометрах від населеного пункту</h4>
      <p>У понеділок, 4 листопада, о 19:20 до закарпатських рятувальників надійшло повідомлення, що під час збирання грибів у лісовому масиві в районі с. Пацканьово Ужгородського району, заблукав місцевий житель 1990 року народження (інвалід ІІІ групи). Про це повідомляє ДСНС у Закарпатській області.</p>
      <p>Для проведення пошукових робіт було залучено шість рятувальників Ужгородського гірського пошуково-рятувального відділення та близько 15 чоловік місцевого населення.</p>
      <p>«О 2 годині ночі 5 листопада через сильний туман пошуки було призупинено до настання світлового дня. Вже о 7 ранку рятувальники відновили пошуки», - йдеться у повідомленні.</p>
      <p>На допомогу ужгородським колегам було направлено фахівців Мукачівського та Вишківського гірських пошуково-рятувальних відділень. Усього в пошуковій операції було задіяно 14 рятувальників та 10 місцевих жителів. Було сформовано 3 пошукові групи, котрі обстежували місця ймовірного перебування чоловіка.</p>
      <p>О 10:05 однією з пошукових груп, на відстані близько п’яти кілометрів від населеного пункту, було знайдено чоловіка без ознак життя. На даний час на місці працюють правоохоронні органи. Проводяться слідчі дії.</p>
      <related>
        <a href="https://glavcom.ua/news/u-richkah-zakarpattya-pidnimetsya-voda--637720.html"/>
        <a href="https://glavcom.ua/news/zbirav-gribi-i-otrimav-kulyu-v-golovu-u-lisi-pid-harkovom-poranili-cholovika--637537.html"/>
        <a href="https://glavcom.ua/world/observe/vcheni-nazvali-naynebezpechnishe-dlya-lyudstva-yavishche-636926.html"/>
      </related>
    </article>
  </body>
</html>