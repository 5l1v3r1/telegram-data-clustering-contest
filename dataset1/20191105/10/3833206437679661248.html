<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/mejdunarodni/Zaloviha-11-migranti-v-mikrobus-upravlyavan-ot-bulgarin-911321"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-05T10:54:00+00:00"/>
    <meta property="og:title" content="Заловиха 11 мигранти в микробус, управляван от българин"/>
    <meta property="og:description" content="Румънската гранична полиция откри 11 мигранти, скрити в микробус, на граничния пункт Нъдлак на грани..."/>
  </head>
  <body>
    <article>
      <h1>Заловиха 11 мигранти в микробус, управляван от българин</h1>
      <address>
        <time datetime="2019-11-05T10:54:00+00:00">05 Nov 2019, 10:54</time>
      </address>
      <p>Румънската гранична полиция откри 11 мигранти, скрити в микробус, на граничния пункт Нъдлак на границата с Унгария. Според съобщение на граничната полиция в окръг Арад микробусът е бил управляван от 45-годишен българин.</p>
      <p>Той заявил, че пътува към Словакия и транспортира автомобилни части. При проверка на микробуса в него са открити 11 мигранти, скрити сред транспортираната стока. Установено е, че те са от Ирак, Еритрея и Иран. Групата се състояла от четирима мъже, една жена и шестима непълнолетни на възраст между 15 и 17 години, съобщи БТА. </p>
      <p>Чужденците възнамерявали да стигнат до Шенгенското пространство. Срещу тях е започнало разследване за незаконно преминаване на държавна граница, а срещу шофьора - за трафик на мигранти.</p>
    </article>
  </body>
</html>