<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/koszykowka,117/nba-phoenix-suns-philadelphia-76ers-wynik-meczu,983001.html"/>
    <meta property="og:site_name" content="TVN24"/>
    <meta property="article:published_time" content="2019-11-05T10:43:00+00:00"/>
    <meta property="og:title" content="Znalazł się mocny na 76ers. W NBA nie ma już niepokonanych"/>
    <meta property="og:description" content="Pięć meczów trwała seria jedynej niepokonanej do poniedziałku drużyny w tym sezonie NBA. W szóstym Philadelphia 76ers znaleźli już pogromcę. Lepsi od Szóstek okazali się koszykarze Phoenix Suns, kt..."/>
  </head>
  <body>
    <article>
      <h1>Znalazł się mocny na 76ers. W NBA nie ma już niepokonanych</h1>
      <address>
        <time datetime="2019-11-05T10:43:00+00:00">05 Nov 2019, 10:43</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/a3a89410-56a4-425a-85e3-1ac8ded4a2e9.jpg?type=1&amp;srcmode=0&amp;srcx=1/1&amp;srcy=29/50&amp;srcw=1/1&amp;srch=17/20&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/59bcda7c438bad7d2afffe9e2fed00be/fa243d42-0875-4ac8-8af0-41b62dd914fe-480p.mp4"/>
          <figcaption>Joel Embiid dał wygraną Philadelphii</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/6d663abf-2981-4779-90d3-a169b3207ef6-480p.mp4"/>
          <figcaption>Akcja wieczoru w EuroCupie. Wsad rodem z NBA</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/5d3eccc9-a4b4-4b6d-becc-9b7ad6e80bd7-480p.mp4"/>
          <figcaption>LeBron James próbował załagodzić spór na linii NBA - Chiny</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/0950ca92a4dcf426067cfd2246bb5ff3/dd626e24-def2-495f-a8e0-cc53615429ad-480p.mp4"/>
          <figcaption>Zion Williamson z nr 1 w drafcie NBA</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/0950ca92a4dcf426067cfd2246bb5ff3/e32f8c12-a77d-4059-ae29-e66dc59d5cbe-480p.mp4"/>
          <figcaption>Tak Raptors świętowali mistrzostwo NBA</figcaption>
        </figure>
        <figcaption>Passa Philadelphia 76ers zakończona Foto: gettyimages.com | Video: Wikipedia</figcaption>
      </slideshow>
      <h3>Pięć meczów trwała seria jedynej niepokonanej do poniedziałku drużyny w tym sezonie NBA. W szóstym Philadelphia 76ers znaleźli już pogromcę. Lepsi od Szóstek okazali się koszykarze Phoenix Suns, którzy zwyciężyli 114:109.</h3>
      <p>Wygrane z Boston Celtics, Detroit Pistons, Atlanta Hawks, Minnesota Timberwolves i Portland Trail Blazers sprawiły, że koszykarze z Filadelfii byli jedyną niepokonaną drużyną w tym sezonie. Długo wydawało się, że także w Phoenix zejdą z parkietu jako triumfatorzy, choć radzić musieli sobie bez zawieszonego na dwa mecze Joela Embiida (za bójkę z Karlem Anthonym-Townsem z Minnesoty).</p>
      <related>
        <a href="https://eurosport.tvn24.pl/koszykowka,117/rzut-na-wage-zwyciestwa-0-4-sekundy-przed-koncem-turek-bohaterem-76ers,982534.html"/>
      </related>
      <h3>Booker wszedł do historii</h3>
      <p>Pod jego nieobecność celnie rzucali Al Horford, Tobias Harris i Furkan Korkmaz, którzy zdobyli, odpowiednio,  32, 24 i 20 punktów. W zespole gospodarzy był jednak ktoś, kto spisał się jeszcze lepiej.</p>
      <p>To Devin Booker, który mecz zakończył z dorobkiem 40 punktów. 23-latek przekroczył w tym spotkaniu barierę 6000 zdobytych punktów w całej karierze. Jest ósmym najmłodszym koszykarzem, który dokonał tej sztuki.</p>
      <p>Do wygranej 114:109 przyczynił się też Ricky Rubio, który dołożył 21 oczek i 10 asyst. Dla Słońc to trzecie z rzędu zwycięstwo.</p>
      <p>Oprócz drużyny z Filadelfii pięć zwycięstw i jedną porażkę mają na koncie Miami Heat oraz Los Angeles Lakers. Jedno spotkanie spośród pięciu rozegranych przegrali Boston Celtics (mają bilans 4-1).</p>
      <p> </p>
      <p><b>Wyniki poniedziałkowych meczów NBA:</b><br/>Washington Wizards - Detroit Pistons 115:99<br/>Brooklyn Nets - New Orleans Pelicans 135:125<br/>Memphis Grizzlies - Houston Rockets 100:107<br/>Minnesota Timberwolves - Milwaukee Bucks 106:134<br/>Phoenix Suns - Philadelphia 76ers 114:109<br/>Golden State Warriors - Portland Trail Blazers 127:118</p>
      <p>Autor: lukl / Źródło: eurosport.pl</p>
    </article>
  </body>
</html>