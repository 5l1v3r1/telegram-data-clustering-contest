<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638287/%D8%AA%D9%84%D8%A7%D8%B4-%DA%A9%D8%B1%D9%87-%D8%B4%D9%85%D8%A7%D9%84%DB%8C-%D8%A8%D8%B1%D8%A7%DB%8C-%D9%BE%D8%B1%D8%AA%D8%A7%D8%A8-%D9%85%D9%88%D8%B4%DA%A9-%D8%A7%D8%B2-%D8%B3%DA%A9%D9%88%D9%87%D8%A7%DB%8C-%D9%85%D8%AA%D8%AD%D8%B1%DA%A9"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-05T10:59:00+00:00"/>
    <meta property="og:title" content="تلاش کره شمالی برای پرتاب موشک از سکوهای متحرک"/>
    <meta property="og:description" content="کره شمالی در تلاش است به توانمندی‌های پرتاپ موشک‌های بالستیک قاره پیما از سکوهای متحرک دست یابد."/>
  </head>
  <body>
    <article>
      <h1>
        <a href="https://www.bultannews.com/fa/news/638287/%D8%AA%D9%84%D8%A7%D8%B4-%DA%A9%D8%B1%D9%87-%D8%B4%D9%85%D8%A7%D9%84%DB%8C-%D8%A8%D8%B1%D8%A7%DB%8C-%D9%BE%D8%B1%D8%AA%D8%A7%D8%A8-%D9%85%D9%88%D8%B4%DA%A9-%D8%A7%D8%B2-%D8%B3%DA%A9%D9%88%D9%87%D8%A7%DB%8C-%D9%85%D8%AA%D8%AD%D8%B1%DA%A9">تلاش کره شمالی برای پرتاب موشک از سکوهای متحرک</a>
      </h1>
      <h2>کره شمالی در تلاش است به توانمندی‌های پرتاپ موشک‌های بالستیک قاره پیما از سکوهای متحرک دست یابد.</h2>
      <address><time datetime="2019-11-05T10:59:00+00:00">05 Nov 2019, 10:59</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، بر اساس اعلام وزارت دفاع کره جنوبی، <b>کره شمالی</b> در تلاش برای تبحر یافتن در توانمندی پرتاب <b>موشک‌های بالستیک</b> قاره پیما از پرتابگرهای متحرک است.</p>
      <p>این اظهار نظر پس از آن مطرح شد که چانگ یویی-یانگ رئیس اداره امنیت ملی کاخ ریاست جمهوری <b>کره جنوبی</b> گفته بود از نظر فنی برای کره شمالی دشوار است موشک‌های بالستیک قاره پیمای خود را از پرتابگرهای متحرک شلیک کند.</p>
      <p>در پاسخ به این ادعا، سرهنگ روه جائه-چئون معاون سخنگوی وزارت دفاع کره جنوبی اعلام کرد کره شمالی شمالی در سال 2017 از وسایل نقلیه پرتابگرهای متحرک استفاده کرد تا موشک‌های دوربرد خود را به سایت آزمایش منتقل کند.</p>
      <p>وی افزود: دو سال از آن زمان گذشته و ما معتقدیم با توجه به وجود چنین فناوریهای نظامی آنها به تلاش خود ادامه داده‌اند.</p>
      <p>کره شمالی در سال 2017 دو موشک قاره پیما به نام‌های هواسانگ-14 و هواسانگ-15 را با موفقیت آزمایش کرد.</p>
      <p>هواسانگ-14 که یک بالستیک قاره پیماست برد 10 هزار کیلومتری دارد و قادر است به قاره آمریکا برسد و هواسانگ-15 نیز بردی 12 هزار کیلومتری دارد و می‌تواند هر نقطه از خاک ایالات متحده را هدف قرار دهد.</p>
    </article>
  </body>
</html>