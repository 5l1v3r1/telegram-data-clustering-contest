<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/05/pinarayi-and-kodiyeri-loyal-to-narendra-modi-says-maoists-after-thunderbolt-operation.html?utm_source=dlvr.it&amp;utm_medium=twitter"/>
    <meta property="og:site_name" content="ManoramaOnline"/>
    <meta property="article:published_time" content="2019-11-05T10:30:00+00:00"/>
    <meta property="og:title" content="പിണറായിയും കോടിയേരിയും മോദിയുടെ പാദസേവകര്‍: പ്രതികരിച്ച് മാവോയിസ്റ്റുകൾ"/>
    <meta property="og:description" content="പാലക്കാട്∙ അട്ടപ്പാടിയിൽ മാവോയിസ്റ്റുകളെ കൊലപ്പെടുത്തിയ സംഭവത്തോടെ പിണറായി വിജയനും കോടിയേരി ബാലകൃഷ്ണനും ഉൾപ്പെടുന്ന കപട കമ്യൂണിസ്റ്റുകാർ ഹിന്ദുത്വ.മാവോയിസ്റ്റ്. സിപിഎം. കേരള പൊലീസ്. Maoist. CPM. Kerala Police. Manorama Online.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>പിണറായിയും കോടിയേരിയും മോദിയുടെ പാദസേവകര്‍: പ്രതികരിച്ച് മാവോയിസ്റ്റുകൾ</h1>
      <address><time datetime="2019-11-05T10:30:00+00:00">05 Nov 2019, 10:30</time> by <a rel="author">മനോരമ ലേഖകൻ</a></address>
      <p>പാലക്കാട്∙ അട്ടപ്പാടിയിൽ മാവോയിസ്റ്റുകളെ കൊലപ്പെടുത്തിയ സംഭവത്തോടെ പിണറായി വിജയനും കോടിയേരി ബാലകൃഷ്ണനും ഉൾപ്പെടുന്ന കപട കമ്യൂണിസ്റ്റുകാർ ഹിന്ദുത്വ ഫാഷിസ്റ്റ് നരേന്ദ്രമോദിയുടെ പാദസേവകരാണെന്ന് ഒരിക്കൽകൂടി തെളിയിച്ചതായി സിപിഐ (മാവോയിസ്റ്റ്) നാടുകാണി ഏരിയ സമിതിയുടെ പത്രക്കുറിപ്പ്. അട്ടപ്പാടിയിൽ ഏറ്റുമുട്ടലിൽ 4 മാവോയിസ്റ്റുകൾ കൊല്ലപ്പെട്ട സംഭവത്തിനു ശേഷം ആദ്യമായാണ് സംഘടനയുടെ പ്രതികരണം.</p>
      <p>സംഘടനയ്ക്കു വേണ്ടി വക്താവ് അജിതയാണ് പത്രക്കുറിപ്പ് തയാറാക്കിയിരിക്കുന്നത്. ഏറ്റുമുട്ടലുകളിൽ ജീവൻ നഷ്ടപ്പെടുന്നതു ന്യായീകരിക്കാനാകില്ലെന്നു പറയുന്ന മുഖ്യമന്ത്രി തന്നെ തണ്ടർബോൾട്ടുകൾ സ്വയരക്ഷയ്ക്കു വെടിയുതിർത്തതാണെന്നു പറയുന്നത് ഇരട്ടത്താപ്പാണ്. അങ്ങനെയെങ്കിൽ പുന്നപ്ര–വയലാർ തുടങ്ങിയ ജനകീയ പോരാട്ടങ്ങൾക്കു നേരെ ബ്രിട്ടീഷുകാർ വെടിവച്ചത് സ്വയരക്ഷയ്ക്കാണെന്നു പറയേണ്ടിവരും.</p>
      <p>കൂത്തുപറമ്പിൽ 5 ചെറുപ്പക്കാരെ വെടിവച്ചുകൊന്നതും അങ്ങനെയാണെന്നു പറയേണ്ടിവരും. കൂത്തുപറമ്പിലെ ജീവിച്ചിരിക്കുന്ന രക്തസാക്ഷി പുഷ്പനെ ഉൾപ്പെടെ അപമാനിക്കുമ്പോൾ തന്നെ മറുവശത്തു രക്തസാക്ഷികളെ വിറ്റുകാശാക്കുന്നു. അട്ടപ്പാടിയിലെ ഭരണകൂട ഭീകരതയ്ക്കെതിരേ ജനാധിപത്യ–പൗരാവകാശ–മനുഷ്യാവകാശ സംഘടനകൾ തെരുവിലിറങ്ങണമെന്നും പത്രക്കുറിപ്പ് ആഹ്വാനം ചെയ്യുന്നു.</p>
      <p><b>English Summary: </b>Pinarayi and Kodiyeri are sycophants of Narendra Modi; says maoists after thunderbolt operation</p>
    </article>
  </body>
</html>