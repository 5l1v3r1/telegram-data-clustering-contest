<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545050.html/%D8%AA%D8%BA%DB%8C%DB%8C%D8%B1-%D9%81%D8%B5%D9%84-%D9%88-%D8%B3%D8%B1%D9%85%D8%A7-%D8%AF%D9%84%DB%8C%D9%84-%D8%A7%D8%B5%D9%84%DB%8C-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%DA%AF%D9%88%D8%AC%D9%87-%D9%88-%D8%AE%DB%8C%D8%A7%D8%B1-%D8%AF%D8%B1-%D8%A8%D8%A7%D8%B2%D8%A7%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-05T10:29:00+00:00"/>
    <meta property="og:title" content="تغییر فصل و سرما دلیل اصلی افزایش قیمت گوجه و خیار در بازار"/>
    <meta property="og:description" content="رصد میدانی از بازار استان حاکی از افزایش قیمت گوجه و خیار در بازار را دارد و بر این اساس، قیمت فعلی گوجه و خیار در درب واحدهای کسبی میوه و تره‌بار به طور میانگین 6 تا 8 هزار تومان است."/>
  </head>
  <body>
    <article>
      <h1>تغییر فصل و سرما دلیل اصلی افزایش قیمت گوجه و خیار در بازار</h1>
      <h2>رئیس اتحادیه میوه و تره‌بار مرکز مازندران خبر داد؛</h2>
      <address>
        <time datetime="2019-11-05T10:29:00+00:00">05 Nov 2019, 10:29</time>
      </address>
      <p>رصد میدانی از بازار استان حاکی از افزایش قیمت گوجه و خیار در بازار را دارد و بر این اساس، قیمت فعلی گوجه و خیار در درب واحدهای کسبی میوه و تره‌بار به طور میانگین 6 تا 8 هزار تومان است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، رصد میدانی در بازار میوه و تره‌بار حاکی از افزایش قیمت و گرانی خیار و گوجه طی روزهای اخیر دارد.<br/><br/>قیمت فعلی گوجه و خیار در درب واحدهای کسبی میوه و تره‌بار به طور میانگین 6 تا 8 هزار تومان است و با توجه به سهم بسزای این دو میوه در سبد خرید خانوارهای مازندرانی، گلایه خریدارن را به همراه داشته است.<br/><br/>البته افزایش قیمت موز که چند ماهی است آغاز شده است همچنان ادامه دارد و قیمت آن در بازار به ازای هر کیلو 14 تا 15 هزار تومان و به ازای هر دانه دو تا 3 هزار تومان است.<br/><br/>امیرحسین فخرآوران رئیس اتحادیه میوه و تره‌بار مرکز مازندران در گفت‌وگو با خبرنگار بلاغ در این باره اظهار کرد: هر ساله با شروع فصل پاییز و تغییر فصل، با ورود سرما شاهد کاهش میوه‌های بوته‌ای در بازار و نهایتا افزایش قیمت میوه‌هایی مثل گوجه و خیار هستیم.<br/><br/>وی افزود: در حال حاضر خیار بوته‌ای به خاطر فصل و سرما دیگر به بازار نمی‌آید و به زبان عرف، فصلش تمام شده است و بازار این محصول را خیارهای درختی تامین می‌کند.<br/><br/>رئیس اتحادیه میوه و تره‌بار مرکز مازندران خاطرنشان کرد: با توجه به سهمی که خیارهای بوته‌ای و محلی در تامین نیاز بازار داشتند و اکنون این خلأ با توجه به تغییر فصل به وجود آمده، بر هم خوردن تعادل میان عرضه و تقاضا، کمی در قیمت‌ها اثر گذاشته است.<br/><br/>رئیس میدان میوه و تره‌بار مرکز استان ادامه داد: موز هم یک میوه وارداتی است و قیمت آن متاثر از نرخ دلار و مناسبات گمرکی و تجاری است.<br/><br/>فخرآوران متذکر شد: در حال حاضر، قیمت هر کیلو خیار درختی در میدان میوه 5 هزار تومان، گوجه 3500 تا 4 هزار تومان و موز هر کیلو 11 هزار تومان است.<br/><br/>بنا بر اعلام اتحادیه میادین میوه و تره‌بار مرکز مازندران، سیب قرمز بین 4 تا 5 هزار تومان، انار 7 هزار تومان، گلابی بندرگز بین 8 تا 10 هزار تومان، گلابی بیروتی 17 هزار تومان، خرمالو 3 هزار تومان، انگور بی دانه 8 زهار تومان، انگور سیاه 6 هزار تومان، کیوی 5 هزر تومان، سیب زمینی و پیاز بین 3 تا 3500 تومان، به بین 5 تا 7 هزار تومان، هویج، کلم سفید و قرمز و بادمجان بین دو تا 2500 تومان قیمت‌گذرای شده است.<br/><br/>گفتنی است نرخ فروش این محصولات در بازار میوه و خرده فروشی‌ها با احتساب سود قانونی 35 درصدی محاسبه و به دست مشتریان می‌رسد.<br/><br/>انتهای پیام/</p>
    </article>
  </body>
</html>