<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/2-000-fazla-vpn-hesabi-ele-gecti_84889.html"/>
    <meta property="og:site_name" content="CHIP Online"/>
    <meta property="article:published_time" content="2019-11-05T10:00:00+00:00"/>
    <meta property="og:title" content="2.000'den Fazla VPN Hesabı Ele Geçti"/>
    <meta property="og:description" content="Popüler VPN hizmetinin bir siber saldırıya maruz kaldığı anlaşıldı. Ancak görünüşe göre suçlu hizmetin kendisi değil, kullanıcıları!"/>
  </head>
  <body>
    <article>
      <h1>2.000'den Fazla VPN Hesabı Ele Geçti</h1>
      <h2>Popüler VPN hizmetinin bir siber saldırıya maruz kaldığı anlaşıldı. Ancak görünüşe göre suçlu hizmetin kendisi değil, kullanıcıları!</h2>
      <address><time datetime="2019-11-05T10:00:00+00:00">05 Nov 2019, 10:00</time> by <a rel="author">CHIP Online</a></address>
      <p>Sanal özel ağ firması <b>NordVPN</b>, yeni bir güvenlik sızıntısı yaşadı. Cuma günü paylaşılan rapora göre hizmetin 2.000'in üzerindeki üyesinin hesabına yetkisiz olarak erişim sağlandı.</p>
      <p>NordVPN, geçen hafta yaptığı bir açıklamada 2018'deki bir veri sızıntısının kurbanı olduğunu söylemişti. Ars Technica'ya göre düz metin parolaları da içeren kullanıcı bilgileri, <b>Pastebin</b> gibi çevrimiçi forumlarda paylaşıldı. Küçük bir örnek üzerinde test gerçekleştiren site, listedeki 753 oturum açma bilgisinin biri dışında tamamının hala kullanıldığını söylüyor (bu testin nasıl yapıldığını bilmiyoruz).</p>
      <p>Parolaların "<i><b>creditental stuffing</b></i>" olarak bilinen, bir başka sızıntıda yer alan oturum açma bilgilerinin farklı hesaplarda denenmesi yöntemiyle ortaya çıktığı söyleniyor. Yani yaşananlar, NordVPN'in hack'lendiği anlamına gelmiyor; sadece kullanıcıların <b>aynı parolayı farklı web sitelerinde kullanmasından</b> kaynaklanıyor.</p>
      <p>NordVPN kullanıcıları, <a href="https://www.chip.com.tr/redir/?url=https%3A%2F%2Fhaveibeenpwned.com%2F">Have I Been Pwned sitesinde</a> eposta adreslerinin yer alıp almadığını kontrol ederek hack'lenip hack'lenmediklerini anlayablirler. Eğer listede yer alıyorsanız, parolanızı hiç zaman kaybetmeden değiştirin.</p>
    </article>
  </body>
</html>