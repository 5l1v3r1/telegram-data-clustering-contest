<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/ameriske-poslovne-licence-za-kitajska-podjetja.html?RSS21df963426fcb68d208ecdc0c2f3f0b8"/>
    <meta property="og:site_name" content="Računalniške novice"/>
    <meta property="article:published_time" content="2019-11-05T10:34:00+00:00"/>
    <meta property="og:title" content="Ameriške poslovne licence za kitajska podjetja"/>
    <meta property="og:description" content="Po propadu trgovinskih pogajanj med Kitajsko in ZDA pred slabimi šestimi meseci, so bila številna kitajska podjetja uvrščena na seznam, za katera morajo ameriška dobiti dovoljenje."/>
  </head>
  <body>
    <article>
      <h1>Ameriške poslovne licence za kitajska podjetja</h1>
      <address>
        <time datetime="2019-11-05T10:34:00+00:00">05 Nov 2019, 10:34</time>
      </address>
      <p>Po propadu trgovinskih pogajanj med Kitajsko in ZDA pred slabimi šestimi meseci, so bila številna kitajska podjetja uvrščena na seznam, za katera morajo ameriška dobiti dovoljenje ameriške vlade, če želijo poslovati z njimi. Mnogi so sicer prepričani, da je ta vojna posledica straha, da bi kitajska znanost in tehnološka industrija kmalu prehitela ameriško. Še več, tu naj ne bi šlo zgolj za nerazumevanje med dvema državama na področju trgovine in tehnologij, temveč težnja Amerike po ohranitvi tako imenovane unipolarne ureditve sveta.</p>
      <p>Kot vse kaže te trgovinske vojne vsaj kmalu ne bo konec, saj so Američani napovedali izdajo posebnih dovoljenj, ki bodo ameriškim podjetjem omogočala nadaljnje sodelovanje s kitajskimi podjetji. To dovoljenje bo seveda zajemalo zgolj široko dostopne sestavne dele, ki ne ogrožajo nacionalne varnosti Združenih držav Amerike. Po podatkih ameriškega ministrstva za trgovino je doslej zanimanje za posebna dovoljenja izkazalo že več kot 260 ameriških podjetij, kar je po njihovem mnenju bistveno več od pričakovanj. Hkrati pa je ameriško ministrstvo poudarilo, da vsa podjetja ne smejo pričakovati zelene luči.</p>
      <p>Čeprav še ni znano, kdaj se bo začelo izdajanje posebnih dovoljenj, se bi to lahko zgodi do konca tega meseca, ko naj bi se končala prva faza trgovinskih pogovorov med ZDA in Kitajsko. Ameriški mediji sicer že namigujejo, da se je Kitajska vendarle strinjala s povečanim uvozom ameriških kmetijskih proizvodov, kar je bil očitno glavni razlog za blokado kitajskih podjetij, in ne zaradi vohunjenja in nacionalne varnosti. Več o tem naj bi bilo znanega kmalu.</p>
      <figure>
        <iframe src="https://www.youtube.com/embed/DxN12jzHrqI" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.nytimes.com/">Nytimes</a></footer>
    </article>
  </body>
</html>