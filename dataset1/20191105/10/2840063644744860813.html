<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/intrattenimento/spettacolo/2019/11/05/esordio-col-botto-per-viva-rai-play_w9qO9bUotuM4RvQQ05eUNO.html"/>
    <meta property="og:site_name" content="Adnkronos"/>
    <meta property="article:published_time" content="2019-11-05T10:23:00+00:00"/>
    <meta property="og:title" content="Esordio col botto per 'Viva Rai Play'"/>
    <meta property="og:description" content="Partenza col botto per il 'Viva Rai Play' di Fiorello, che nella puntata di esordio ha ottenuto, su Rai1, ben 6.532.000 spettatori e il 25,1% di share."/>
  </head>
  <body>
    <article>
      <h1>Esordio col botto per 'Viva Rai Play'</h1>
      <address>
        <time datetime="2019-11-05T10:23:00+00:00">05 Nov 2019, 10:23</time>
      </address>
      <p><b>Partenza col botto </b>per il '<a href="https://www.adnkronos.com/Search/Link/keyword/Viva%20RaiPlay">Viva Rai Play</a>' di Fiorello, che <b>nella puntata di esordio ha ottenuto, su Rai1, ben 6.532.000 spettatori e il 25,1% di share.</b></p>
      <p>Effetto Fiorello anche su i 'Soliti Ignoti – Il Ritorno' che porta a casa circa un milione di spettatori in più del solito ed ottiene 6.265.000 spettatori con il 23.80% di share, lasciando a 'Striscia la Notizia' su Canale 5 il 16.56% di share e 4.405.000 spettatori.</p>
      <p>Molto alto anche il dato di 'L’Eredità' nel preserale, che segna ben 5.060.000 spettatori e il 24.59% di share.</p>
      <p>In prima serata, torna poi a vincere 'Il Commissario Montalbano' con la replica dell'episodio 'Il Gioco degli Specchi' che ottiene 4.851.000 spettatori e il 22.86% di share. Al secondo posto, ma molto distaccato, 'Live – Non è la D’Urso' su Canale 5, che registra 2.090.000 spettatori e il 13.25% di share. Terzo piazzamento per 'Report' su Rai3, con 1.846.000 spettatori e il 7.66% di share.</p>
      <p>A seguire, tra gli altri ascolti di prime time: 'Stasera Tutto è Possibile' su Rai2 (1.510.000 spettatori, share 7.50%), 'Pacific Rim – La Rivolta' su Italia 1 (1.195.000 spettatori, share 5.09%), 'Quarta Repubblica' su Rete4 (1.029.000 spettatori, share 5.57%), 'Grey’s Anatomy' su La7 (651.000 spettatori, share del 2.60%, nel primo episodio, e 588.000, share 2.78%, nel secondo), 'I Magnifici Sette' su Tv8 (547.000 spettatori, share 2.6%), la seconda e ultima parte di 'Casamonica – Le Mani su Roma' sul Nove (521.000 spettatori, share 2.1%).</p>
      <p>L'attesa di Fiorello sembra aver fatto bene anche al Tg1 delle 20 che ieri sera ha ottenuto una media 5.363.000 spettatori e il 22.39%.</p>
      <p>Nella fascia 20.30-22.30 Rai1 ottiene una media di 5.823.000 spettatori con il 22.49% di share, portando a oltre 8 punti il divario da Canale 5 che segna nella stessa fascia una media di 3.662.000 spettatori con il 14.14% di share.</p>
      <p>Ottimo risultato anche per il gruppo Rai che in prima serata ottiene una media di 10.358.000 spettatori e il 40% di share, contro gli 8.426.000 spettatori e il 32.54% di share di Mediaset. Rai prevale su Mediaset anche in seconda serata e nelle 24 ore.</p>
    </article>
  </body>
</html>