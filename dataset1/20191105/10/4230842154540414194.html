<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191105-rozbij-na-trasi-pid-odesoyu-u-pidpryyemtsiv-vidibraly-12-mln-grn/"/>
    <meta property="og:site_name" content="ФАКТИ"/>
    <meta property="article:published_time" content="2019-11-05T10:40:47+00:00"/>
    <meta property="og:title" content="Розбій на трасі: під Одесою у підприємців відібрали 12 млн грн"/>
    <meta property="og:description" content="На трасі Одеса-Київ у підприємців з Полтави невідомі відібрали 12 млн грн."/>
  </head>
  <body>
    <article>
      <h1>Розбій на трасі: під Одесою у підприємців відібрали 12 млн грн</h1>
      <address>
        <time datetime="2019-11-05T10:40:47+00:00">05 Nov 2019, 10:40</time>
      </address>
      <p>На трасі Одеса-Київ у підприємців з Полтави невідомі відібрали 12 млн грн.</p>
      <p>Троє чоловіків з Полтави везли до Одеси пристойну суму грошей у розмірі 12 млн грн. Вони збиралися придбати там різні товари.</p>
      <p>На трасі Одеса-Київ підприємці зупинилися біля ресторану, щоб пообідати. У цей момент під’їхав синій мікроавтобус Mercedes, з якого вибігли троє чоловіків у камуфляжній формі та балаклавах. Вони розпилили на людей у салоні балончик з невідомою речовиною.</p>
      <p>
        <b>Читайте: </b>
        <a href="https://fakty.com.ua/ua/proisshestvija/20190827-rozbyv-vitryny-i-pogrozhuvav-rushnytseyu-u-kyyevi-cholovik-pograbuvav-yuvelirnyj-magazyn/">Розбив вітрини і погрожував рушницею: у Києві чоловік пограбував ювелірний магазин</a>
      </p>
      <p>Один вистрілив з пістолета у повітря. Потім вони вивели бізнесменів, змусили їх показати, де сумки з грошима. Після чого забрали їх, порізали шини авто і зникли.</p>
      <p>В Одеській області оголошено плани Перехоплення і Сирена. На думку поліції, за постраждалими стежили з самої Полтави.</p>
      <p>Ми писали, що у Харкові <a href="https://fakty.com.ua/ua/proisshestvija/20191008-u-harkovi-posered-vulytsi-u-cholovika-vidibraly-miljon-gryven/">троє невідомих здійснили збройний напад на чоловіка</a> та відібрали  у нього мільйон гривень.</p>
    </article>
  </body>
</html>