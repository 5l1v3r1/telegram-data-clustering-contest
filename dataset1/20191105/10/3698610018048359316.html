<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/tramp-viznav-zagrozu-vid-komunistiv-kitayu-pompeo-328504_.html"/>
    <meta property="og:site_name" content="DT.ua"/>
    <meta property="article:published_time" content="2019-11-05T10:46:00+00:00"/>
    <meta property="og:title" content="Трамп визнав загрозу від комуністів Китаю – Помпео"/>
    <meta property="og:description" content="У Вашингтоні готові працювати з Китаєм, а торговельна угода має сенс для обох країн.  "/>
  </head>
  <body>
    <article>
      <h1>Трамп визнав загрозу від комуністів Китаю – Помпео</h1>
      <h2>У Вашингтоні готові працювати з Китаєм, а торговельна угода "має сенс" для обох країн.  </h2>
      <address>
        <time datetime="2019-11-05T10:46:00+00:00">05 Nov 2019, 10:46</time>
      </address>
      <p>Глава американської дипломатії Майк Помпео повідомив про те, що президент США Дональд Трамп визнав загрозу, пов'язану з Комуністичною партією Китаю. Серед ризиків госекретарь США назвав <a href="https://dt.ua/WORLD/bilshe-20-krayin-rozkritikuvali-kitay-za-represiyi-nad-uygurami-327844_.html"><b>репресії над уйгурами в китайському регіоні Сіньцзян</b></a>, "крадіжку" технологій, кібератаки та діяльність Китаю в Південно-Китайському морі.</p>
      <p>Глава Держдепу в інтерв'ю телеканалу <a href="https://video.foxbusiness.com/v/6100499691001/#sp=show-clips">Fox Business</a> також звинуватив Пекін у використанні примусу як інструменту у керуванні державою, корупції при укладанні угод з іншими країнами, порушення базових прав людини, в тому числі в Гонконзі.</p>
      <p>Помпео зазначив, що у Вашингтоні готові працювати з Китаєм, а торговельна угода "має сенс" для обох країн.</p>
      <p>Правозахисна організація Human Right Watch закликала ООН чинити тиск на Китай у зв'язку з<b> <a href="https://dt.ua/WORLD/hrw-zaklikali-chiniti-tisk-na-kitay-cherez-peresliduvannya-milyona-musulman-293080_.html">масовими затриманнями уйгурів у китайській провінції Сіньцзян</a></b> та іншими серйозними порушеннями прав людини.</p>
      <p>11 жовтня 2018 року в Китаї опублікували документ про боротьбу з екстремізмом у східному регіоні Сіньцзян (Східний Туркестан), в якому підтвердили існування таборів перевиховання уйгурів – корінного мусульманського народу цієї частини Піднебесної, тим самим <a href="https://dt.ua/WORLD/kitay-uzakoniv-peresliduvannya-milyona-musulman-290761_.html"><b>узаконивши переслідування мільйона мусульман</b></a><b>.</b></p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>