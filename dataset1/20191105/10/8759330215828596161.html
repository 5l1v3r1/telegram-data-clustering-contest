<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902469/wilmots-wil-opstappen-zou-ons-niet-verbazen-als-hij-naar-antwerp-gaat-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-05T10:00:00+00:00"/>
    <meta property="og:title" content="Wilmots wil opstappen: 'Zou ons niet verbazen als hij naar Antwerp gaat'"/>
    <meta property="og:description" content="Marc Wilmots wil na amper zes maanden al weg bij Iran. Hij heeft gevraagd om zijn contract te laten ontbinden omdat hij niet correct betaald wordt. Wilmots wacht nog op een antwoord van de Bond. Dat weet"/>
  </head>
  <body>
    <article>
      <h1>Wilmots wil opstappen: 'Zou ons niet verbazen als hij naar Antwerp gaat'</h1>
      <address>
        <time datetime="2019-11-05T10:00:00+00:00">05 Nov 2019, 10:00</time>
      </address>
      <p>
        <b>Marc Wilmots wil na amper zes maanden al weg bij Iran. Hij heeft gevraagd om zijn contract te laten ontbinden omdat hij niet correct betaald wordt. Wilmots wacht nog op een antwoord van de Bond. Dat weet <i><a href="https://www.nieuwsblad.be/cnt/dmf20191104_04700123">Het Nieuwsblad</a>.</i></b>
      </p>
      <p>De nationale ploeg van Iran heeft tot dusver vijf wedstrijden gespeeld onder Wilmots. Dat leverde vier zeges en één nederlaag op. Wilmots zou meer dan een miljoen euro per jaar moeten verdienen bij Iran, maar de betaling is dus een probleem.</p>
      <p>Eerder vertrok de Franse keeperstrainer Laurent Spinozi al om die reden. <i>Het Nieuwsblad</i> geeft aan dat de rest van de staf, met onder meer ook T2 Manu Ferrera, snel volgt.</p>
      <p>'Als Antwerp straks afscheid neemt van Laszlo Bölöni, zou het ons niet verbazen als hij in beeld komt bij The Great Old', schrijft die krant nog. 'De ex-spits behield altijd een goed contact met Luciano D’Onofrio.'</p>
      <aside>Lees meer<br/><a href="https://www.voetbalprimeur.be/nieuws/902339/verheyen-is-vlijmscherp-voor-antwerp-het-ligt-vooral-aan-de-instelling-.html?itm_source=www.voetbalprimeur.be&amp;itm_medium=highlighted-content">Verheyen is vlijmscherp voor Antwerp: "Het ligt vooral aan de instelling"</a></aside>
    </article>
  </body>
</html>