<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/stolitsa/signali-do-blits-koshmarni-zadrstvaniya-skovakha-sofiya-trafikt-e-paraliziran-snimki_news707470.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-05T10:45:00+00:00"/>
    <meta property="og:title" content="Сигнали до БЛИЦ: Кошмарни задръствания сковаха София, трафикът е парализиран СНИМКИ"/>
    <meta property="og:description" content="Вбесени шофьори се ядосват, че губят часове да пропълзят няколко километра през центъра на столицата"/>
  </head>
  <body>
    <article>
      <h1>Сигнали до БЛИЦ: Кошмарни задръствания сковаха София, трафикът е парализиран СНИМКИ</h1>
      <h2>Вбесени шофьори се ядосват, че губят часове да пропълзят няколко километра през центъра на столицата</h2>
      <address>
        <time datetime="2019-11-05T10:45:00+00:00">05 Nov 2019, 10:45</time>
      </address>
      <p>https://blitz.bg/obshtestvo/stolitsa/signali-do-blits-koshmarni-zadrstvaniya-skovakha-sofiya-trafikt-e-paraliziran-snimki_news707470.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572942257-222.jpg"/>
      </figure>
      <p><b>Сигнали за кошмарни задръствания навсякъде в София и особено в центъра тази сутрин постъпват в БЛИЦ през последните часове. </b><br/><br/>По централни булеварди и улици като Дондуков, Раковски, Васил Левски и др. движението буквално е парализирано и колите пълзят със скоростта на дърта костенурка.<br/><br/>"За почти 1 час стигнах от кръстовището на булевардите Дондуков и Васил Левски до пазара на Ситняково", споделиха пред медията ни възмутени читатели. <br/><br/>"40 минути ми отне да мина през телевизионната кула, трафикът е кошмарен, а закъснявам за работа", изрази недоволството си друг наш читател, попаднал в задръстване.<br/><br/>Най-вероятната причината за образувалата се огромна тапа от автомобили в района на телевизионната кула е меле между най-малко 3 автомобила.<br/><br/>Към момента няма данни за пострадали. На място има полиция. Изясняват се причините за инцидента. <br/><br/>Заклещени в тапата шофьори коментират обаче, че вина за задръствания в подобни ситуации има и безумната организация на движението в столицата. Те дават пример с роящите се бус ленти, заради които колите се гъчкат в едно или две платна в безкрайни кервани, както и нерегулираните светофари по възловите кръстовища.<br/><br/><b>ОЧАКВАЙТЕ ПОДРОБНОСТИ В БЛИЦ  </b></p>
      <figure>
        <img src="https://static.blitz.bg/documents/thumbnails/520/201911/1572942257-222.jpg"/>
      </figure>
      <figure>
        <img src="https://static.blitz.bg/documents/thumbnails/520/201911/1572942552-73308918-692196194607326-3182831213152829440-n.jpg"/>
      </figure>
      <figure>
        <img src="https://static.blitz.bg/documents/thumbnails/520/201911/1572942554-74338561-2497966403750207-3899768500188610560-n.jpg"/>
      </figure>
      <p> </p>
    </article>
  </body>
</html>