<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=956715"/>
    <meta property="og:site_name" content="Andhrajyothy"/>
    <meta property="article:published_time" content="2019-11-17T01:38:12+00:00"/>
    <meta property="og:title" content="10 రోజుల డెంగీ చికిత్సకు 12లక్షలు"/>
    <meta property="og:description" content="ADVT"/>
  </head>
  <body>
    <article>
      <h1>10 రోజుల డెంగీ చికిత్సకు 12లక్షలు</h1>
      <address>
        <time datetime="2019-11-17T01:38:12+00:00">17 Nov 2019, 01:38</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>అయినా యువతి మృతి</b>
        </li>
        <li>
          <b>ఇన్ఫోసిస్‌కు ఎంపికైన 2 నెలలకే విషాదం</b>
        </li>
        <li>
          <b>ఖమ్మం జిల్లాలో ఇద్దరు మృతి</b>
        </li>
      </ul>
      <p><b>మెదక్‌ రూరల్‌, మధిర, నవంబరు 16:</b> కూతురంటే ఆ తల్లిదండ్రులకు ఎంతో గర్వం! ఉన్నత చదువులతో తమ ఆకాంక్షలను నిజంచేసిందన్న ఆనందం! ఇటీవలే ఇన్ఫోసి్‌సలో ఉద్యోగం కూడా రావడంతో ఆమె భవిష్యత్తుపై అందమైన కలలు కన్నారు. వారికి ఈ సంతోషాన్ని దూరం చేసింది డెంగీ! ఆమెను బతికించుకునేందుకు రూ.12 లక్షలు ఖర్చుచేశారు! అయినా సోకిన పది రోజుల్లోనే రాకాసి డెంగీ.. ఆమె ప్రాణాలను కబళించింది!</p>
      <p> మెదక్‌ జిల్లా హవేళిఘణపూర్‌ మండలం నాగాపూర్‌కు చెందిన భవ్యారెడ్డి (21) విషాదాంతమిది. నరేందర్‌ రెడ్డి, మంజుల దంపతుల కూతురైన భవ్య... నర్సాపూర్‌లోని బీవీఆర్‌టీ ఇంజనీరింగ్‌ కాలేజీలో ఫైనల్‌ ఇయర్‌ చదువుతోంది. రెండు నెలల క్రితం క్యాంపస్‌ సెలెక్షన్‌లో ఇన్ఫోసి్‌సలో కొలువు సంపాదించింది. పైనల్‌ ఇయర్‌ పరీక్షల్లో మంచి మార్కులు సాధించాలన్న తపనతో చదివింది.. పది రోజుల క్రితం జ్వరం రావడంతో మెదక్‌లో ప్రైవేట్‌ ఆస్పత్రికి తరలించారు.  తగ్గకపోవడంతో హైదరాబాద్‌ శివారులోని ఓ ప్రైవేటు ఆస్పత్రిలో చేర్పించగా డెంగీ అని నిర్ధారించారు. పరిస్థితి విషమంగా మారడంతో హైదరాబాద్‌లో మరో కార్పొరేట్‌ ఆస్పత్రిలో చేర్పించారు. అయితే, జ్వరం తగ్గలేదు సరికదా.. పెరుగుతూ పోయింది. ప్లేట్‌లెట్స్‌ 40వేలకు పడిపోయాయి. బీపీ బాగా పెరిగిపోయింది. రెండ్రోజులు వెంటిలేటర్‌ మీదే ఉన్న ఆమె శుక్రవారం మృతిచెందింది. కూతురు కోసం ఖర్చుకు వెనుకాడలేదని, అయినా ఆమెను కాపాడలేకపోయామని తల్లిదండ్రులు భోరున విలపించారు.  కాగా ఖమ్మం జిల్లాలో డెంగీతో ఇద్దరు మృతిచెందారు. మధిర మున్సిపాలిటీ జిలుగుమాడుకు చెందిన ప్రథ్యూన్‌ (4) శుక్రవారం డెంగీతో ప్రాణాలు విడిచాడు. కొన్ని రోజులుగా ఖమ్మంలోని ఆస్పత్రిలో చికిత్సపొందుతూ అక్కడే మృతిచెందాడు. బోనకల్‌ మండలం కలకోటకు చెందిన బరుగుల తిమోన్‌ (57) డెంగీ లక్షణాలతో చనిపోయాడు. పది రోజులుగా అతడు జ్వరంతో బాధపడ్డాడు. వైద్యానికి రూ.3లక్షల దాకా ఖర్చు చేశాడు.</p>
    </article>
  </body>
</html>