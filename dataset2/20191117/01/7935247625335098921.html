<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/sehir-hastanesi-yolu-yarilandiozluce-icin-de-cevre-yolu-oldu-15592yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-17T01:00:00+00:00"/>
    <meta property="og:title" content="Şehir Hastanesi yolu yarılandı, Özlüce için de ‘çevre yolu’ oldu"/>
    <meta property="og:description" content="Eleştirilecek yanları elbette var. Hatta, sistem sorunları nedeniyle sıkıntılar yaşandığı da doğru. Yine kadroları tam oluşmadığı için..."/>
  </head>
  <body>
    <article>
      <h1>Şehir Hastanesi yolu yarılandı, Özlüce için de ‘çevre yolu’ oldu</h1>
      <address><time datetime="2019-11-17T01:00:00+00:00">17 Nov 2019, 01:00</time> by <a rel="author">Ahmet Emin Yılmaz</a></address>
      <p>Eleştirilecek yanları elbette var. Hatta, <b>sistem sorunları</b> nedeniyle sıkıntılar yaşandığı da doğru. Yine <b>kadroları tam oluşmadığı</b> için aksaklılar da oluyor.</p>
      <p>Fakat…</p>
      <p>Sağlık hizmetinde farklı konsept olan <b>Şehir Hastanesi’</b>nin ihtişamı ve farklı özellikleriyle <b>Bursa</b> için bir kazanç olduğu da gerçek.</p>
      <p>Bugün için…</p>
      <p><b>Şehir Hastanesi’</b>nin en önemli sorunu <b>kent yerleşimine uzak</b> olması nedeniyle <b>ulaşım</b> sorunu bu dev tesisten hizmet alacakların karşılaştığı en büyük zorluk.</p>
      <p>Bu noktada…</p>
      <p>En son <b>Yüksek İhtisas Hastanesi </b>olarak kullanılan <b>Ankara Yolu </b>üzerindeki bina 70’li yıllarda <b>Tıp Fakültesi Hastanesi</b> olarak açıldığında belediye otobüsü ve minibüs hattı yoktu. <b>Uludağ Üniversitesi </b>80’lerin sonunda <b>Görükle’</b>ye taşındığında <b>Tıp Fakültesi Hastanesi</b> bir kez daha <b>ulaşım</b> sorunu yaşadı.</p>
      <p>Yani…</p>
      <p>Hastaneler kent dışına yapıldığında ortaya çıkan ulaşım sorunu zaman içinde <b>kentin o yönde gelişmesiyle</b> aşılıp unutuluyor. İleride aynı durum <b>Şehir Hastanesi</b> için de geçerli olacak.</p>
      <p>Bununla birlikte…</p>
      <p>Bugün <b>Şehir Hastanesi’</b>ne ulaşım <b>Çevre Yolu</b> ile sağlanabiliyor. <b>Bursaray</b> hattı <b>Emek’</b>ten uzatıldığında bu sorun aşılacak, ama <b>tek yol</b> gerçekten sıkıntı.</p>
      <p>İşte…</p>
      <p>
        <b>B</b>
      </p>
      <figure>
        <img src="https://www.olay.com.tr/d/other/1--002.jpg"/>
      </figure>
      <p>
        <b>üyükşehir Belediyesi </b>
      </p>
      <p>ulaşım için geçen dönem planlanan, ama bu dönem başlanan <b>Özlüce </b>üzerinden önemli bir alternatif yol yapıyor.</p>
      <p>Yeni yol…</p>
      <p><b>İzmir Yolu’</b>nda <b>Küçük Sanayi </b>köprülü kavşağından girildikten sonra <b>Altınşehir-Hipodrom Kavşağın’</b>ndan başlıyor ve <b>Özlüce’</b>nin kuzeyinden geçip <b>NOSAB’</b>a ulaşıyor. Buradan da <b>Doğan Köy’</b>den <b>Şehir Hastanesi </b>önünde <b>Karayolları’</b>nın yaptığı ilk yer altı kavşağına bağlanacak.</p>
      <p>İşte…</p>
      <p>6 kilometrelik bu yolun <b>ilk bölümü</b> olarak <b>yarısı</b> tamamlandı. <b>Altınşehir-Hipodrom Kavşağı</b> ile <b>NOSAB </b>arasındaki çift yolun asfaltlanması da yapıldı. Sonrası için <b>kısa bir mesafe</b> kaldı.</p>
      <p><b>Özlüce</b> için <b>çevre yolu</b> özelliği de taşıyan bu yolun devamı için bazı küçük kamulaştırma sorunları var ki, o da çok uzun süreceğe benzemiyor.</p>
      <p>Kısacası…</p>
      <p>Raylı sistem yapılana kadar <b>Şehir Hastanesi’</b>ne ulaşım için önemli bir alternatif olacak yol artık kendini gösterdi.</p>
      <p> </p>
      <p>
        <b>OSB-Korupark Kavşağı rahatlayacak</b>
      </p>
      <p> </p>
      <figure>
        <img src="https://www.olay.com.tr/d/other/2-.jpg"/>
      </figure>
      <p>
        <b>Organize Sanayi Bölgesi’</b>
      </p>
      <p>ne gelen ya da buradan çıkan <b>TIR’</b>lar <b>Çevre Yolu’</b>ndan önce ya da sonra kısa <b>Mudanya Yolu’</b>na giriyorlar ve zorunlu olarak <b>OSB-Korupark Kavşağı’</b>nı kullanıyorlar.</p>
      <p>Bu da <b>kavşakta</b> sıkıntıya yol açıyor.</p>
      <p>İşte…</p>
      <p><b>Şehir Hastanesi</b> için <b>Özlüce’</b>den açılan yeni yolun <b>NOSAB-Hastane Kavşağı</b> arasındaki bölümü hem <b>Bursa</b> <b>OSB, </b>hem <b>NOSAB’</b>ın <b>TIR trafiği </b>için de önemli bir alternatif olacak.</p>
      <p>Böylece…</p>
      <p><b>Mudanya Yolu</b> ile birlikte <b>OSB-Korupark Kavşağı</b> rahatlayacak.</p>
      <p> </p>
      <p><b>Yeşil Cami’nin mimari sırrı sütunlardaki silindirlerde: Deprem terazisi</b> </p>
      <p> </p>
      <figure>
        <img src="https://www.olay.com.tr/d/other/3--002.jpg"/>
      </figure>
      <p>Hep tekrarlamakta yarar var… Deprem coğrafyasının <b>etkili</b> kuşağında yer alan bir kentte yaşıyoruz. Tarih boyunca <b>Bursa’</b>da <b>yıkıcı</b> depremler olmuş, uzmanlar <b>yenilerinin beklenmesi gerektiğini </b>ısrarla söylüyorlar.</p>
      <p>İşte…</p>
      <p>Depremin küçük sarsıntıyla da olsa <b>kendini yeniden anımsattığı</b> günün sabahında sosyal medyadaki <b>Eski Bursalılar Burada Grubu’</b>nun sayfasında <b>Ergun Yılmaz’</b>ın paylaşımı ilgimizi çekti.</p>
      <p>595 yıldır ayakta duran ve <b>Bursa’</b>ya gelen turistlerin gezdiği öncelikli yerler arasında olan <b>Yeşil Cami’</b>nin mimarisindeki deprem sırrını anlatan paylaşım <b>deprem terazisinin</b> nasıl işlediğini de gösteriyor.</p>
      <p>Bu sır da…</p>
      <p><b>Yeşil Cami’</b>nin mimarı olan<b> Hacı İvaz Paşa’</b>nın <b>kubbeyi taşıyan </b>ana kirişler ve sütunlara yerleştirdiği <b>silindirlerde </b>gizli.</p>
      <p>Çünkü…</p>
      <p>Depremin ana taşıyıcıları yerinden oynatıp oynatmadığı, ne kadar hasar yaptığı <b>deprem terazisi</b> olarak çalışan silindirlerin hareketlerinden anlaşılıyor.</p>
      <p> </p>
      <p>
        <b>Bursa dünyanın en sağlıklı 17. kenti</b>
      </p>
      <p> </p>
      <figure>
        <img src="https://www.olay.com.tr/d/other/4.-yazi-icin-numveo-en-saglikli-kentler-bursa-17.jpg"/>
      </figure>
      <p>İstatistik… Dünyanın en büyük veri tabanı olan <b>Numbeo’</b>ya ait.</p>
      <p>Hafta içinde dünyanın <b>en güvenli</b> kentleri arasında <b>Bursa’</b>nın 27. sırada yer aldığını açıklayan <b>Numbeo</b> bu kez de <b>dünyanın en sağlıklı kentleri </b>listesini açıkladı.</p>
      <p>İlk 3 sırada <b>Tayvan’</b>dan <b>Taipei </b>ile<b> İngiltere Birleşik Krallığı’</b>ndan <b>Glasgow </b>ve<b> Tayland’</b>dan<b> Chiang Mai’</b>nin yer aldığı <b>listenin 17. sırasında Bursa</b> var.</p>
      <p>Listede…</p>
      <p><b>Türkiye’</b>den <b>Antalya </b>38, <b>İzmir </b>72, <b>İstanbul </b>108, <b>Ankara</b> ise 118. sırada bulunuyor.</p>
      <p> </p>
      <p><b>Sanatın ‘derun’ atölyesinden doğan ‘ebru’ tablolarla Bursa’da sergi açtı</b> </p>
      <p> </p>
      <figure>
        <img src="https://www.olay.com.tr/d/other/5-069.jpg"/>
      </figure>
      <p>2 yıl önceydi… Dönemin <b>Mustafakemalpaşa Belediye Başkanı</b> olan <b>Sadi Kurtulan’</b>la <b>Olay Televizyonu</b> için program çekmek üzere <b>Mustafakemalpaşa’</b>ya gitmiştik.</p>
      <p>Çekim sonrası…</p>
      <p><b>Sadi Hoca’</b>nın yaptıklarını görmek için <b>Mustafakemalpaşa</b> sokaklarında dolaşırken, belediyenin açtığı kurslardaki çalışmalara da tanıklık etmiştik.</p>
      <p>İşte…</p>
      <p>O kurslardan birinde, <b>Sadi Kurtulan’</b>ın eşi <b>Necibe Kurtulan</b> kadınlara <b>ebru sanatı</b> öğretiyordu. Biz de bir süre suda oluşan boya dalgalarıyla ortaya çıkan ebru çalışmalarını izledik.</p>
      <p>Sonrasında…</p>
      <p><b>Necibe Kurtulan</b> ilçede, <b>Osmanlıca’</b>da <b>“gönül, kalp, insanın iç tarafı”</b> anlamına gelen <b>Derun Sanat Merkezi’</b>ni açıp ebru çalışmalarını burada sürdürdü.</p>
      <p>Geçen hafta da…</p>
      <p><b>Derun</b> atölyesinden doğan <b>ebru</b> tablolarla <b>Bursa’</b>da sergi açtı. <b>Tayyare Kültür Merkezi’</b>ndeki sergi büyük ilgi görürken, ailesi de 12 yıldır ebru çalışan ve onlarca kadına da öğreten <b>Necibe Kurtulan’</b>ı yalnız bırakmadı.</p>
      <p> </p>
      <p>
        <b>KKTC’yi kılıç-kalkanla fethettiler</b>
      </p>
      <p> </p>
      <figure>
        <img src="https://www.olay.com.tr/d/other/6-053.jpg"/>
      </figure>
      <p>Dünyanın hemen hemen her yerinde gösteri yaptılar… Fakat, <b>Bursa’</b>nın yüz akı <b>Master’s Kılıç Kalkan Derneği </b>en heyecanlı gösterilere <b>Kuzey Kıbrıs Türk Cumhuriyeti’</b>nde çıktılar.</p>
      <p>Ekip üyelerinden <b>Kenan Yetişen’</b>in gönderdiği fotoğraflardan, <b>Faruk Alkaya</b> yönetimindeki <b>Master’s Kılıç Kalkan Derneği’</b>nin 3 günlük <b>KKTC</b> programında yine farklı bir gurur yaşadığını gördük.</p>
      <p>Çünkü…</p>
      <p><b>Bursa</b> ekibi, <b>KKTC Cumhuriyet Bayramı</b> olan 15 Kasım töreninde kılıç kalkanlarıyla yer alarak protokolü selamladılar.</p>
    </article>
  </body>
</html>