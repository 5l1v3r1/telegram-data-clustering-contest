<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/tramp-zvernuvsya-za-medichnoyu-dopomogoyu-329947_.html"/>
    <meta property="og:site_name" content="DT.ua"/>
    <meta property="article:published_time" content="2019-11-17T01:44:00+00:00"/>
    <meta property="og:title" content="Трамп звернувся за медичною допомогою"/>
    <meta property="og:description" content="В Білому домі назвали обстеження Трампа традиційним."/>
  </head>
  <body>
    <article>
      <h1>Трамп звернувся за медичною допомогою</h1>
      <h2>В Білому домі назвали обстеження Трампа традиційним.</h2>
      <address>
        <time datetime="2019-11-17T01:44:00+00:00">17 Nov 2019, 01:44</time>
      </address>
      <p>Президент США<b> <a href="https://dt.ua/WORLD/tramp-zbirayetsya-zvilniti-kerivnika-bilogo-domu-329500_.html">Дональд Трамп</a></b> в суботу, 17 листопада, відвідав Національний військово-медичний центр імені Уолтера Ріда, щоб пройти щорічний медичний огляд, йдеться в заяві прес-секретаря Білого дому.</p>
      <p>"Напередодні дуже напруженого 2020 року президент користується вільними вихідними тут, у Вашингтоні, округ Колумбія, щоб почати проходити звичайне щорічне фізичне обстеження в Уолтер Рід", - сказала Стефані Грішам.</p>
      <p>Білий дім, як правило, визначає, які дані будуть опубліковані у ході президентського медичного огляду.</p>
      <p>В лютому після кількох годин обстежень лікар Білого дому повідомив про "добре здоров'я" президента. Вага Трампа становить 109 кілограмів. Він також приймає препарати для зниження холестерину в крові і йому рекомендована дієта через надмірне вживання до фаст-фуду і солодощів.</p>
      <p>Як повідомлялося, в США <b><a href="https://dt.ua/WORLD/yovanovich-vistupit-na-vidkritomu-zasidanni-schodo-impichmentu-trampa-329794_.html">проходять слухання</a></b> в рамках процедури імпічменту президента США Дональда Трампа. Детальніше про ситуацію читайте у статті Олександра Хара <a href="https://dt.ua/international/impichment-mayzhe-oficiyno-328209_.html"><b>"Імпічмент. Майже офіційно"</b></a> у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>