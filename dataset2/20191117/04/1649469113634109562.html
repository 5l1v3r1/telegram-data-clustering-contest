<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/pramogos/renginiai/katedros-aiksteje-vyks-zuvusiesiems-keliuose-atminti-skirta-akcija/"/>
    <meta property="og:site_name" content="Made in vilnius"/>
    <meta property="article:published_time" content="2019-11-17T04:30:00+00:00"/>
    <meta property="og:title" content="Katedros aikštėje vyks žuvusiesiems keliuose atminti skirta akcija"/>
    <meta property="og:description" content="Lapkričio 17 d. Vilniuje (Katedros a.), Klaipėdoje (Atgimimo a.) ir Panevėžyje (Smėlynės g. 10) vyks socialinė akcija „Neužgesk“, skirta Pasaulinei dienai žuvusiems eismo įvykiuose atminti. Pagrindinis šių metų akcijos akcentas – iš žvakučių sudėliotos didelės širdies kūrimas. Kviečiame ateiti ir uždegti atsineštą žvakutę už žuvusiuosius kelyje. Renginiai prasidės Šv. mišiomis:..."/>
  </head>
  <body>
    <article>
      <h1>Katedros aikštėje vyks žuvusiesiems keliuose atminti skirta akcija</h1>
      <address><time datetime="2019-11-17T04:30:00+00:00">17 Nov 2019, 04:30</time> by <a rel="author">Made in Vilnius</a></address>
      <p>Lapkričio 17 d. Vilniuje (Katedros a.), Klaipėdoje (Atgimimo a.) ir Panevėžyje (Smėlynės g. 10) vyks socialinė akcija „Neužgesk“, skirta Pasaulinei dienai žuvusiems eismo įvykiuose atminti. Pagrindinis šių metų akcijos akcentas – iš žvakučių sudėliotos didelės širdies kūrimas. Kviečiame ateiti ir uždegti atsineštą žvakutę už žuvusiuosius kelyje.</p>
      <p>Renginiai prasidės Šv. mišiomis: Vilniuje 12.30 val. Vilniaus Šv. vyskupo Stanislovo ir Šv. Vladislovo arkikatedroje bazilikoje; Klaipėdoje 12.00 val. Šv. Klaipėdos evangelikų liuteronų bažnyčioje; Panevėžyje 10.30 val. Šv. apaštalų Petro ir Povilo bažnyčioje.</p>
      <p>Šios dienos paminėjimu siekiama dar kartą atkreipti visuomenės dėmesį į kiekvieno asmeninę atsakomybę už savo elgesį kelyje, Kelių eismo taisyklių laikymąsi, tam, kad būtų išvengta beprasmių aukų.</p>
      <p>Edukacinėje renginio dalyje apie nelaimingus autoįvykius, kurių liudininkais tapo, papasakos specialiųjų tarnybų – policijos, greitosios ir priešgaisrinės pagalbos atstovai. Bus aukojamos Šv. Mišios, skambės poetų eilės ir dainuojamosios prozos kūriniai. Jaunųjų kelininkų klubas „Kelelis” pristatys savo šviesos ir garso instaliaciją, priminsiančią apie vykstantį karą keliuose ir jo aukas.</p>
      <p>Pasaulinė diena žuvusiems eismo įvykiuose atminti pažymima kasmet trečiąjį lapkričio sekmadienį. Ji minima nuo 2005 m. lapkričio 26 d. Pagrindinis šio užmojo tikslas – pareikšti solidarumą ir dvasinį palaikymą šeimoms, kurios išgyvena netektis dėl keliuose prarastų savo šeimos narių, draugų ar pažįstamų.</p>
      <p>Renginio organizatoriai – Lietuvos automobilių kelių direkcija prie Susisiekimo ministerijos ir Jaunųjų Kelininkų Klubas „Kelelis“.</p>
      <p>
        <b>RENGINIO PROGRAMA VILNIUJE</b>
      </p>
      <p>12:25 – 12:30 RENGINIO ATIDARYMAS IR PAKVIETIMAS Į ŠV. MIŠIAS;<br/>12.30 – 13.30 ŠV. MIŠIOS;<br/>13.35 – 13.55 MENINĖ RENGINIO ATIDARYMO PROGRAMA, ATLIEKAMA VILNIAUS KOLEGIJOS MENŲ IR KŪRYBINIŲ TECHNOLOGIJŲ FAKULTETO SCENOS MENO KATEDROS STUDENTŲ;<br/>13.55 – 14.05 LIETUVOS KELIŲ POLICIJOS ATSTOVAS DALINASI SAVO PATIRTIMI;<br/>14.05 – 14.10 VILNIAUS KOLEGIJOS MTF STUDENTĖS, VAIVOS LAKŠTAUSKIENĖS, MUZIKINIS PASIRODYMAS;<br/>14.10 – 14.20 UGNIAGESYS – GELBĖTOJAS DALINASI SAVO PATIRTIMI;<br/>14.20 – 14.25 VILNIAUS KOLEGIJOS MTF STUDENČIŲ DUETAS SALVIJA TUMALAVIČIŪTĖ IR AUSTĖ SIDAUGAITĖ;<br/>14.25 – 14.35 GREITOSIOS MEDICINOS PAGALBOS ATSTOVAS DALINASI SAVO PATIRTIMI;<br/>14.35 – 15.15 VILNIAUS KOLEGIJOS MTF STUDENTŲ PASIRODYMAS; <br/>15.15 – 15.25 NACIONALINIO KRAUJO CENTRO PRISISTATYMAS;<br/>15.25 – 15.35 JAUNŲJŲ KELININKŲ KLUBO „KELELIS“ PRISISTATYMAS.;<br/>15.35 – 16.00 MUZIKINĖ PROGRAMA SKUBANTIEMS KELYJE, ATLIEKAMA PRANCIŠKONIŠKOJO JAUNIMO „JAUPRA“;<br/>16.00 – 16.20 ŽVAKUČIŲ UŽDEGIMAS IR MUZIKINIS INTARPAS;<br/>16.20 – 16.30 BENDRA FOTONUOTRAUKA IR RENGINIO UŽDARYMAS.</p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>skaitytojai (-ų) įvertino</p>
      <p>Iki šiol nėra įvertinimų! Būkite pirmas, įvertinęs šį įrašą.</p>
      <related>
        <h4>Panašūs pranešimai</h4>
        <a href="https://madeinvilnius.lt/pramogos/renginiai/geriausiu-pasaulyje-komunikacijos-projektu-autoriai-bus-paskelbti-ir-apdovanoti-vilniuje/"/>
        <a href="https://madeinvilnius.lt/pramogos/renginiai/tv-bokstas-kviecia-i-isskirtines-ekskursijas/"/>
        <a href="https://madeinvilnius.lt/pramogos/renginiai/penkta-karta-botanikos-sode-begs-usuoti-vyrai/"/>
        <a href="https://madeinvilnius.lt/pramogos/renginiai/martyno-mazvydo-bibliotekoje-nemokamos-draugu-dirbtuves/"/>
        <a href="https://madeinvilnius.lt/pramogos/renginiai/panoramoje-surmuliuoja-austriu-festivalis/"/>
        <a href="https://madeinvilnius.lt/pramogos/renginiai/savaitgalio-renginiu-top-10-46-asis-metu-savaitgalis-3/"/>
      </related>
    </article>
  </body>
</html>