<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3324110"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-17T04:10:00+00:00"/>
    <meta property="og:title" content="לאחר שקיבל צו הרחקה: תושב סן דייגו רצח את אשתו ושלושת ילדיו והתאבד"/>
    <meta property="og:description" content="האירוע בשבת התרחש קצת לפני 7:00 בבוקר כשהשוטרים קיבלו תלונה על רעשי ירי. בבית נמצאו האישה בת ה-29, ושלושת ילדיהם מכוסים..."/>
  </head>
  <body>
    <article>
      <h1>לאחר שקיבל צו הרחקה: תושב סן דייגו רצח את אשתו ושלושת ילדיו והתאבד</h1>
      <address><time datetime="2019-11-17T04:10:00+00:00">17 Nov 2019, 04:10</time> by <a rel="author">אי-פי</a></address>
      <figure>
        <img src="https://img.wcdn.co.il/f_auto,w_700,t_18/2/9/5/0/2950477-46.jpg"/>
        <figcaption>ירה באשתו וילדיו ולאחר מכן בראשו. זירת האירוע בסן דייגו (צילום: אי-פי)</figcaption>
      </figure>
      <p>תושב סן דייגו, אשתו ושלושה מילדיהם נמצאו אמש (שבת) ללא רוח חיים בביתם בקליפורניה. מחקירת המשטרה עולה כי האב רצח את משפחתו ולאחריו התאבד, זאת לאור סכסוך גירושים קשה.</p>
      <p>השוטר מאט דובס סיפר לכלי התקשורת המקומיים כי השוטרים הגיעו לבית המשפחה קצת לפני השעה 7:00 בבוקר, בעקבות שיחות חירום למוקד 911, משכן ששמע צעקות מהבית הסמוך. בדרכה של הניידת לענות לקריאה, התקבלה שיחה נוספת משכן אחר שאמר ששמע רעשי אקדח מאותו הבית.</p>
      <p>השוטרים הסתכלו מבעד לחלון וראו גופת ילד מכוסה דם ומיד לאחר מכן פרצו לבית, שם מצאו אישה בת 29, את בעלה בן ה-31, בנם בן השלוש ושלושה ילדים נוספים בגילאי חמש, תשע ו-11 כשהם פצועים קשה. שניים מהם מתו בבית החולים ומצבו של השלישי עדיין קשה, סיפר השוטר.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3323966">היורה בתיכון בקליפורניה: "נער צופים" שחגג 16 - וריסס את חבריו </a>
        <a href="https://news.walla.co.il/item/3323843"> שני הרוגים ושלושה פצועים בירי בתיכון באזור לוס אנג'לס; היורה נעצר </a>
        <a href="https://tld.walla.co.il/item/3242677?lm_supplier=16893&amp;lm_bc=18500"> לחצן נייד חדש שיכול להציל את חייכם באירוע לבבי תוכן מקודם</a>
      </p>
      <figure>
        <img src="https://img.wcdn.co.il/f_auto,w_700,t_18/2/9/5/0/2950476-46.jpg"/>
        <figcaption>האישה הוציאה צו הרחקה. זירת האירוע בסן דייגו, אמש (אי-פי)</figcaption>
      </figure>
      <p>"נראה כי מדובר במקרה התעללות טראגי", סיפר דובס. זאת בהתחשב בכך שהאישה הוציאה בתחילת החודש צו הרחקה נגד בעלה ועלה כי בני הזוג חיו בנפרד למשך תקופה.</p>
      <p>"החשוד השתמשת באקדח לירי בבני משפחתו ואז הפנה את האקדח לראשו", סיפר השוטר. בנוסף התגלה כי שוטרים הגיעו לבית המשפחה בתחילת חודש נובמבר השנה על מנת לסייע בוויכוח בין בני הזוג ואף ייעצו לאישה כיצד להתמודד עם צו ההרחקה. "אנו יודעים שהזוג עברו הליך גירושים". אחד השכנים העיד כי לא היה ניכר שקורה משהו בין בני הזוג מלבד לכך.</p>
      <p>דובס הוסיף כי זירת הרצח הייתה טראומתית והשוטרים שנכנסו לבית ניסו להציל את הילדים. "ליבי עם משפחתם וקרוביהם" סיפר סגן המשטרה. "בתור אב ובעל קשה לי לחשוב על זה".</p>
      <figure>
        <img src="https://img.wcdn.co.il/f_auto,w_700,t_18/2/9/5/0/2950475-46.jpg"/>
        <figcaption>חיו בנפרד למשך תקופה. זירת האירוע בסן דייגו, השבוע (אי-פי)</figcaption>
      </figure>
    </article>
  </body>
</html>