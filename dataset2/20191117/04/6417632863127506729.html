<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/ofa-mutaxassislari-toshkent-shahri-bolalar-osmirlar-futbol-akademiyasida-barpo-etilayotgan-maydonni-kozdan-kechirdi"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-17T04:29:18+00:00"/>
    <meta property="og:title" content="ЎФА мутахассислари Тошкент шаҳри болалар-ўсмирлар футбол академиясида барпо этилаётган майдонни кўздан кечирди"/>
    <meta property="og:description" content="Биласиз, Осиё футбол конфедерацияси ҳамда Ўзбекистон футбол ассоциацияси ўртасидаги кўплаб соҳалардаги ҳамкорлик янада ривожланиб, ўзаро ишонч ва алоқалар борган сайин мустаҳкамланиб бормоқда."/>
  </head>
  <body>
    <article>
      <h1>ЎФА мутахассислари Тошкент шаҳри болалар-ўсмирлар футбол академиясида барпо этилаётган майдонни кўздан кечирди</h1>
      <h2>Биласиз, Осиё футбол конфедерацияси ҳамда Ўзбекистон футбол ассоциацияси ўртасидаги кўплаб соҳалардаги ҳамкорлик янада ривожланиб, ўзаро ишонч ва алоқалар борган сайин мустаҳкамланиб бормоқда.</h2>
      <address>
        <time datetime="2019-11-17T04:29:18+00:00">17 Nov 2019, 04:29</time>
      </address>
      <p>Қитъа футбол конфедерацияси билан ҳамкорликда юртимизда футболни янада ривожлантириш, “миллионлар ўйини” оммавийлигини оширишга қаратилган қатор лойиҳа ва дастурлар амалга ошириб келинмоқда. Жумладан, ОФК кўмаги асосида футбол билан шуғулланиш учун бир нечта футбол майдонлари барпо этиш ишлари олиб борилмоқда.<br/>Майдонларнинг ҳар томонлама сифатли тарзда қурилишини таъминлаш, қолаверса жойларда олиб борилаётган ишлар билан яқиндан танишиш мақсадида ЎФА Биринчи вице-президенти Равшан Эрматов бевосита ҳудудий футбол академияларига ташриф буюраётганидан хабарингиз бор.<br/>Mутахассислар гуруҳи бу сафар ЎФА қошидаги Тошкент шаҳри болалар-ўсмирлар футбол академиясига ташриф буюрди. У ерда академия тарбияланувчилари учун яратилаётган шарт-шароитлар билан яқиндан танишилди. Қолаверса, янги барпо этилаётган сунъий қопламали майдон қурилиш ишлари кўздан кечирилди.<br/>“Футболчининг ривожланишида сифатли майдонларнинг аҳамияти анча юқори. Яхши майдонлар бўлса мураббийлар тезкор ва бугунги кун футболи талабига жавоб берадиган кўплаб ёш футболчиларни тарбия қила оладилар. Шу боисдан ҳам мамлакатимизда барпо этилаётган ҳар бир майдоннинг сифатли тарзда қурилиши биз учун жуда ҳам муҳим аҳамият касб этади”, - дея таъкидлади Равшан Эрматов.</p>
      <figure>
        <img src="https://championat.asia/upload/storage/529367_original.jpg"/>
      </figure>
      <figure>
        <img src="https://championat.asia/upload/storage/529368_original.jpg"/>
      </figure>
      <p>Манба : <a href="http://ufa.uz/">ufa.uz</a></p>
    </article>
  </body>
</html>