<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/zatrimannya-gritsenka-maye-oznaki-psihologichnogo-nasilstva-i-katuvannya-advokat/"/>
    <meta property="og:site_name" content="Прямий"/>
    <meta property="article:published_time" content="2019-11-17T13:45:00+00:00"/>
    <meta property="og:title" content="Затримання Гриценка має ознаки психологічного насильства і катування — адвокат"/>
    <meta property="og:description" content="Під час затримання очільника АТ &quot;Укрексімбанк&quot; Олександра Гриценка були вчинені дії, які мають ознаки викрадення і катування. Про це повідомив адвокат"/>
  </head>
  <body>
    <article>
      <h1>Затримання Гриценка має ознаки психологічного насильства і катування — адвокат</h1>
      <address>
        <time datetime="2019-11-17T13:45:00+00:00">17 Nov 2019, 13:45</time>
      </address>
      <p>
        <b>Під час затримання очільника АТ "Укрексімбанк" Олександра Гриценка були вчинені дії, які мають ознаки викрадення і катування.</b>
      </p>
      <p>Про це повідомив адвокат затриманого Володимир Єфименко.</p>
      <p>"Затриманий перебуває в ізоляторі тимчасового утримання. Завтра планується подання прокурорам клопотання про обрання запобіжного заходу до суду. Сьогодні вручено повідомлення про підозру — воно велике за обсягом, ми будемо його опрацьовувати. Але одразу зауважу: починається воно з того, що пан Гриценко був затриманий у кримінальному провадженні, що було розпочато у 2014-му році — тобто, за часів президента Януковича — за фактом утворення злочинної організації Януковичем Віктором Федоровичем", - розповів адвокат.</p>
      <p>Він наголосив, що вчорашнє затримання банкіра було за всіма ознаками викраденням людини.</p>
      <p>"Особи, яки затримували пана Гриценка, були без розпізнавальних знаків. В подальшому утримання батька протягом 8 годин без роз'яснення прав затриманої особи, без надання можливості повідомити адвокату, рідним про своє затримання і місце перебування — виглядає як застосування психологічного насильства і має за всіма ознаками кваліфікацію катування", - сказав адвокат.</p>
      <p>Адвокат підкреслив, що жодних законних підстав для затримання Гриценка не було, тож його мають негайно звільнити з-під варти.</p>
      <figure>
        <iframe src="https://www.youtube.com/embed/NGnuyxqepAU" width="640" height="480" data-service="Youtube" scrolling="no"/>
      </figure>
      <p>Раніше народний депутат з фракції "Європейська Солідарність" Ростислав Павленко заявив, що акт проти Гриценка <a href="https://prm.ua/sogodnishniy-akt-povertaye-do-pam-yati-chasi-nkvs-pavlenko-pro-zatrimannya-gritsenka/">повертає до пам’яті якісь часи НКВС</a> чи ті країни, в яких право людини і належність процедур – це лише загальні фрази.</p>
      <p>Політолог Андрій Смолій заявив, що затримання голови АТ "Укрексімбанк" Олександра Гриценка -<a href="https://prm.ua/yde-zamah-kolomoyskogo-na-bankivsku-reformu-2014-2016-rokiv-ekspert-pro-zatrimannya-gritsenka/"> це замах олігарха Ігоря Коломойського на ту банківську реформу</a>, яка відбулася в нас у 2014-2016 роках.</p>
      <p>Нагадаємо, очільника АТ "Укрексімбанк" Олександра Гриценка сьогодні, 16 листопада,<a href="https://prm.ua/golovu-ukreksimbanku-gritsenka-vikrali-siloviki/"> забрали силовики в автобус на очах у дитини, з якою він гуляв.</a></p>
      <related>
        <h4>Схожі новини</h4>
        <a href="https://prm.ua/gritsenka-zatrimali-za-te-shho-vin-zabrav-koshti-yanukovicha-na-korist-derzhavi/"/>
        <a href="https://prm.ua/pidozra-gritsenku-tse-proekt-prokurora-kulika-advokat/"/>
        <a href="https://prm.ua/hapayut-bankiriv-zamist-togo-shhob-rozbiratisya-z-privatbankom-len-pro-zatrimannya-gritsenka/"/>
      </related>
    </article>
  </body>
</html>