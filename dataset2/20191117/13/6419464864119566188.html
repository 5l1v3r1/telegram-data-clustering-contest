<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/polytechneio-ekleisan-oi-pyles-xekinise-i-poreia-stin-amerikaniki-presveia/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-17T13:05:22+00:00"/>
    <meta property="og:title" content="Πολυτεχνείο: Έκλεισαν οι πύλες – Ξεκίνησε η πορεία στην αμερικανική πρεσβεία"/>
    <meta property="og:description" content="Πλήθος κόσμου τίμησε φέτος την επέτειο της εξέγερσης του Πολυτεχνείου, προσερχόμενος στο ιστορικό κτιριακό συγκρότημα στην οδό Πατησίων."/>
  </head>
  <body>
    <article>
      <h1>Πολυτεχνείο: Έκλεισαν οι πύλες – Ξεκίνησε η πορεία στην αμερικανική πρεσβεία</h1>
      <address>
        <time datetime="2019-11-17T13:05:22+00:00">17 Nov 2019, 13:05</time>
      </address>
      <p><b>Πλήθος κόσμου</b> τίμησε φέτος την επέτειο της εξέγερσης του <b><a href="https://neaselida.gr/tag/polytechnio/">Πολυτεχνείου</a>,</b> προσερχόμενος στο ιστορικό κτιριακό συγκρότημα στην οδό Πατησίων, για να αφήσει λουλούδια και στεφάνια στο μνημείο της εξέγερσης και τη σιδερένια πόρτα που έριξε το τανκ τα ξημερώματα της <b><a href="https://neaselida.gr/tag/17-noemvrioy/">17ης Νοεμβρίου</a> 1973.</b></p>
      <p>Οι <b>πύλες του Πολυτεχνείου έκλεισαν</b> και πραγματοποιήθηκε η καθιερωμένη εκδήλωση μνήμης της Επιτροπής Εορτασμού της <b>17ης Νοέμβρη,</b> κατά την οποία έγινε η ανάκρουση του ύμνου της εξέγερσης του Πολυτεχνείου, αφού προηγήθηκε το προσκλητήριο των νεκρών.</p>
      <p>«Ας δουλέψουμε σκληρά για να περιφρουρήσουμε την Δημοκρατία, να παραδώσουμε μια καλύτερη Ελλάδα στα χέρια της νεότερης γενιάς και να αγωνιστούμε για τη στήριξή της», σημείωσε ο <b>πρύτανης του Εθνικού Μετσοβίου Πολυτεχνείου,</b> <b>Ανδρέας Μπουντουβής.</b></p>
      <p>«Το <b>Πολυτεχνείο</b> παραμένει φωτεινός φάρος, φωτίζοντας το δρόμο της νέα γενιάς των αγωνιστών. Δεν συμβιβάζεται, δεν υποκλίνεται, δεν συνθηκολογεί», τόνισε ο πρόεδρος του Συνδέσμου Φυλακισθέντων και Εξορισθέντων Αντιστασιακών, Σπύρος Χαλβατζής.</p>
      <p>Οι εκδηλώσεις μνήμης για την επέτειο της <b>17 Νοεμβρίου,</b> θα κορυφώνονται αυτή τη στιγμή με τη μεγάλη πορεία προς την <b>αμερικανική πρεσβεία,</b> η οποία είναι σε εξέλιξη.</p>
      <related>
        <a href="https://neaselida.gr/ellada/polytechneio-posoi-itan-pragmatika-oi-nekroi/"/>
      </related>
    </article>
  </body>
</html>