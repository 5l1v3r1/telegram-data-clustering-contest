<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/cpim-remove-vattiyoorkaav-mla-vk-prasanth-from-inaguration-program840.html"/>
    <meta property="og:site_name" content="DoolNews"/>
    <meta property="article:published_time" content="2019-11-17T13:49:00+00:00"/>
    <meta property="og:title" content="വിജയാഘോഷം തീരുന്നതിന് മുന്‍പേ വി.കെ പ്രശാന്തിനെ വെട്ടി പാര്‍ട്ടി; ഉദ്ഘാടന ചടങ്ങില്‍ നിന്നും മാറ്റി, പകരം ഐ.ബി സതീഷ്"/>
    <meta property="og:description" content="KERALA NEWS VK Prasanth Kerala  തിരുവനന്തപുരം: വട്ടിയൂര്‍കാവില്‍ സി.പി.ഐ.എമ്മിന്റെ തെരഞ്ഞെടുപ്പ് വിജയാഘോഷം തീരുന്നതിന് മുന്‍പേ വി.കെ പ്രശാന്ത് എം.എല്‍.എയെ ഉദ്ഘാട"/>
  </head>
  <body>
    <article>
      <h1>വിജയാഘോഷം തീരുന്നതിന് മുന്‍പേ വി.കെ പ്രശാന്തിനെ വെട്ടി പാര്‍ട്ടി; ഉദ്ഘാടന ചടങ്ങില്‍ നിന്നും മാറ്റി, പകരം ഐ.ബി സതീഷ്</h1>
      <address><time datetime="2019-11-17T13:49:00+00:00">17 Nov 2019, 13:49</time> by <a rel="author">ന്യൂസ് ഡെസ്‌ക്</a></address>
      <p>തിരുവനന്തപുരം: വട്ടിയൂര്‍കാവില്‍ സി.പി.ഐ.എമ്മിന്റെ തെരഞ്ഞെടുപ്പ് വിജയാഘോഷം തീരുന്നതിന് മുന്‍പേ വി.കെ പ്രശാന്ത് എം.എല്‍.എയെ ഉദ്ഘാടന പരിപാടിയില്‍ നിന്നും വെട്ടി പാര്‍ട്ടി. തിരുവനന്തപുരം സര്‍ക്കിള്‍ സഹകരണ യൂണിയന്റെ വാരാഘോഷ ചടങ്ങില്‍ ആദ്യം നിശ്ചയിച്ചിരുന്ന വി.കെ പ്രശാന്ത് എം.എല്‍.എയെ മാറ്റി കാട്ടാക്കട എം.എല്‍.എ ഐ.ബി സതീഷിനെയാണ് ഉദ്ഘാടകനാക്കിയത്. ഇന്നലെ സതീഷാണ് സഹകരണ വാരാഘോഷത്തിന്റെ താലൂക്ക് തല സമ്മേളനം ഉദ്ഘാടനം ചെയ്തത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>സി.പി.ഐ.എമ്മിന് മേല്‍കൈയുള്ള സര്‍ക്കിള്‍ സഹകരണ യൂണിയനില്‍ അവസാന നിമിഷം ഉദ്ഘാടകനെ മാറ്റാന്‍ കാരണം പാര്‍ട്ടി ജില്ലാ നേതൃത്വത്തിന്റെ ഇടപെടലാണെന്നാണ് സൂചന.</p>
      <related>
        <a href="https://www.doolnews.com/amid-power-tussle-with-sena-fadnavis-says-bal-thackeray-taught-us-self-respect-4565.html?utm_source=doolnews&amp;utm_medium=related"/>
      </related>
      <p>വി.കെ പ്രശാന്തിനെ ഉദ്ഘാടകനാക്കി ആദ്യം നോട്ടിസുകള്‍ അച്ചടിച്ച് വിതരണം ചെയ്തിരുന്നു. എന്നാല്‍ സതീഷ് ഉദ്ഘാടകനായതോടെ ഏതാനും നോട്ടിസുകള്‍ മാറ്റിയടിക്കുകയായിരുന്നു.</p>
      <p>മന്ത്രി കടകംപള്ളി സുരേന്ദ്രന്‍ ഭരിക്കുന്ന സഹകരണ വകുപ്പിലാണ് നടപടിയെന്നത് ചര്‍ച്ചയായിട്ടുണ്ട്. അതേസമയം വി.കെ പ്രശാന്തിന് മണ്ഡല പര്യടനത്തിന്റ തിരക്കായതിനാലാണ് അവസാന നിമിഷം ഉദ്ഘാടകനെ മാറ്റിയതെന്നാണ് സംഘാടകരുടെ വിശദീകരണം.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/WOHPLaovcuQ" width="500" height="281" data-service="Youtube" scrolling="no"/>
      </figure>
    </article>
  </body>
</html>