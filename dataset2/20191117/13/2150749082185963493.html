<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/pidstav-dlya-zatrimannya-gritsenka-bez-rishennya-sudu-ne-isnuye-advokat/"/>
    <meta property="og:site_name" content="Прямий"/>
    <meta property="article:published_time" content="2019-11-17T13:22:00+00:00"/>
    <meta property="og:title" content="Підстав для затримання Гриценка без рішення суду не існує — адвокат"/>
    <meta property="og:description" content="Затримання очільника АТ &quot;Укрексімбанк&quot; Олександра Гриценка відбулося з численними порушеннями законодавства. Про це сьогодні на брифінгу повідомив адвокат"/>
  </head>
  <body>
    <article>
      <h1>Підстав для затримання Гриценка без рішення суду не існує — адвокат</h1>
      <address>
        <time datetime="2019-11-17T13:22:00+00:00">17 Nov 2019, 13:22</time>
      </address>
      <p>
        <b>Затримання очільника АТ "Укрексімбанк" Олександра Гриценка відбулося з численними порушеннями законодавства.</b>
      </p>
      <p>Про це сьогодні на брифінгу повідомив адвокат Гриценка Денис Галанський.</p>
      <p>"Ми вважаємо, що підстав для затримання без рішення суду — не існує. Слідчий в протоколі про затримання зазначив всі можливі підстави для затримання особи без ухвали суду, однак їх у дійсності не існує", - пояснив адвокат.</p>
      <p>Він зазначив, що його підзахисний не уникав слідства і щодня ходив на роботу.</p>
      <p>Адвокат також нагадав, що Гриценка затримали вчора під час прогулянки зі своїм 11-річним сином, якого він вів до музичної школи.</p>
      <p>Правоохоронці відмовили затриманому у проханні довести дитину до навчального закладу, а сина віддали невідомій людині.</p>
      <p>"Дитина отримала травму, тому що вона не знала до вечора, що з її батьком", - наголосив адвокат.</p>
      <p>Також при врученні підозри прокуратура порушила ряд норм: слідчий не повідомив, яке саме суспільно небезпечне діяння вчинив затриманий і в який спосіб.</p>
      <p>"На всі ці питання слідчий не відповів і особу не повідомив при врученні їй повідомлення про підозру. І це теж буде підставою для наших подальших скарг", - сказав захисник.</p>
      <figure>
        <iframe src="https://www.youtube.com/embed/NGnuyxqepAU" width="640" height="480" data-service="Youtube" scrolling="no"/>
      </figure>
      <p>Раніше народний депутат з фракції "Європейська Солідарність" Ростислав Павленко заявив, що акт проти Гриценка <a href="https://prm.ua/sogodnishniy-akt-povertaye-do-pam-yati-chasi-nkvs-pavlenko-pro-zatrimannya-gritsenka/">повертає до пам’яті якісь часи НКВС</a> чи ті країни, в яких право людини і належність процедур – це лише загальні фрази.</p>
      <p>Політолог Андрій Смолій заявив, що затримання голови АТ "Укрексімбанк" Олександра Гриценка -<a href="https://prm.ua/yde-zamah-kolomoyskogo-na-bankivsku-reformu-2014-2016-rokiv-ekspert-pro-zatrimannya-gritsenka/"> це замах олігарха Ігоря Коломойського на ту банківську реформу</a>, яка відбулася в нас у 2014-2016 роках.</p>
      <p>Нагадаємо, очільника АТ "Укрексімбанк" Олександра Гриценка сьогодні, 16 листопада,<a href="https://prm.ua/golovu-ukreksimbanku-gritsenka-vikrali-siloviki/"> забрали силовики в автобус на очах у дитини, з якою він гуляв.</a></p>
      <related>
        <h4>Схожі новини</h4>
        <a href="https://prm.ua/gritsenka-zatrimali-za-te-shho-vin-zabrav-koshti-yanukovicha-na-korist-derzhavi/"/>
        <a href="https://prm.ua/pidozra-gritsenku-tse-proekt-prokurora-kulika-advokat/"/>
        <a href="https://prm.ua/hapayut-bankiriv-zamist-togo-shhob-rozbiratisya-z-privatbankom-len-pro-zatrimannya-gritsenka/"/>
      </related>
    </article>
  </body>
</html>