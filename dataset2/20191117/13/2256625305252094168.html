<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158655_1.html"/>
    <meta property="og:site_name" content="Novsport"/>
    <meta property="article:published_time" content="2019-11-17T13:57:00+00:00"/>
    <meta property="og:title" content="Кристиано: С мен Бразилия щеше да спечели още пет световни титли"/>
    <meta property="og:description" content="Вижте какво разкри съотборник на португалеца в Ювентус"/>
  </head>
  <body>
    <article>
      <h1>Кристиано: С мен Бразилия щеше да спечели още пет световни титли</h1>
      <address><time datetime="2019-11-17T13:57:00+00:00">17 Nov 2019, 13:57</time> by <a rel="author">Велизар Антов</a></address>
      <p>Бразилският национал Данило разкри любопитен коментар на суперзвездата Кристиано Роналдо, с когото са съотборници в италианския Ювентус.<br/><br/>“Познавам го още от съвместния ни период в Реал Мадрид. Хубаво е, че отново сме заедно в Юве. Освен голяма класа, Роналдо притежава и внимание към детайла, което обяснява постигнатите от него резултати“, заяви Данило. <br/><br/>„Веднъж той ми каза, че ако играеше за Бразилия, ние щяхме вече да сме спечелили още пет световни титли”, сподели пред DAZN Данило. <br/><br/>Бразилия е рекордьор със своите пет световни титли, а Кристиано Роналдо спечели една европейска такава с Португалия, както и дебютното издание на турнира за Лигата на нациите.</p>
    </article>
  </body>
</html>