<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/gazdasag/gazdasagi-hirek/kina-novelte-tokekihelyezeset-1873626/"/>
    <meta property="og:site_name" content="Világgazdaság"/>
    <meta property="article:published_time" content="2019-11-17T13:27:00+00:00"/>
    <meta property="og:title" content="Kína növelte tőkekihelyezését"/>
    <meta property="og:description" content="A minisztérium adatai szerint az érték csak októberben 28 százalékkal bővült éves összevetésben."/>
  </head>
  <body>
    <article>
      <h1>Kína növelte tőkekihelyezését</h1>
      <address><time datetime="2019-11-17T13:27:00+00:00">17 Nov 2019, 13:27</time> by <a rel="author">MTI</a></address>
      <p>Kína növelte pénzügyi ágazaton kívüli külföldi tőkekihelyezését az idei első tíz hónapban éves összevetésben.</p>
      <aside>Az ázsiai ország kereskedelmi minisztériumának az adatai szerint a januártól október végéig tartó időszakban Kína pénzügyi ágazaton kívüli külföldi tőkekihelyezése 621,78 milliárd jüan (90,46 milliárd dollár) volt, 5,9 százalékkal több az egy évvel korábbinál.</aside>
      <figure>
        <img src="https://www.vg.hu/wp-content/uploads/2019/10/shutterstock70066411.jpg"/>
        <figcaption>Fotó: Shutterstock</figcaption>
      </figure>
      <p>Az idei első kilenc hónapban az éves szintű növekedés kisebb, 3,8 százalék volt.</p>
      <p>A minisztérium adatai szerint csak októberben az ODI 28 százalékkal bővült éves összevetésben, 66,95 milliárd jüant tett ki.</p>
      <p>Kína pénzügyi ágazaton kívüli külföldi tőkekihelyezése tavaly 120,5 milliárd dollár volt, 0,3 százalékkal múlta felül az egy évvel korábbit.</p>
    </article>
  </body>
</html>