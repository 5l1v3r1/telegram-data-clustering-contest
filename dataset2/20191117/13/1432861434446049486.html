<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/cifrite-pokazvat-che-yuventus-na-sari-e-po-dobyr-ot-tozi-na-alegri-1407039.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-17T13:16:00+00:00"/>
    <meta property="og:title" content="Цифрите показват, че Ювентус на Сари е по-добър от този на Алегри"/>
    <meta property="og:description" content="Ювентус стартира първия си сезон под ръководството на Маурицио Сари с поредица от успехи Въпреки че има много време до края на кампанията, когато ще се правят генералните изводи, за момента цифрите сочат, че Сари се справя по-добре от предшественика си Масимилиано Алегри"/>
  </head>
  <body>
    <article>
      <h1>Цифрите показват, че Ювентус на Сари е по-добър от този на Алегри</h1>
      <address><time datetime="2019-11-17T13:16:00+00:00">17 Nov 2019, 13:16</time> by <a rel="author">Sportlive.bg</a></address>
      <p><a href="https://www.sportlive.bg/tags/1622">Ювентус</a> стартира първия си сезон под ръководството на Маурицио Сари с поредица от успехи. Въпреки че има много време до края на кампанията, когато ще се правят генералните изводи, за момента цифрите сочат, че Сари се справя по-добре от предшественика си Масимилиано Алегри.</p>
      <p>В момента „старата госпожа“ е на върха по показатели спрямо спечелени мачове във всички турнири през настоящата кампания, ако вземем топ първенствата в Европа и Южна Америка. Нито един друг тим от тези шампионати не може да се похвали, че не е допускал поражение до момента в първенството.</p>
      <p>Какво сочат цифрите? През миналия сезон Макс Алегри допусна първото си поражение на 7-ми ноември при домакинството си на Манчестър Юнайтед в 15-тия си мач за кампанията, като през тази година <a href="https://www.sportlive.bg/tags/47207">Сари</a> е непобеден в 16 срещи. Показателите на защитата на тима са също много добри – отбраната на Ювентус е най-добрата в Италия и 5-тата най-добра в Шампионската лига. Към това можем да добавим и превъзходната статистика на „бианконерите“ на „Алианц Стейдиъм“ – тимът е изиграл 8 домакински срещи до момента през сезона, като е спечелил всяка една от тях.</p>
      <p>Разбира се, знаем, че Кристиано Роналдо вече е в края на своя пик и че халфовата линия на тима има нужда да бъде освежена, но за момента резултатите показват, че Сари върши страхотна работа в Ювентус. <i><a href="https://www.sportlive.bg/worldfootball/italy/Sari-otnovo-opravda-smqnata-na-Ronaldo-s-kontuziq-1405003.html">А ето какво каза Маурицио Сари по адрес на скандала с Кристиано Роналдо от преди седмица.</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Ne-Konte-a-Inter-e-poluchil-zaplashitelno-pismo-1406865.html"/>
        <a href="https://www.sportlive.bg/worldfootball/italy/Ronaldo-proiznesyl-gruba-obida-kym-Sari-pri-smqnata-si-1405852.html"/>
        <a href="https://www.sportlive.bg/worldfootball/england/Manchestyr-Yunajted-podgotvq-iznenadvashta-oferta-za-Ronaldo-1405212.html"/>
        <a href="https://www.sportlive.bg/worldfootball/italy/Ronaldo-veche-e-smenqn-tolkova-pyti-prez-tozi-sezon-kolkoto-za-celiq-minal-1405120.html"/>
        <a href="https://www.sportlive.bg/worldfootball/italy/Kristiano-shte-obqsnqva-povedenieto-si-pred-shefovete-na-Yuventus-1406792.html"/>
      </related>
    </article>
  </body>
</html>