<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/17/in-giro-con-la-cocaina-tre-persone-denunciate/1326048/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-17T13:44:41+00:00"/>
    <meta property="og:title" content="In giro con la cocaina, tre persone denunciate"/>
    <meta property="og:description" content="CIVITANOVA – Controlli dei carabinieri nei luoghi della movida e sulle strade. Nei guai una coppia di 25enni e un 40enne. Ventotto le multe"/>
  </head>
  <body>
    <article>
      <h1>In giro con la cocaina, tre persone denunciate</h1>
      <h2>CIVITANOVA – Controlli dei carabinieri nei luoghi della movida e sulle strade. Nei guai una coppia di 25enni e un 40enne. Ventotto le multe</h2>
      <address><time datetime="2019-11-17T13:44:41+00:00">17 Nov 2019, 13:44</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F17%2Fin-giro-con-la-cocaina-tre-persone-denunciate%2F1326048%2F">Condividi53</a><a href="https://twitter.com/intent/tweet?text=In+giro+con+la+cocaina%2C++tre+persone+denunciate&amp;url=https%3A%2F%2Fwww.cronachemaceratesi.it%2F2019%2F11%2F17%2Fin-giro-con-la-cocaina-tre-persone-denunciate%2F1326048%2F">Tweet</a>Email53 Condivisioni</p>
      <figure>
        <img src="https://cdn.cronachemaceratesi.it/wp-content/uploads/2019/01/compagnia-carabinieri-notte-inverno-foto-darchivio-FDM-22-1024x683-650x434.jpg"/>
      </figure>
      <p> </p>
      <p>
        <b>Controlli a Civitanova nel fine settimana per contrastare lo spaccio. I carabinieri della locale Compagnia, secondo le disposizioni del comandante provinciale, il colonnello Michele Roberti, hanno svolto una serie di accertamenti che hanno portato a individuare tre persone dedite allo spaccio, tutti denunciati. I militari hanno agito sulle strade e nei luoghi della movida. Controlli che hanno portati i carabinieri del Nucleo operativo e radiomobile a denunciare una coppia di 25enni che risiede nel Fermano. I due giovani sono stati fermati mentre erano in auto. Sono stati perquisiti e con loro avevano 15 dosi di cocaina. Nei guai anche un 40enne di Civitanova che, fermato al volante della sua auto nella zona industriale è stato trovato in possesso di una dose di cocaina ed è stato denunciato. Nel complesso 85 le auto controllate e 110 le persone identificate. Ventotto le violazioni al codice della strada, principalmente per mancato uso delle cinture, uso dei telefoni cellulari, mancata revisione o assenza di copertura assicurativa.</b>
      </p>
    </article>
  </body>
</html>