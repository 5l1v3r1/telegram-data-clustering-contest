<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/u-realu-veruju-u-razmenu-sa-djavolima-392999.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-17T13:20:00+00:00"/>
    <meta property="og:title" content="U Realu veruju u razmenu sa &quot;Đavolima&quot;!"/>
    <meta property="og:description" content="Zidan ne odustaje."/>
  </head>
  <body>
    <article>
      <h1>U Realu veruju u razmenu sa "Đavolima"!</h1>
      <h2>Zidan ne odustaje.</h2>
      <address><time datetime="2019-11-17T13:20:00+00:00">17 Nov 2019, 13:20</time> by <a rel="author">Nikola Miloradović</a></address>
      <p>Nije tajna da je velika želja Zinedina Zidana vezista Mančester junajteda Pol Pogba.<br/><br/>Francuski reprezentativac je na udaru zbog svojih izdanja u dresu "Đavola" u prethodnom periodu, prošle sezone je uglavnom bio ispod očekivanog nivoa, tekuće ga muče povrede.<br/><br/>Bilo kako bilo, Zizu želi da sarađuje sa Pogbom u Realu, a to je pojasnio i predsedniku kluba Florentinu Perezu.<br/><br/>Ipak, ne žele na "Old Trafordu" da se odreknu svetskog šampiona, ali u Realu veruju da znaju kako bi mogli da ih ubede.<br/><br/>Naime, "Los Blankosi" veruju da će Mančester želeti Gereta Bejla u svojim redovima u januaru i da će to moći da iskoriste kako bi konačno preselili Pogbu u svoje redove.<br/><br/>Bejl je nekako ostao u Madridu tokom leta, imao je astronomsku ponudu iz Kine, ali je Real u zadnji čas tražio obeštećenje od Đangsua i transfer je propao.<br/><br/>Tako je Velšanin ostao u Madridu, odigrao je sedam mečeva i postigao dva pogotka, njegov odnos sa Zidanom se nije bitno popravio, te je i dalje na izlaznim vratima kluba.<br/><br/>Madriđani veruju da bi on mogao da bude ključ za angažovanje Pogbe, videćemo kako će se situacija odvijati u predstojećem zimskom prelaznom roku.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/murinjo-ne-odustaje-ostala-samo-jedna-opcija-392985.html"/>
        <a href="https://www.sportske.net/vest/medjunarodni-fudbal/benzema-nije-ocutao-fifa-pravi-presedan-392965.html"/>
        <a href="https://www.sportske.net/vest/transferi/juve-se-sprema-za-zivot-bez-ronalda-poslata-prva-ponuda-392942.html"/>
        <a href="https://www.sportske.net/vest/transferi/siti-spremio-ponudu-za-vezistu-sta-ce-reci-real-i-juve-392935.html"/>
        <a href="https://www.sportske.net/vest/transferi/vezista-jasan-arsenal-pre-reala-392930.html"/>
      </related>
    </article>
  </body>
</html>