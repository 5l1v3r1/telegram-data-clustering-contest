<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/katerini-nekres-se-charadra-i-17chroni-kai-i-mitera-tis/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-17T13:21:31+00:00"/>
    <meta property="og:title" content="Κατερίνη: Νεκρές σε χαράδρα η 17χρονη και η μητέρα της (video)"/>
    <meta property="og:description" content="Βρέθηκε πριν λίγη ώρα το αυτοκίνητο που επέβαιναν η 17χρονη με τη μητέρα της που είχαν εξαφανιστεί από την Κατερίνη, σε χαράδρα."/>
  </head>
  <body>
    <article>
      <h1>Κατερίνη: Νεκρές σε χαράδρα η 17χρονη και η μητέρα της (video)</h1>
      <address>
        <time datetime="2019-11-17T13:21:31+00:00">17 Nov 2019, 13:21</time>
      </address>
      <p>Βρέθηκε πριν λίγη ώρα το αυτοκίνητο που επέβαιναν η <b>17χρονη με τη μητέρα της</b> που είχαν εξαφανιστεί από την <b><a href="https://neaselida.gr/tag/katerini/">Κατερίνη</a>,</b> σε <b>χαράδρα</b> στη θέση <b>Καρακόλι του Αγίου Δημητρίου Πιερίας.</b></p>
      <p>
        <b>Δυστυχώς, και οι δύο γυναίκες εντοπίστηκαν νεκρές.</b>
      </p>
      <p>Το αυτοκίνητο εντοπίστηκε από <b>drone</b> που πέταξε πάνω από την ευρύτερη περιοχή του Αγίου Δημητρίου. Οι έρευνες επικεντρώθηκαν στη συγκεκριμένη περιοχή, στο 26ο χιλιόμετρο της εθνικής οδού Κατερίνης – Ελασσόνας από τη στιγμή που κάτοικος εντόπισε τον προφυλακτήρα του αυτοκινήτου.</p>
      <p>Αυτή την ώρα<b> ψυχολόγοι της αστυνομίας βρίσκονται κοντά στην οικογένεια</b> της 17χρονης Μαρίας – Ιωάννας και της μητέρας της προκειμένου να τους στηρίξουν στο άκουσμα της τραγικής κατάληξης.</p>
      <p>Η 17χρονη Μαρία – Ιωάννα αντιμετώπιζε <b>σοβαρά κινητικά προβλήματα.</b> Είχε εξαφανισθεί μαζί με την μητέρα της, στις 8 Νοεμβρίου, από το σπίτι τους στην Κατερίνη. Την ημέρα της εξαφάνισης το κορίτσι γιόρταζε τα γενέθλιά του και η οικογένεια, όπως έχει δηλώσει η γιαγιά του κοριτσιού, ετοίμαζε πάρτι. Οι πληροφορίες που έγιναν γνωστές τις προηγούμενες ημέρες έλεγαν ότι η μητέρα βρισκόταν σε άσχημη ψυχολογική κατάσταση όταν είχε ξεκινήσει με την κόρη της, στην οποία είχε αφιερώσει τη ζωή της, για μια βόλτα.</p>
      <h3>Δείτε το σχετικό βίντεο</h3>
      <figure>
        <iframe src="https://www.youtube.com/embed/dWUJTPvQ0ho" width="696" height="392" data-service="Youtube" scrolling="no"/>
      </figure>
      <related>
        <a href="https://neaselida.gr/ellada/kairos-chalaei-to-skiniko-simera/"/>
      </related>
    </article>
  </body>
</html>