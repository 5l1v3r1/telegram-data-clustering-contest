<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3376530/andorra-turkiye-macinda-dunya-rekoru-kirilacak"/>
    <meta property="og:site_name" content="Milli Gazete"/>
    <meta property="article:published_time" content="2019-11-17T13:02:00+00:00"/>
    <meta property="og:title" content="Andorra - Türkiye maçında dünya rekoru kırılacak"/>
    <meta property="og:description" content="EURO 2020 H Grubu son maçında Andorra ile Türkiye arasında oynanacak mücadelede dünya rekoru kırılacak."/>
  </head>
  <body>
    <article>
      <h1>Andorra - Türkiye maçında dünya rekoru kırılacak</h1>
      <h2>EURO 2020 H Grubu son maçında Andorra ile Türkiye arasında oynanacak mücadelede dünya rekoru kırılacak.</h2>
      <address>
        <time datetime="2019-11-17T13:02:00+00:00">17 Nov 2019, 13:02</time>
      </address>
      <p>2020 Avrupa Futbol Şampiyonası Elemeleri H Grubu son maçında bugün deplasmanda Türkiye, Andorra'ya konuk olacak. Karşılaşmada ise dünya rekoru kırılacak.</p>
      <p>Andorra Milli Takımı'nın 39 yaşındaki kaptanı Ildefons Lima, Türkiye maçıyla birlikte dünya rekoru kırmaya hazırlanıyor. 22,5 yıldır Andorra milli takım formasını giyen 39 yaşındaki Lima, Türkiye maçıyla dünyada bir milli takımda en uzun süre oynayan futbolcu rekorunu kıracak.</p>
      <p>Lima, konu hakkında gurur duyduğunu belirtirken "Son maçımızı en iyi şekilde tamamlamak istiyoruz. Nasıl bir takım olduğumuzu biliyoruz. Elimizden gelenin en iyisini yapmaya çalışacağız." dedi.</p>
    </article>
  </body>
</html>