<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10081973-merya-kremenchuka-uklala-ugodu-na-troleybusi-z-avtonomnim-hodom-scho-bgatimut-cherez-mst.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-17T13:10:00+00:00"/>
    <meta property="og:title" content="Мерія Кременчука уклала угоду на тролейбуси з автономним ходом, що бігатимуть через міст"/>
    <meta property="og:description" content=" Угоду підписали з виробником  тролейбусів -  «Бєлкоммунмаш», тендер проводився за умовами банку ЄБРР Міський голова Віталій Малецький 14 листопада підписав договір на постачання низькопідлогих"/>
  </head>
  <body>
    <article>
      <h1>Мерія Кременчука уклала угоду на тролейбуси з автономним ходом, що бігатимуть через міст</h1>
      <address><time datetime="2019-11-17T13:10:00+00:00">17 Nov 2019, 13:10</time> by <a rel="author">Татьяна Донченко</a></address>
      <figure>
        <img src="https://www.telegraf.in.ua/uploads/posts/2019-11/1573823989_trol.jpg"/>
      </figure>
      <p>
        <b>Угоду підписали з виробником  тролейбусів - «Бєлкоммунмаш», тендер проводився за умовами банку ЄБРР</b>
      </p>
      <p>Міський голова Віталій Малецький 14 листопада підписав договір на постачання низькопідлогих 12-метрових тролейбусів на автономному ходу з представниками виробника - директором представництва ВАТ«УКХ «Бєлкоммунмаш» в Україні Костянтином Ємєльяновим та директором ТОВ «БКМ-Україна» Миколою Романюком. Йдеться про тролейбуси, що ходитимуть у Крюків через міст. Про укладення угоди повідомила пресслужба виконкому.</p>
      <p>Тролейбуси купують  в рамках кредиту у сумі 8 млн євро, наданого Європейським банком реконструкції та розвитку (ЄБРР). Кредитну угоду уклали у 2017 році терміном на 12 років.</p>
      <blockquote>
        <a href="https://www.telegraf.in.ua/topnews/10060258-vzyali-za-rogi-zupinka-8-mlyonv-yevro.html">Взяли за роги. Зупинка «8 мільйонів євро»</a>
      </blockquote>
      <p>Тендер на тролейбуси проводився за умовами банку – поза системою ProZorro. Такий порядок для ЄБРР не суперечить закону «Про публічні закупівлі». Тендер виграло білоруське підприємство «Бєлкоммунмаш». <a href="https://www.telegraf.in.ua/kremenchug/10076690-u-kremenchuc-ogolosili-povtorniy-konkurs-na-troleybusi-scho-bgatimut-cherez-kryukvskiy-mst.html">Конкурс проводився повторно</a> - перший раз він не відбувся.</p>
      <p>Нагадаємо, під час сесії міської ради 3 вересня міський голова Віталій Малецький повідомив, що тролейбусів очікується 8, а не 10, як передбачалося раніше (на скільки вистачило кредитних коштів). Поставка товару затрималася через юридичні та технічні узгодження. Так, конкурс на постачання тролейбусів з автономним ходом виграло білоруське підприємство. Але виробник збиратиме тролейбуси в Україні і поставлятиме під своїм брендом. Через те, що тролейбуси збиратимуть в Україні, підписання документів потребувало додаткових узгоджень.</p>
      <blockquote>
        <a href="https://www.telegraf.in.ua/kremenchug/10080371-blorusk-troleybusi-z-avtonomnim-hodom-dlya-kremenchuka-raptom-stali-ukrayinskimi.html">Білоруські тролейбуси з автономним ходом для Кременчука раптом стали українськими</a>
      </blockquote>
      <p>Крім заводських тролейбусів з автономним ходом, КТУ обладнає дві одиниці транспорту з першої партії, отриманої за кредитом ЄБРР, додатковими акумуляторами, щоб пустити на Петрівку.</p>
      <p>Автор: <a href="https://www.telegraf.in.ua/user/%D2%E0%F2%FC%FF%ED%E0+%C4%EE%ED%F7%E5%ED%EA%EE/">Татьяна Донченко</a> Источник фото: Пресслужба мерії Кременчука</p>
    </article>
  </body>
</html>