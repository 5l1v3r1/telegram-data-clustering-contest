<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/u-komiteti-britanskogo-parlamentu-viznali-mozhliviy-vpliv-rf-na-referendum-shchodo-brexit-novini-svitu-50054016.html"/>
    <meta property="og:site_name" content="НВ"/>
    <meta property="article:published_time" content="2019-11-17T13:02:00+00:00"/>
    <meta property="og:title" content="У комітеті британського парламенту визнали «можливий» вплив РФ на референдум щодо Brexit"/>
    <meta property="og:description" content="Росія могла вплинути на результати референдуму про вихід Британії з ЄС 2016 року, але обсяг цього впливу виміряти неможливо."/>
  </head>
  <body>
    <article>
      <h1>У комітеті британського парламенту визнали «можливий» вплив РФ на референдум щодо Brexit</h1>
      <h2>Росія могла вплинути на результати референдуму про вихід Британії з ЄС 2016 року, але обсяг цього впливу виміряти неможливо.</h2>
      <address>
        <time datetime="2019-11-17T13:02:00+00:00">17 Nov 2019, 13:02</time>
      </address>
      <p>Такого висновку дійшов у своїй доповіді «Росія» Комітет із питань розвідки та безпеки британського парламенту, пише <a href="https://www.thetimes.co.uk/edition/news/revealed-the-russia-report-kz6c9mwxf">The Sunday Тіmеs</a>.</p>
      <p>Видання зазначає, що наразі доповіді немає у відкритому доступі.</p>
      <p>Серед прикладів такої діяльності РФ згадуються RT та Sputnik — російські пропагандистські канали іномовлення, які напередодні референдуму поширювали матеріали, спрямовані проти ЄС.</p>
      <p>За шість місяців до голосування за членство в ЄС 2016 року RT та Sputnik загалом оприлюднили понад 260 статей, які мали близько 134 млн переглядів у Twitter.</p>
      <p>Нагадаємо, доповідь «Росія» складена Комітетом із питань розвідки й безпеки Палати громад британського парламенту. Протягом півтора року парламентарі досліджували ймовірний вплив Росії на референдум щодо Brexit 2016 року та втручання у парламентські вибори 2017 року.</p>
    </article>
  </body>
</html>