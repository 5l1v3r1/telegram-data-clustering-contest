<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/crime/2019/11/17/tovaren-bus-s-remarke-ubi-motocikletist-na-pytia.429913"/>
    <meta property="og:site_name" content="Dnes.bg"/>
    <meta property="article:published_time" content="2019-11-17T13:27:00+00:00"/>
    <meta property="og:title" content="Товарен бус с ремарке уби мотоциклетист на пътя"/>
    <meta property="og:description" content="Починалият е 74-годишен германец | Dnes.bg"/>
  </head>
  <body>
    <article>
      <h1>Товарен бус с ремарке уби мотоциклетист на пътя</h1>
      <h2>Починалият е 74-годишен германец</h2>
      <address><time datetime="2019-11-17T13:27:00+00:00">17 Nov 2019, 13:27</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Германски гражданин с мотоциклет е починал в катастрофа на пътя между селата Лозен и Малко градище в община Любимец, съобщиха от КАТ - Хасково.</p>
      <p>Инцидентът със 74-годишния моторист е станал в 17,30 часа вчера.</p>
      <p>Товарен бус е застигнал по пътя движещия се по посока село Малко градище мотоциклет. Към него е имало прикачено нерегистрирано ремарке. Последвал е удар отзад, при което водачът на мотора е починал на място.</p>
      <p>Шофьорът на буса на възраст 56-години е дал отрицателна проба за алкохол. Образувано е досъдебно производство.</p>
      <p>Междувременно днес в 4 града в област Хасково имаше по програма служби в памет на загиналите на Световният ден за възпоменание на жертвите при пътнотранспортни произшествия, съобщи БТА.</p>
      <p>Панихиди се отслужиха в Хасково, Харманли, Ивайловград и Симеоновград. В Симеоновград отбелязват деня с поднасяне на венци и цветя пред мемориала "Шестте великденски ангела" и награждаване на победителите в конкурса за рисунка "Не на войната по пътищата".</p>
    </article>
  </body>
</html>