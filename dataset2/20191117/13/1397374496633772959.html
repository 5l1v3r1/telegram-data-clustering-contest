<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/psz-gleda-ka-enfildu-393002.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-17T13:54:00+00:00"/>
    <meta property="og:title" content="PSŽ gleda ka &quot;Enfildu&quot;?"/>
    <meta property="og:description" content="Ostaće bez Kavanija, pa su spremni da konkurenciju u napadu pojačaju u Liverpulu."/>
  </head>
  <body>
    <article>
      <h1>PSŽ gleda ka "Enfildu"?</h1>
      <h2>Ostaće bez Kavanija, pa su spremni da konkurenciju u napadu pojačaju u Liverpulu.</h2>
      <address><time datetime="2019-11-17T13:54:00+00:00">17 Nov 2019, 13:54</time> by <a rel="author">Nikola Miloradović</a></address>
      <p>Kako stoje stvari Edinson Kavani karijeru nastavlja u MLS ligi, naslediće Zlatana Ibrahimovića u LA Galaksiju po završetku tekuće sezone.<br/><br/>Nije to još gotovo, ali jedna stvar je izvesna, "El Matadoru" ističe ugovor sa klubom i definitivno napušta Pariz.<br/><br/>"Sveci" su mu pronašli zamenu u Mauru Ikardiju, koji igra sve bolje od kako je letos došao iz Intera, pa je sasvim jasno da će otkupiti njegov ugovor od "Neroazura" za dogovorenih 70 miliona evra.<br/><br/>Ipak, odlazak Kavanija ostaviće rupu u rotaciji, koju su izgleda u Parizu spremni da popune fudbalerom Liverpula Adamom Lalanom.<br/><br/>Englez pre svega igra po krilnim pozicijama, ostavio bi tako prostora i Mbapeu da se povremeno preseli u špic napada ako zatreba, a poput Kavanija i njemu ističe ugovor na kraju sezone.<br/><br/>Sva je prilika da ga neće produžavati, mučio je muku sa povredama u prethodnih godinu dana i čini se da su se "Redsi" navikli na život bez njega.<br/><br/>Spremaju mu i zamenu doduše, želja aktuelnog prvaka Evrope je Rajan Frejzer iz Bornmuta, pa bi odlazak Lalane svakako stvorio još bolje uslove za prelazak Škota na "Enfild".</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/transferi/junajted-sprema-220-miliona-za-januar-i-to-za-dva-transfera-392921.html"/>
        <a href="https://www.sportske.net/vest/medjunarodni-fudbal/ovo-moze-samo-klop-smenio-ga-oteo-mu-kucu-i-sad-zivi-besplatno-392900.html"/>
        <a href="https://www.sportske.net/vest/transferi/sanco-od-140-miliona-evo-sa-kojim-klubom-je-u-stalnom-kontaktu-i-ko-sprema-novac-392850.html"/>
        <a href="https://www.sportske.net/vest/medjunarodni-fudbal/lipi-podneo-ostavku-u-kini-kako-sada-izgleda-lista-najplacenijih-svetskih-trenera-392760.html"/>
      </related>
    </article>
  </body>
</html>