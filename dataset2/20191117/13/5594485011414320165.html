<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/svetoven-futbol/neveroyatno-no-fakt-otbor-pobedi-s-270-i-mu-uvolnikha-trenora_443362.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-17T13:15:00+00:00"/>
    <meta property="og:title" content="Невероятно, но факт! Отбор победи с 27:0 и му... уволниха треньора! "/>
    <meta property="og:description" content="Проява на неуважение и лош пример за възпитание, коментираха от клуба"/>
  </head>
  <body>
    <article>
      <h1>Невероятно, но факт! Отбор победи с 27:0 и му... уволниха треньора! </h1>
      <h2>Проява на неуважение и лош пример за възпитание, коментираха от клуба</h2>
      <address>
        <time datetime="2019-11-17T13:15:00+00:00">17 Nov 2019, 13:15</time>
      </address>
      <figure>
        <img src="https://static.blitz.bg/documents/thumbnails/sport/780/201911/1573989285top-ten-highest-paid-soccer-players.jpg"/>
      </figure>
      <p>Нещо невиждано се случи във футбола. Италиански треньор на юношески отбор бе уволнен, тъй като неговите възпитаници... победиха съперник с 27:0.</p>
      <p>Ръководството на Инвиктазауро обясни шокиращата новина с това, че това е проява на неуважение към съперника и лош пример за възпитание на децата.</p>
      <p>Самият клуб от Гросето е в сътрудничество с Фиорентина, като въпросната юношеска формация печели срещу Марина Калчо с 27:0.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - удвои тръпката от играта! (18+)</b>
        </a>
      </p>
      <p>"Останахме шокирани и разочаровани, когато чухме, че нашият юношески състав е разгромил съперник с 27:0", каза президентът на клуба Паоло Брогели.</p>
      <p>"Ценностите на нашата школа не се припокриват с такова нещо. Съперникът трябва винаги да бъде уважаван, а днес това не се случи. Като президент искрено се извинявам на ФК Марина Калчо. Също обявявам, че директорите в клуба единодушно решиха да уволнят треньора г-н Ричини. Нашите наставници имат за задача да тренират младите футболисти, но преди всичко те трябва да ги възпитават. А това не се случи този ден."</p>
    </article>
  </body>
</html>