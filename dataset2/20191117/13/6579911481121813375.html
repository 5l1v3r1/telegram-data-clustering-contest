<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23496121-video-portarul-penaltiul-reflectorul-cablul-alimentare-salvator.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-17T13:27:00+00:00"/>
    <meta property="og:title" content="VIDEO Portarul, penaltiul, reflectorul și cablul de alimentare salvator"/>
    <meta property="og:description" content="Un portar a reuşit să doboare un reflector când a executat o lovitură de la 11 metri la un meci din Anglia. Tony Breeden, portarul echipei Nuneaton Borough, din liga a şaptea engleză, a decis să"/>
  </head>
  <body>
    <article>
      <h1>VIDEO Portarul, penaltiul, reflectorul și cablul de alimentare salvator</h1>
      <address><time datetime="2019-11-17T13:27:00+00:00">17 Nov 2019, 13:27</time> by <a rel="author">Silviu Dumitru</a></address>
      <p><b>Un portar a reuşit să doboare un reflector când a executat o lovitură de la 11 metri la un meci din Anglia. Tony Breeden, portarul echipei Nuneaton Borough, din liga a şaptea engleză, a decis să execute penaltiul primit de formaţia lui, în minutul 60 al meciului disputat, pe teren propriu, cu Stratford Town, potrivit News.ro.<br/></b><br/>Golkeeper-ul a trimis cu putere balonul peste poartă, mingea nimerind unul dintre reflectoarele montate sub acoperişul peluzei. Acesta s-a desprins şi era să rănească spectatorii din tribună, dar din fericire a rămas agăţat în cablul de alimentare.<br/><br/>Totuşi, Nuneaton s-a impus în cele din urmă cu 2-0. Al doilea gol al gazdelor a fost înscris dintr-o altă lovitură de la 11 metri, executată însă de extrema Callum Powell.</p>
      <figure>
        <iframe data-src="https://twitter.com/joevernon_/status/1195786574916653056?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/fan_banter/status/1195753586187218946?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
    </article>
  </body>
</html>