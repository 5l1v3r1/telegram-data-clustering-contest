<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%ce%ad%ce%bb%ce%bf%cf%82-%ce%bf-%cf%84%ce%bf%cf%8d%cf%81%ce%ba%ce%bf%cf%82-%ce%bf%ce%b6%ce%bc%ce%bf%cf%85%cf%83%ce%bf%cf%8d%ce%bb-%ce%b1%cf%80%cf%8c-%cf%84%ce%b7%ce%bd-%ce%b1%ce%b5%ce%ba-%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-17T13:54:51+00:00"/>
    <meta property="og:title" content="Τέλος ο Τούρκος Οζμουσούλ από την ΑΕΚ! Αποκλείστηκε για τον στρατιωτικό χαιρετισμό"/>
    <meta property="og:description" content="Η ΑΕΚ ανακοίνωσε τον αποκλεισμό του Τούρκου αθλητή Γιουνούς Οζμουσούλ, ο οποίος και είχε βρεθεί στο προσκήνιο για τον στρατιωτικό χαιρετισμό με την εθνική ομάδα της Τουρκίας."/>
  </head>
  <body>
    <article>
      <h1>Τέλος ο Τούρκος Οζμουσούλ από την ΑΕΚ! Αποκλείστηκε για τον στρατιωτικό χαιρετισμό</h1>
      <address>
        <time datetime="2019-11-17T13:54:51+00:00">17 Nov 2019, 13:54</time>
      </address>
      <p>
        <b>Η ΑΕΚ ανακοίνωσε τον αποκλεισμό του Τούρκου αθλητή Γιουνούς Οζμουσούλ, ο οποίος και είχε βρεθεί στο προσκήνιο για τον στρατιωτικό χαιρετισμό με την εθνική ομάδα της Τουρκίας.</b>
      </p>
      <p>Παρελθόν θα πρέπει να θεωρείται από την ΑΕΚ, ο Γιουνούς Οζμουσούλ, μετά και την επίσημη ανακοίνωση της ομάδας χάντμπολ της Ένωσης, για τον αποκλεισμό του “από κάθε αγωνιστική δραστηριότητα για σοβαρά παραπτώματα”.</p>
      <p>Ο Τούρκος αθλητής αποτελούσε ξένο σώμα μετά τον στρατιωτικό χαιρετισμό που έκανε με τους υπόλοιπους παίκτες της Εθνικής Ομάδας της Τουρκίας, στο πλαίσιο των επιθέσεων στους Κούρδους της Συρίας.</p>
      <p>Η ανακοίνωση της ΑΕΚ<br/>“Η Διοίκηση του Σωματείου ΑΕΚ, ενεργούσα ως θεματοφύλακας των αξιών και των ιδανικών του Συλλόγου και μετά τη διαδικασία που ακολουθήθηκε σύμφωνα με το Νόμο, το Καταστατικό και τον Εσωτερικό Κανονισμό, δυνάμει της οποίας απέκλεισε άμεσα τον αθλητή Γιουνούς Οζμουσούλ από κάθε αγωνιστική δραστηριότητα για σοβαρά παραπτώματα και τον οποίο έχει ήδη αντικαταστήσει με τον τερματοφύλακα Μίλαν Κοσάνοβιτς, γνωστοποιεί και τύποις την οριστική λύση της συνεργασίας της με τον Τούρκο χειροσφαιριστή”.</p>
    </article>
  </body>
</html>