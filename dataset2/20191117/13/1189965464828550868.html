<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/259562/meteo-erxetai-kakokairia-express-dyskoli-tha-einai-i-nyxta-sti-dytiki-ellada"/>
    <meta property="og:site_name" content="LiFO"/>
    <meta property="article:published_time" content="2019-11-17T13:11:00+00:00"/>
    <meta property="og:title" content="Meteo: Έρχεται κακοκαιρία express - Δύσκολη θα είναι η νύχτα στη δυτική Ελλάδα"/>
    <meta property="og:description" content="Αλλάζει ο ο καιρός από απόψε το βράδυ"/>
  </head>
  <body>
    <article>
      <h1>Meteo: Έρχεται κακοκαιρία express - Δύσκολη θα είναι η νύχτα στη δυτική Ελλάδα</h1>
      <h2>Αλλάζει ο ο καιρός από απόψε το βράδυ</h2>
      <address><time datetime="2019-11-17T13:11:00+00:00">17 Nov 2019, 13:11</time> by <a rel="author">NEWSROOM</a></address>
      <p>
        <b>Ριζική μεταβολή θα παρουσιάσει ο <a href="https://www.lifo.gr/tags/%CE%9A%CE%B1%CE%B9%CF%81%CF%8C%CF%82">καιρός </a>από τις βραδινές ώρες της Κυριακής, με ισχυρές βροχές και καταιγίδες κυρίως στα δυτικά τμήματα της χώρας, σύμφωνα με την υπηρεσία Meteo του Εθνικού Αστεροσκοπείου Αθηνών.</b>
      </p>
      <p>Τα φαινόμενα κατά τη διάρκεια των νυκτερινών ωρών θα κινηθούν ανατολικά και θα επηρεάσουν κυρίως τα βόρεια. Η μεταβολή του καιρού θα είναι σύντομη και από τις πρωινές ώρες της Δευτέρας 18/11, αρχικά στα δυτικά και έως το απόγευμα και στις υπόλοιπες περιοχές τα φαινόμενα θα έχουν σταματήσει.</p>
      <figure>
        <img src="https://www.lifo.gr/uploads/image/1568695/xartis0.png.jpg"/>
        <figcaption>Tα αθροιστικά ύψη βροχής έως τις απογευματινές ώρες της Δευτέρας 18/11, όπου αναμένεται παύση των φαινομένων.</figcaption>
      </figure>
      <p>Σύμφωνα με τα διαθέσιμα προγνωστικά στοιχεία, τις πρώτες πρωινές ώρες της Δευτέρας 18/11, ισχυρές βροχές και καταιγίδες αναμένονται στη Δυτική Ελλάδα, με σημαντικά ύψη βροχής να αναμένονται στο Ιόνιο και την Ήπειρο και αργότερα στη Δυτική Στερεά και τη Βορειοδυτική Πελοπόννησο.</p>
      <figure>
        <img src="https://www.lifo.gr/uploads/image/1568696/xartis.png.jpg"/>
        <figcaption>Εκτιμώμενο αθροιστικό ύψος βροχής για (αριστερά) τις πρώτες πρωινές ώρες και (δεξιά) πρωινές ώρες της Δευτέρας 18/11/2019, όπως υπολογίζεται από το αριθμητικό μοντέλο πρόγνωσης καιρού BOLAM, του Εθνικού Αστεροσκοπείου Αθηνών / meteo.gr, για την περιοχή της Δυτικής Ελλάδας.</figcaption>
      </figure>
    </article>
  </body>
</html>