<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/bg-football/stefanov-na-evropeyskoto-s-tozi-trenyor-i-otbor-nyamame-nikakvi-shansove.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-17T13:22:00+00:00"/>
    <meta property="og:title" content="Стефанов: На Европейското с този треньор и отбор нямаме никакви шансове"/>
    <meta property="og:description" content="&quot;Излишно нагнетява Лечков напрежение, не му прави чест&quot;"/>
  </head>
  <body>
    <article>
      <h1>Стефанов: На Европейското с този треньор и отбор нямаме никакви шансове</h1>
      <address>
        <time datetime="2019-11-17T13:22:00+00:00">17 Nov 2019, 13:22</time>
      </address>
      <p>Венцеслав Стефанов заяви, че с Георги Дерменджиев начело и настоящите футболисти в националния отбор "нищо няма да се получи".</p>
      <p>
        <b>Ето какво каза босът на Славия по темата:</b>
      </p>
      <p>"Много ми харесаха момчетата от младежкия отбор. За мен е един показател, че имаме смяната, на която можем да разчитаме.</p>
      <p>То е толкова просто, фасулска работа. Когато сме имали млади футболисти, които се класират във фазите на евроквалификациите, винаги изкарваме добри млади футболисти. Трябва да им се дава шанс да играят цели мачове в клубните им отбори.</p>
      <p>С този отбор и с тези футболисти имам желание това нещо да се случи, но силно се съмнявам.</p>
      <p>Тогава имаше футболисти, големи имена. На Костадинов това му беше звездния миг. Показахме, че можем да победим всеки отбор. После на Световното съдията ни ограби. Отивахме на финал.</p>
      <p>Ако не се даваше на толкова чужди футболисти да играят, щяхме да имаме футболисти, които достойно да защитават честта на България и сега, а не да имаме тези 12 загуби. Дано Господ е с нас и да отидем на Европейското, но дори да отидем - с този отбор и с този треньор нищо няма да се получи.</p>
      <figure>
        <img src="https://webnews.bg/uploads/images/47/9747/339747/768x432.jpg?_=1518433808"/>
        <figcaption>Източник: LAP.bg</figcaption>
      </figure>
      <p>Излишно нагнетява Лечков напрежение, не му прави чест. Толкова ли има мерак да управлява? Ако управляваш, направи така, че да има спокойствие", каза Стефанов.</p>
    </article>
  </body>
</html>