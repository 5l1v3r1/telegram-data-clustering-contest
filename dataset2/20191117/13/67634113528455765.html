<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150813/"/>
    <meta property="og:site_name" content="AgroNews"/>
    <meta property="article:published_time" content="2019-11-17T13:14:00+00:00"/>
    <meta property="og:title" content="В Україні починається експеримент з татуювання поросят"/>
    <meta property="og:description" content="За ініціативи Асоціації «Свинарі України» та Агентства з ідентифікації і реєстрації тварин в Україні починається експеримент з татуювання поросят віком до 4 місяців на двох свиногосподарствах Київської області. Повідомляє asu.pigua. Так, згідно чинного законодавства, тварини, які..."/>
  </head>
  <body>
    <article>
      <h1>В Україні починається експеримент з татуювання поросят</h1>
      <address><time datetime="2019-11-17T13:14:00+00:00">17 Nov 2019, 13:14</time> by <a rel="author">agronews.uaode/author</a></address>
      <p><b>За ініціативи Асоціації «Свинарі України» та Агентства з ідентифікації і реєстрації тварин в Україні починається експеримент з татуювання поросят віком до 4 місяців на двох свиногосподарствах Київської області. Повідомляє </b><a href="http://asu.pigua.info/uk/news/689/?type=asu">asu.pigua</a>.</p>
      <p>Так, згідно чинного законодавства, тварини, які переміщуються, мають бути обов’язково ідентифіковані.</p>
      <p>Підприємства, що стануть дослідною базою, вже провели підготовчу роботу та придбали необхідне обладнання.</p>
      <p>Виробничий цикл багатьох вітчизняних свиногосподарств поділений на два майданчики  — маточник (свиноматки і поросята до 70-80 днів життя) і відгодівельник (поросята від 70-80 днів життя до реалізації на забій).</p>
      <p>Зазвичай майданчики розташовані в різних адміністративно-територіальних одиницях. Тобто при перевезенні поросят з маточника у відгодівельник (у віці 2,5 місяця) їх треба биркувати, що створює додаткове фінансове навантаження на підприємства.</p>
      <p>Для вирішення цієї проблеми і проводиться експеримент, під час якого АСУ й Агентство з ідентифікації і реєстрації тварин перевірятимуть два методи татуювання поросят: нанесення тату на вухо та стегно.</p>
      <p><b>Головна мета дослідження </b>— визначити, наскільки чіткою буде візуалізація татуювання й упродовж якого періоду ця позначка зберігатиметься. Відео- та фотофіксація здійснюватимуться щодня.</p>
      <p>За позитивних результатів експерименту АСУ разом із  Агентством ідентифікації і реєстрації тварин напрацюють зміни до чинного Порядку ідентифікації та реєстрації свиней та ініціюватимуть їхнє впровадження.</p>
    </article>
  </body>
</html>