<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/17/ariana-grande-sulyos-betegseggel-kuzd/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-17T13:11:00+00:00"/>
    <meta property="og:title" content="Ariana Grande súlyos betegséggel küzd"/>
    <meta property="og:description" content="A turnéja is veszélybe került miatta."/>
  </head>
  <body>
    <article>
      <h1>Ariana Grande súlyos betegséggel küzd</h1>
      <h2>A turnéja is veszélybe került miatta.</h2>
      <address><time datetime="2019-11-17T13:11:00+00:00">17 Nov 2019, 13:11</time> by <a rel="author">Cosmopolitan.hu</a></address>
      <p>Ariana Grande rendszerint <b>az Instán jelenti be a fanoknak, ha valami nincs rendben vele</b>. Legutóbb szeptemberben tett <a href="https://cosmopolitan.hu/sztarhirek/2019/09/02/ariana-grande-betegseg-szorongas-depresszio/">őszinte vallomást arról</a>, hogy mennyire nehéz időszakon ment keresztül, és hogy ezt még mindig nem sikerült teljesen feldolgoznia. Épp ezért elnézést kért a rajongóktól, de <b>le kellett mondania a németországi közönségtalálkozót</b>, amit a koncertje előtt tartott volna. A Sweetener című turnéja még mindig tart, de most<b> újabb rossz hírt osztott meg Insta-sztoriban</b>, miszerint <b>súlyos állapota</b> miatt talán az utolsó állomásokat is le kell majd mondania.</p>
      <p><i>„Sziasztok szerelmeim. <b>Még mindig nagyon beteg vagyok.</b> A legutóbbi londoni show óta tart a betegség. Nem tudom, hogy lehetséges ez, de a torkom és a fejem még mindig iszonyatosan fáj… hatalmas fájdalmaim vannak, és nagyon nehezen kapok levegőt show közben. Járok a dokimhoz, és mindent megteszek érte, hogy jobban legyek a holnapi showra. A legutolsó dolog, amit tennék, hogy lemondom a turné utolsó állomásait, főleg így, hogy már csak ilyen kevés maradt… <b>Tényleg nem tudom, mi történik most a testemmel, de ki kell derítenem</b>”</i> – írta, majd később hozzátette: <i>„még mindig nem tudok nyelni, és mozgatni a fejem. Remélem jobb állapotban kelek majd fel… később értesítelek róla, hogy mi lesz a show-val. Nagyon sajnálom…”</i><i> </i></p>
      <p>Egyelőre az énekesnő sem tudja, hogy<b> pontosan mi okozza a problémát</b>, de remélhetőleg hamarosan <b>meggyógyul</b>. A leírtak alapján viszont nagyon úgy tűnik, hogy a mai, <b>lexingtoni koncertjét</b> le kell majd mondania…</p>
    </article>
  </body>
</html>