<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotbollskanalen.se/allsvenskan/uppgifter-tankovic-saljs-till-serie-a-klubb--forvantas-bli-klar-nasta-vecka/"/>
    <meta property="og:site_name" content="fotbollskanalen"/>
    <meta property="article:published_time" content="2019-11-17T13:59:00+00:00"/>
    <meta property="og:title" content="Uppgifter: Tankovic säljs till Serie A-klubb – förväntas bli klar nästa vecka"/>
    <meta property="og:description" content="Hammarby kommer sälja Muamer Tankovic, uppger Expressen.Enligt tidningen är Bajen överens med en Serie A-klubb och affären förväntas bli officiell nästa vecka.- Det är inget jag spekulerar om, ingenting är klart och jag är här med landslaget, säger Tankovic till TV4."/>
  </head>
  <body>
    <article>
      <h1>Uppgifter: Tankovic säljs till Serie A-klubb – förväntas bli klar nästa vecka</h1>
      <address><time datetime="2019-11-17T13:59:00+00:00">17 Nov 2019, 13:59</time> by <a rel="author">Pierre Carlsson</a></address>
      <p>
        <b>Hammarby kommer sälja Muamer Tankovic, uppger <a href="https://www.expressen.se/sport/fotboll/allsvenskan/tankovic-lamnar-flyttar-till-serie-a/">Expressen</a>.<br/>Enligt tidningen är Bajen överens med en Serie A-klubb och affären förväntas bli officiell nästa vecka.<br/>- Det är inget jag spekulerar om, ingenting är klart och jag är här med landslaget, säger Tankovic till TV4.</b>
      </p>
      <p>Hammarbys Muamer Tankovic stod för en fin säsong i allsvenskan och gjorde 14 mål och åtta assist på 28 matcher. Samtidigt sitter han på ett kontrakt som går ut till sommaren, vilket har lett till spekulationer om att han kan säljas redan i vinter.</p>
      <p>Enligt Expressen är det nu vad som sker. Tidningen uppger att Bajen kommer att sälja mittfältaren till en klubb i Serie A och att affären förväntas bli klar i nästa vecka. Tankovic ska även ha nobbat bud från Championship samt den grekiska storklubben AEK Aten.</p>
      <p>Klubbar som nämns ska ha följt spelaren, som just nu är på landslagssamlingen med svenska landslaget, är Udinese, Genoa och Sampdoria.</p>
      <p>- Det är inget jag spekulerar om, ingenting är klart och jag är här med landslaget och jag har allt fokus på landslaget, säger Tankovic till TV4.</p>
      <p>Tankovic kom till Hammarby 2017 och har tidigare spelat i Fulham och AZ Alkmaar.</p>
    </article>
  </body>
</html>