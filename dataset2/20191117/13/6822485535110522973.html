<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980826095.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-17T13:46:00+00:00"/>
    <meta property="og:title" content="پترائوس: پول عربستان درحال تمام شدن است!"/>
    <meta property="og:description" content="به گزارش ایسنا، دیوید پترائوس، مدیر سابق سازمان اطلاعات مرکزی آمریکا در گفت‌وگو با شبکه &quot;سی ان بی سی&quot; گفت، ریاض می‌خواهد عرضه اولیه عمومی سهام شرکت آرامکو موفقیت آمیز باشد زیران نیاز به سرمایه‌گذاران خارجی و به تبع آن پول دارد."/>
  </head>
  <body>
    <article>
      <h1>پترائوس: پول عربستان درحال تمام شدن است!</h1>
      <address>
        <time datetime="2019-11-17T13:46:00+00:00">17 Nov 2019, 13:46</time>
      </address>
      <p>مدیر سابق سازمان اطلاعات مرکزی آمریکا (سی‌آی‌ای) روی جوانب مختلف اقتصاد عربستان که تا حد زیادی بر نفت متکی است، تمرکز کرده است.</p>
      <p>به گزارش ایسنا، دیوید پترائوس، مدیر سابق سازمان اطلاعات مرکزی آمریکا در گفت‌وگو با شبکه "سی ان بی سی" گفت، ریاض می‌خواهد عرضه اولیه عمومی سهام شرکت آرامکو موفقیت آمیز باشد زیران نیاز به سرمایه‌گذاران خارجی و به تبع آن پول دارد.</p>
      <p>وی در این مصاحبه که اخیرا انجام گرفته، تاکید کرد: پول‌های سعودی به تدریج در حال تمام شدن هستند، آنها اولین کسی خواهند بود که اذعان می‌کنند ذخیره صندوق ثروت حاکمیتی این کشور رو به تمام شدن است و در حال حاضر کمتر از ۵۰۰ میلیارد دلار ذخیره ارزی دارد.</p>
      <p>ژنرال پترائوس درباره کسری بودجه عربستان نیز گفت، کسری بودجه عربستان که بر نفت خام "برنت" متکی است به منزله این است که اقتصاد این کشور به طور جزئی به موفقیت آرامکو در تامین مالی طرح تحول اقتصادی موسوم به چشم انداز ۲۰۳۰ متکی است.</p>
      <p>وی خاطرنشان کرد، کسری بودجه براساس نرخ نفت خام می‌تواند با استناد به برخی فعالیت‌های این کشور در کشورهای منطقه بین ۴۰ تا ۶۰ میلیارد دلار تخمین زده شود.</p>
      <p>طرح آرامکو سنگ بنای طرح تحول اقتصادی است که محمد بن سلمان، ولیعهد سعودی در سال ۲۰۱۶ برای رهایی از اقتصاد تک قطبی عربستان و تکیه آن بر نفت مطرح کرد.</p>
      <p>این در حالی است که آرامکو امروز رسما عرضه اولیه عمومی سهام خود را ارائه کرد و مقامات سعودی نسبت به ارزش این شرکت غول نفتی تا دو میلیارد دلار تخمین می‌زنند.</p>
      <p>شرکت آرامکو اعلام کرد، ۱.۵ درصد از سهام این شرکت را در عرضه عمومی به ارزش بین ۲۴ تا ۲۵.۵ میلیارد دلار به فروش می‌رساند.</p>
      <p>بلومبرگ گزارش داده بود، برخی ارزیابی‌های بانکی اعطا شده به شرکت بین ۱.۲ تریلیون دلار تا ۲.۲ تریلیون دلار آمریکاست.</p>
    </article>
  </body>
</html>