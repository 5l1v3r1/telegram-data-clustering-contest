<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39740/%D8%AA%D8%B1%D9%85%DB%8C%D9%86%D8%A7%D9%84-%D8%B1%DB%8C%D9%84%DB%8C-%DA%86%DB%8C%D8%B3%D8%AA"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-17T13:54:00+00:00"/>
    <meta property="og:title" content="ترمینال ریلی چیست؟"/>
    <meta property="og:description" content="جهت اتصال المان‌های مختلف در داخل تابلو برق بر روی هرکدام از آن‌ها ترمینال‌هایی وجود دارد که می‌توان آن‌ها را به هم متصل نمود، ولی زمانی که بخواهیم تابلو برق را یک تابلو برق دیگر و یا المان‌های خارجی سیستم و جعبه ترمینال‌ها (جانکشن باکس) متصل نماییم به یک سری ترمینال مخصوص نیاز داریم که با نصب سی ریل بر روی سینی تابلو برق می‌توان تعداد زیادی از آن‌ها را در کنار هم قرار داد و اصطلاحا به ترمینال ریلی گفته می‌شود."/>
  </head>
  <body>
    <article>
      <h1>ترمینال ریلی چیست؟</h1>
      <address><time datetime="2019-11-17T13:54:00+00:00">17 Nov 2019, 13:54</time> by <a rel="author">پایگاه خبری صنعت برق - برق نیوز BarghNews</a></address>
      <p><i>جهت اتصال المان‌های مختلف در داخل تابلو برق بر روی هرکدام از آن‌ها ترمینال‌هایی وجود دارد که می‌توان آن‌ها را به هم متصل نمود، ولی زمانی که بخواهیم تابلو برق را یک تابلو برق دیگر و یا المان‌های خارجی سیستم و جعبه ترمینال‌ها (جانکشن باکس) متصل نماییم به یک سری ترمینال مخصوص نیاز داریم که با نصب سی ریل بر روی سینی تابلو برق می‌توان تعداد زیادی از آن‌ها را در کنار هم قرار داد و اصطلاحا به ترمینال ریلی گفته می‌شود. </i><b>سرویس آموزش و آزمون برق نیوز</b>، جهت اتصال المان‌های مختلف در داخل تابلو برق بر روی هرکدام از آن‌ها ترمینال‌هایی وجود دارد که می‌توان آن‌ها را به هم متصل نمود، ولی زمانی که بخواهیم تابلو برق را یک تابلو برق دیگر و یا المان‌های خارجی سیستم و جعبه ترمینال‌ها (جانکشن باکس) متصل نماییم به یک سری ترمینال مخصوص نیاز داریم که با نصب سی ریل بر روی سینی تابلو برق می‌توان تعداد زیادی از آن‌ها را در کنار هم قرار داد و اصطلاحا به ترمینال ریلی گفته می‌شود.<br/>ترمینال‌های ریلی در سایز‌های مختلف معمولا از ۰٫۲۵ تا ۲۰۰ در بازار به راحتی پیدا می‌شود معمولا برای اتصال کابل تغذیه اصلی تابلو برق از ترمینال استفاده می‌شود مگر در زمانی که سایز سیم‌ها بزرگ باشد و یا خواسته باشیم که تغذیه اصلی را مستقیما به یک کلید اتوماتیک و یا شینه مسی متصل نماییم.<br/><br/>این ترمینال‌ها دارای انواع مختلفی بوده که البته در همه مدل‌ها برای هر سایز ترمینال یک ترمینال ارت و یک ترمینال نول وجود دارد، ترمینال نول معمولا با ترمینال‌های ساده تفاوت چندانی ندارد و فقط رنگ‌ها متفاوت است، ولی ترمینال‌های ارت به نحوی ساخته شده اند که به صورت الکتریکی با سینی تابلو برق و درنتیجه کل تابلو متصل هستند و همچنین در صورت اتصال بدنه تابلو برق به سیستم ارت یا زمین با استفاده از این ترمینال‌ها جهت اتصال ارت به قسمت‌های مختلف مانند موتور‌های الکتریکی و یا پریز‌ها ضمن تقویت ارت دستگاه امنیت سیستم بالا هم بیشتر می‌شود. این ترمینال‌ها را معمولا با رنگ زد – سبز مشخص می‌نمایند.</p>
      <figure>
        <img src="https://barghnews.com/files/fa/news/1398/8/26/83878_180.jpg"/>
      </figure>
      <p>ترمینال ارت با رنگ زد و سبز و ترمینال ارت با رنگ آبی مشخص شده اند<br/><br/>خب برگردیم به مدل‌های مختلفی از ترمینال‌هایی که معمولا در داخل تابلو برق و بر روی سی ریل نصب می‌شوند. کارایی همه آن‌ها مشابه است، ولی فقط شکل ظاهری و نحوه اتصال سیم‌ها به آن‌ها ممکن است متفاوت باشد. <b>۱- ترمینال ریلی معمولی:</b><br/><br/>این نوع ترمینال ساده‌ترین نوع ترمینال می‌باشد و نمونه آن را در عکس زیر مشاهده می‌نمایید که برای اتصال دو سیم یا کابل به همدیگر توسط این نوع ترمینال باید هر سیم را به یک طرف ترمینال متصل نمود و برای محکم نمودن سیم باید پیچ روی آن را برای هر کابل محکم نماییم تا کابل را نگه دارد و برای جدا کردن سیم و کابل کافیست همین پیچ را باز نماییم تا کابل آزاد گردد.</p>
      <figure>
        <img src="https://barghnews.com/files/fa/news/1398/8/26/83879_832.jpg"/>
      </figure>
      <p>ترمینال ریلی معمولی <b>۲- ترمینال ریلی فشاری:</b><br/><br/>کارکرد این نوع ترمینا فرقی با ترمینال معمولی ندارد و فقط نحوه اتصال سیم و کابل بر روی آن متفاوت و ساده‌تر است. در این ترمینال با فشردن سر هر سیم به یکی از طرفین ترمینال سیم وارد ترمینال شده و توسط ترمینال نگه داشته می‌شود، ولی برای جدا کردن سیم از ترمینال معمولا باید زامنی را از روی ترمینال فشار دهیم تا سیم را آزاد نماید. کار با این نوع ترمینال ساده بوده، ولی قیمت بالاتری هم دارند.  </p>
      <figure>
        <img src="https://barghnews.com/files/fa/news/1398/8/26/83880_514.jpg"/>
      </figure>
      <p>ترمینال ریلی فشاری <b>۳- ترمینال ریلی دو یا چند طبقه:</b><br/><br/>این نوع ترمینال همان طور که از نامش پیداست و در شکل زیر هم مشاهده می‌نمایید دو ردیف ترمینال بر روی همدیگر قرار گرفته که این ترمینال‌ها می‌توانند معمولی و یا فشاری باشند و بیشترین مزیتی که این نوع ترمینال ایجاد می‌کند، اشغال کمتر فضای تابلو برق است.</p>
      <figure>
        <img src="https://barghnews.com/files/fa/news/1398/8/26/83881_872.jpg"/>
      </figure>
      <p>ترمینال ریلی سه طبقه</p>
    </article>
  </body>
</html>