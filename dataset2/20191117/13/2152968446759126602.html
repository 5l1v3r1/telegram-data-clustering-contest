<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/17/problemite-v-semeistvoto-ni-razboliavali-ne-burnite-vryzki.429914"/>
    <meta property="og:site_name" content="Dnes.bg"/>
    <meta property="article:published_time" content="2019-11-17T13:40:00+00:00"/>
    <meta property="og:title" content="Проблемите в семейството ни разболявали, не бурните връзки"/>
    <meta property="og:description" content="Емоционалният климат имал силно влияние върху състоянието | Dnes.bg"/>
  </head>
  <body>
    <article>
      <h1>Проблемите в семейството ни разболявали, не бурните връзки</h1>
      <h2>Емоционалният климат имал силно влияние върху състоянието</h2>
      <address><time datetime="2019-11-17T13:40:00+00:00">17 Nov 2019, 13:40</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Проблемите с родител или дете се отразяват по-лошо на здравето от продължителната бурна любовна връзка, пише в. "Телеграф", цитиран от БТА.</p>
      <p>Учени от университета на Тексас са проследили над 2800 души на средна възраст от 1995 г.</p>
      <p>Резултатите им разкриват, че при трудните семейни отношения хроничните заболявания са от 0,5 до 1 процента повече.</p>
      <p>При проблемите с интимните партньори такъв ефект няма.</p>
      <p>"Изследванията най-често се съсредоточават върху ефекта на любовните отношения, особено на брака, върху здравето. . .Ние установихме, че емоционалният климат в семейството има голямо въздействие върху общото здраве, включително върху развиването или влошаването на хронични болести" - каза д-р Сара Удс от екипа.</p>
      <p>Специалистите са определяли напрежението между роднините с въпроси за това колко често членове на семейството ги критикуват или доколко разчитат на тях за помощ, а при интимните партньори - колко често се карат и дали се чувстват оценени.<br/> </p>
    </article>
  </body>
</html>