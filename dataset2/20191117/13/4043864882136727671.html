<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/17/7232221/"/>
    <meta property="og:site_name" content="Українська правда"/>
    <meta property="article:published_time" content="2019-11-17T13:37:15+00:00"/>
    <meta property="og:title" content="РФ розкрила план передачі захоплених українських кораблів"/>
    <meta property="og:description" content="Захоплені Росією українські кораблі будуть передані Києву відповідно досягнутих російсько-українських домовленостей 18 листопада."/>
  </head>
  <body>
    <article>
      <h1>РФ розкрила план передачі захоплених українських кораблів</h1>
      <address>
        <time datetime="2019-11-17T13:37:15+00:00">17 Nov 2019, 13:37</time>
      </address>
      <p>Захоплені Росією українські кораблі будуть передані Києву відповідно досягнутих російсько-українських домовленостей 18 листопада.</p>
      <p><b>Джерело:</b> прикордонного управління ФСБ Росії по Республіці Крим, повідомляє російський "<a href="https://www.interfax.ru/russia/684476">Інтерфакс</a>"</p>
      <p><b>Деталі:</b> Згідно з повідомленням, три українських судна - буксир "Яни Капу" і малі броньовані артилерійські катери "Нікополь" і "Бердянськ" буксируються з порту Керч до погодженого місця передачі українській стороні.</p>
      <p>Інших подробиць про процедуру передачі російські прикордонники не повідомили.</p>
      <p>Раніше джерело "Інтерфаксу" повідомило про початок передачі українських кораблів, який відбудеться у нейтральних водах.</p>
      <p>
        <b>Нагадаємо, </b>
      </p>
      <ul>
        <li>17 листопада видання "Крим.Реалії" повідомило, що захоплені українські військові катери "Бердянськ" і "Нікополь", а також буксир "Яни Капу" у супроводі російської берегової охорони <a href="https://www.pravda.com.ua/news/2019/11/17/7232209/">вивели з акваторії Керчі</a>.</li>
        <li>Разом з тим українські буксири "Сапфір", "Титан" і "Гайдамака" перебувають у Чорному морі біля берегів Криму, ймовірно очікуючи на військові кораблі, які супроводжуватимуть в український порт.</li>
        <li>
          <p>Російський <a href="https://tass.ru/politika/7137359">ТАСС</a> з посиланням на джерело в правоохоронних органах повідомив, що слідчі ФСБ Росії <a href="https://www.pravda.com.ua/news/2019/11/17/7232217/">виключили</a> захоплені українські кораблі з числа речових доказів у справі раніше захоплених у Керченській протоці і звільнених українських моряків до його розгляду у російському суді.</p>
          <p>
            <b>Читайте також: <i><a href="https://www.pravda.com.ua/articles/2018/11/25/7199243/">Війна у Керченській протоці: таран, штурмовики та захоплення українських кораблів</a> </i></b>
          </p>
        </li>
        <li>25 листопада 2018 року в Керченській протоці російські військові обстріляли і <a href="https://www.pravda.com.ua/news/2018/11/25/7199252/">захопили </a>українські катери "Бердянськ" і "Нікополь" і буксир "Яни Капу" з екіпажами, які прямували з Одеси до Маріуполя.</li>
        <li>Троє українських моряків отримали <a href="https://www.pravda.com.ua/news/2018/11/26/7199309/">поранення</a>.</li>
        <li>24 полоненим українцям пред'явили <a href="https://www.pravda.com.ua/news/2018/11/28/7199564/">звинувачення</a> за ч.3 ст.322 КК Росії (незаконний перетин кордону).</li>
        <li>7 вересня 2019 року моряків <a href="https://www.pravda.com.ua/news/2019/09/7/7225605/">обміняли </a>і повернули в Україну.</li>
      </ul>
      <related>
        <a href="https://www.pravda.com.ua/news/2019/11/17/7232219/"/>
        <a href="https://www.pravda.com.ua/news/2019/11/17/7232218/"/>
        <a href="https://www.pravda.com.ua/news/2019/11/17/7232217/"/>
      </related>
    </article>
  </body>
</html>