<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/17/u-gpu-rozpovili-pro-kriminalni-spravi-proti-kolomojskogo/"/>
    <meta property="og:site_name" content="Народна Правда"/>
    <meta property="article:published_time" content="2019-11-17T13:38:38+00:00"/>
    <meta property="og:title" content="У ГПУ розповіли про кримінальні справи проти Коломойського"/>
    <meta property="og:description" content="Генпрокурор Руслан Рябошапка заявив, що в Україні немає недоторканних людей, а ГПУ буде розслідувати стосовно всіх, в тому числі олігархів"/>
  </head>
  <body>
    <article>
      <h1>У ГПУ розповіли про кримінальні справи проти Коломойського</h1>
      <h2>За словами генпрокурора, очікувати швидких підозр олігархам не варто</h2>
      <address>
        <time datetime="2019-11-17T13:38:38+00:00">17 Nov 2019, 13:38</time>
      </address>
      <p>Генеральний прокурор України  <a href="https://narodna-pravda.ua/2019/09/09/genprokuror-ryaboshapka-ziznavsya-u-zv-yazkah-z-kolomojskym/">Руслан Рябошапка, який нещодавно зізнався у своїх зв’язках в Ігорем Коломойським, </a> заявив, що ГПУ  буде «розслідувати будь-кого, хто порушив закон, навіть Коломойського, навіть Ахметова».</p>
      <p>Loading...</p>
      <p>Як передає НАРОДНА ПРАВДА, про це заявив  в <a href="https://www.kyivpost.com/ukraine-politics/ruslan-riaboshapka-there-are-no-untouchables-in-ukraine.html">інтерв’ю Kyiv Post</a>.</p>
      <p>За його словами, в Україні «немає недоторканих людей».</p>
      <p>«Ми маємо дуже сильну підтримку президента та парламенту. В мене є право розслідувати будь-кого, включно з Коломойським, Ахметовим та іншими олігархами», — сказав Рябошапка.</p>
      <p>Водночас він додав, що «не варто очікувати дива», Генпрокуратура не винесе підозри олігархам вже зараз.</p>
      <p>«У нас є вся потрібна нам політична воля, але для того, щоб розслідувати дуже впливових людей, потрібен ще один компонент — професійні потужності прокуратури. Іноді в держави не вистачає потужностей, щоб переслідувати надвпливових людей. Вони контролюють медіа та цілі сектори економіки. Вони можуть досить ефективно протистояти державі. Ми розбудовуємо наші потужності, але розуміємо, що рівень довіри до прокуратури зараз дуже низький», — заявив Рябошапка.</p>
      <p>Нагадаємо, раніше генеральний прокурор України Руслан Рябошапка повідомив, що <a href="https://narodna-pravda.ua/2019/11/01/nabu-rozsliduye-spravu-eks-vlasnikiv-privatbanku-ryaboshapka/">кримінальні провадження, що стосуються можливих розкрадань, скоєних колишніми власниками ПриватБанку, передано для розслідування в Національне антикорупційне бюро України (НАБУ).</a></p>
      <p>Раніше екс-власник ПриватБанку <a href="https://narodna-pravda.ua/2019/10/23/kolomojskogo-zobov-yazaly-vyplatyty-pryvatbanku-11-mln-funtiv-sterlingiv/">Ігор Коломойський та його партнер Геннадій Боголюбов мають виплатити 10,9 мільйона фунтів стерлінгів (14,01 мільйона доларів)</a> судових витрат. Таке рішення ухвалив Апеляційний суд Англії та Уельсу.</p>
      <p>Раніше повідомлялося, що державний <a href="https://narodna-pravda.ua/2019/10/18/pryvatbank-mozhe-podaty-do-sudu-na-kolomojskogo-shho-stalosya/">ПриватБанк може подати в суд на колишніх власників фінансової установи, спираючись на англійське право</a>. Це стало можливо завдяки рішенням Лондонського суду на користь банку.</p>
      <p>Зазначимо, раніше Володимир<a href="https://narodna-pravda.ua/2019/10/10/kolomojskij-chi-privatbank-zelenskij-poyasniv-kogo-pidtrimaye/"> Зеленський пообіцяв захищати інтереси країни в питанні оскарження націоналізації ПриватБанку</a> його колишніми акціонерами.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>