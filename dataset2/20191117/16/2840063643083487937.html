<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/politica/2019/11/17/zingaretti-ius-soli-agenda-sconcertati_ofUZwlluHTWnOHAASY1ghL.html"/>
    <meta property="og:site_name" content="Adnkronos"/>
    <meta property="article:published_time" content="2019-11-17T16:02:00+00:00"/>
    <meta property="og:title" content="Zingaretti:&quot;Ius soli in agenda&quot;. M5S: &quot;Sconcertati&quot;"/>
    <meta property="og:description" content="&quot;Chiederemo con i gruppi parlamentari che si mettano in agenda lo ius culturae e lo ius soli come scelta di campo del Pd&quot;. Lo ha detto Nicola Zingaretti a Tutta un'altra storia. Le parole del segretario del Partito democratico non sono passate inosservate."/>
  </head>
  <body>
    <article>
      <h1>Zingaretti:"Ius soli in agenda". M5S: "Sconcertati"</h1>
      <address>
        <time datetime="2019-11-17T16:02:00+00:00">17 Nov 2019, 16:02</time>
      </address>
      <p>"Chiederemo con i gruppi parlamentari che si mettano in agenda <a href="https://www.adnkronos.com/Search/Link/keyword/%20Ius%20Culturae">lo ius culturae e lo ius soli</a> come scelta di campo del <a href="https://www.adnkronos.com/Search/Link/keyword/Nicola%20Zingaretti">Pd</a>". Lo ha detto <a href="https://www.adnkronos.com/Search/Link/keyword/Nicola%20Zingaretti">Nicola Zingaretti</a> a Tutta un'altra storia. Le parole del segretario del Partito democratico non sono passate inosservate.</p>
      <p>“C’è mezzo paese sott’acqua e uno pensa allo ius soli? Siamo sconcertati. Preoccupiamoci delle famiglie in difficoltà, del lavoro, delle imprese. <b>Pensiamo al paese</b>, già abbiamo avuto uno che per un anno e mezzo ha fatto solo campagna elettorale. Noi vogliamo pensare a lavorare", sottolineano <a href="https://www.adnkronos.com/Search/Link/keyword/M5S">fonti M5S</a>.</p>
      <p>"A molti esponenti dei 5Stelle sembrerà impossibile. Ma noi riusciamo a pensare anche due cose nello stessa giornata", dice il vicesegretario Pd, Andrea Orlando, replicando agli alleati di governo. "Si parla di Ius soli mentre c’è il maltempo che flagella l’Italia e il futuro di undicimila lavoratori a Taranto, sono sconcertato", interviene Luigi Di Maio, all’arrivo all’Hotel mediterranea di Salerno, a conclusione del suo tour campano. "Non siamo a governo per lanciare slogan o fare campagna elettorale", dice.</p>
      <p>E <a href="https://www.adnkronos.com/Search/Link/keyword/Matteo%20Salvini">Matteo Salvini</a>, su Twitter, annuncia: "Siamo<b> pronti a dare battaglia</b>, dentro e fuori il Parlamento, per fermare lo Ius Soli ed evitare che si cambino i Decreti Sicurezza".</p>
    </article>
  </body>
</html>