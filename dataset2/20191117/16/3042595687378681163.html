<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/20-meter-hoyt-tre-veltet-i-oslo/71830121"/>
    <meta property="og:site_name" content="Dagbladet.no"/>
    <meta property="article:published_time" content="2019-11-17T16:43:59+00:00"/>
    <meta property="og:title" content="20 meter høyt tre veltet i Oslo"/>
    <meta property="og:description" content="Ingen kom til skade, da treet traff en lekeplass."/>
  </head>
  <body>
    <article>
      <h1>20 meter høyt tre veltet i Oslo</h1>
      <h2>Ingen kom til skade, da treet traff en lekeplass.</h2>
      <address><time datetime="2019-11-17T16:43:59+00:00">17 Nov 2019, 16:43</time> by <a rel="author">Audun Hageskal</a></address>
      <p>Politiet i Oslo melder at et tre har veltet i Kjølberggata ved Kampen. Ifølge operasjonsleder skal treet være omkring 20 meter høyt.</p>
      <p>- Et tre har veltet og falt over en garasje. Politi og Brann er på stedet. Foreløpig ikke melding om personskader, opplyser politiet på Twitter.</p>
      <p>
        <b>Kort tid etter oppdaterer politiet med at treet likevel ikke har truffet en garasje, men skal ha falt i bakken.</b>
      </p>
      <p>- Dette skal ha skjedd for flere timer siden. Vi vurderer tilstanden til andre trær på stedet og søker årsaksforhold, opplyses det på Twitter.</p>
      <h3>Graving kan være årsaken</h3>
      <p>Klokka 18 sier operasjonsleder Guro Sandnes til Dagbladet at de fremdeles har en patrulje på stedet. Også Bymiljøetaten har ankommet.</p>
      <p>- De vil sørge for at treet blir fjernet, og så får vi undersøke hvorfor det har veltet, sier operasjonslederen.</p>
      <p>
        <b>Ifølge politiet har det nylig pågått gravearbeid i området. Dette kan ha forstyrret grunnen, og ha vært årsaken til at treet veltet. Det har søndag kveld vært svært rolige vindforhold i hovedstaden.</b>
      </p>
      <p>- Vi rykket ut med store styrker, da treet veltet over en lekeplass. Heldigvis kom ingen til skade, sier Sandnes.</p>
    </article>
  </body>
</html>