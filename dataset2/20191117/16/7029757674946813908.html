<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/world/desetki-hilyadi-protestirat-v-gruziya-s-iskane-za-predsrochni-izbori.html"/>
    <meta property="og:site_name" content="News.bg"/>
    <meta property="article:published_time" content="2019-11-17T16:00:54+00:00"/>
    <meta property="og:title" content="Десетки хиляди протестират в Грузия с искане за предсрочни избори"/>
    <meta property="og:description" content="Заради провалена избирателна реформа"/>
  </head>
  <body>
    <article>
      <h1>Десетки хиляди протестират в Грузия с искане за предсрочни избори</h1>
      <address>
        <time datetime="2019-11-17T16:00:54+00:00">17 Nov 2019, 16:00</time>
      </address>
      <p><b>Близо 20 000 души се събраха в центъра на грузинската столица Тбилиси, за да протестират срещу правителството и да поискат предсрочни парламентарни избори</b>, съобщава "Ройтерс"</p>
      <p>Протестът се провежда дни, след като <b>парламентът не успя да осъществи планирана избирателна реформа</b> - преминаване към пълно пропорционално представителство от сегашната смесена система.</p>
      <p>Понастоящем почти половината депутати в парламента се избират не по партийна листа, а в едномандатни избирателни райони.</p>
      <figure>
        <img src="https://webnews.bg/uploads/images/75/3175/453175/640x.jpg?_=1574006317"/>
        <figcaption>Източник: EPA/БГНЕС</figcaption>
      </figure>
      <p>За да бъдат приети конституционните изменения на изборните промени обаче не достигнаха 12 гласа, тъй като <b>някои депутати от управляващата партия "Грузинска мечта" се уплашиха, че пропорционалното гласуване ще им струва местата в парламента</b>, поради което се противопоставиха на предложението.</p>
      <p>То трябваше да влезе в сила през 2024 г., но опозицията поиска това да се случи до изборите през октомври догодина с вотива, че с<b>истемата несправедливо подкрепя "Грузинска мечта", която управлява от 2012 г.</b></p>
      <p><b>Парламентарна асамблея на Съвета на Европа и посолството на САЩ заявиха, че са разочаровани от резултата</b> от гласуването и призоваха законодателите да намерят начин, за да одобрят мярката.</p>
      <figure>
        <img src="https://webnews.bg/uploads/images/74/3174/453174/640x.jpg?_=1574006311"/>
        <figcaption>Източник: EPA/БГНЕС</figcaption>
      </figure>
    </article>
  </body>
</html>