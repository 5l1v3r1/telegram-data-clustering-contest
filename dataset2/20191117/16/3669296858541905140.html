<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/dunya/kerc-krizi-sona-erdi-teslim-edilecek"/>
    <meta property="og:site_name" content="CNN Türk"/>
    <meta property="article:published_time" content="2019-11-17T16:25:46+00:00"/>
    <meta property="og:title" content="'Kerç' krizi sona erdi! Teslim edilecekler"/>
    <meta property="og:description" content="Rusya, Karadeniz'de Kerç Boğazı yakınlarında el..."/>
  </head>
  <body>
    <article>
      <h1>'Kerç' krizi sona erdi! Teslim edilecekler</h1>
      <h2>Rusya, Karadeniz'de Kerç Boğazı yakınlarında el koyduğu savaş gemilerini yarın Ukrayna'ya teslim edecek.</h2>
      <address><time datetime="2019-11-17T16:25:46+00:00">17 Nov 2019, 16:25</time> by <a rel="author">AA</a></address>
      <p><a href="https://www.cnnturk.com/haberleri/rusya">Rusya</a> Federal Güvenlik Servisi'nden (FSB) yapılan açıklamada, Rusya'nın <a href="https://www.cnnturk.com/haberleri/kerc-bogazi">Kerç Boğazı</a>'nda el koyduğu 3 <a href="https://www.cnnturk.com/haberleri/ukrayna">Ukrayna</a> savaş gemisinin teslim edilmek üzere Kerç Boğazından ayrıldığı bildirildi.</p>
      <p>Açıklamada, "Ukrayna ile varılan anlaşmaya göre 'Nikopol', 'Yeni Kapu' ve 'Berdyansk' savaş gemileri, 18 Kasım'da kararlaştırılan yerde teslim edilecek." ifadelerine yer verildi.</p>
      <figure>
        <img src="https://i2.cnnturk.com/i/cnnturk/75/700x0/5dd17361bf214405f833c98c"/>
      </figure>
      <p>Rus savaş gemileri, geçen yıl kasım ayı sonunda Karadeniz'de Kerç Boğazı yakınlarında, kara sularını ihlal ettiği iddiasıyla Ukrayna Deniz Kuvvetlerine ait 3 gemiye el koymuş ve personeli gözaltına almıştı.</p>
      <p>Uluslararası Deniz Hukuku Mahkemesi, mayısta, Rusya'nın el koyduğu 3 Ukrayna savaş gemisi ile 24 mürettebatın serbest bırakılması yönünde karar almıştı.</p>
      <p>Rusya ile Ukrayna arasında Kerç boğazı krizi sonrasında tutuklanan 24 Ukraynalı denizcinin de aralarında bulunduğu esir ve tutuklu değişimi eylülde yapılmıştı.<br/> </p>
      <related>
        <h4>ilgili haberler</h4>
        <a href="https://www.cnnturk.com/spor/futbol/shevchenkonun-takimi-gruptan-yenilgisiz-lider-cikti"/>
        <a href="https://www.cnnturk.com/dunya/son-dakika-rusyanin-idlibe-hava-saldirilarinda-9-sivil-hayatini-kaybetti"/>
        <a href="https://www.cnnturk.com/dunya/rusyada-ucaklarin-kanatlari-birbirine-takildi"/>
      </related>
    </article>
  </body>
</html>