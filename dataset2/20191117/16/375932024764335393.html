<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/kozelet/kozeleti-hirek/borult-idovel-kezdodik-a-het-1874199/"/>
    <meta property="og:site_name" content="Világgazdaság"/>
    <meta property="article:published_time" content="2019-11-17T16:20:00+00:00"/>
    <meta property="og:title" content="Borult idővel kezdődik a hét"/>
    <meta property="og:description" content="Reggel és kora délelőtt bezáródik a felhőtakaró, a csapadék a középső országrész fölé helyeződik."/>
  </head>
  <body>
    <article>
      <h1>Borult idővel kezdődik a hét</h1>
      <address><time datetime="2019-11-17T16:20:00+00:00">17 Nov 2019, 16:20</time> by <a rel="author">MTI</a></address>
      <p>Kezdetben változóan felhős idő várható csapadék nélkül, majd éjszaka a nyugati és középső országrészben erősen megnövekszik, megvastagszik a felhőzet, és délnyugaton, nyugaton elered az eső – közli az Országos Meteorológiai Szolgálat.</p>
      <p>Reggel, kora délelőtt keleten is nagyrészt bezáródik a felhőtakaró, a csapadék a középső országrész fölé helyeződik, miközben délnyugaton, nyugaton egyre nagyobb területen kiderül az ég. Hétfő kora délutánra a Dunántúl után a középső tájak fölül is elvonulnak a felhők, ekkortól inkább már csak északkeleten eshet.</p>
      <p>Hajnalig a délkeleti szelet sokfelé élénk, több helyen erős lökések kísérik, hétfőn napközben a déli, délnyugati szél már kisebb területen lesz élénk, néhol erős.</p>
      <ul>
        <li>A legalacsonyabb éjszakai hőmérséklet északkeleten általában 4 és 8, másutt 8 és 12 fok között alakul.</li>
        <li>A legmagasabb nappali hőmérséklet hétfőn többnyire 12 és 16 fok között várható, de a Tiszántúl egy részén 17, 18 fok is lehet.</li>
      </ul>
    </article>
  </body>
</html>