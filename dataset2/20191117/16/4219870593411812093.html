<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.299.html:830756-Hranili-bebu-sirovim-vocem-i-povrcem-Malisan-pred-smrt-najstrasnije-patio-ali-nije-jedina-zrtva-VIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-17T16:10:00+00:00"/>
    <meta property="og:title" content="Hranili bebu sirovim voćem i povrćem: Mališan pred smrt najstrašnije patio, ali nije jedina žrtva (VIDEO)"/>
    <meta property="og:description" content="Policija u domu američkog para vegana u Kejp Koralu na Floridi zatekla jeziv prizor"/>
  </head>
  <body>
    <article>
      <h1>Hranili bebu sirovim voćem i povrćem: Mališan pred smrt najstrašnije patio, ali nije jedina žrtva (VIDEO)</h1>
      <address><time datetime="2019-11-17T16:10:00+00:00">17 Nov 2019, 16:10</time> by <a rel="author">Novosti Online</a></address>
      <p>
        <b>Policija u domu američkog para vegana u Kejp Koralu na Floridi zatekla jeziv prizor</b>
      </p>
      <p>Američki par Šila (35) i Rajan O'Liri optuženi su za ubistvo i zanemarivanje deteta nakon što im je 18-mesečni sin preminuo jer su ga držali na veganskom režimu ishrane.<br/><br/>Šila je izjavila da se dečak rodio kod kuće i da nikad ranije nije video lekara. Beba veganskog para umrla je od neuhranjenosti jer su ga hranili samo voćem i sirovim povrćem, kažu policajci. <br/><i><b><br/>Pročitajte još:</b></i><a href="https://www.novosti.rs/vesti/planeta.299.html:830513-Preminuo-tinejdzer-koji-je-pucao-u-skoli-u-Kaliforniji"> <i><b>Preminuo tinejdžer koji je pucao u školi u Kaliforniji</b></i></a> <br/><br/>Kad je umro, rekla je da nije jeo hranu nedelju dana već ga je samo dojila<br/><br/>Šila kaže da je dojila sina oko 4 ujutro kada je počeo teško da diše.<br/><br/>Bila je zabrinuta jer se to prvi put dogodilo, ali rekla je da nije zvala pomoć jer je zaspala.<br/><br/><i><b>Pročitajte još:</b></i><a href="https://www.novosti.rs/vesti/planeta.299.html:830104-Studentkinja-21-zaspala-sa-glavoboljom-i-nije-se-probudila-Imala-blage-simptome-a-onda-je-majka-zatekla-uzas-u-krevetu"> <i><b>Studentkinja (21) zaspala sa glavoboljom i nije se probudila: Imala blage simptome, a onda je majka zatekla užas u krevetu</b></i></a> <br/><br/>Proglašen je mrtvim u porodičnoj kući u Kejp Koralu na Floridi, nakon što se majka probudila i primetila da ne diše i da je hladan. Zvala je policiju dok je suprug pokušavao da oživi dečaka.<br/><br/>Obdukcija je pokazala da je dete patilo od neuhranjenosti, uključujući dehidraciju, problema s jetrom i oticanja ruku, stopala i potkolenica. Šila je rekla policiji da su stopala detetu otekla i nekoliko nedelja ranije, i da nije hodao toliko kao ranije.<br/><br/>Dečak je težio svega 4,8 kilograma.<br/><br/>Kada je policija posetila njihov dom videli su da par ima još tri ćerke.<br/><br/>Dve devojčice, starosti od 3 i 5 godina, bile su izuzetno sićušne i težine ispod proseka za njihovu starost, a ten im je bio bledo-žućkaste boje.<br/><br/>Jednoj devojčici zub je pocrneo od propadanja, što je zahtevalo operativni zahvat. Treća devojčica izgledala je zdravije i bila je Šilina ćerka iz prethodne veze.<br/><br/>Pretpostavlja se da je ona izgledala zdravije jer jer ostaje s ocem po dve nedelje na svaka dva meseca. <br/><br/>(24sata.hr)</p>
      <figure>
        <iframe src="https://www.youtube.com/embed/8QY-qr6o7Eg" width="620" height="386" data-service="Youtube" scrolling="no"/>
      </figure>
      <related>
        <h4>Srodne vesti</h4>
        <a href="http://www.novosti.rs/vesti/planeta.299.html:797963-MAJKA-MONSTRUM-I-NjEN-PARTNER-MUCILI-BEBU-Slomili-joj-ruku-prste-cupali-nokte"/>
        <a href="http://www.novosti.rs/vesti/naslovna/republika_srpska/aktuelno.655.html:796154-GODISNjICA-STRADANjA-12-BANjALUCKIH-BEBA-Pitao-sam---zasto-decu-odgovor-je-bio-nisu-nasa"/>
        <a href="http://www.novosti.rs/vesti/planeta.300.html:749681-TRAGEDIJA-KAKVA-SE-NE-PAMTI-Miroslav-sa-suprugom-izveo-bebu-iz-porodilista-a-onda-su-decacica-bacili-u-provaliju"/>
        <a href="http://www.novosti.rs/vesti/naslovna/hronika/aktuelno.291.html:720126-POSLE-DECENIJE-SUDjENjA-Ginekolog-Gvozdenovic-nije-kriv-za-smrt-bebe"/>
        <a href="http://www.novosti.rs/vesti/srbija.73.html:718208-Smrt-bebe-iz-Vranja-pod-lupom-inspektora"/>
      </related>
    </article>
  </body>
</html>