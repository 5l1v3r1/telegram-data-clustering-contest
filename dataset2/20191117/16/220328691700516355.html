<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/shertsinger-zameni-grisho-za-rgbist-406978.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-17T16:42:00+00:00"/>
    <meta property="og:title" content="Шерцингер замени Гришо за ръгбист"/>
    <meta property="og:description" content="Писали си дълго с Том Еванс преди да излязат на романтична вечеря"/>
  </head>
  <body>
    <article>
      <h1>Шерцингер замени Гришо за ръгбист</h1>
      <address><time datetime="2019-11-17T16:42:00+00:00">17 Nov 2019, 16:42</time> by <a rel="author">Агенция Стандарт</a></address>
      <p>Никол Шерцингер намери следващото си гадже спортист. Певицата и Григор Димитров скъсаха в началото на 2019-а след 4-годишна връзка, но изглежда, че красавицата не се е отказала от мачовците на съзтезателния терен. Тя вече е намерила следващия си партньор в лицето на ръгбиста Том Еванс – участник в „X Factor: Celebrity“, в което тя е жури. </p>
      <figure>
        <img src="https://scontent.fsof9-1.fna.fbcdn.net/v/t1.15752-0/p280x280/75388409_2412802688988464_922181314411495424_n.jpg?_nc_cat=111&amp;_nc_oc=AQmDPCJbQ4T7igebB-KioJHM5V8NRa-0cLnS1WH1_VGxl6iulVzKMJJzkzWNZ2FaGi0&amp;_nc_ht=scontent.fsof9-1.fna&amp;oh=93ca13e89f695e97e8eee56ae4cd1ed3&amp;oe=5E489CF4"/>
      </figure>
      <p>Според „The Sun“, двамата били на романтична вечеря по-рано тази седмица и между тях веднага захвърчали искри. Твърди се, че те флиртували и си писали в продължение на седмици преди Еванс да събере смелост да покани звездата на среща. Анонимен източник споделя: „Том е точно нейният тип. Той винаги е твърдял, че тя е една от най-красивите жени в света и я харесва от много преди да се запознаят в „X Factor“. В началото той беше притеснен да направи първата стъпка, за да не саботира участието си в шоуто, но между тях веднага пламна огън.“ Говорителят допълва, че двамата са излезли с приятели на питиета и са се забавлявали страхотно. Звездите обаче искали да се фокусират върху шоуто за сега и ще отделят време на връзката си след края му.</p>
    </article>
  </body>
</html>