<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/kJx7GQ/Maren-Mjelde-sikret-seier-og-tabelledelse-foran-rekordstort-publikum"/>
    <meta property="og:site_name" content="Bergens Tidende"/>
    <meta property="article:published_time" content="2019-11-17T16:07:13+00:00"/>
    <meta property="og:title" content="Maren Mjelde sikret seier og tabelledelse foran rekordstort publikum"/>
    <meta property="og:description" content="Mjelde satte sin straffe og sikret Chelsea 1–0 mot Manchester United. Chelsea leder fortsatt tabellen før møtet med serietoer Manchester City."/>
  </head>
  <body>
    <article>
      <h1>Maren Mjelde sikret seier og tabelledelse foran rekordstort publikum</h1>
      <h2>Mjelde satte sin straffe og sikret Chelsea 1–0 mot Manchester United. Chelsea leder fortsatt tabellen før møtet med serietoer Manchester City.</h2>
      <address><time datetime="2019-11-17T16:07:13+00:00">17 Nov 2019, 16:07</time> by <a rel="author">NTB</a></address>
      <p>
        <b>Chelsea – Manchester United 1–0</b>
      </p>
      <p>Chelsea slo ny tilskuerrekord med 4790 tilskuere, men slet lenge med å få hull på byllen mot Manchester U. Men da Fran Kirby ble felt etter 64 minutter fikk Maren Mjelde sjansen på straffespark og avgjorde for London-laget.</p>
      <p>Kampen ble spilt på Kingsmeadow i utkanten av London.</p>
      <p>«Norske» Chelsea med Mjelde, Maria Thorisdotter og Guro Reiten på laget, står uten tap etter seks serierunder og topper tabellen med 16 poeng.</p>
      <p>
        <a href="https://www.bt.no/sport/i/JoXz36/moerk-norsk-skoeytehelg-men-ett-lyspunkt-gjoer-sjefen-til-optimist-vi">Les også<br/>Mørk norsk skøytehelg, men ett lyspunkt gjør sjefen til optimist: – Viser at vi ikke er så langt bak</a>
      </p>
      <p>Kirby som skaffet straffen, hadde nettopp kommet inn for Guro Reiten. Hun klarte ikke å overliste keeper, men var nære på etter 16 minutter da skuddet hennes snek seg over tverrliggeren gjestene.</p>
      <p>Bak Chelsea ligger Manchester City med 15 poeng etter en knusende 5–0 seier mot West Hams kvinner tidligere på dagen. Chelsea møter City til toppduell neste lørdag.</p>
      <p>Amalie Eikeland og Kristine Leine fikk 90 minutter hver for Reading som ledet lenge, men måtte nøye seg med 3–3 hjemme mot Bristol City.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/mRxk20/dette-funnet-tyder-paa-at-bergen-har-hatt-likt-klima-som-finnmark"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/nyheter/lokalt/i/0ng8qJ/han-hadde-store-beloep-til-gode-hos-oppdragsgiveren-da-han-proevde-aa-faa"/>
        <a href="https://www.bt.no/nyheter/okonomi/karriere/i/P9X7o0/han-fortviler-over-at-han-ikke-faar-vaere-sosial-paa-jobb-blir-kalt-in"/>
        <a href="https://www.bt.no/sport/i/BRegRe/klubben-er-blant-landets-beste-paa-talentutvikling-erik-mjelde-flytter"/>
        <a href="https://www.bt.no/btmeninger/debatt/i/BRePEv/ikkje-reint-sjeldan-staar-me-paa-bussen-i-80-km-t"/>
      </related>
      <ol>
        <li>
          <a href="https://www.bt.no/tag/Maren_Mjelde">Maren Mjelde</a>
        </li>
      </ol>
    </article>
  </body>
</html>