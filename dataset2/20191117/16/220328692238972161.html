<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/lora-drn-vinagi-sm-iskala-da-igraya-406976.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-17T16:16:00+00:00"/>
    <meta property="og:title" content="Лора Дърн: Винаги съм искала да играя"/>
    <meta property="og:description" content="Звездата от „Диво сърце“ в момента се вихри в „Marriage Story“ с Йохансон"/>
  </head>
  <body>
    <article>
      <h1>Лора Дърн: Винаги съм искала да играя</h1>
      <address><time datetime="2019-11-17T16:16:00+00:00">17 Nov 2019, 16:16</time> by <a rel="author">Агенция Стандарт</a></address>
      <p>Лора Дърн призна, че винаги е искала да се включи в семейния бизнес и да играе на големия екран. Актрисата е дъщеря на знаменитите Брус Дърн и Даян Лад. Дърн знае от 7-годишна, че ще последва примера на родителите си. „В началото майка ми ме разубеждаваше, защото се притесняваше за мен като жена в индустрията, особено на ранна възраст. Баща ми до последно очакваше да си намеря друго занимание. Но аз не се отказах и превърнах работата ми в най-прекрасното изживяване, за което мога да си мечтая“, разказа актрисата пред „Variety“. В момента звездата играе в „Marriage Story“ заедно със Скарлет Йохансон и Адам Драйвър. Тя отправи своите благодарности към режисьора и сценарист на лентата Ноа Баумбах за помощта му при подготовката й за ролята на адвокатката Нора. „Той написа много пикантна героиня. Тя е свирепа, винаги контролира ситуацията и използва женствеността си, за да си осигури победата. Всичко, което прави, е преценено и ужасяващо, какъвто е бизнесът на разводите. Има много сърцераздирателни нюанси, коитоми бяха забавни като актриса“, споделя Дърн.</p>
    </article>
  </body>
</html>