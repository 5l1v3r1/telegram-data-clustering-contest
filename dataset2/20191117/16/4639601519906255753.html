<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/17/sports/omprantovits-dyskoli-stigmi-na-meinoume-enomenoi/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-17T16:27:27+00:00"/>
    <meta property="og:title" content="Ομπράντοβιτς: «Δύσκολη στιγμή, να μείνουμε ενωμένοι»"/>
    <meta property="og:description" content="O Ζέλικο Ομπράντοβιτς μετά τη νίκη της Φενέρμπαχτσε επί της Τόφας, ήταν ευχαριστημένος από την αντίδραση των παικτών του, σχολιάζοντας την κρίση, στην οποία έχει περιέλθει η ομάδα του."/>
  </head>
  <body>
    <article>
      <h1>Ομπράντοβιτς: «Δύσκολη στιγμή, να μείνουμε ενωμένοι»</h1>
      <h2>O Ζέλικο Ομπράντοβιτς μετά τη νίκη της Φενέρμπαχτσε επί της Τόφας, ήταν ευχαριστημένος από την αντίδραση των παικτών του, σχολιάζοντας την κρίση, στην οποία έχει περιέλθει η ομάδα του.</h2>
      <address><time datetime="2019-11-17T16:27:27+00:00">17 Nov 2019, 16:27</time> by <a rel="author">ΤοΒΗΜΑ Team</a></address>
      <p>Η Φενέρμπαχτσε και η κρίση που περνά αυτή την περίοδο είναι κυρίαρχο θέμα στο ευρωπαϊκό μπάσκετ. Χτες κυκλοφόρησαν μάλιστα και φήμες περί παραίτησης του Ζέλικο Ομπράντοβιτς, με την διοίκηση να διαψεύδει όσα κυκλοφόρησαν.</p>
      <p>Η Φενέρμπαχτσε σήμερα έδειξε τα πρώτα σημάδια αντίδρασης, επικρατώντας 82-76 της Τόφας. Μετά την επικράτηση της ομάδας του, ο Ζέλικο Ομπράντοβιτς έδωσε συγχαρητήρια στους παίκτες του, ευχαριστώντας και τον πρόεδρο, Άλι Κοτς, που ταξίδεψε στην Μπούρσα για να βρεθεί στο πλευρό τους.</p>
      <p>
        <a href="https://www.in.gr/2019/11/17/plus/features/spanio-egxromo-film-apo-polytexneio-eikones-apo-tin-eksegersi-kai-efialtiki-epomeni-mera/">Σπάνιο έγχρωμο φιλμ από το Πολυτεχνείο: Εικόνες από την εξέγερση και η εφιαλτική επόμενη μέρα</a>
      </p>
      <p>Αναλυτικά οι δηλώσεις του:</p>
      <p>«Μετά το κακό ματς που είχαμε στην Μόσχα, είμαι πολύ ευχαριστημένος από την αντίδραση της ομάδας μου σήμερα. Αυτή η εμφάνιση πρέπει να αποτελέσει οδηγό για το πώς θα παίζουμε από εδώ και στο εξής. Συγχαίρω τους παίκτες μου για τη σημαντική νίκη και το πώς έπαιξαν.</p>
      <p>Ξέρω ότι είμαστε σε μία δύσκολη στιγμή. Όλοι μας το καταλαβαίνουμε. Θα το επαναλάβω για άλλη μία φορά ότι είναι πολύ ιδιαίτερη για εμάς η στάση του κόσμους. Τα σκαμπανεβάσματα είναι μέσα στη ζωή, αλλά πρέπει να μένουμε όλοι ενωμένοι για να προοδεύουμε.</p>
      <p>Σήμερα θέλω επίσης να ευχαριστήσω τον πρόεδρο. Ήταν εδώ σήμερα, μαζί με πολλά μέλη του Διοικητικού Συμβουλίου. Μας στήριξαν σε μία πολύ δύσκολη στιγμή».</p>
      <p>
        <a href="http://wp.mgmt.tovima.gr/2019/11/17/politics/mixalis-xrysoxoidis-teleiosame-me-tin-anoxi-tis-anomias/">Μιχάλης Χρυσοχοΐδης: «Τελειώσαμε με την ανοχή της ανομίας»</a>
      </p>
    </article>
  </body>
</html>