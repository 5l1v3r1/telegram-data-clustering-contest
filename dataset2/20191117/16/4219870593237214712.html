<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/zanimljivosti/aktuelno.288.html:830753-Gledateljka-u-TV-prenosu-primetila-neobicnu-izbocinu-na-vratu-voditeljke-i---spasla-joj-zivot-FOTO"/>
    <meta property="og:site_name" content="Вечерње новости"/>
    <meta property="article:published_time" content="2019-11-17T16:02:00+00:00"/>
    <meta property="og:title" content="Gledateljka u TV prenosu primetila neobičnu izbočinu na vratu voditeljke i - spasla joj život (FOTO)"/>
    <meta property="og:description" content="Majka dvoje dece i novinarka australijskog kanala Network 10 zahvalne ženi koja je upozorila na veliku opasnost"/>
  </head>
  <body>
    <article>
      <h1>Gledateljka u TV prenosu primetila neobičnu izbočinu na vratu voditeljke i - spasla joj život (FOTO)</h1>
      <address><time datetime="2019-11-17T16:02:00+00:00">17 Nov 2019, 16:02</time> by <a rel="author">Novosti Online</a></address>
      <p>
        <b>Majka dvoje dece i novinarka australijskog kanala Network 10 zahvalne ženi koja je upozorila na veliku opasnost</b>
      </p>
      <p>TELEVIZIJSKA novinarka Antoaneta Latuf ispričala je kako je gledateljka uočila potencijalno smrtonosnu cistu na njenom grlu tokom pojavljivanja u televizijskoj emisiji, prenosi portal VT.<br/><br/>Latuf, majka dvoje dece i novinarka australijskog kanala Network 10, učestvovala je u uobičajenom pojavljivanju u emisiji, kada je gledateljka opazila cistu. Njen urednik ju je nakon emisije nazvao i preneo joj je poruku zabrinute žene, koja je svoje sumnje o zloćudnoj cisti poslala na službenu Fejsbuk stranicu emisije. <br/><i><b><br/>Pročitajte još:</b></i><a href="http://www.novosti.rs/vesti/planeta.299.html:830339-Tackica-na-nosu-se-pretvorila-nocnu-moru-Majka-otkrila-da-je-nesto-strasno-jede-iznutra-FOTO"> <i><b>Tačkica na nosu se pretvorila noćnu moru: Majka otkrila da je nešto strašno “jede” iznutra (FOTO)</b></i></a> <br/><br/>"Je li Antoaneta Latuf pregledala štitnu žlezdu? Ne pravim se pametna i ne trolujem, samo sam zabrinuta zbog onoga što sam danas videla na TV-u", napisala je Vendi Mekoj u privatnoj poruci. <br/><br/>Vendi je priznala da nije lekar, ali je rekla da ju je izbočina podsetila na sličan slučaj s jednim od njenih prijatelja. <br/><br/>- Bila sam zabrinuta i pomislila da bih trebala nešto da kažem - izjavila je ona.<br/><br/>Latuf je priznala da se u početku nasmejala na poruku, ali tada je ponovno pogledala snimak emisije.<br/><br/>- Ostala sam šokirana. Izgledalo je kao da imam Adamovu jabučicu. Nešto mi je definitivno virilo iz vrata - prisetila se. <br/><br/>Budući da ima porodičnu anamnezu raka štitne žlezde, Latuf je odlučila da poseti svog lekara opšte prakse.<br/><br/>- Tri vađenja krvi, ultrazvuk i CT skener kasnije, ispada da je Vendi bila pravi Mekoj, lekar iz Star Treka. Imam veliku cistu koja treba operaciju, kao i autoimunu bolest - rekla je.</p>
      <figure>
        <img src="http://www.novosti.rs/upload/images/2019b//11/17n/voditeljka-australija-foto-printscreen-instag%20(2).jpg"/>
      </figure>
      <p>Cista nije kancerogena, kaže Latuf, ali ako se ne leči, to bi moglo uticati na njenu sposobnost disanja, gutanja i govora.<br/><br/>- Ovo se najčešće pojavi u mladoj dobi, a kako cista raste, počinje da vrši pritisak na druge vitalne strukture u vratu. Žene su u većoj opasnosti, a ako se ne leče ili pogrešno dijagnostikuju, bolesti štitne žlezde mogu uticati na mentalno zdravlje, težinu, kosu i nokte, umor, glas, snagu mišića, zdravlje kostiju, otkucaje srca, pa u nekim slučajevima i rezultirati smrću - objasnila je Latuf.<br/><br/>Voditeljka se zahvalila gledateljki.</p>
      <figure>
        <img src="http://www.novosti.rs/upload/images/2019b//11/17n/voditeljka-australija-foto-printscreen-instag%20(1).jpg"/>
      </figure>
      <p>- Vendi, hvala što ste se dovoljno brinuli da se obratite meni, potpunom strancu, i nagovorili me da posetim lekara. Vaš čin ljubaznosti verovatno mi je spasao karijeru - zahvalno je odgovorila.<br/><br/>(index.hr)</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/zanimljivosti/aktuelno.288.html:830735-Mladozenja-napravio-haos-pred-oltarom-Umesto-da-samo-kaze-da-Zeljko-jednim-potezom-iznenadio-sve-VIDEO"/>
        <a href="http://www.novosti.rs/vesti/naslovna/zanimljivosti/aktuelno.288.html:830738-Divlje-svinje-nanjusile-stek-kokaina-kukanje-Alabanaca-i-Italijana-cula-policija-i-uhapsila-ih"/>
        <a href="http://www.novosti.rs/vesti/naslovna/zanimljivosti/aktuelno.288.html:830693-Kad-se-kuma-otkaci-na-svadbi-Popela-se-na-krov-pa-je-uz-svirku-trubaca-razbijala-crep-VIDEO"/>
        <a href="http://www.novosti.rs/vesti/planeta.299.html:830339-Tackica-na-nosu-se-pretvorila-nocnu-moru-Majka-otkrila-da-je-nesto-strasno-jede-iznutra-FOTO"/>
        <a href="http://www.novosti.rs/vesti/naslovna/zanimljivosti/aktuelno.288.html:830304-Da-li-devojka-dolazi-ili-odlazi-Opticka-varka-zaludela-internet"/>
      </related>
    </article>
  </body>
</html>