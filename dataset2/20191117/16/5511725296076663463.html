<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/basketbols/skele-ar-12-punktiem-neglabj-kalevcramo-no-zaudejuma-krasnodara.d?id=51647141"/>
    <meta property="og:site_name" content="DELFI"/>
    <meta property="article:published_time" content="2019-11-17T16:31:38+00:00"/>
    <meta property="og:title" content="Šķēle ar 12 punktiem neglābj 'Kalev'/'Cramo' no zaudējuma Krasnodarā "/>
    <meta property="og:description" content="Latviešu basketbolists Aigars Šķēle svētdien guva 12 punktus Vienotās līgas spēlē, taču neglāba Tallinas &quot;Kalev&quot;/&quot;Cramo&quot; komandu nozaudējuma."/>
  </head>
  <body>
    <article>
      <h1>Šķēle ar 12 punktiem neglābj 'Kalev'/'Cramo' no zaudējuma Krasnodarā </h1>
      <address><time datetime="2019-11-17T16:31:38+00:00">17 Nov 2019, 16:31</time> by <a rel="author">LETA</a></address>
      <p>
        <b>Latviešu basketbolists <a href="https://www.delfi.lv/temas/aigars-skele">Aigars Šķēle</a> svētdien guva 12 punktus Vienotās līgas spēlē, taču neglāba Tallinas "Kalev"/"Cramo" komandu nozaudējuma.</b>
      </p>
      <p>Roberta Štelmahera vadītā Tallinas komanda viesos ar rezultātu 63:87 (19:26, 14;16, 13:22, 17:23) piekāpās Krasnodaras "Lokomotiv-Kubaņ" vienībai.</p>
      <p>Šķēle šajā mačā 26 minūtes un 45 sekundes, kuru laikā realizēja trīs no pieciem divpunktu metieniem un divus no pieciem tālmetieniem.</p>
      <p>Tāpat viņš izcīnīja četras atlēkušās bumbas, veica vienu rezultatīvu piespēli, pieļāva vienu kļūdu, divas reizes pārkāpa noteikumus, izprovocēja četras piezīmes un tika pie 14 efektivitātes koeficienta punktiem, kas bija otrs labākais rezultāts komandā.</p>
      <p>Talliniešiem ar 15 punktiem rezultatīvākais bija Kails Vinaless, bet pretiniekiem 21 punktu guva Džonijs O'Braients.</p>
      <p>"Kalev"/"Cramo" ar trīs uzvarām septiņās spēlēs turnīra tabulā ieņem devīto vietu.</p>
      <p>Šajā Vienotās līgas sezonā regulārajā turnīrā startē 13 komandas, aizvadot divu apļu turnīru un pēc tam astoņām labākajām kvalificējoties "play-off" cīņām. Turnīrā startē deviņas Krievijas komandas, kā arī pa vienai vienībai no Igaunijas, Baltkrievijas, Kazahstānas un Polijas. Salīdzinot ar iepriekšējo sezonu, turnīrā nepiedalās "VEF Rīga" komanda.</p>
      <p>Iepriekšējā sezonā par čempioniem tika kronēti Maskavas CSKA basketbolisti, kuri finālsērijā ar 3-0 pārspēja "Himki" vienību. CSKA basketbolisti Vienotajā līgā triumfējuši astoņas sezonas pēc kārtas.</p>
    </article>
  </body>
</html>