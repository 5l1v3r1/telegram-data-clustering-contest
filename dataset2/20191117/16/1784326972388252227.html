<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/17/5-film-amiert-erdemes-bekapcsolnod-ma-a-tevet/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-17T16:11:00+00:00"/>
    <meta property="og:title" content="5 film, amiért érdemes bekapcsolnod ma a tévét"/>
    <meta property="og:description" content="Ma még pihenhetsz, szóval hangolódj rá az új hétre egy nyugis filmnézős estével!"/>
  </head>
  <body>
    <article>
      <h1>5 film, amiért érdemes bekapcsolnod ma a tévét</h1>
      <h2>Ma még pihenhetsz, szóval hangolódj rá az új hétre egy nyugis filmnézős estével!</h2>
      <address><time datetime="2019-11-17T16:11:00+00:00">17 Nov 2019, 16:11</time> by <a rel="author">Cosmopolitan.hu</a></address>
      <h3>Amerikai botrány (VIASAT3, 21:00)</h3>
      <p>A történelem egyik legnagyobb szélhámosának, Irvingnek muszáj lesz együttműködnie az FBI egyik ügynökével: azt a feladatot kapja, hogy a barátnőjével együtt valahogy kerüljenek be valahogy a maffia köreibe. Azonban a küldetésük nagyon veszélyes, ugyanis ha elrontanak valamit, akkor könnyen összeomolhat körülöttük minden…</p>
      <h3>Utazók (SuperTV2, 21:00)</h3>
      <p>Jim az Avalon nevű űrhajó fedélzetén utazik éppen a távoli célja felé, azonban egy programhiba miatt hamarabb felébred az eredetileg 120 évesre tervezett hibernált álmából. A pasi nagyon magányos, ezért felébreszti a gyönyörű Aurorát, akivel hamarosan egymásba is szeretnek. De sajnos sok nehézség és rejtély vár rájuk az űrhajón, ráadásul Jim titka is ott lebeg felettük…</p>
      <h3>Másnaposok 2. (Film+, 21:00)</h3>
      <p>A srácok ezúttal Stu legénybúcsújára készülnek, ráadásul nem is akárhol: Thaiföldön. De Alan most is gondoskodik arról, hogy a buli igazán felejthetetlen legyen. A férfi ugyanis elkezd rivalizálni a menyasszony 16 éves kisöccsével – aki másnapra eltűnik, azonban az egyik ujját megtalálják levágva…</p>
      <h3>Coco Chanel (Filmbox Family, 21:00)</h3>
      <p>Az életrajzi film nem azt mutatja be, hogyan építette ki birodalmát a híres francia divattervezőnő, hanem a sikeressé válása előtti éveit. Így megismerheted Cocót szegény árva kislányként, aztán küszködő varrónőként, majd bárénekesnőként és táncosnőként is…</p>
      <h3>A csajok háborúja (RTL Klub, 22:05)</h3>
      <p>A sztori két gyerekkori legjobb barátnőről szól, akiknek ráadásul majdnem egyszerre kérik meg a kezüket a pasijaik. Azonban mikor kiderül, hogy Emma és Liv ugyanarra a napra és ugyanarra a helyre szervezték le a Nagy Napjukat, kitör közöttük a háború. Vajon túléli a barátságuk az esküvő-parát?</p>
    </article>
  </body>
</html>