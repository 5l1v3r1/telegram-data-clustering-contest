<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2575692/novij-grafik-kanikul-viprobovuut-v-ternopilskih-skolah"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-17T16:03:00+00:00"/>
    <meta property="og:title" content="Новий графік канікул випробовують в тернопільських школах"/>
    <meta property="og:description" content="Перші канікули школярі відгуляли з 7 по 13 жовтня"/>
  </head>
  <body>
    <article>
      <h1>Новий графік канікул випробовують в тернопільських школах</h1>
      <address><time datetime="2019-11-17T16:03:00+00:00">17 Nov 2019, 16:03</time> by <a rel="author">Антоніна Албул</a></address>
      <p>
        <i>Відповідно до триместрової системи навчання, на яку перейшли більшість міських ЗОШ, з 18 по 24 листопада триватимуть чергові осінні канікули.</i>
      </p>
      <p>Триместрова система передбачає тижневий відпочинок після кожних п’яти тижнів навчання, пише <a href="https://zz.te.ua/ternopil-s-ki-shkoly-vyprobovuiut-novyy-hrafik-kanikul/">зз</a>. Відтак перші канікули школярі відгуляли з 7 по 13 жовтня, на черзі – наступний період відпочинку, який триватиме також упродовж тижня.</p>
      <p>«Така практика дуже подобається. Є час трохи перезавантажитися психологічно», – каже одинадцятикласниця Уляна Якимчук. Втім, найбільш старанні школярі навіть у канікули навчаються. «Готуюся до ЗНО, тому відпочинок зараз собі не можу дозволити. Кожен день розпланований на заняття. Програма нелегка, а очікую скласти тестування на максимум, тому мушу працювати».</p>
      <p>Додамо, якого графіку канікул дотримуватися, вирішують безпосередньо у навчальних закладах. Відтак ряд шкіл області навчаються і відпочивають за старою системою.</p>
    </article>
  </body>
</html>