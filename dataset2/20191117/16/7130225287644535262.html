<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/usta-oyuncu-yildiz-kenter-tedavi-gordugu-hastanede-hayatini-kaybetti-889777"/>
    <meta property="og:site_name" content="Onedio"/>
    <meta property="article:published_time" content="2019-11-17T16:50:19+00:00"/>
    <meta property="og:title" content="Bir Dönem Kapandı: Yıldız Kenter’i Kaybettik"/>
    <meta property="og:description" content="Önceki gün yoğun bakıma kaldırılan usta tiyatrocu Yıldız Kenter, saat 19.00 sıralarında tedavi gördüğü Amerikan Hastanesi'nde hayatını kaybetti."/>
  </head>
  <body>
    <article>
      <h1>Bir Dönem Kapandı: Yıldız Kenter’i Kaybettik</h1>
      <address><time datetime="2019-11-17T16:50:19+00:00">17 Nov 2019, 16:50</time> by <a rel="author" href="https://onedio.com/profil/yasin-arrslan" target="_blank">Yasin Arslan</a></address>
      <h4>Önceki gün yoğun bakıma kaldırılan usta tiyatrocu Yıldız Kenter, saat 19.00 sıralarında tedavi gördüğü Amerikan Hastanesi'nde hayatını kaybetti.</h4>
      <figure>
        <img src="https://img-s1.onedio.com/id-5dd17a278c66462449d6b906/rev-0/w-500/s-853b0a47bda83ba416aa7d5145e1ff8eab070df8.jpg"/>
      </figure>
      <p>Bir süredir evinde tedavi gören usta <a href="https://onedio.com/etiket/tiyatro/50546e350228f60917601ac4">tiyatro</a> oyuncusu Yıldız Kenter, akciğer rahatsızlığı sebebiyle dün hastaneye kaldırılmış ve yoğun bakım ünitesinde tedavi altına alınmıştı.</p>
      <h3>İstanbul Amerikan Hastanesi'nde tedavi gören 91 yaşındaki Kenter, akşam saatlerinde yaşamını yitirdi.</h3>
      <figure>
        <img src="https://img-s2.onedio.com/id-5dd17bdd64ce1e1940fe8dfb/rev-0/w-500/s-a2e7841e0c60d75c67524307c1ceb6b817ca5868.jpg"/>
      </figure>
      <h3>Yıldız Kenter kimdir?</h3>
      <figure>
        <img src="https://img-s1.onedio.com/id-5dd17db14589fc4340f8bfce/rev-0/w-500/s-83f11df298c320a1b8411ae4edf77b3170a5981a.jpg"/>
      </figure>
      <p>11 Ekim 1928 tarihinde <a href="https://onedio.com/etiket/istanbul/501c48f7cc161f8ec13422a8">İstanbul</a>'da dünyaya geldi. Asıl adı Ayşe Yıldız'dır. Annesi <a href="https://onedio.com/etiket/ingiltere/50273314cc161f8ec1342339">İngiliz</a> Olga Cynthia Türkiye Cumhuriyeti vatandaşlığını aldıktan sonra adı Nadide Kenter olarak değişmiştir ve babası Türk diplomatı Ahmet Naci Kenter'dir.</p>
      <p><a href="https://onedio.com/etiket/ankara/501c490fcc161f8ec13422aa">Ankara</a> Devlet Konservatuarı Yüksek Bölümünü sınıf atlayarak bitirdi. On bir yıl Ankara Devlet Tiyatrosunda çalıştı. "Rockefeller" bursu kazanarak, American Theatre Wing, Neighbourhood Play House ve Actor’s Studio’da oyunculuk ve oyunculuk öğretiminde yeni teknikler üzerine çalışmalar yaptı. Ankara Devlet Konservatuvarı'na hoca olarak atandı.</p>
      <p>1959'da Devlet Tiyatrosu’ndan ayrıldı. Muhsin Ertuğrul ile bir yıl çalıştı. Kardeşi Müşfik Kenter ve eşi Şükran Güngör ile Kent Oyuncuları Topluluğunu kurdu. Daha sonraki yıllarda sürekli olarak <a href="https://onedio.com/etiket/amerika-birlesik-devletleri/50187e1bcc161f8ec134216e">Amerika Birleşik Devletleri</a> ve Birleşik Krallık'ta "Değişen Eğitim Metotları" ve "Oyunculuk Metotları" üzerine çalışmalar yaptı.</p>
      <p>1962’de <a href="https://onedio.com/etiket/tiyatro/50546e350228f60917601ac4">tiyatro</a> hizmetlerinden ötürü “Yılın Kadını” seçildi. 1968’de İstanbul’da Kenter Tiyatrosunun binasının inşaatını tamamladı. <a href="https://onedio.com/etiket/sinema/503cd710cc161f8ec1342439">Sinema</a> oyuncusu olarak üç kez “<a href="https://onedio.com/etiket/altin-portakal/5078e94eb815ea38422581b1">Altın Portakal</a>” ödülüne layık görüldü. <a href="https://onedio.com/etiket/sscb/577257ae30bb9b6a3e98a2f7">Sovyetler Birliği</a>, Amerika Birleşik Devletleri, Birleşik Krallık, <a href="https://onedio.com/etiket/almanya/50270c27cc161f8ec1342327">Almanya</a>, Hollanda, Danimarka, Kanada, Yugoslavya ve Kıbrıs’ta İngilizce ve Türkçe oyunlar sergiledi.</p>
      <p>100’ün üstünde <a href="https://onedio.com/etiket/oyun/57b6f00196d8957324880f58">oyun</a> oynadı. 100’e yakın oyun sergiledi. Shakespeare, Çehov, Brecht, Inoesco, Pinter, Albee, Tennessee Williams, Alan Ayckbourn, Arthur Miller, Brian Freil, Neil Simon, Athol Fugard, Sergey Kokovkin gibi pek çok yazarların yanı sıra Melih Cevdet Anday, Necati Cumalı, Güner Sümer, Adalet <a href="https://onedio.com/etiket/ali-agaoglu/50545d7f0228f60917601abd">Ağaoğlu</a>, Zeki Özturanlı, Güngör Dilmen, Muzaffer İzgü gibi pek çok Türk yazarının oyunlarını da sahneye koydu, oynadı.</p>
      <p>Profesör Yıldız Kenter, 37 yıldır sahne hocalığı yaptı.</p>
      <h3>Usta tiyatrocunun hayatını kaybetmesinin ardından sosyal medyada başsağlığı mesajları paylaşıldı</h3>
      <figure>
        <iframe data-src="https://twitter.com/demetakbag/status/1196108540257226758?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/canyilmaz1/status/1196105947833348096?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/edihvet/status/1196123017262379009?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/goral_critic/status/1196107943768461312?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/banuguven/status/1196112019520475136?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/DDeryaBaykal/status/1195726386603929601?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/orhanaydin6/status/1196112109274378240?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/LeventUzumcu/status/1196130837059776512?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/ErknCan/status/1196129437735104517?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>