<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ac%ce%b3%ce%ba%cf%85%cf%81%ce%b1-%ce%ba%ce%b1%cf%84%ce%b7%ce%b3%ce%bf%cf%81%ce%b5%ce%af-%ce%ba%cf%8d%cf%80%cf%81%ce%bf-%ce%ba%ce%b1%ce%b9-%ce%b5%ce%bb%ce%bb%ce%ac%ce%b4%ce%b1-%ce%b3%ce%b9%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-17T16:59:42+00:00"/>
    <meta property="og:title" content="Άγκυρα: Κατηγορεί Κύπρο και Ελλάδα για το κάψιμο της σημαίας στα κατεχόμενα"/>
    <meta property="og:description" content="Το κάψιμο «σημαίας» του ψευδοκράτους από το ΕΛΑΜ καταδικάζει το τουρκικό ΥΠΕΞ, επιρρίπτοντας ευθύνες σε Κυπριακή Δημοκρατία και Ελλάδα, γιατί με δηλώσεις τους, όπως υποστηρίζει, «υποκινούν το μίσος εναντίον των Τ/Κ»."/>
  </head>
  <body>
    <article>
      <h1>Άγκυρα: Κατηγορεί Κύπρο και Ελλάδα για το κάψιμο της σημαίας στα κατεχόμενα</h1>
      <address>
        <time datetime="2019-11-17T16:59:42+00:00">17 Nov 2019, 16:59</time>
      </address>
      <p>
        <b>Το κάψιμο «σημαίας» του ψευδοκράτους από το ΕΛΑΜ καταδικάζει το τουρκικό ΥΠΕΞ, επιρρίπτοντας ευθύνες σε Κυπριακή Δημοκρατία και Ελλάδα, γιατί με δηλώσεις τους, όπως υποστηρίζει, «υποκινούν το μίσος εναντίον των Τ/Κ».</b>
      </p>
      <p>Σύμφωνα με ανακοίνωσή του, το τουρκικό ΥΠΕΞ καταδικάζει «το κάψιμο της σημαίας της ‘τδβκ’ στην ε/κ πλευρά κατά την 36η επέτειο της ίδρυσης της ‘τδβκ’» και στηρίζει τις δηλώσεις «των αρχών της ‘τδβκ’ σε αυτό το θέμα».</p>
      <p>«Οι αρμόδιοι της ε/κ πλευράς δεν προέβησαν σε καμιά ανακοίνωση καταδίκης αυτής της πράξης μίσους και το γεγονός ότι δεν ζητήθηκε έρευνα για τους δράστες δεικνύει ότι στηρίζουν επίσημα αυτό το επεισόδιο», αναφέρεται στην ανακοίνωση.</p>
      <p>Προστίθεται ότι «γι’ αυτό το γεγονός πιστεύουμε ότι έχει ευθύνη η ε/κ διοίκηση, καθώς και οι ελληνικές αρχές, που προβαίνουν σε δηλώσεις που υποκινούν το μίσος εναντίον των Τ/Κ», αναφέρεται στην ανακοίνωση.</p>
      <p>Προστίθεται ότι «υπό αυτές τις συνθήκες αναμένουμε από τη διεθνή κοινότητα να καλέσει την ε/κ πλευρά και την Ελλάδα να αποφεύγουν τις δηλώσεις που επιδεινώνουν περισσότερο το κλίμα έντασης στο νησί, όπως υπογραμμίζεται και στην τελευταία έκθεση του ΓΓ του ΟΗΕ».</p>
    </article>
  </body>
</html>