<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/cronaca/2019/11/17/news/rai_dopo_quello_del_conduttore_di_report_violati_gli_account_dei_vertici_aziendali-241274195/"/>
    <meta property="og:site_name" content="Repubblica.it"/>
    <meta property="article:published_time" content="2019-11-17T16:55:00+00:00"/>
    <meta property="og:title" content="Rai: dopo quello del conduttore di Report, violati gli account dei vertici aziendali"/>
    <meta property="og:description" content="Gli attacchi risalirebbero ad alcuni mesi fa e sono stati prontamente denunciati alle autorità competenti. Non è chiaro se ci sia un collegamento"/>
  </head>
  <body>
    <article>
      <h1>Rai: dopo quello del conduttore di Report, violati gli account dei vertici aziendali</h1>
      <h2>Gli attacchi risalirebbero ad alcuni mesi fa e sono stati prontamente denunciati alle autorità competenti. Non è chiaro se ci sia un collegamento con l'incursione al conduttore del programma di inchieste, Sigfrido Ranucci</h2>
      <address>
        <time datetime="2019-11-17T16:55:00+00:00">17 Nov 2019, 16:55</time>
      </address>
      <p><b>ROMA </b>- Non solo il caso della violazione degli account del conduttore di Report, <b>Sigfrido Ranucci</b>. A quanto si apprende da ambienti di Viale Mazzini, alcuni mesi fa anche gli account dei vertici aziendali della Rai sono stati oggetto di attacchi informatici, che sono stati prontamente denunciati alle autorità competenti. Non è chiaro se gli episodi siano o meno, in qualche maniera, collegati.<br/>Ranucci, autore e conduttore della trasmissione d'inchiesta Report, aveva denunciato il fatto venerdì. "Hanno violato i miei account aziendali, cellulare, email, dati anagrafici, indirizzo e mi è stato detto che gli hacker hanno agito da un Paese dell'Est europeo". Si era poi detto sconcertato l'attacco informatico che lo ha preso di mira proprio nei giorni in cui Report mandava in onda le inchieste su Moscopoli e i legami tra i movimenti sovranisti russi e quelli italiani, e sulla diffusione di fake news attraverso i social.</p>
    </article>
  </body>
</html>