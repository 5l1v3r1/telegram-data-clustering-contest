<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/17/croatian-police-fire-illegal-migrants-near-slovenian-border"/>
    <meta property="og:site_name" content="euronews"/>
    <meta property="article:published_time" content="2019-11-17T16:54:11+00:00"/>
    <meta property="og:title" content="تیراندازی شبانه پلیس کرواسی به سوی مهاجران غیرقانونی"/>
    <meta property="og:description" content="پلیس کرواسی نیمه شب شب به سمت گروهی از پناهجویان غیرقانونی که قصد داشتند از طریق مرز شمالی این کشور وارد اسلونی شوند، تیراندازی که در جریان آن یک مرد مهاجر به شدت زخمی شد."/>
  </head>
  <body>
    <article>
      <h1>تیراندازی شبانه پلیس کرواسی به سوی مهاجران غیرقانونی</h1>
      <address><time datetime="2019-11-17T16:54:11+00:00">17 Nov 2019, 16:54</time> by <a rel="author">یورونیوز فارسی </a></address>
      <p>پلیس کرواسی نیمه‌شب شنبه به سمت گروهی از پناهجویان غیرقانونی که قصد داشتند از طریق مرز شمالی این کشور وارد اسلونی شوند، تیراندازی که در جریان آن یک مرد مهاجر به شدت زخمی شد.</p>
      <p>داوِر بوزینوویچ، وزیر کشور کرواسی با تایید این خبر حاضر به اظهار نظر در مورد تعداد و ملیت این مهاجران نشد ولی محل وقوع این حادثه را در نزدیکی شهر شمالی آدریاتیچ عنوان کرد.</p>
      <p>بیمارستانی محل نیز اعلام کرده که نیمه‌شب شنبه یک مرد مهاجر را که به دلیل اصابت گلوله به شدت مجروح شده بود، پذیرش کرده و تحت درمان قرار داده است.</p>
      <p>کرواسی یکی از کشورهای اروپایی است که در مسیر مهاجران کشورهای خاورمیانه و آسیای مرکزی به سمت اتحادیه اروپا قرار گرفته و اکثر مهاجران ورودی به این کشور از طریق بوسنی وارد آن می‌شوند.</p>
      <p>کرواسی به عنوان متقاضی عضویت در پیمان شنگن، از سال ۲۰۱۵ و با شدت گرفتن بحرن مهاجرت در اروپا تلاش دارد تا توان خود را در محافظت از مرزهای اتحادیه اروپا به نمایش بگذارد.</p>
      <p>
        <b>بیشتر بخوانید:</b>
        <a href="https://farsi.euronews.com/2019/11/05/three-refugees-in-belgium-trying-to-get-uk-by-truck">رویای مهاجرت به بریتانیا با «کامیون‌های مرگ»</a>
      </p>
    </article>
  </body>
</html>