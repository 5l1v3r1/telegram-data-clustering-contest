<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/na-pozitano-20-vri-i-kipi-ninova-otvrna-na-upretsite-na-stanishev_news709856.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-17T16:52:00+00:00"/>
    <meta property="og:title" content="На &quot;Позитано&quot; 20 ври и кипи! Нинова отвърна на упреците на Станишев"/>
    <meta property="og:description" content="Соцлидерката отхвърли обвиненията в авторитарен стил, които й отправи бившият председател Сергей Станишев"/>
  </head>
  <body>
    <article>
      <h1>На "Позитано" 20 ври и кипи! Нинова отвърна на упреците на Станишев</h1>
      <h2>Соцлидерката отхвърли обвиненията в авторитарен стил, които й отправи бившият председател Сергей Станишев</h2>
      <address>
        <time datetime="2019-11-17T16:52:00+00:00">17 Nov 2019, 16:52</time>
      </address>
      <p>https://blitz.bg/obshtestvo/na-pozitano-20-vri-i-kipi-ninova-otvrna-na-upretsite-na-stanishev_news709856.html Blitz.bg</p>
      <figure>
        <img src="https://static.blitz.bg/documents/thumbnails/730/201906/1560751144-img-9671jpg.jpg"/>
        <figcaption>Снимки: Георги КОЛЕВ, БЛИЦ</figcaption>
      </figure>
      <p><b>Пет часа вече БСП обсъжда представянето си на местните избори, което е първа точка от дневния ред на заседанието на Националния съвет на партията. В очаквания сблъсък влязоха привържениците на линията на ръководството и критиците на лидера Корнелия Нинова.</b><br/><br/>След като изслуша повечето от ораторите, включително и алтернативния анализ на 50-те социалисти, които й поискаха оставката, соцлидерката отхвърли обвиненията в авторитарен стил. Такива отправи към нея още на влизане на пленума на столетницата бившият й лидер Сергей Станишев, който констатира, че БСП се е превърнала в авторитарна партия, информира Дарик. <br/><br/>"Можете ли да ми дадете поне един пример за това? Кое е авторитаризъм? И ако тези обвинения продължават, то нека да питам кой орган реши за целувката с Местан на Орлов мост?", контрира Нинова лидера на ПЕС.<br/><br/>Преди това на упреците за подмяна, изказани от Георги Пирински, се противопостави лидерът на младежкото БСП Николай Бериевски. <br/><br/>“Не само че успя БСП да събуди активните и млади хора, а вече повече от 3 години се работи към реално обновяване на лицата в партията, за което свидетелства съставът на Парламентарната група, листата ни за ЕП и кандидатите за кметове и общински съветници. Младежката организация се включи активно в кампанията, за което им благодарим”, каза още Бериевски.<br/><br/>По думите му в 156 общини в съветническите листи са включени млади хора до 35 години или иначе казано БСП се яви на избори с 530 кандидати за общински съветници до 35 години. ”Кандидати за кметове и кметски наместници до 35 години има в 21 общини", опонира младежкият лидер.<br/><br/>По време на дискусията по местния вот Янаки Стоилов е предложил да се излезе с проект за смесена избирателна система при избора на депутати. Бившият соцлидер Михаил Миков пък настоял БСП да загърби позицията си в защита на машинното гласуване, защото избирателите били неграмотни.<br/><br/>На пленума присъстваха и спечелилите кметове на БСП. Към единение в партията е призовал новият кмет на Русе Пенчо Милков. "В Русе победихме с единение, компетентност и подкрепата на ръководството на БСП", казал Милков пред съпартийците си.<br/><br/><b>ОЧАКВАЙТЕ ПОДРОБНОСТИ В БЛИЦ</b></p>
    </article>
  </body>
</html>