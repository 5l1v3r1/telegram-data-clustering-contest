<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140748/%D8%AF%D8%B1%D8%AE%D9%88%D8%A7%D8%B3%D8%AA-%D8%A7%D8%A8%D8%B7%D8%A7%D9%84-%D9%85%D8%B9%D8%A7%D9%85%D9%84%D8%A7%D8%AA-%D8%A7%D9%85%D8%B1%D9%88%D8%B2-%D8%B4%D8%AF%D9%86%DB%8C-%D9%86%DB%8C%D8%B3%D8%AA-%D8%B9%D9%84%D8%AA-%D8%B1%D8%A7%D9%87%D9%86%D9%85%D8%A7%DB%8C%DB%8C-%D8%AD%D9%84-%D9%85%D8%B4%DA%A9%D9%84-%D8%A7%D8%AD%D8%AA%D9%85%D8%A7%D9%84%DB%8C"/>
    <meta property="og:site_name" content="boursepress.ir"/>
    <meta property="article:published_time" content="2019-11-17T16:38:00+00:00"/>
    <meta property="og:title" content="درخواست ابطال معاملات امروز شدنی نیست / علت + راهنمایی حل مشکل احتمالی"/>
    <meta property="og:description" content="مدیر نظارت بر بورس های سازمان بورس گفت: درخواست ابطال معاملات امروز به دلیل قطعی اینترنت و عدم دسترسی کامل به خدمات آنلاین کارگزاری ها امکان پذیر نیست."/>
  </head>
  <body>
    <article>
      <h1>درخواست ابطال معاملات امروز شدنی نیست / علت + راهنمایی حل مشکل احتمالی</h1>
      <h2>مدیر نظارت بر بورس ها به بورس پرس اعلام کرد:</h2>
      <address>
        <time datetime="2019-11-17T16:38:00+00:00">17 Nov 2019, 16:38</time>
      </address>
      <p>
        <i>مدیر نظارت بر بورس های سازمان بورس گفت: درخواست ابطال معاملات امروز به دلیل قطعی اینترنت و عدم دسترسی کامل به خدمات آنلاین کارگزاری ها امکان پذیر نیست.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، محسن خدابخش درباره درخواست برخی سهامداران حقیقی مبنی بر ابطال معاملات امروز به دلیل قطعی اینترنت و عدم دسترسی کامل به خدمات آنلاین کارگزاری ها به بورس پرس گفت : چنین درخواست شدنی نیست و توجیهی ندارد . چرا که طبق آمار ، امروز هم حجم معاملات نسبت به دیروز بیشتر و به 1.3 هزار میلیارد تومان رسید و هم اینکه 70 درصد از این حجم از طریق معاملات برخط و آنلاین بود.</p>
      <p>وی ادامه داد : از سوی دیگر تصمیم به عدم تایید معاملات در حوزه اختیارات بورس و فرابورس بوده که تاکنون هم چنین رویدادی رخ نداده است.</p>
      <p>خدابخش افزود: به نظر می رسد مشکل آن دسته از سهامدارانی که امروز قادر به استفاده معاملات آنلاین نشدند ناشی از عدم یادآوری آدرس سایت های مرتبط کارگزاری ها و ذخیره نکردن آدرس ها بوده که برای حل این مورد، می توان با ورود به سایت بورس تهران (<a href="http://tse.ir/">tse.ir </a>) و مشاهده بخش اعضا ، آدرس اینترنتی خدمات آنلان همه کارگزاران را مشاهده و استفاه کرد.</p>
      <p>انتهای پیام </p>
    </article>
  </body>
</html>