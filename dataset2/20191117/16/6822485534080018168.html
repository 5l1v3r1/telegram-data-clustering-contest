<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980826129.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-17T16:30:00+00:00"/>
    <meta property="og:title" content="دادستان کشور: خسارت‌دیدگان شکایت کنند تا اشرار محکوم شوند/ قیمت‌ها به بهانه بنزین افزایش نیابند"/>
    <meta property="og:description" content="به گزارش میزان، حجت الاسلام و المسلمین محمدجعفر منتظری دادستان کل کشور طی بخشنامه‌ای به دادستان‌های عمومی و انقلاب مراکز استان‌ها بر لزوم مراقبت کامل مسئولین از افزایش قیمت کالا‌ها به بهانه اجرای طرح مدیریت مصرف سوخت و به منظور کاهش مشکلات مردم، تاکید کرد."/>
  </head>
  <body>
    <article>
      <h1>دادستان کشور: خسارت‌دیدگان شکایت کنند تا اشرار محکوم شوند/ قیمت‌ها به بهانه بنزین افزایش نیابند</h1>
      <address>
        <time datetime="2019-11-17T16:30:00+00:00">17 Nov 2019, 16:30</time>
      </address>
      <p>دادستان کل کشور طی بخشنامه‌ای به دادستان‌های عمومی و انقلاب مراکز استان‌ها بر جلوگیری مسئولین از افزایش قیمت کالاها به بهانه اجرای طرح مدیریت مصرف سوخت و به منظور کاهش مشکلات مردم، تاکید کرد.</p>
      <p>به گزارش میزان، حجت الاسلام و المسلمین محمدجعفر منتظری دادستان کل کشور طی بخشنامه‌ای به دادستان‌های عمومی و انقلاب مراکز استان‌ها بر لزوم مراقبت کامل مسئولین از افزایش قیمت کالا‌ها به بهانه اجرای طرح مدیریت مصرف سوخت و به منظور کاهش مشکلات مردم، تاکید کرد.</p>
      <p>متن بخشنامه به شرح ذیل است:</p>
      <p>با سلام</p>
      <p>نظر به تأکید مقام معظم رهبری مدظله العالی مبنی بر لزوم مراقبت کامل مسئولین از افزایش قیمت کالا‌ها به بهانه اجرای طرح مدیریت مصرف سوخت و به منظور کاهش مشکلات مردم، مقتضی است:</p>
      <p>اولا: با سازمان‌های متولی از قبیل مجامع صنفی، سازمان حمایت از حقوق مصرف کنندگان و سازمان تعزیرات حکومتی تعامل و همکاری لازم به عمل آورده و از هرگونه افزایش قیمت به بهانه افزایش بهای بنزین جلوگیری و نسبت به ارائه خدمات قضایی پیشگیرانه اقدام نمایید.</p>
      <p>ثانیا: از مردم عزیز و کسانی که در اثر شرارت اشرار و تعدی به اموال آنان، دچار خسارت و زیان شده‌اند خواسته شود با مراجعه به دادستان‌ها و حوزه‌های قضایی مربوط، نسبت به طرح شکایت اقدام نمایند تا مرتکبین این جنایت که توسط نیرو‌های امنیتی و انتظامی شناسایی شده یا می‌شوند یا تحت تعقیب قرار گرفته‌اند، به جبران خسارت وارد شده محکوم گردند.</p>
    </article>
  </body>
</html>