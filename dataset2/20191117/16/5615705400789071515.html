<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204559-u-bryusseli-vveli-shtraf-u-200-evro-za-kinutij-nedopalok"/>
    <meta property="og:site_name" content="Mind UA"/>
    <meta property="article:published_time" content="2019-11-17T16:06:00+00:00"/>
    <meta property="og:title" content="У Брюсселі ввели штраф у 200 євро за кинутий недопалок"/>
    <meta property="og:description" content="Майже третину сміття, яке збирають комунальні служби на вулицях, складають саме недопалки"/>
  </head>
  <body>
    <article>
      <h1>У Брюсселі ввели штраф у 200 євро за кинутий недопалок</h1>
      <h2>Майже третину сміття, яке збирають комунальні служби на вулицях, складають саме недопалки</h2>
      <address>
        <time datetime="2019-11-17T16:06:00+00:00">17 Nov 2019, 16:06</time>
      </address>
      <p>У столиці Бельгії найближчим часом почне діяти нове правило: за кинутий в межах міста на землю недопалок порушник заплатить штраф у 200 євро. Раніше штраф також сплачувався, але був у 4 рази меншим, пише<a href="https://www.rtbf.be/"> rtbf.be.</a></p>
      <p>«Служба громадської чистоти міста Брюсселя запускає план, який передбачає підвищення обізнаності серед курців, встановлення міських попільничок, збільшення з січня штрафу з  50 до 200 євро, а також проект утилізації недопалків за допомогою кишенькових попільничок», – йдеться в повідомленні куратора мерії Брюсселя Зубіди Желлаб.</p>
      <p>Жорсткість вжитих заходів міська влада пояснюють тим, що майже третину сміття, які збирають комунальні служби на вулицях, складають саме недопалки. При цьому для розкладання цих відходів потрібно до 15 років, вони містять безліч токсичних речовин (свинець, миш'як, нікотин, канцерогени).</p>
      <p>У мерії також відзначають, що всього один недопалок здатний забруднити до 500 літрів води.</p>
      <p>«Він повільно, але вірно забруднює і вбиває моря», – підкреслили столична влада. Стежити за дотриманням правил будуть спеціальні співробітники комунальних служб.</p>
      <p>Нагадаємо, у парках і скверах Парижа відтепер <a href="https://mind.ua/news/20198325-v-parkah-i-skverah-parizha-vidteper-zaboroneno-kuriti">заборонено курити</a>, на порушника чекає штраф.</p>
      <p>Між тим британські <a href="https://mind.ua/news/20178257-nedopalki-mozhut-stati-dzherelom-vidnovlyuvalnoyi-energiyi-britanski-vcheni">вчені проводять експеримент,</a> як перетворити недопалки на джерело відновлювальної енергії – вугільна основа фільтрів може використовуватися для зберігання водню.</p>
      <related>
        <h4>Також читайте</h4>
        <a href="https://mind.ua/news/20204438-amku-znovu-poperediv-tabachnikiv-pro-neobhidnist-prozorih-umov-distribuciyi"/>
        <a href="https://mind.ua/news/20204221-ukrayinci-pereplachuyut-za-tovari-ta-poslugi-cherez-nizku-konkurenciyu-v-ekonomici-milovanov"/>
        <a href="https://mind.ua/news/20203885-vivedennya-z-tini-polovini-rinku-cigarok-i-alkogolyu-prinese-v-byudzhet-dodatkovo-5-10-mlrd-grn-na-ri"/>
      </related>
    </article>
  </body>
</html>