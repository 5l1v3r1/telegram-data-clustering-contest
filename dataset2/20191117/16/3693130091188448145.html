<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/kocaeli-de-kayip-gencin-cansiz-bedeni-denizde-bulundu-1207826.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T16:30:00+00:00"/>
    <meta property="og:title" content="Kocaeli'de kayıp gencin cansız bedeni denizde bulundu"/>
    <meta property="og:description" content="Kocaeli'nin Kandıra ilçesi sahilinde dün öğle saatlerinde kaybolan şahsın cansız bedeni, deniz dibinden jandarma dalgıç ekiplerince çıkarıldı."/>
  </head>
  <body>
    <article>
      <h1>Kocaeli'de kayıp gencin cansız bedeni denizde bulundu</h1>
      <h2>Kocaeli'nin Kandıra ilçesi sahilinde dün öğle saatlerinde kaybolan şahsın cansız bedeni, deniz dibinden jandarma dalgıç ekiplerince çıkarıldı.</h2>
      <address>
        <time datetime="2019-11-17T16:30:00+00:00">17 Nov 2019, 16:30</time>
      </address>
      <p>Olay, dün öğle saatlerinde<b> Kandıra ilçesi Kefken Mahallesi Pembe Kayalar</b> mevkiinde meydana geldi.</p>
      <p>Edinilen bilgilere göre,<b> Sakarya</b>'nın <b>Akyazı </b>ilçesinde yaşayan epilepsi hastası Müslüm Hızal (30), arkadaşları ile birlikte sahile piknik yapmaya geldi. Arkadaşları piknik alışverişi yapmak için bölgeden ayrılırken,<b> Müslüm Hızal</b> ise ateşi yakmak için bölgede kaldı. Alışverişi tamamlayan arkadaşları sahile döndüklerinde <b>Hızal'ı </b>bulamayınca durumu jandarmaya bildirdi. İhbar üzerine olay yerine jandarma, <b>AFAD, deniz polisi, Sahil Güvenlik Komutanlığı Kocaeli Büyükşehir Belediyesi Su Kazalarını Önleme Merkezi ekipleri </b>ve <b>sağlık ekipleri </b>sevk edildi.</p>
      <figure>
        <img src="https://images.bursadabugun.com/editor/haber/17112019/aw857909-03-5dd1679fbb60d.jpg"/>
      </figure>
      <p>Dün gece saatlerine kadar süren arama tarama çalışmalarına havanın kararması nedeniyle ara verildi. Bugün sabah saatlerinde yeniden başlayan arama çalışmaları akşam saatlerine kadar devam etti. 6 kilometrelik alanın taranmasının ardından ekipler denizde çalışma başlattı. Jandarma dalgıçları su altında yaptıkları çalışmalarda son görüldüğü yere yakın bir kayanın altında Hızal'ın cansız bedenine ulaştı. Hızal'ın cenazesi otopsi yapılmak üzere <b>Kandıra M. Kazım Dinç Devlet Hastanesi </b>morguna götürüldü.<br/>Olayla ilgili soruşturma sürüyor.<br/> </p>
    </article>
  </body>
</html>