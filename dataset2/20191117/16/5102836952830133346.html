<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/17/tidligere-unge-hoyre-leder-beklager-oppforsel/"/>
    <meta property="og:site_name" content="Document"/>
    <meta property="article:published_time" content="2019-11-17T16:09:24+00:00"/>
    <meta property="og:title" content="Tidligere Unge Høyre leder beklager sin oppførsel: «ubehagelig, klein og upassende»"/>
    <meta property="og:description" content="Tidligere Unge Høyre-leder Kristian Tonning Riise beklager sin oppførsel i en ny TV 2-dokumentar. Foto: Håkon Mosvold Larsen / NTB scanpix"/>
  </head>
  <body>
    <article>
      <h1>Tidligere Unge Høyre leder beklager sin oppførsel: «ubehagelig, klein og upassende»</h1>
      <address><time datetime="2019-11-17T16:09:24+00:00">17 Nov 2019, 16:09</time> by <a rel="author">NTB</a></address>
      <figure>
        <img src="https://www.document.no/wp-content/uploads/2019/11/bzmf1nvmsys-e1574006912343-1024x657.jpg"/>
      </figure>
      <p>
        <i>Tidligere Unge Høyre-leder Kristian Tonning Riise beklager sin oppførsel i en ny TV 2-dokumentar. Foto: Håkon Mosvold Larsen / NTB scanpix</i>
      </p>
      <p>Kristian Tonning Riise snakker ut i et TV-intervju og tar selvkritikk for sin oppførsel som Unge Høyre-leder. En rekke varselsaker førte til hans avgang.</p>
      <p>I sitt første TV-intervju siden avgangen for to år siden, beklager nå Tonning Riise oppførselen sin, skriver TV 2.</p>
      <blockquote>– Du kan ikke være 25 år og ligge med noen på 16 år i en organisasjon hvor du har et fremtredende tillitsverv. Det er utrolig uansvarlig og forferdelig dumt gjort, sier Kristian Tonning Riise i dokumentaren Vårt Lille Land.</blockquote>
      <p>Tonning Riise sier at han nå innser at oppførselen hans på tidligere partifester kan ha blitt oppfattet som «ubehagelig, klein og upassende».</p>
      <p>Flere har reagert på TV 2s beskrivelse av dokumentaren. Tidligere journalist i Morgenbladet, Hanne Østli Jakobsen, har uttalt til bransjenettstedet Medier24 at hun reagerer på episodens tittel «Støtt ut i kulda», fordi det vanligvis brukes om folk som blir mobbet eller fryst ut for noe uforskyldt.</p>
      <p>I dokumentaren kommer det fram at Tonning Riise har et behov for å nyansere noen av de anklagene som ble rettet mot ham i pressen, noe også kanalens nyhetsredaktør Karianne Solbrække har forsvart i Medier24-artikkelen.</p>
      <related>
        <h4>Les også</h4>
        <a href="https://www.document.no/2018/01/12/solberg-jeg-er-lei-meg-og-beklager-overfor-varslerne/"/>
        <a href="https://www.document.no/2018/01/11/tonning-riise-trekker-seg-som-unge-hoyre-leder-viser-til-metoo/"/>
        <a href="https://www.document.no/2018/01/14/tonning-riise-er-sykmeldt/"/>
        <a href="https://www.document.no/2018/01/11/unge-hoyre-benektet-varsler-om-tonning-riise-men-det-var-minst-tre/"/>
        <a href="https://www.document.no/2018/01/24/tonning-riise-far-ikke-innsyn-i-varslene/"/>
        <a href="https://www.document.no/2018/03/14/hoyre-med-knusende-dom-mot-tonning-riise/"/>
        <a href="https://www.document.no/2018/01/22/statsadvokaten-ber-politiet-undersoke-anklager-mot-tonning-riise/"/>
        <a href="https://www.document.no/2018/01/11/fylkeslag-sikret-seg-at-tonning-riise-ikke-var-alene-med-jenter/"/>
        <a href="https://www.document.no/2018/01/16/solberg-det-har-vaert-vondt/"/>
        <a href="https://www.document.no/2018/01/23/krfu-leder-twitter-trakassert-pa-unge-hoyre-mote/"/>
      </related>
    </article>
  </body>
</html>