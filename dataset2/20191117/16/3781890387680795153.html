<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742147"/>
    <meta property="og:site_name" content="เดลินิวส์"/>
    <meta property="article:published_time" content="2019-11-17T16:02:00+00:00"/>
    <meta property="og:title" content="รองพ่อเมืองเลย เปิดวิ่งการกุศลเพื่อรพ.วังสะพุง"/>
    <meta property="og:description" content="'โสภณ สุวรรณรัตน์' รองผู้ว่าฯ เลย เปิดกิจกรรม 'วิ่งลาฝน ต้นลมหนาว' หารายได้ซื้ออุปกรณ์การแพทย์ให้ รพ.วังสะพุง"/>
  </head>
  <body>
    <article>
      <h1>รองพ่อเมืองเลย เปิดวิ่งการกุศลเพื่อรพ.วังสะพุง</h1>
      <address>
        <time datetime="2019-11-17T16:02:00+00:00">17 Nov 2019, 16:02</time>
      </address>
      <p>
        <b>"โสภณ สุวรรณรัตน์" รองผู้ว่าฯ เลย เปิดกิจกรรม "วิ่งลาฝน ต้นลมหนาว" หารายได้ซื้ออุปกรณ์การแพทย์ให้ รพ.วังสะพุง</b>
      </p>
      <p>เมื่อวันที่ 17 พ.ย. ที่ลานกิจกรรมหน้าเทศบาลเมืองเลย นายโสภณ สุวรรณรัตน์ รองผู้ว่าราชการจังหวัดเลย เป็นประธานเปิดกิจกรรม "วิ่งลาฝน ต้นลมหนาว" มีนักวิ่งสมัครเข้าร่วมกิจกรรมจำนวนมาก นายพีระ พรสุขสว่าง ผู้จัดการทั่วไประดับภูมิภาคตะวันออกเฉียงเหนือตอนบน กล่าวว่า จัดกิจกรรมวิ่งลาฝน ต้นลมหนาว ในวันนี้ได้รับความร่วมมือจากหน่วยงานต่างๆ อาทิ เทศบาลเมืองเลย โรงพยาบาลวังสะพุง สถานีตำรวจภูธรเมืองเลย มูลนิธิสว่างคีรีธรรม สมาคมร่วมใจกู้ภัยเมืองเลย และชมรมเลยรันนิ่ง โดยแบ่งการวิ่งออกเป็น 2 ระยะทาง ได้แก่ระยะ 5 ก.ม. และ 10 ก.ม. โดยมีวัตถุประสงค์เพื่อนำรายได้ทั้งหมดหลังหักค่าใช้จ่ายสมทบทุนซื้ออุปกรณ์การแพทย์ให้กับโรงพยาบาลวังสะพุง อำเภอวังสะพุง จังหวัดเลย และส่วนหนึ่งมอบให้สถานพินิจจังหวัดเลย สนับสนุน และส่งเสริมให้ประชาชนตระนักถึงความสำคัญของการออกกำลังกายด้วยวิถีธรรมชาติ เพื่อสุขภาพที่ดีอย่างยั่งยืน ส่งเสริม และประชาสัมพันธ์การท่องเที่ยวจังหวัดเลย มีผู้เข้าร่วมกิจกรรมกว่า 500  คน  <br/><br/>ดำรงค์ รักษ์จรรยาวงศ์ <br/>ผู้สื่อข่าวเว็บไซต์เดลินิวส์ออนไลน์ จ.เลย </p>
      <figure>
        <img src="https://www.dailynews.co.th/admin/upload/20191117/news_NvgYnjCkAb205714_533.jpg?v=201911180511?v=5147"/>
      </figure>
    </article>
  </body>
</html>