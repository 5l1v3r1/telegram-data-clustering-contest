<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/az-elvalas-kezdete-a-szalagavato/186706"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-17T16:00:00+00:00"/>
    <meta property="og:title" content="Az elválás kezdete a szalagavató"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Az elválás kezdete a szalagavató</mark>
      </h1>
      <address><time datetime="2019-11-17T16:00:00+00:00">17 Nov 2019, 16:00</time> by <a rel="author">Zs.V. </a></address>
      <p>
        <b>Igaz, hogy régen csak a december-februári időszakban voltak szalag­ava­tók, napjainkban viszont már vannak olyan iskolák, ahol november elején ünneplik ezt az alkalmat. De miről is szól pontosan a szalagavató? </b>
        <b>Igaz, hogy régen csak a december-februári időszakban voltak szalag­ava­tók, napjainkban viszont már vannak olyan iskolák, ahol november elején ünneplik ezt az alkalmat. De miről is szól pontosan a szalagavató?</b>
      </p>
      <p>A középiskolásoknak, gimnazistáknak ma már elmaradhatatlan esemény a szalag­avató, ami tulajdonképpen a kezdete egy kor lezárásának, hiszen az igazi búcsút majd a ballagás jelenti. Mindkét ünnep költséges a szülőknek, de talán a szalagavató az, amikor mé­lyebben bele kell nyúlni a zsebbe. Ilyenkor nem elég a csinos ruhát megvenni vagy varratni, még a keringősruhára is rá kell áldozni a pénzt, feltéve, ha a gyerek részt vesz a táncban. De honnan indult a ma már kihagyhatatlan szertartás?</p>
      <p>
        <b>Évszázados hagyomány</b>
      </p>
      <p>Az első, mai szalagavatókhoz hasonló ünnepséget közel 190 évvel ezelőtt Selmecbányán tartották. Akkor még valeteként ünnepelték, ami annyit jelent, hogy éljetek boldogul! Ekkor a végzős évfolyamok üdvözölték az alsóbb tagozatosokat, a na­gyobbak pedig megkapták az útravalójukat is. A szalagot az iskolához tartozás részeként tűzték fel, de emellett a közelgő elválást is jelezte és az utolsó év második félévétől viselték ezt a diákok, ahogy ma is. Ekkor viszont még zöldes árnyalatú szalagocskát kaptak a nebulók, ma már ezt felváltotta a kék, borsó- vagy a tört fehér színű árnyalat.</p>
      <figure>
        <img src="http://media.borsonline.hu/cikk/20/192299/gallery-picture/645w/2025064_valetamenet-sopronban-anno.jpg"/>
        <figcaption>A valétálás 190 éves hagyomány</figcaption>
      </figure>
      <p>A szalagot a diákok maguknak tűzték fel, majd a fiatalabbak fáklyával egészen a város kapujáig kísérték őket. Itt szimbolikus fenékbe rúgással bú­csúztak tőlük, majd jöhetett az egész éjszaka tartó mulatozás.</p>
      <p>
        <b>Változó hagyomány</b>
      </p>
      <p>Ma is igaz az, hogy a végzős diákok hordják a szalagot az utolsó évük második felében, egészen addig, amíg végleg el nem válnak az iskolától. Viszont ma már nem maguknak tűzik a szalagokat, ezt az osztályfőnök vagy az igazgató helyezi fel a ruhákra. Ma már leginkább a külsőségekről szól a szalagavató, hiszen az ünnepséget nyitó vagy záró keringőn van a legnagyobb hangsúly. A lányoknál némelyik ruha már vetekszik egy-egy menyasszonyi ruhával. Míg régebben csak azt tartották fontosnak, hogy fehér ruhát viseljenek, ma már sok­kal jobban számít a ruha fa­zonja, és hát sajnos az ára.</p>
      <figure>
        <img src="http://media.borsonline.hu/cikk/20/192299/gallery-picture/645w/2025060_szalagavato-mti.jpg"/>
        <figcaption>© MTI</figcaption>
      </figure>
      <p>A hagyomány szerint a végzős lányok együtt keresték fel a szalonokat, és választották ki a ru­hát. A hagyomány szerint nem a családdal kell ünnepelni az eseményt, hanem a diákok együtt mennek el szórakozni a szalagtűzés után.</p>
      <figure>
        <img src="http://media.borsonline.hu/cikk/20/192299/gallery-picture/645w/2025062_szalag-mti.jpg"/>
        <figcaption>A szalagot tűzheti az igazgató is vagy a diákok maguknak © MTI</figcaption>
      </figure>
      <p>
        <b>Ahány ház, annyi szokás</b>
      </p>
      <p>Mindig felmerül a kérdés, hogy ilyenkor kell-e ajándékot adni, és ha igen, mit. Vannak olyan családok, ahol a fiatal kap külön valamit, míg máshol csak egy virággal köszöntik szalagavatója alkalmából. Vannak olyan családok is, amelyek inkább a ballagásra tartogatják az ajándékot. Régebben nem a fiatal kapott ajándékot, hanem pont ellenkezőleg, ő köszöntötte fel a szüleit, leginkább az édesanyát egy szál virággal.</p>
      <blockquote><b>Ezeket adhatja ajándékba</b> <br/>Ha valamit mindenképp szeretne adni, akkor sem kell nagyban gondolkodni, egy kis apróság is elég.<br/><u><b>Arany ékszer</b></u>: Ezzel nem nagyon lehet mellényúlni, főleg a lányok örülnek egy divatos ékszernek.<br/><u><b>Utazás</b></u>: Akár egy olcsóbb repülőjeggyel is meg lehet lepni az ünnepeltet.<br/><u><b>Kaparós sorsjegy</b></u>: Ha viccesebbre akarja venni a figurát, akkor vásároljon sorsjegyeket! A nyereményt a fiatal megtarthatja.<br/><u><b>Utalvány</b></u>: Ha nincs konkrét ajándékötlet, akkor egy utalvány is jó megoldás lehet. Nem kell feltétlenül vásárlási utalványban gondolkodni, akár egy új élményre is be lehet fizetni a szalagavatóst.<br/><u><b>Virágcsokor</b></u>: Ilyenkor sokan egy virágcsokrot adnak, és egy üdvözlőlapot. Ez főleg akkor jó megoldás, ha a ballagásra akarja tartogatni a nagyobb ajándékot.</blockquote>
    </article>
  </body>
</html>