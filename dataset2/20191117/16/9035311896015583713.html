<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/17/euro-2020-ye-gitmeye-hak-kazanan-milliler-son-sinavinda-andorra-karsisinda"/>
    <meta property="og:site_name" content="euronews"/>
    <meta property="article:published_time" content="2019-11-17T16:30:07+00:00"/>
    <meta property="og:title" content="Euro 2020 elemelerinde son maç: Andorra Türkiye maçı saat kaçta"/>
    <meta property="og:description" content="İzlanda beraberliğiyle 2020 Avrupa Şampiyonası'na katılmayı garantileyen (EURO 2020) Türkiye A Milli Futbol Takımı H Grubu 10'uncu ve son maçında deplasmanda Andorra ile karşı karşıya gelecek."/>
  </head>
  <body>
    <article>
      <h1>Euro 2020 elemelerinde son maç: Andorra Türkiye maçı saat kaçta</h1>
      <address><time datetime="2019-11-17T16:30:07+00:00">17 Nov 2019, 16:30</time> by <a rel="author">Kerem Congar</a></address>
      <p>İzlanda beraberliğiyle 2020 Avrupa Şampiyonası'na katılmayı garantileyen (EURO 2020) Türkiye A Milli Futbol Takımı H Grubu 10'uncu ve son maçında deplasmanda Andorra ile karşı karşıya gelecek.</p>
      <p>Andorra Ulusal Stadyum'da oynanacak mücadele Türkiye saatiyle (TSİ) 22.45'te başlayacak. Maçta Slovak hakem Ivan Kruzliak düdük çalacak.</p>
      <p>20 puanla H Grubu'nda 2'inci sırada yer alan Türkiye'nin müsabakaya yedek ağırlıklı bir kadroyla çıkması bekleniyor. Andorra maçı kadrosundan birçok as oyuncu çıkartılırken, Türkiye Ümit Milli Futbol Takımı'nda forma giyen Ahmed Kutucu, Berkay Özcan, Güven Yalçın ve Mert Müldür gibi genç oyuncular dahil edilmişti.</p>
      <figure>
        <img src="https://static.euronews.com/articles/stories/04/30/53/92/404x539_cmsv2_ce51ec71-fbd0-5207-9e4e-b702fef105f3-4305392.jpg"/>
        <figcaption>Türkiye A Milli Futbol Takımı Teknik Direktörü Şenol Güneş'in Andorra deplasmanında genç oyunculara şans vermesi bekleniyor.Reuters</figcaption>
      </figure>
      <p>İzlanda ile kendi evinde 0-0 berabere kalan Türkiye, Fransa'nın Moldova'yı 2-1 yenmesi sonrası grup liderliğini güçlü rakibine kaptırmıştı. Türkiye, deplasmanda Andorra'yı yener ve Fransa, Arnavutluk deplasmanında puan kaybederse, kırmızı beyazlı ekip H Grubu'nu lider olarak tamamlayacak.</p>
      <figure>
        <img src="https://static.euronews.com/articles/stories/04/30/53/92/534x408_cmsv2_79d30cc4-45dc-55a4-996d-a7f8babdcfd7-4305392.jpg"/>
        <figcaption>Google</figcaption>
      </figure>
      <p>Fransa H Grubu'nda 22 puanla lider konumda bulunuyor. Andorra ise 4 puanla, Moldova'nın önünde grupta sondan ikinci sırada.</p>
      <ul>
        <li>
          <b>
            <a href="https://tr.euronews.com/2019/11/01/mustafa-denizli-nin-iran-da-4-donemi-turkiye-deki-futbol-ortam-beni-tatmin-etmiyor">Mustafa Denizli'nin İran'da 4. dönemi: Türkiye'deki futbol ortamı beni tatmin etmiyor</a>
          </b>
        </li>
        <li>
          <b>
            <a href="https://tr.euronews.com/2019/10/16/bulgaristan-da-ingiliz-futbolculara-rkci-tezahuratlardan-dolayi-4-kisi-gozaltina-alindi">Bulgaristan’da İngiliz futbolculara ırkçı tezahüratlardan dolayı 4 kişi gözaltına alındı</a>
          </b>
        </li>
        <li>
          <a href="https://tr.euronews.com/2019/10/16/suudi-arabistan-futbol-takimi-2022-dunya-kupasi-elemeleri-icin-ilk-kez-filistin-mac-yapti">
            <b>Suudi Arabistan futbol takımı 2022 Dünya Kupası elemeleri için ilk kez Filistin'de maç yaptı</b>
          </a>
        </li>
      </ul>
    </article>
  </body>
</html>