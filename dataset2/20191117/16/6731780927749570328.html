<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/17/fiona-may-chi-e-eta-vita-carriera/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-17T16:36:47+00:00"/>
    <meta property="og:title" content="Fiona May, chi è: età, vita, carriera della grande atleta (e non solo)"/>
    <meta property="og:description" content="Lunghista, triplista, attrice britannica naturalizzata italiana, Fiona May è un personaggio che ha saputo entrare nel cuore di molti.  "/>
  </head>
  <body>
    <article>
      <h1>Fiona May, chi è: età, vita, carriera della grande atleta (e non solo)</h1>
      <address><time datetime="2019-11-17T16:36:47+00:00">17 Nov 2019, 16:36</time> by <a rel="author">Enrico</a></address>
      <figure>
        <img src="https://www.viagginews.com/wp-content/uploads/2019/11/fiona-may-2-640x518.jpg"/>
      </figure>
      <p>
        <b>Lunghista, triplista, attrice britannica naturalizzata italiana, Fiona May è un personaggio che ha saputo entrare nel cuore di molti. Ecco tutto quel che c’è da sapere su di lei. </b>
      </p>
      <p>Alzi la mano chi non ha mai sentito pronunciare il nome di Fiona May. L’ex lunghista, triplista e attrice britannica naturalizzata italiana è un volto molto noto dentro e fuori il mondo dello sport. Conosciamola più da vicino questa figura di grande carisma, umanità e simpatia.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>L’identikit di Fiona May</h3>
      <p>Fiona May è nata a Slough, nel Regno Unito, 12 dicembre 1969, da genitori giamaicani, ma è diventata cittadina italiana per naturalizzazione dopo il matrimonio con Gianni Iapichino, astista e multiplista toscano, nel 1994. Nello stesso anno è avvenuto il suo esordio nella nazionale azzurra agli Europei di Helsinki, dove ha conquistato la medaglia di bronzo in quella che sarebbe diventata la sua specialità, il salto in lungo. E laureata in materie economiche all’Università di Leeds e vive da alcuni anni con la famiglia vicino a Firenze nella località di Calenzano.</p>
      <p>Nel corso della sua carriera sportiva Fiona May si è laureata due volte campionessa mondiale di salto in lungo, specialità in cui è anche salita due volte sul secondo gradino del podio olimpico. È tuttora la detentrice del record italiano di salto in lungo, sia outdoor che indoor. E, avendo conquistato quattro medaglie ai campionati del mondo (due ori, un argento e un bronzo), è a tutt’oggi l’atleta italiana che più volte è salita sul podio ai campionati del mondo di atletica leggera.</p>
      <p>Insomma, la sua è stata una carriera ricca di successi: ricordiamo anche la medaglia europea d’argento a Budapest nel 1998, le 2 medaglie d’oro mondiali a Göteborg nel 1995 ed Edmonton nel 2001, l’argento a Siviglia 1999, un bronzo ad Atene 1997 e due argenti olimpici ad Atlanta 1996 e Sydney 2000. Quando al record italiano del salto in lungo, Fina May l’ha migliorato sette volte, fino ad arrivare all’ultimo proprio in occasione di una medaglia (Budapest ’98), con 7,11 m; e ha stabilito due volte anche il record nel salto triplo fino a portarlo a 14,65 m, successivamente superato da Magdelín Martínez. Non solo: Fiona è stata anche campionessa del mondo indoor nel 1997 e campionessa europea, sempre indoor, nel 1998 (in quest’ultima occasione ha stabilito il primato italiano di salto in lungo al coperto con la misura di 6,91 metri).</p>
      <p>È stata allenata dal marito, da cui ha avuto due bambine, <a href="https://www.viagginews.com/2019/06/22/larissa-iapichino-figlia-fiona-may/">Larissa</a>, che ha seguito le orme della mamma, nel 2002 e Anastasia nel 2009 (i due si sono separati nell’estate del 2011). Abbandonata la carriera sportiva, Fiona May è entrata nel mondo dello spettacolo, partecipando tra il 2006 e il 2007 alla terza edizione di <i>Ballando con le stelle</i>, condotta da Milly Carlucci su Rai 1, in coppia con Raimondo Todaro, e uscendone vincitrice con l’81% dei voti. Ed è stata protagonista della fiction <i>Butta la luna</i>, tratta da un bestseller di Maria Venturi, oltre ad aver preso parte, insieme alla figlia Larissa, a una serie di spot per il marchio Kinder della Ferrero. Dal 13 aprile 2015 ha preso parte come concorrente alla seconda edizione del programma <i>Si può fare!</i>, con la conduzione di Carlo Conti, su Rai 1. E dallo scorso anno è testimonial delle campagne di Missioni Don Bosco.</p>
      <p>EDS</p>
      <p> </p>
      <p> </p>
      <p> </p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/18/chiara-ferragni-altra-donna-fedez-video/"/>
        <a href="https://www.viagginews.com/2019/11/18/ragazzo-morto-inizio-sparita-nulla-sorella/"/>
        <a href="https://www.viagginews.com/2019/11/18/diletta-leotta-uomo-mutande-video/"/>
      </related>
    </article>
  </body>
</html>