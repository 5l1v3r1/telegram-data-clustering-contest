<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/cod_modern_warfare_dobija_battle_royale_mod-82114"/>
    <meta property="og:site_name" content="Benchmark"/>
    <meta property="article:published_time" content="2019-11-17T16:58:00+00:00"/>
    <meta property="og:title" content="COD: Modern Warfare dobija Battle Royale mod?"/>
    <meta property="og:description" content="Procurele informacije sugerišu dolazak Battle Royale moda, ali i otkrivaju puno novih detalja"/>
  </head>
  <body>
    <article>
      <h1>COD: Modern Warfare dobija Battle Royale mod?</h1>
      <address>
        <time datetime="2019-11-17T16:58:00+00:00">17 Nov 2019, 16:58</time>
      </address>
      <figure>
        <img src="https://www.benchmark.rs/assets/img/news/main/d0da1fed00fe5b45c8ab764df933f736.jpg"/>
      </figure>
      <p>Zahvaljujući Data Mineru sa COD subreddita. procurelo je puno detalja oko onoga za šta se sumnja da bi mogao biti novi <a href="https://www.benchmark.rs/tag/battle_royale-24113"><b>battle royale</b></a> mod u <a href="https://www.benchmark.rs/tag/call_of_duty-225"><b>Call of Duty: Modern Warfare</b></a>.</p>
      <p>Reddit korisnik Senescallo otkrio je u svom postu puno novih izmena u igri, uključujući i ogromnu mapu sa povećanim brojem igrača koja bi se trebala pojaviti početkom 2020. Mapa u sebi sadrži i ogromne sektore za Ground War i Spec Ops modove. Na njoj se očekuje i do 200 istovremenih igrača (100 više nego u Black Ops 4’s Blackout modu) koji će igrati solo, duo i squad modove.</p>
      <p>U battle royale modu se očekuje i nešto nazvano "Gulag", gde će eliminisani igrači imati priliku da igraju 1 na 1, a pobednik duela dobiti priliku za respawn. Povremeno bi se trebao desiti i “jail break” u kome bi svi zarobljeni igrači dobili šansu da se vrate u igru. Dok čekaju na svoj red, igrači mogu gledati ostale 1 na 1 mečeve, ali se i kladiti na druge igrače kako bi zaradili nešto nazvano “Plunder.”</p>
      <p>Plunder sistem vam omogućuje da zaradite poene eliminisanjem neprijatelja i obavljanjem misija. Plunder poene možete konvertovati u iskustvene poene na "bankomatima" širom mape. Igrač sa najviše poena na kraju partije će dobiti posebno priznanje za svoje dostignuće. Ako svoje Plunder poene uložite u banku, oglasiće se alarm koji će obavestiti obližnje igrače.</p>
      <h3>Pogledajte još: <a href="https://www.benchmark.rs/vesti/objavljen_trejler_za_pc_verziju_cod_modern_warfare_igre_video-81823">Objavljen trejler za PC verziju COD: Modern Warfare igre (video)</a></h3>
      <p>Treba pomenuti i da, za razliku od Blackouta gde su misije mahom svodile na to da se preživi do određenog broja preostalih igrača, Modern Warfare Battle Royale misije bi trebale biti znatno raznovrsnije, poput lova na određene igrače, skupljanja scavenger sanduka, zauzimanja tačaka i sl.</p>
      <p>Pored Gulaga, respawn sistem je takođe izmenjen. Možete da pronađete respawn token, ali je moguć samo jedan respawn. Vašeg saigrača možete oživeti donošenjem njihovog tela do ambulante sa respawn tokenom, odakle će biti preneti u Gulag za šansu da se vrate u meč. U nekom trenutku partije, Gulag se zatvara i više nema oživljavanja.</p>
      <p>Za sada ove informacije nisu potvrđene od strane <a href="https://www.benchmark.rs/tag/activision-362"><b>Activisiona</b></a> ili Call of Duty tima, a nije jasno ni da li će ovaj mod biti besplatan ili deo DLC-a.</p>
      <p><i>Izvor: <a href="https://www.ign.com/">IGN</a><br/></i> <br/> <br/><i> <br/></i>Benchmark možete pratiti i na društvenim mrežama | <a href="https://www.facebook.com/benchrs/">Facebook</a> | <a href="https://twitter.com/benchrs">Twitter</a> | <a href="https://www.instagram.com/benchmark.rs/">Instagram</a> | <a href="https://www.youtube.com/channel/UCjmWa2ksh1x19VUQyvL1ihw">YouTube</a> |<br/>Na <a href="https://forum.benchmark.rs/">Benchmark forumu</a> uvek možete učestvovati u kvalitetnim i aktuelnim diskusijama iz IT industrije</p>
      <figure>
        <iframe src="https://www.youtube.com/embed/BQNdawnR5u4" width="600" height="450" data-service="Youtube" scrolling="no"/>
      </figure>
    </article>
  </body>
</html>