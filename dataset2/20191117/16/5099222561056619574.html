<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23496331-coliziune-intre-doua-avioane-pasageri-aeroportul-din-frankfurt.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-17T16:17:00+00:00"/>
    <meta property="og:title" content="Coliziune între două avioane de pasageri pe Aeroportul din Frankfurt"/>
    <meta property="og:description" content="Două avioane de pasageri au intrat în coliziune la sol pe Aeroportul internaţional din Frankfurt, dar nicio persoană nu a fost rănită în incident, informează agenţia de presă DPA şi"/>
  </head>
  <body>
    <article>
      <h1>Coliziune între două avioane de pasageri pe Aeroportul din Frankfurt</h1>
      <address><time datetime="2019-11-17T16:17:00+00:00">17 Nov 2019, 16:17</time> by <a rel="author">V.M.</a></address>
      <p><b>Două avioane de pasageri au intrat în coliziune la sol pe Aeroportul internaţional din Frankfurt, dar nicio persoană nu a fost rănită în incident, informează agenţia de presă DPA şi site-ul T-online.de, citate de Mediafax.</b><br/><br/>Un avion Boeing 777 al companiei Korean Air s-a lovit, imediat după aterizare, cu o aeronavă Airbus a grupului Air Namibia. Niciunul dintre avioane nu avea viteză mare în momentul impactului.<br/><br/>Nicio persoană nu a fost rănită în incident, dar avioanele sunt reţinute la sol pentru verificări tehnice detaliate.<br/><br/>Autorităţile germane au iniţiat o anchetă în acest caz. Autoritatea germană pentru cercetarea accidentelor aeronautice (BFU) a confirmat că nicio persoană nu a fost rănită. „Datele aparaturii de bord vor fi analizate”, a declarat un purtător de cuvânt al instituţiei, citat de publicaţia Die Welt.<br/><br/>Potrivit datelor preliminare, la avionul Boeing a fost avariat un stabilizator orizontal, iar la aparatul Airbus una dintre aripi.</p>
    </article>
  </body>
</html>