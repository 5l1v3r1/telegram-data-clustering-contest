<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/yemen-sinirinda-iki-suudi-arabistan-askeri-olduruldu-1207828.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T16:53:00+00:00"/>
    <meta property="og:title" content="Yemen sınırında iki Suudi Arabistan askeri öldürüldü"/>
    <meta property="og:description" content="Suudi Arabistan, Yemen sınırında iki askerinin öldürüldüğünü duyurdu."/>
  </head>
  <body>
    <article>
      <h1>Yemen sınırında iki Suudi Arabistan askeri öldürüldü</h1>
      <h2>Suudi Arabistan, Yemen sınırında iki askerinin öldürüldüğünü duyurdu.</h2>
      <address>
        <time datetime="2019-11-17T16:53:00+00:00">17 Nov 2019, 16:53</time>
      </address>
      <p><b>Suudi Arabistan </b>resmi haber ajansı <b>SPA'nın </b>haberine göre, <b>Yemen'in </b>güney sınırında görev yapan <b>Faris Said el-Gamidi v</b>e <b>Bedr İsa es</b>-<b>Silmi </b>isimli iki asker öldü. Askerlerin rütbelerine, nasıl ve ne zaman öldürüldüğüne dair bilgi verilmedi.</p>
      <p><b>Husiler, Suudi Arabistan</b>'ın <b>Yemen </b>sınırındaki <b>Necran </b>ve <b>Cazan </b>kentlerine havadan düzenledikleri füze saldırılarının yanı sıra zaman zaman sınırdan sızarak Suudi Arabistan birliklerini hedef alıyor.</p>
      <p>Suudi Arabistan, 2-3 Kasım'da yine Yemen güney sınırında görev yapan 5 askerin <b>Cazan </b>bölgesinde öldürüldüğünü açıklamıştı.</p>
      <p>Yemen'de meşru yönetime darbe yaparak eylül 2014'ten beri başta başkent Sana olmak üzere bazı bölgeleri kontrolü altında tutan Husilere, mart 2015'ten bu yana Yemen hükümetinin talebi doğrultusunda Suudi Arabistan liderliğindeki koalisyon güçleri operasyon düzenliyor.</p>
    </article>
  </body>
</html>