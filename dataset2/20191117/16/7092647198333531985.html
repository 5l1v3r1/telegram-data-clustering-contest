<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39745/%D8%A7%D9%88%D9%84%DB%8C%D9%86-%DA%A9%D9%84%DB%8C%D8%AF-%D8%A8%D8%B1%D9%82-%D8%AF%D8%B1-%D8%A7%DB%8C%D8%B1%D8%A7%D9%86-%DA%A9%D8%AC%D8%A7-%D8%A7%D8%B3%D8%AA%D9%81%D8%A7%D8%AF%D9%87-%D8%B4%D8%AF%D9%87-%D8%A7%D8%B3%D8%AA"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-17T16:03:00+00:00"/>
    <meta property="og:title" content="اولین کلید برق در ایران کجا استفاده شده است؟"/>
    <meta property="og:description" content="برق و کلید برق! این دو از چه زمانی در ایران پر کاربرد شدند؟ اگر بگوییم استفاده از برق و کلید برق ۶ سال بعد از این که توماس ادیسون برق را اختراع کرد در ایران وارد شد دروغ نگفته ایم... درست پس از شش سال از اختراع برق، استفاده از برق بین ایرانیان کم کم و طی یک روند طولانی رایج شد."/>
  </head>
  <body>
    <article>
      <h1>اولین کلید برق در ایران کجا استفاده شده است؟</h1>
      <address><time datetime="2019-11-17T16:03:00+00:00">17 Nov 2019, 16:03</time> by <a rel="author">پایگاه خبری صنعت برق - برق نیوز BarghNews</a></address>
      <p><i>برق و کلید برق! این دو از چه زمانی در ایران پر کاربرد شدند؟ اگر بگوییم استفاده از برق و کلید برق ۶ سال بعد از این که توماس ادیسون برق را اختراع کرد در ایران وارد شد دروغ نگفته ایم... درست پس از شش سال از اختراع برق، استفاده از برق بین ایرانیان کم کم و طی یک روند طولانی رایج شد. </i><b>سرویس آموزش و آزمون <a href="https://barghnews.com/">برق نیوز</a></b>، برق و کلید برق! این دو از چه زمانی در ایران پر کاربرد شدند؟ اگر بگوییم استفاده از برق و کلید برق ۶ سال بعد از این که توماس ادیسون برق را اختراع کرد در ایران وارد شد دروغ نگفته ایم... درست پس از شش سال از اختراع برق، استفاده از برق بین ایرانیان کم کم و طی یک روند طولانی رایج شد.</p>
      <figure>
        <img src="https://barghnews.com/files/fa/news/1398/8/26/83896_365.jpg"/>
      </figure>
      <p><b>کاخ گلستان روشن می‌شود!</b><br/><br/>اما تا به حال این سوال برایتان پیش آمده است که اولین کلید برق در ایران کجا استفاده شده است؟ در آن سال‌ها یعنی حدود سال‌های ۱۲۶۴ هجری شمسی وضعیت زندگی ایرانیان طوری نبود که همه از نعمت برق بهره‌مند باشند بنابر این، برق و لوازم مرتبط با آن از جمله کلید برق از لوازم اعیان و اشراف بود! با این حساب اولین باری که کلید برق در ایران باعث شد جریان برق مکانی را روشن کند، کاخ گلستان تهران بود که روشنایی را مزه مزه کرد...<br/><br/>دو سال بعد از این اتفاق فرخنده در ایران! این بار در سال ۱۲۶۶ هجری شمسی مجلس عزاداری تعزیه‌ی امام حسین (ع) در تکیه دولت مزین به نور برق شد و این تکیه دومین مکان ایرانی بود که از کلید برق روشنایی استفاده کرد....<br/><br/>اما مردم ایران سالیان سال اصلا نمی‌دانستند که کلید چیست، چون همه‌ی آن‌ها از نعمت برق برخوردار نبودند. برق برای ایرانیان در آن سال‌ها همگانی نبود! بیست سال بعد از ورود صنعت برق به ایران یعنی حدودا در سال‌های ۱۲۸۴ هجری شمسی نیروگاهی خصوصی در تهران ساخته شد و کم کم به این شکل بود که کلید برق برای استفاده در بین ایرانیان رایج شد! البته نیروگاه هم تنها برای ۶ ساعت برق تولید می‌کرد و این گونه نبود که مثل امروز ما ۲۴ ساعتهِ از این نعمت برخوردار باشیم... کم کم کارخانه‌های ایرانی نیز از این نعمت برخوردار شدند و در سال ۱۳۱۶ هجری شمسی کلید برق از بلدیه تهران تا دوشان تپه یا میدان شهدای امروز دیگری ابزاری غریبه و اعیانی نبود بلکه مردم با فشار دادن آن لذت روشنایی را تجربه می‌کردند.</p>
    </article>
  </body>
</html>