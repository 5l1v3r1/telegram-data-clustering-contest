<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/nyhet/281561-factorio-slapps-antligen-i-fullstandig-version"/>
    <meta property="og:site_name" content="FZ.se"/>
    <meta property="article:published_time" content="2019-11-17T16:00:00+00:00"/>
    <meta property="og:title" content="Factorio släpps äntligen i fullständig version"/>
    <meta property="og:description" content="Nästa år får vi till slut spela 1.0-versionen av fabrikssimulatorn."/>
  </head>
  <body>
    <article>
      <h1>Factorio släpps äntligen i fullständig version</h1>
      <h2>Nästa år får vi till slut spela 1.0-versionen av fabrikssimulatorn.</h2>
      <address><time datetime="2019-11-17T16:00:00+00:00">17 Nov 2019, 16:00</time> by <a rel="author" href="https://www.fz.se/medlem/233563" target="_blank">Jonny Myrén</a></address>
      <p><i>Factorio</i> har utvecklats i sju år och har sedan 2016 befunnit sig i Early Access (och innan dess i ett spelbart beta-stadie). Men snart är det tydligen dags att sätta ned foten och släppa en 1.0-version, vilket utvecklaren Wube Software förklarar i ett <a href="https://www.factorio.com/blog/post/fff-321">blogginlägg</a>.</p>
      <p>Där säger man att utvecklingen har tagit alldeles för lång tid och att man i princip skulle kunna fortsätta att putsa på existerande innehåll för alltid, men att man hellre lägger tid på att utveckla nya funktioner och nytt innehåll eftersom spelet redan är i ett bra skick. Därför planerar man att släppa spelets 1.0-version den 25 september nästa år, men man betonar att det inte betyder att det är färdigutvecklat. Efter släppet kommer man passa på att pusta ut lite, varpå man som sagt kommer gå vidare till att utveckla nytt innehåll – vad det kommer inkludera kan man dock inte säga än.</p>
      <p>Redan förra året trodde man att spelet närmade sig ett stadie som rättfärdigade 1.0-stämpeln, men det verkar då ha runnit ut i sanden. Deras förhoppning med att kungöra ett officiellt datum den här gången är att de ska bli tvungna att följa det. Man har som policy att aldrig rea ut spelet, men det spelar egentligen inte så stor roll eftersom det är relativt billigt och har väldigt mycket innehåll. Är man fortfarande osäker så finns det ett <a href="https://store.steampowered.com/app/427520/Factorio/">demo</a> man kan prova.</p>
      <h3>Läs mer om liknande spel</h3>
      <figure>
        <img src="https://cdn.fz.se/artikel/bild/1415719?l=eyJyZXNvdXJjZSI6IlwvYXJ0aWtlbFwvYmlsZFwvMTQxNTcxOSIsImZpbHRlcnMiOltdLCJwYXJhbXMiOltdLCJrZXkiOiIyYzIxOTFkY2Q0MmY4ZTAyY2IyNjJmYmQ3NzNiZjZkOCJ9"/>
        <figcaption>Automachef, som Factorio för matnördar</figcaption>
      </figure>
      <figure>
        <img src="https://cdn.fz.se/artikel/bild/1413008?l=eyJyZXNvdXJjZSI6IlwvYXJ0aWtlbFwvYmlsZFwvMTQxMzAwOCIsImZpbHRlcnMiOltdLCJwYXJhbXMiOltdLCJrZXkiOiIzZTY1N2ZkYzYzZDNkZjU3MmMzMzYyMzU0MDJkNmU0NSJ9"/>
        <figcaption>Kan vi skapa den perfekta fabriken i Satisfactory?</figcaption>
      </figure>
      <figure>
        <img src="https://cdn.fz.se/artikel/bild/1317968?l=eyJyZXNvdXJjZSI6IlwvYXJ0aWtlbFwvYmlsZFwvMTMxNzk2OCIsImZpbHRlcnMiOltdLCJwYXJhbXMiOltdLCJrZXkiOiIyMzViNmJiZTQ0MmQyYjQ4ZTRjNmM1MDU5ODYyODcxZCJ9"/>
        <figcaption>Bygg rymdkoloni i lovande Rimworld – nu som early access på Steam</figcaption>
      </figure>
    </article>
  </body>
</html>