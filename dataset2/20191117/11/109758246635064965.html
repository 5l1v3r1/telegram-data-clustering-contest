<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/nyhet/281556-epic-games-koper-quixel-skaparna-bakom-techdemot-rebirth"/>
    <meta property="og:site_name" content="FZ.se"/>
    <meta property="article:published_time" content="2019-11-17T11:00:00+00:00"/>
    <meta property="og:title" content="Epic Games köper Quixel – skaparna bakom techdemot Rebirth"/>
    <meta property="og:description" content="Fotorealistiska texturer och virtuella objekt för alla som använder UE4."/>
  </head>
  <body>
    <article>
      <h1>Epic Games köper Quixel – skaparna bakom techdemot Rebirth</h1>
      <h2>Fotorealistiska texturer och virtuella objekt för alla som använder UE4.</h2>
      <address><time datetime="2019-11-17T11:00:00+00:00">17 Nov 2019, 11:00</time> by <a rel="author" href="https://www.fz.se/medlem/233563" target="_blank">Jonny Myrén</a></address>
      <p>Minns ni det där makalösa <a href="https://www.fz.se/nyhet/279395-techdemo-visar-narapa-fotorealistiskt-island-i-unreal-engine-4">techdemot Rebirth</a>, då vi fick resa till ett näst intill fotorealistisk Island med lite futuristiska inslag? Bakom den sanslöst vackra demonstrationen stod det svenska företaget Quixel, som tillhandahåller otroligt detaljerade texturer och virtuella objekt, eller megascans som man kallar dem. Många imponerades av deras produkt, inte minst Epic Games, som nu faktiskt har köpt Quixel.</p>
      <p>Uppköpet resulterar i att de som använder Unreal Engine 4 nu kommer få gratis och obegränsad tillgång till hela Quixels bibliotek av skapelser, vilket givetvis kommer göra en redan omtyckt spelmotor ännu mer lockande. Quixel skapar sitt bibliotek genom att resa världen över för att skanna allt från uråldriga pelare och klippor till intressanta växter och svampar.</p>
      <p>Flera spel har använt sig av företagets produkter, som <i><a href="https://www.fz.se/artikel/278276">Battlefield V</a></i> och <i><a href="https://www.fz.se/artikel/279062">Metro Exodus</a></i>, men även filmer som The Jungle Book och Pacific Rim: Uprising.</p>
      <figure>
        <iframe src="https://www.youtube.com/embed/wd_sdFaYdIk" width="640" height="360" data-service="Youtube" scrolling="no"/>
      </figure>
      <h3>Läs mer</h3>
      <figure>
        <img src="https://www.fz.se/gfx/user_gamescore_bg.jpg"/>
        <figcaption>60fps-gameplay från fotorealistiska demot Rebirth</figcaption>
      </figure>
      <figure>
        <img src="https://www.fz.se/gfx/user_gamescore_bg.jpg"/>
        <figcaption>Tech-demo för ray tracing med Metro: Exodus</figcaption>
      </figure>
      <figure>
        <img src="https://cdn.fz.se/artikel/bild/1198852?l=eyJyZXNvdXJjZSI6IlwvYXJ0aWtlbFwvYmlsZFwvMTE5ODg1MiIsImZpbHRlcnMiOltdLCJwYXJhbXMiOltdLCJrZXkiOiJkNmVkZWMzNDlkYzdlM2M1ZmZhNzhkYWQ5NmRjMzdlNCJ9"/>
        <figcaption>Tech-nörderi när nya Futuremark för DirectX 12 visas upp</figcaption>
      </figure>
    </article>
  </body>
</html>