<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/597761/mpagklantes-toulaxiston-epta-nekroi-apo-ekriksi-agogou-fysikou-aeriou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T11:42:00+00:00"/>
    <meta property="og:title" content="Μπαγκλαντές: Τουλάχιστον επτά νεκροί από έκρηξη αγωγού φυσικού αερίου"/>
    <meta property="og:description" content="Τουλάχιστον επτά άνθρωποι σκοτώθηκαν και άλλοι 25 τραυματίστηκαν σήμερα σε έκρηξη αγωγού αερίου στην πόλη Τσιταγκόνγκ του Μπαγκλαντές, δήλωσε αξιωματικός..."/>
  </head>
  <body>
    <article>
      <h1>Μπαγκλαντές: Τουλάχιστον επτά νεκροί από έκρηξη αγωγού φυσικού αερίου</h1>
      <address><time datetime="2019-11-17T11:42:00+00:00">17 Nov 2019, 11:42</time> by <a rel="author">SigmaLive</a></address>
      <p><b>Τουλάχιστον επτά άνθρωποι σκοτώθηκαν και άλλοι 25 τραυματίστηκαν σήμερα σε έκρηξη αγωγού αερίου στην πόλη Τσιταγκόνγκ του Μπαγκλαντές, δήλωσε αξιωματικός της αστυνομίας.<br/></b> <br/>Ο αγωγός εξερράγη μπροστά σε πενταόροφο κτίριο, το οποίο υπέστη υλικές ζημιές, δήλωσε ο Μοχάμεντ Μοχσίν, επικαλούμενος αυτόπτες μάρτυρες.<br/> <br/>Οι τραυματίες μεταφέρθηκαν σε νοσοκομείο, δήλωσε ο ίδιος, προειδοποιώντας ότι ο αριθμός των νεκρών μπορεί να αυξηθεί, καθώς κάποιοι από τους τραυματίες είναι σε κρίσιμη κατάσταση.<br/> <br/>Τα αίτια της έκρηξης δεν έχουν ακόμα αποσαφηνιστεί, δήλωσε ο Αμίρ Χοσέιν, αξιωματικός της πυροσβεστικής, προσθέτοντας ότι ήδη διενεργείται έρευνα.<br/> <br/>Πηγή: ΑΠΕ-ΜΠΕ</p>
    </article>
  </body>
</html>