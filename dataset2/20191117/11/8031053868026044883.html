<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b5%cf%80%ce%b9%cf%87%ce%b5%ce%af%cf%81%ce%b7%cf%83%ce%b7-%cf%84%ce%b7%cf%82-%ce%b1%cf%83%cf%84%cf%85%ce%bd%ce%bf%ce%bc%ce%af%ce%b1%cf%82-%cf%83%cf%84%ce%bf%ce%bd-%ce%b4%ce%ae%ce%bc%ce%bf-%cf%87.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-17T11:48:09+00:00"/>
    <meta property="og:title" content="Επιχείρηση της αστυνομίας στον δήμο Χερσονήσου: Κατασχέθηκαν ναρκωτικά, καλάσνικοφ και χειροβομβίδα"/>
    <meta property="og:description" content="Συνελήφθησαν, χθες το μεσημέρι σε περιοχή του δήμου Χερσονήσου, στη διάρκεια αστυνομικής έρευνας, δύο άνδρες ηλικίας 69 και 39 ετών, κατηγορούμενοι για κατοχή και διακίνηση ναρκωτικών ουσιών και παραβάσεις της Νομοθεσίας περί όπλων."/>
  </head>
  <body>
    <article>
      <h1>Επιχείρηση της αστυνομίας στον δήμο Χερσονήσου: Κατασχέθηκαν ναρκωτικά, καλάσνικοφ και χειροβομβίδα</h1>
      <address>
        <time datetime="2019-11-17T11:48:09+00:00">17 Nov 2019, 11:48</time>
      </address>
      <p>
        <b>Συνελήφθησαν, χθες το μεσημέρι σε περιοχή του δήμου Χερσονήσου, στη διάρκεια αστυνομικής έρευνας, δύο άνδρες ηλικίας 69 και 39 ετών, κατηγορούμενοι για κατοχή και διακίνηση ναρκωτικών ουσιών και παραβάσεις της Νομοθεσίας περί όπλων.</b>
      </p>
      <p>Στο πλαίσιο της επιχείρησης, σε υπαίθριους χώρους απόκρυψης ναρκωτικών ουσιών, στα σπίτια τους, αλλά και σε ποιμνιοστάσια ιδιοκτησίας τους, βρέθηκαν και κατασχέθηκαν εικοσιεπτά αυτοσχέδιες συσκευασίες που περιείχαν συνολικά 4 κιλά και 691 γραμμάρια κάνναβης.</p>
      <p>Επιπλέον, μεταξύ των κατασχεθέντων υπήρχαν δύο πολεμικά τυφέκια τύπου Kalasnikov, μια αμυντική χειροβομβίδα, 15,3 γραμμάρια κοκαΐνης, δύο πιστόλια με τους γεμιστήρες τους, χίλια πενήντα φυσίγγια, και δύο κυνηγετικά όπλα. Επίσης, κατασχέθηκε το χρηματικό ποσό των 6.625 ευρώ, ένα αλεξίσφαιρο γιλέκο, τρεις ηλεκτρονικές ζυγαριές ακριβείας, τρία Ι.Χ.Φ και ένα Ι.Χ.Ε.αυτοκίνητο.</p>
      <p>Η προανάκριση διενεργείται από το Τμήμα Δίωξης Ναρκωτικών της Υποδιεύθυνσης Ασφαλείας Ηρακλείου, ενώ οι συλληφθέντες θα οδηγηθούν στον Εισαγγελέα Πλημμελειοδικών Ηρακλείου.</p>
      <p>Πηγή: ΑΠΕ – ΜΠΕ</p>
    </article>
  </body>
</html>