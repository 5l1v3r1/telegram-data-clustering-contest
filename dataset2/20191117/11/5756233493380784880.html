<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621929/%D8%AA%D9%86%D9%81%D8%B3-%D9%87%D9%88%D8%A7%DB%8C-%D8%B3%D8%A7%D9%84%D9%85-%D8%AF%D8%B1-%D8%AA%D9%87%D8%B1%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-17T11:00:00+00:00"/>
    <meta property="og:title" content="تنفس هوای سالم در تهران"/>
    <meta property="og:description" content="پیش‌بینی‌های انجام‌شده در شرکت کنترل کیفیت هوا حاکی از آن است که در صبحگاه امروز (۲۶ آبان ماه) با وجود افزایش غلظت ذرات معلق همزمان با آغاز تردد خودروها، در بیشتر مناطق کیفیت هوا در محدوده سالم قرار خواهد گرفت که عمدتاً ناشی از وزش باد و آسمان نیمه‌ابری در نخستین ساعات روز است."/>
  </head>
  <body>
    <article>
      <h1>تنفس هوای سالم در تهران</h1>
      <address>
        <time datetime="2019-11-17T11:00:00+00:00">17 Nov 2019, 11:00</time>
      </address>
      <p>
        <i>پیش‌بینی‌های انجام‌شده در شرکت کنترل کیفیت هوا حاکی از آن است که در صبحگاه امروز (۲۶ آبان ماه) با وجود افزایش غلظت ذرات معلق همزمان با آغاز تردد خودروها، در بیشتر مناطق کیفیت هوا در محدوده سالم قرار خواهد گرفت که عمدتاً ناشی از وزش باد و آسمان نیمه‌ابری در نخستین ساعات روز است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به‌تدریج با افزایش سرعت باد در برخی ساعت بعدازظهر امروز شرایط برای پراکندگی آلاینده‌ها فراهم می‌شود و انتظار می‌رود کیفیت هوا در بیشتر مناطق در وضعیت مطلوب باقی بماند. در اواخر وقت امروز (۲۶ آبان ماه) با کاهش میزان ناپایداری جوی و کاهش سرعت باد، در ساعات اوج ترافیک افزایش غلظت ذرات معلق و به‌تبع آن کاهش کیفیت هوا در مناطق پرتردد پیش‌بینی می‌شود.</p>
      <p>با کاهش سرعت باد همراه با رشد ابر و بارش باران تا صبح روز دوشنبه (۲۷ آبان ماه) شاهد افزایش غلظت ذرات معلق نسبت به روز گذشته خواهیم بود که برقراری شرایط ناسالم به‌ویژه برای گروه‌های حساس را به دنبال خواهد داشت. رفته‌رفته با افزایش میزان ناپایداری جوی و تداوم بارش‌ها در برخی ساعات بعدازظهر از غلظت آلاینده‌ها کاسته خواهد شد بنابراین در ساعات پایانی دوشنبه برای بیشتر مناطق پایتخت، بهبود کیفیت هوا پیش‌بینی می‌شود.</p>
      <p>بر اساس اعلام شرکت کنترل کیفیت هوای تهران میانگین کیفیت هوای پایتخت طی ۲۴ ساعت گذشته ۶۷ و هوا در شرایط سالم بود. این شاخص هم‌اکنون ۷۲ و هوا در شرایط سالم است.</p>
    </article>
  </body>
</html>