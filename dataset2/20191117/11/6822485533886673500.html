<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980826066.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-17T11:45:00+00:00"/>
    <meta property="og:title" content="گرم‌ترین و سردترین استان کشور کجاست؟"/>
    <meta property="og:description" content="به گزارش میزان، فریبا گودرزی کارشناس سازمان هواشناسی گفت: از امروز تا پایان هفته در سواحل دریای خزر بارش‌ها ادامه دارد. همچنین در ارتفاعات البرز مرکزی بارش‌های پراکنده داریم."/>
  </head>
  <body>
    <article>
      <h1>گرم‌ترین و سردترین استان کشور کجاست؟</h1>
      <address>
        <time datetime="2019-11-17T11:45:00+00:00">17 Nov 2019, 11:45</time>
      </address>
      <p>به گفته گودرزی، تا سه شنبه بارش‌ها در نیمه شرقی کشور ادامه دارد، اما چهارشنبه این سامانه بارشی از کشور خارج می‌شود.</p>
      <p>به گزارش میزان، فریبا گودرزی کارشناس سازمان هواشناسی گفت: از امروز تا پایان هفته در سواحل دریای خزر بارش‌ها ادامه دارد. همچنین در ارتفاعات البرز مرکزی بارش‌های پراکنده داریم.</p>
      <p>گودرزی درباره وضعیت جوی پایتخت افزود: تهران امروز نیمه ابری، همراه با بارش باران و برف و مه رقیق پیش بینی می‌شود.</p>
      <p>کارشناس سازمان هواشناسی ادامه داد: امروز با ادامه فعالیت سامانه بارشی در جنوب و جنوب غرب رگبار باران گاهی با رعد و برق و وزش باد‌های موقتی داریم. همچنین بخش‌هایی از شرق و مرکز کشور شامل استان‌های یزد، قم و شرق لرستان بارش باران و برف خواهند داشت.</p>
      <p>گودرزی گفت: شدت بارش امروز در شمال خلیج فارس، بوشهر و جنوب خوزستان به صورت رگبار و رعد و برقی ادامه دارد. همچنین در چهار محال و بختیاری، کهکیلویه و بویر احمد، شمال فارس برف و باران است.</p>
      <p>کارشناس سازمان هواشناسی افزود: از بعدازظهر دوشنبه تا ظهر سه شنبه، بارش در بخش‌های مرکزی سواحل تشدید می‌شود. از فردا در سمنان و تهران بارندگی داریم. همچنین بارش‌های کهکیلویه و بویر احمد، بوشهر و غرب فارس بارش‌های شدید خواهیم داشت.</p>
      <p>وی ادامه داد: تا سه شنبه بارش‌ها در نیمه شرقی کشور ادامه دارد، اما چهارشنبه این سامانه بارشی از کشور خارج می‌شود.</p>
      <p>گودرزی گفت: گرم‌ترین استان اهواز با ۲۷ درجه بالای صفر و سردترین استان همدان ۷ درجه است.</p>
    </article>
  </body>
</html>