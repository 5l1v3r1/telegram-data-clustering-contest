<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/17/rengeteg-a-tevhit-a-parkolasi-birsagokrol-ez-sulyos-ezrekbe-kerulhet"/>
    <meta property="og:site_name" content="infostart"/>
    <meta property="article:published_time" content="2019-11-17T11:00:00+00:00"/>
    <meta property="og:title" content="Rengeteg a tévhit a parkolási bírságokról, ez súlyos ezrekbe kerülhet"/>
    <meta property="og:description" content="Kispál Edit, a Fogyasztóvédelmi Egyesületek Országos Szövetségének szóvivője a parkolási applikációk veszélyeire is felhívta a figyelmet."/>
  </head>
  <body>
    <article>
      <h1>Rengeteg a tévhit a parkolási bírságokról, ez súlyos ezrekbe kerülhet</h1>
      <address><time datetime="2019-11-17T11:00:00+00:00">17 Nov 2019, 11:00</time> by <a rel="author">Infostart / InfoRádió - Szabó S. Gergő</a></address>
      <h3>Kispál Edit, a Fogyasztóvédelmi Egyesületek Országos Szövetségének szóvivője a parkolási applikációk veszélyeire is felhívta a figyelmet.</h3>
      <p>"Az egyik legnagyobb tévhit, hogy az emberek azt hiszik, bármilyen utólagos parkolójegy bemutatásával elérhető a büntetés eltörlése. Korábban így volt, de az utóbbi évek módosításai miatt ezt ma már nem lehet megcsinálni. Csak azokat a parkolójegyeket lehet bemutatni, amiket a pótdíjazást követő 5 percben váltottak" - hangsúlyozta Kispál Edit.</p>
      <blockquote>"Tehát ha valaki látja a mikuláscsomagot, gyorsan vesz parkolójegyet és még 5 percen belül van, azt a jegyet be lehet mutatni utólag.</blockquote>
      <p>Ha időben vettek jegyet, de elfelejtették kirakni a szélvédő mögé, vagy leesett az ülésre, azokat nem lehet bemutatni" - részletezte a szóvivő.</p>
      <p>Több kerületben is bővíteni fogják a parkolóövezeteket, a helyi lakosok mentesülnek a parkolódíj fizetése alól. Arra a kérdésre, hogy mit kell tenni a díjmentes parkolásért, Kispál Edit azt válaszolta: ez nem automatikusan történik, lakossági várakozási hozzájárulást kell igényelni.</p>
      <blockquote>Az a lakó parkolhat díjmentesen, akinek állandó lakóhelye van az adott várakozási övezetben vagy parkolózónában.</blockquote>
      <p>Az igénylés feltételei közé tartozik egy kedvezményes, kb. 3000 forintos díjtétel, az igénylőnek nem lehet 30 napnál régebbi pótdíjtartozása, illetve feltétel szokott lenni mlg, hogy be legyen fizetve a gépjárműadó vagy rendelkezésre álljon valamilyen adómentességi igazolás.</p>
      <blockquote>"A parkolási applikációk sem tévedhetetlenek"</blockquote>
      <p>- hívta fel a figyelmet a Fogyasztóvédelmi Egyesületek Országos Szövetségének szóvivője. "Előfordulhat például, hogy rossz zónakódot adnak meg. Ha emiatt tévesztünk, azért egyedül mi vagyunk a hibásak, az applikáció készítője nem vonható felelősségre".</p>
      <p>
        <i>Nyitókép: zugloiparkolas.hu</i>
      </p>
      <p>
        <b>Kapcsolódó hang</b>
      </p>
      <p>Pakorlási tudnivalók</p>
      <figure>
        <audio src="https://infostart.hu/audio/00005/00005219b.mp3"/>
      </figure>
      <p> </p>
    </article>
  </body>
</html>