<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158646_1022.html"/>
    <meta property="og:site_name" content="Novsport"/>
    <meta property="article:published_time" content="2019-11-17T11:32:00+00:00"/>
    <meta property="og:title" content="БЛАГОРОДНО: Десетки левскари тичаха рамо до рамо за малката Дани!"/>
    <meta property="og:description" content="Вижте как можем да помогнем на Йордана от Радомир"/>
  </head>
  <body>
    <article>
      <h1>БЛАГОРОДНО: Десетки левскари тичаха рамо до рамо за малката Дани!</h1>
      <address><time datetime="2019-11-17T11:32:00+00:00">17 Nov 2019, 11:32</time> by <a rel="author">Емил Арсов</a></address>
      <p>Десетки участници се включиха в благотворителния маратон в помощ на малката Дани. <br/><br/>Като част от усилията на организираните привърженици от „Синя Зона Б-18” в акцията на „Герена“ се включиха наставникът Петър Хубчев, помощник-треньорът Георги Донков, спортният директор Ивайло Петков от страна на ПФК „Левски“, Владимир Николов от страна на волейболния тим, Тити Папазов и отбора по баскетбол, волейболният женски тим, възпитаничките на Нешка Робева, националната състезателка по лека атлетика Инна Ефтимова и още десетки състезатели от спортните клубове на „Левски“.<br/><br/>В помощ на малката Дани се стекоха и множество левскари със своите деца. Първите 20 финиширали получиха медали и грамоти, а за призовата тройка имаше специална награда – книгата „100 години „Левски“.<br/><br/>Малката Йордана от Радомир страда от рядкото заболяване проксимален бедрен дефицит и за да може да ходи нормално са нужни средства за скъпоструваща операция.<br/><br/>Диагнозата й се изразява в деформация на дясното бедро и прогресивно скъсяване на бедрената кост, поради което, едното й краче е по-късо от другото с 5 см. Дани не може да ходи без специално изработени обувки с висока платформа, която коригира разликата в крачетата.  <br/><br/>Въпреки сериозната диагноза, световноизвестният детски ортопед д-р Дрор Пейли от институт Сейнт Мери, Флорида, САЩ, се съгласява да проведе лечението и дава гаранция, че с няколко операции направени там, Дани ще може да ходи.<br/><br/>Първата от операциите е най-сложна, с нея ще се коригира деформацията и ще бъде направена реконструкция на бедрената кост. <br/><br/>Така наречената Супер Хип Процедура се прави успешно, повече от 10 год. в институт Сейнт Мери и са излекувани много дечица.<br/><br/>Сумата необходима за тази операция е 184 744 щатски долара, а Д-р Пейли държи да бъде направена, когато Дани е на 2 години. <br/><br/>След като крачето се стабилизира, той планира втора операция и удължаване с 5 см., като за нея ще бъдат необходими още 176 498 щатски долара.<br/><br/>Може да помогнете и като изпратете дарителски <b>смс</b> с текст на латиница: DMS YORDANA на 17 777<br/><br/>- Дарителска <b>сметка </b>в лева:</p>
      <p>Обединена Българска Банка<br/>IBAN: BG70 UBBS 8002 1084 3315 40<br/>BIC: UBBSBGSF<br/>Титуляр: Йордана Слави Йорданова<br/><br/>- <b>helpkarma</b>: Да помогнем на Йордана да ходи<br/><br/>- <b>PayPal</b>: kristtinas92@gmail.com<br/><br/>Ако имате предложения, които биха помогнали за провеждането по- добра и успешна кампания, за набиране на средства или всякаква друга помощ, можете да ги споделите на e-mail: dani.yordanova17@gmail.com</p>
    </article>
  </body>
</html>