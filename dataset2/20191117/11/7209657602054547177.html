<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/reggio-emilia/cronaca/madre-denuncia-figlio-droga-1.4890824"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-17T11:30:22+00:00"/>
    <meta property="og:title" content="Droga Reggio Emilia, madre denuncia il figlio. Stroncato il giro di spaccio"/>
    <meta property="og:description" content="I carabinieri denunciano cinque giovani pusher che avevano dai 16 ai 25 anni. La marijuana finiva anche a minorenni"/>
  </head>
  <body>
    <article>
      <h1>Droga Reggio Emilia, madre denuncia il figlio. Stroncato il giro di spaccio</h1>
      <h2>I carabinieri denunciano cinque giovani pusher che avevano dai 16 ai 25 anni. La marijuana finiva anche a minorenni</h2>
      <address><time datetime="2019-11-17T11:30:22+00:00">17 Nov 2019, 11:30</time> by <a rel="author">il Resto del Carlino</a></address>
      <p>Reggio Emilia, 17 novembre 2019 – Ha <b>denunciato</b> ai carabinieri il possesso di <b>droga</b> del figlio per togliere il giovane dalla tossicodipendenza e dal giro dello spaccio. Una <b>mamma coraggio,</b> quella che ha portato i carabinieri in casa per poi mostrare la droga nascosta dal figlio nella sua camera: <b>mezzo etto di marijuana.</b> Era accaduto lo scorso agosto.</p>
      <p>E ora le indagini dei carabinieri della sezione operativa e del nucleo radiomobile di Reggio hanno portato alla denuncia di <b>cinque presunti giovani spacciatori</b>, tra i quali due minorenni, tutti residenti in città.</p>
      <p>Si tratta <b>di giovani tra i 16 e 25 anni di età</b>, dediti allo spaccio di marijuana, con cessione di droga anche a minorenni. La Procura di Reggio e quella dei minori di Bologna hanno dato il via libera alle perquisizioni domiciliari, che ieri mattina hanno permesso ai carabinieri di procedere con il controllo nelle abitazioni degli amici del minorenne, portando al sequestro di <b>una decina di grammi di marjuana,</b> materiale per il confezionamento delle dosi, un bilancino di precisione e due cellulari contenenti, da una prima analisi, messagistica ritenuta legata <b>all’attività illecita</b>. Gli indagati sono chiamati a rispondere del reato di detenzione ai fini di spaccio di stupefacenti.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>