<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/sport/futzalna-komanda-chernivcivodokanal-peremogla-u-vinnici-380425"/>
    <meta property="og:site_name" content="Погляд"/>
    <meta property="article:published_time" content="2019-11-17T11:33:00+00:00"/>
    <meta property="og:title" content="Футзальна команда Чернівціводоканал перемогла у Вінниці"/>
    <meta property="og:description" content="У вінницькому спорткомплексі «Термінал» відбувся п’ятий турнір з футзалу серед команд водопровідно – каналізаційних господарств України (ліга «Дністер»)"/>
  </head>
  <body>
    <article>
      <h1>Футзальна команда Чернівціводоканал перемогла у Вінниці</h1>
      <h2>Пройшов турнір з водопровідно – каналізаційних господарств України</h2>
      <address>
        <time datetime="2019-11-17T11:33:00+00:00">17 Nov 2019, 11:33</time>
      </address>
      <p>У вінницькому спорткомплексі «Термінал» відбувся п’ятий турнір з футзалу серед команд водопровідно – каналізаційних господарств України (ліга «Дністер»). Про це повідомляє chernivtsisport.com.</p>
      <p>Як повідомив <b>«ЧернівціСпорт» директор ФОК «Олімпія» Євген Дзівідзінський</b>, у Вінниці зіграли господарі змагань, а також представники Львова, Хмельницького, Тернополя, Івано-Франківська, Вінниці та Чернівців. </p>
      <p>Колектив КП «Чернівціводоканал» посів перше місце. У груповому турнірі наші земляки перемогли львів’ян (3:2) та зіграли унічию (2:2) з господарями змагань – вінничанами. У півфіналі буковинці переграли представників Хмельницького (4:1). У фіналі гравці чернівецької команди зустрілися з вінницьким колективом. Основний час зустрічі завершився з нічийним рахунком 1:1. У серії пенальті кращими стали наші земляки – 3:2. </p>
      <p>Кращим воротарем змагань визнано буковинця Ростислава Храпка. </p>
      <p><b>Склад чернівецької команди:</b> Сергій Якимчук, Ростислав Храпко, Геннадій Куляк, Валерій Кривинчук, Ігор Вонча, Микола Таріца, Олександр Назарко, Анатолій Максимчук, Василь Максимюк, Дмитро Панцир. Керівний склад: Борис Максимюк, Микола Попадюк, Микола Ставчанський.</p>
      <related>
        <h4>Схожі записи</h4>
        <a href="https://pogliad.ua/news/sport/voleybolna-komanda-z-bukovini-zdobula-dvi-peremogi-u-voleybolniy-pershosti-ukrayini-380254"/>
        <a href="https://pogliad.ua/news/sport/vk-bukovinka-dyussh-4-postupilasya-komandi-invasport-meteor-380227"/>
        <a href="https://pogliad.ua/news/sport/shahisti-cherniveckoyi-komandi-thunder-peremozhci-leokeramika-open-2019-376476"/>
        <a href="https://pogliad.ua/news/sport/chernivecki-bokseri-peremogli-u-mizhnarodnomu-turniri-na-frankivschini-376468"/>
      </related>
    </article>
  </body>
</html>