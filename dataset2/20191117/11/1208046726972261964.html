<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/cl-damer/tv-sondag-champions-league-she-bundesliga/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-17T11:24:21+00:00"/>
    <meta property="og:title" content="TV-söndag: Champions League, SHE, Bundesliga…."/>
    <meta property="og:description" content="IK Sävehof är igång på både dam- och herrsidan, med samma starttid (17:00) i Champions League. Bland övriga godbitar går Lugi HF och BK Heid den sista SHE-striden på en månad, i Bundesliga möts lagen som tappat minst antal poäng. IK Sävehof har ena benet i huvudrundan redan innan matchstart i den sista omgången. Såvida […]"/>
  </head>
  <body>
    <article>
      <h1>TV-söndag: Champions League, SHE, Bundesliga….</h1>
      <address><time datetime="2019-11-17T11:24:21+00:00">17 Nov 2019, 11:24</time> by <a rel="author" href="https://handbollskanalen.se/author/fredrik-hasselgren/" target="_blank">Fredrik Hasselgren</a></address>
      <p>
        <b>IK Sävehof är igång på både dam- och herrsidan, med samma starttid (17:00) i Champions League. Bland övriga godbitar går Lugi HF och BK Heid den sista SHE-striden på en månad, i Bundesliga möts lagen som tappat minst antal poäng.</b>
      </p>
      <p>IK Sävehof har ena benet i huvudrundan redan innan matchstart i den sista omgången. Såvida inte Banik Most skräller stort i Györs näste kan den svenska dammästaren oavsett resultat se fram emot Champions League också efter jul.</p>
      <p>Isåfall gäller bortamötet med Krim från Ljubljana placering plus poäng och spelordning till nästa gruppspel. De slovenska motståndarna reparerar gärna sitt hemmafacit, som brukar vara bättre än höstens två förluster.</p>
      <p>Sporting Lissabons seger tidigare i veckan gör att Sävehofs herrar behöver poäng för att ta tillbaka andraplatsen, på rätt sida strecket. Det kan man göra i Nordmakedonien, mot Eurofarm Rabotnik som Sävehof slog knappt (25–24) i Partille.</p>
      <p>THW Kiel ligger bara sexa i Bundesliga, men har också två-tre matcher mindre spelade än lagen ovanför. I en annan räknemetod har zebralaget bara tappat fyra poäng, lika få som serieledaren TSV Hannover-Burgdorf som gästar arenan i norr strax efter lunch.</p>
      <p>Redbergslid är hemmajumbo medan Kristianstads bortaform också är föremål för frågetecken. Det ger en intressant ingång till matchen i Scandinavium, innan Eskilstuna Guif slår ur underläge mot mer stabila.</p>
      <p>I SHE kan Lugi nå fjärde plats medan BK Heid vill ta sig till säkrare slutspelsmark. Oavsett vinnarlag duger tabelläsningen efter nio omgångar under hela träningsperioden över VM.</p>
      <p><b>Söndagens TV-matcher</b>:<br/><b>Handbollsligan</b><br/>(15:00) Redbergslids IK–IFK Kristianstad,<i> direkt i Sportkanalen</i><br/>(17:30) Eskilstuna Guif–IFK Skövde, <i> direkt i Sportkanalen</i><br/><i>Matcherna sänds direkt i <a href="https://track.adtraction.com/t/t?a=1264952197&amp;as=1137725463&amp;t=2&amp;tk=1">C More</a></i><br/><b>SHE</b><br/>(15:30) Lugi HF–BK Heid, <i>direkt i <a href="https://track.adtraction.com/t/t?a=1264952197&amp;as=1137725463&amp;t=2&amp;tk=1">C More</a></i><br/><b>Bundesliga</b><br/>(13:45) THW Kiel–TSV Hannover-Burgdorf, direkt i <a href="https://online.adservicemedia.dk/cgi-bin/click.pl?pid=11011&amp;cid=4254&amp;productGroup=sport">Viaplay</a><br/>Champions League, damer<br/>(15:10) Team Esbjerg–MKS Lublin<br/>(17:00) RK Krim Mercator–IK Sävehof, <i>direkt i TV 10</i><br/>(17:00) Györ–Banik Most<br/><i>Alla matcher direkt i <a href="https://online.adservicemedia.dk/cgi-bin/click.pl?pid=11011&amp;cid=4254&amp;productGroup=sport">Viaplay</a></i><br/><b>Champions League, herrar</b><br/>(17:00) Paris Saint-Germain–SG Flensburg-Handewitt<br/>(17:00) Riiihimäki Cocks–Bidasoa Irun<br/>(17:00) Eurofarm Rabotnik–IK Sävehof,<i> direkt i TV3 Sport</i><br/>(19:00) Elverum HB–Pick Szeged<br/>(19:00) Montpellier HB–Motor Zaporozhye<br/>(19:00) Kadetten Schaffhausen–Wisla Plock<br/><i>Alla matcher direkt i <a href="https://online.adservicemedia.dk/cgi-bin/click.pl?pid=11011&amp;cid=4254&amp;productGroup=sport">Viaplay</a></i><br/><b>Herrallsvenskan</b><br/>(15:00) AIK–RP Linköping<br/>(16:00) Bodens BK–Hammarby IF<br/>(16:15) Amo HK–Kungälvs HK<br/><i>Alla matcher direkt hos <a href="https://solidsport.com/allsvenskanherrar">Solidsport</a></i></p>
    </article>
  </body>
</html>