<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640355/%D8%AA%D9%85%D9%87%DB%8C%D8%AF%D8%A7%D8%AA-%D9%84%D8%A7%D8%B2%D9%85-%D8%A8%D8%B1%D8%A7%DB%8C-%D8%A8%D8%B1%D9%81-%D8%B1%D9%88%D8%B2-%DA%AF%D8%B0%D8%B4%D8%AA%D9%87-%D8%B5%D9%88%D8%B1%D8%AA-%D9%86%DA%AF%D8%B1%D9%81%D8%AA%D9%87-%D8%A8%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T11:45:00+00:00"/>
    <meta property="og:title" content="تمهیدات لازم برای برف روز گذشته صورت نگرفته بود"/>
    <meta property="og:description" content="رئیس شورای اسلامی شهر تهران با بیان اینکه تمهیدات لازم برای برف روز گذشته صورت نگرفته بود، گفت: باید با مقصران برخورد شود."/>
  </head>
  <body>
    <article>
      <h1>
        <a href="https://www.bultannews.com/fa/news/640355/%D8%AA%D9%85%D9%87%DB%8C%D8%AF%D8%A7%D8%AA-%D9%84%D8%A7%D8%B2%D9%85-%D8%A8%D8%B1%D8%A7%DB%8C-%D8%A8%D8%B1%D9%81-%D8%B1%D9%88%D8%B2-%DA%AF%D8%B0%D8%B4%D8%AA%D9%87-%D8%B5%D9%88%D8%B1%D8%AA-%D9%86%DA%AF%D8%B1%D9%81%D8%AA%D9%87-%D8%A8%D9%88%D8%AF">تمهیدات لازم برای برف روز گذشته صورت نگرفته بود</a>
      </h1>
      <h2>رئیس شورای اسلامی شهر تهران با بیان اینکه تمهیدات لازم برای برف روز گذشته صورت نگرفته بود، گفت: باید با مقصران برخورد شود.</h2>
      <address><time datetime="2019-11-17T11:45:00+00:00">17 Nov 2019, 11:45</time> by <a rel="author">بولتن نیوز | bultannews.com</a></address>
      <p><b>گروه اجتماعی: محسن هاشمی</b> رئیس شورای اسلامی شهر تهران در ابتدای جلسه امروز شورای اسلامی شهر تهران گفت: بابت اتفاقات ترافیکی روز گذشته از شهروندان<b> عذرخواهی</b> می‌کنیم اما شهروندان باید بدانند که بارش برف در زمان پیک ترافیکی رخ داد.      به گزارش بولتن نیوز به نقل از فارس، وی افزود: آنچه مسلم است این است که<b> تمهیدات لازم</b> به اندازه کافی اندیشیده نشده و باید با افراد مقصر برخورد شود. <br/><b> رئیس شورای اسلامی شهر تهران</b> گفت: امروز صبح در خدمت آقای <b>حناچی</b> بودیم و ایشان گزارشی از مشکلات دیروز ارائه کردند و خودشان هم گفتند در حال بررسی هستند که اگر در جریان مشکلات روز گذشته مقصری وجود داشت با آن برخورد کنند. <br/>هاشمی گفت:<b> افزایش قیمت بنزین</b> ناشی از کاهش ارزش پول ملی و افزایش قاچاق بنزین رخ داده است و حتماً برای مدیریت شهری پیامدهایی دارد.  <br/>وی گفت: یکی از این پیامدها <b>افزایش تقاضای سفر</b> خواهد بود و باید برای آن اقدام به <b>توسعه ناوگان حمل‌ونقل عمومی</b> کرد.  <br/> رئیس شورای اسلامی شهر تهران گفت: بخش قابل توجهی از منابع افزایش قیمت بنزین باید صرف<b> نوسازی و توسعه حمل‌ونقل عمومی</b> شود اما تاکنون این اتفاق نیفتاده است.  <br/>هاشمی بیان داشت: باید از این چرخه معیوب<b> پرداخت یارانه نقدی</b> خارج شویم و این هزینه‌ها و پول‌ها در حوزه حمل‌ونقل عمومی مصرف شود. <br/>وی افزود:<b> پدیده آلودگی هوا</b> با تقویت حمل‌ونقل عمومی رفع می‌شود و به همین دلیل نامه‌ای به آقای <b>جهانگیری</b> نوشته‌ایم و خواستار تشکیل کارگروه ویژه برای حل مشکل ناوگان حمل‌ونقل عمومی شده‌ایم. <br/> رئیس شورای اسلامی شهر تهران گفت: از این رو فردا هم جلسه‌ای با ایشان خواهم داشت.</p>
    </article>
  </body>
</html>