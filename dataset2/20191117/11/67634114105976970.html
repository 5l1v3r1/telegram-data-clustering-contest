<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150915/"/>
    <meta property="og:site_name" content="AgroNews"/>
    <meta property="article:published_time" content="2019-11-17T11:26:00+00:00"/>
    <meta property="og:title" content="Малий бізнес в Україні зможе отримати фінансову підтримку від ЄБРР"/>
    <meta property="og:description" content="Представники малого бізнесу в Україні зможуть скористатися новими фінансовими можливостями у розмірі до 120 мільйонів євро у рамках програми, що її організували ЄС, Європейський банк реконструкції та розвитку (ЄБРР) та його банки-партнери. “Нові кошти у місцевій валюті забезпечать еквівалент..."/>
  </head>
  <body>
    <article>
      <h1>Малий бізнес в Україні зможе отримати фінансову підтримку від ЄБРР</h1>
      <address><time datetime="2019-11-17T11:26:00+00:00">17 Nov 2019, 11:26</time> by <a rel="author">agronews.uaode/author</a></address>
      <p>
        <b>Представники малого бізнесу в Україні зможуть скористатися новими фінансовими можливостями у розмірі до 120 мільйонів євро у рамках програми, що її організували ЄС, Європейський банк реконструкції та розвитку (ЄБРР) та його банки-партнери.</b>
      </p>
      <p>“Нові кошти у місцевій валюті забезпечать еквівалент розміром майже у 70 мільйонів євро у рамках ініціативи EU4Business. Кошти надаватимуть місцевому малому бізнесу задля здійснення інвестицій та використання оборотного капіталу. Малі та середні підприємства рухають вперед місцеву економіку та забезпечують майже 80% робочих місць в країні. Кредити у місцевій валюті захистять їх від нестабільності обмінного курсу”, – ідеться в повідомленні.</p>
      <p>Як зазначається, мета ініціативи EU4Business – поліпшити доступ малих і середніх підприємств України до фінансів і бізнесових знань за допомогою консультаційних послуг, фінансування та навчання.</p>
      <p>Також ініціатива допомагає бізнесу створювати робочі місця, надаючи йому нові навички та підтримуючи його амбіції з експорту своєї продукції на найбільший сусідній ринок, а саме єдиний ринок ЄС, який нараховує понад 500 мільйонів споживачів.</p>
    </article>
  </body>
</html>