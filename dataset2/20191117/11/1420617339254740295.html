<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/mamma-muore-dopo-il-parto-i-parenti-vanno-a-seppellirla-nel-suo-paese-ma-non-riescono-a-tornare-in-italia-gemellini-abbandonati-in-ospedale.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-17T11:16:59+00:00"/>
    <meta property="og:title" content="Mamma muore dopo il parto: i parenti vanno a seppellirla nel suo paese ma non riescono a tornare in Italia: gemellini ‘abbandonati’ in ospedale"/>
    <meta property="og:description" content="Una triste storia da Roma, dove una giovane mamma di soli 25 anni ha perso la vita subito dopo aver dato alla luce due bellissimi gemellini. Purtroppo per i gemellini la situazione, già tragica, è addirittura peggiorata. I fatti Dopo la morte della loro mamma, avvenuta circa un mese fa, i piccoli sono rimasti in […]"/>
  </head>
  <body>
    <article>
      <h1>Mamma muore dopo il parto: i parenti vanno a seppellirla nel suo paese ma non riescono a tornare in Italia: gemellini ‘abbandonati’ in ospedale</h1>
      <address><time datetime="2019-11-17T11:16:59+00:00">17 Nov 2019, 11:16</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/gemellini-abbandonati-roma-policlinico-umberto-I.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Una triste storia da Roma, dove una giovane mamma di soli 25 anni ha perso la vita subito dopo aver dato alla luce due bellissimi gemellini.</p>
      <p>Purtroppo per i gemellini la situazione, già tragica, è addirittura peggiorata.</p>
      <h3>I fatti</h3>
      <p>Dopo la morte della loro mamma, avvenuta circa un mese fa, i piccoli sono rimasti in ospedale per consentire al loro papà di tornare in Bangladesh (il loro paese d’origine)  per seppellire la donna.</p>
      <p>Un viaggio che, oltre essere profondamente doloroso, si è trasformato in un vero e proprio incubo.</p>
      <p>L’uomo aveva portato con sé la figlia maggiore, una bimba di 3 anni, lasciando invece i gemellini, troppo piccoli per affrontare il viaggio, presso l’ospedale in cui sono nati, il Policlinico Umberto I di Roma.</p>
      <p>Dopo l’ultimo addio alla mamma dei suoi bambini, l’uomo aveva chiesto ai nonni dei piccoli di tornare in Italia insieme a lui.<br/>Una richiesta dettata dalla necessità di avere un aiuto sia materiale che morale nell’accudire i tre bambini. </p>
      <h3>I nonni</h3>
      <p>I nonni, già con il cuore spezzato, hanno quindi deciso di dare una mano al papà e ai piccoli, trasferendosi in Italia.</p>
      <p>Peccato però che, una volta giunti in aeroporto, la famiglia è stata bloccata a causa di un problema con il visto dei nonni.</p>
      <p>Ovviamente, i due nonni avrebbero diritto ad entrare nel nostro paese per il ricongiungimento familiare con il figlio e i nipotini. La richiesta di ricongiungimento familiare per gravi motivi è stata inoltrata anche dall’ospedale in cui ancora si trovano i due gemellini, ma nulla.</p>
      <h3>I gemellini</h3>
      <p>A distanza di un mese dalla loro nascita, i due piccoli gemellini si trovano completamente abbandonati. </p>
      <p>Precisiamo: non dalla loro famiglia, ma abbandonati dalle istituzioni che ne impediscono il ricongiungimento per motivi burocratici.</p>
      <h3>Come aiutare</h3>
      <p>Al momento è stata avviata una raccolta fondi presso alcune farmacie di Roma, una tra queste è la farmacia Cuzzocrea, in Piazza Vittorio Emanuele II.</p>
      <p>Chiunque volesse aiutare i gemellini può acquistare pannolini, latte o altri beni di prima necessità che saranno destinati ai due piccoli.</p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/oroscopo-settimanale-paolo-fox-le-previsioni-di-fine-novembre-e-la-classifica-dei-segni-fortunati.html"/>
        <a href="https://www.ilcorrieredellacitta.com/news-roma/turista-derubata-mentre-era-impegnata-a-fotografare-roma-arrestate-2-ladre-rom.html"/>
        <a href="https://www.ilcorrieredellacitta.com/ultime-notizie/casilina-e-aurelia-colpite-dal-maltempo-e-chiuse-al-traffico-ecco-gli-interventi-in-corso.html"/>
        <a href="https://www.ilcorrieredellacitta.com/ultime-notizie/quarticciolo-pusher-colti-sul-fatto-arrestati-3-spacciatori-e-denunciato-1-acquirente.html"/>
        <a href="https://www.ilcorrieredellacitta.com/news/oroscopo-paolo-fox-lunedi-18-novembre-2019-le-previsioni-segno-per-segno-per-domani.html"/>
        <a href="https://www.ilcorrieredellacitta.com/ultime-notizie/mamma-muore-dopo-il-parto-i-parenti-vanno-a-seppellirla-nel-suo-paese-ma-non-riescono-a-tornare-in-italia-gemellini-abbandonati-in-ospedale.html"/>
      </related>
    </article>
  </body>
</html>