<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140737/%D9%85%D8%AC%D9%84%D8%B3-%D8%A7%D8%B2-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%AD%D9%85%D8%A7%DB%8C%D8%AA-%DA%A9%D8%B1%D8%AF-%D8%AE%D8%A8%D8%B1%DB%8C-%D8%A7%D8%B2-%D8%B7%D8%B1%D8%AD-%D9%81%D9%88%D8%B1%DB%8C%D8%AA%DB%8C-%D9%86%DB%8C%D8%B3%D8%AA"/>
    <meta property="og:site_name" content="boursepress.ir"/>
    <meta property="article:published_time" content="2019-11-17T11:35:00+00:00"/>
    <meta property="og:title" content="مجلس از افزایش قیمت بنزین حمایت کرد / خبری از طرح فوریتی نیست"/>
    <meta property="og:description" content="سخنگوی هیات رئیسه مجلس با اعلام عدم وصول هیچ طرح دو سه فوریتی مبنی بر لغو افزایش قیمت بنزین گفت: مجلس از سهمیه‌بندی بنزین حمایت می‌کند."/>
  </head>
  <body>
    <article>
      <h1>مجلس از افزایش قیمت بنزین حمایت کرد / خبری از طرح فوریتی نیست</h1>
      <h2>سخنگوی هیات رئیسه :</h2>
      <address>
        <time datetime="2019-11-17T11:35:00+00:00">17 Nov 2019, 11:35</time>
      </address>
      <p>
        <i>سخنگوی هیات رئیسه مجلس با اعلام عدم وصول هیچ طرح دو سه فوریتی مبنی بر لغو افزایش قیمت بنزین گفت: مجلس از سهمیه‌بندی بنزین حمایت می‌کند.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a> ، اسدالله عباسی در پایان جلسه غیرعلنی مجلس به خبرنگاران گفت: هیچ طرح دو سه فوریتی مبنی بر لغو افزایش قیمت بنزین به هیات رئیسه داده مجلس نشده و این موضوع مطرح نیست.</p>
      <p>وی افزود: سهمیه‌بندی سوخت ، طبق اصل ۱۷۶ قانون اساسی و تصویب شورای عالی امنیت ملی و سران سه قوه بوده و طبق تایید رهبر معظم انقلاب ، باید اجرا شود. در گذشته هم مجلس در قانون هدفمندی یارانه‌ها این طرح را تصویب کرده بود اما دولت تاخیر کرد .</p>
      <p>این نماینده مجلس در جلسه غیر علنی امروز مقرر شد کمیسیون برنامه و بودجه و مرکز پژوهش‌های مجلس ، ایرادات مربوط به شیوه اجرا را بررسی و برای رعایت رفاه حال مردم ،پیشنهاداتی به دولت اعلام شود. همچنین به واریز درآمد حاصل از افزایش قیمت بنزین به حساب مردم نظارت شود.</p>
      <p>عباسی با اشاره به عدم تاثیر افزایش قیمت بنزین بر سایر کالاها ، ادامه داد: مجلس به نفع مردم از این طرح حمایت و برای رفع اشکالات و ایرادات تلاش خواهد کرد.</p>
      <p>انتهای پیام</p>
    </article>
  </body>
</html>