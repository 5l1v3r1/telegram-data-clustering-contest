<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/na-obmocju-ljubljane-ukradenega-za-vec-tisocakov-nakita-249862"/>
    <meta property="og:site_name" content="Slovenske novice"/>
    <meta property="article:published_time" content="2019-11-17T11:34:00+00:00"/>
    <meta property="og:title" content="Na območju Ljubljane ukradenega za več tisočakov nakita"/>
    <meta property="og:description" content="LJUBLJANA – V zadnjih dveh dneh so policisti PU Ljubljana obravnavali več vlomov, v večini primerov pa so storilci odnesli nakit ter lastnikom povzročili tudi več tisočakov škode. V Medvoda..."/>
  </head>
  <body>
    <article>
      <h1>Na območju Ljubljane ukradenega za več tisočakov nakita</h1>
      <h2>Pester konec tedna za vlomilce.</h2>
      <address><time datetime="2019-11-17T11:34:00+00:00">17 Nov 2019, 11:34</time> by <a rel="author">T. V.</a></address>
      <p>LJUBLJANA – V zadnjih dveh dneh so policisti PU Ljubljana obravnavali več vlomov, v večini primerov pa so storilci odnesli nakit ter lastnikom povzročili tudi več tisočakov škode.<br/><br/>V Medvodah je bilo vlomljeno v stanovanjsko hišo, od koder je bil ukraden nakit. Premoženjska škoda znaša okoli 3.000 evrov.<br/><br/>V Šiški so vlomili v stanovanjsko hišo in iz nje odtujili nakit. Škode je za več tisoč evrov.<br/><br/>Nakit je bil ukraden tudi iz stanovanjske hiše na območju Viča. Škoda znaša okoli 1.000 evrov.<br/><br/>Prav tako na območju Viča je vlomilec iz stanovanjske hiše poleg denarja odnesel nakit. Škoda, ki jo je ob tem povzročil, znaša okoli 2.000 evrov.<br/><br/>Nakit je bil ukraden tudi iz dveh stanovanj na območju Viča. V enem primeru je bilo škode za okoli 200 evrov, v drugem, ko je vlomilec s seboj odnesel tudi denar, pa okoli 1.500 evrov.<br/><br/>Na območju Bežigrada je neznani storilec vlomil v stanovanje, od koder je odtujil nakit in računalnik. Škoda znaša okoli 1.000 evrov.<br/><br/>V Šiški je bilo vlomljeno v stanovanje. Storilec je odnesel gotovino in nakit. Škoda znaša okoli 3.000 evrov.<br/><br/>V Črnučah lastniki po vlomu v stanovanje pogrešajo denar, nakit in računalniško opremo. Škoda znaša nekaj tisoč evrov.<br/><br/>Za Bežigradom pa je bil očitno na delu lačen vlomilec. Neznanec je namreč iz hiše odnesel prehrambne izdelke. Povzročil je za okoli 2.000 evrov škode.</p>
    </article>
  </body>
</html>