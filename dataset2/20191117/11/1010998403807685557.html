<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/ali-hamenej-protestite-v-iran-sa-sabotazh.html"/>
    <meta property="og:site_name" content="bTV Новините"/>
    <meta property="article:published_time" content="2019-11-17T11:50:00+00:00"/>
    <meta property="og:title" content="Али Хаменей: Протестите в Иран са саботаж"/>
    <meta property="og:description" content="Иранският аятолах подкрепи решението за увеличаване на цената на бензина"/>
  </head>
  <body>
    <article>
      <h1>Али Хаменей: Протестите в Иран са саботаж</h1>
      <h2>Иранският аятолах подкрепи решението за увеличаване на цената на бензина</h2>
      <address>
        <time datetime="2019-11-17T11:50:00+00:00">17 Nov 2019, 11:50</time>
      </address>
      <figure>
        <video src="https://vid.btv.bg/btvnews/2019/11/17/iran_1573986042-1.mp4"/>
      </figure>
      <p>Иранският вътрешен министър предупреди протестиращите срещу поскъпването на горивата, че властите няма да толерират рушенето на обществена собственост.<br/><br/>Духовният лидер на страната аятолах Али Хаменей обвини външни сили в организирането на саботаж.</p>
      <p>"Контрареволюцията и враговете на Иран винаги са подкрепяли саботажи и покушения срещу сигурността и продължават да правят така", каза Хаменей, цитиран от държавната телевизия. </p>
      <p>Той подкрепи решението на правителството за увеличаване на цената на бензина. </p>
      <p>Протестите, започнаха в петък и продължиха и вчера, като прераснаха в насилие ден, след като правителството повиши цените на бензина с 50 на сто в сравнение с цените от предишния ден.</p>
      <p>Освен това се въвежда и количествен лимит - до 60 литра месечно за собственик на автомобил, над който цената се увеличава. За собственик на мотоциклет лимитът е 25 литра. Отделен лимит се предвижда за таксиметровите шофьори - 400 литра.</p>
      <figure>
        <img src="https://img.bg.sof.cmestatic.com/media/images/640x/Nov2019/2112025142.jpg"/>
        <figcaption>Снимка: btvnovinite.bg</figcaption>
      </figure>
      <p>По време на протестите водачи на превозни средства блокираха пътища и повредиха бензиностанции. Някои демонстранти се опитаха да подпалят складове за бензин.</p>
      <p>Недоволството вече взе над 20 жертви за последните 2 дни.</p>
      <p> </p>
    </article>
  </body>
</html>