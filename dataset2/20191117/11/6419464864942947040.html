<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/politiki/charitsis-stin-poreia-toy-polytechneioy-gia-na-spasoyme-ti-siopi-kai-tin-tromolagneias/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-17T11:25:12+00:00"/>
    <meta property="og:title" content="Χαρίτσης: Στην πορεία του Πολυτεχνείου για να σπάσουμε τη σιωπή και την τρομολαγνείας"/>
    <meta property="og:description" content="«Η λάμψη της εξέγερσης του Πολυτεχνείου είναι παντοτινή», αναφέρει ο Αλ. Χαρίτσης και προσθέτει: «η συλλογική δράση είναι ο μοχλός της ιστορικής εξέλιξης»."/>
  </head>
  <body>
    <article>
      <h1>Χαρίτσης: Στην πορεία του Πολυτεχνείου για να σπάσουμε τη σιωπή και την τρομολαγνείας</h1>
      <address>
        <time datetime="2019-11-17T11:25:12+00:00">17 Nov 2019, 11:25</time>
      </address>
      <p>«Η λάμψη της εξέγερσης του <a href="https://neaselida.gr/tag/polytechnio/"><b>Πολυτεχνείου</b> </a>είναι παντοτινή», αναφέρει ο εκπρόσωπος του <b><a href="https://neaselida.gr/tag/syriza/">ΣΥΡΙΖΑ</a>, <a href="https://neaselida.gr/tag/alexis-charitsis/">Αλέξης Χαρίτσης</a></b> και προσθέτει: «η συλλογική δράση είναι ο κινητήριος μοχλός της ιστορικής εξέλιξης, η δύναμη εκείνη που κλονίζει αυταρχικά καθεστώτα, ανατρέπει παγιωμένους συσχετισμούς, φωτίζει σαν τροχιοδεικτική βολή το δύσβατο δρόμο για την ανθρώπινη χειραφέτηση και ελευθερία. Θυμόμαστε και τιμούμε τους αγωνιστές και τις αγωνίστριες του <b>Πολυτεχνείου».</b></p>
      <p>Συνδέοντας το μήνυμα με την επικαιρότητα της επετείου επιτίθεται στην <b>κυβέρνηση:</b> «Συνεχίζουμε ενάντια στην παλινόρθωση της άκρας δεξιάς, στην κυβερνητική προσπάθεια αποϊδεολογικοποίησης της ιστορίας, στον αυταρχικό κατήφορο και τον ασφυκτικό έλεγχο των Μέσων Ενημέρωσης από μεγάλα οικονομικά συμφέροντα. Όλοι και όλες στην πορεία του <b>Πολυτεχνείου</b> για να σπάσουμε το τείχος της σιωπής και της τρομολαγνείας. Τίποτα δεν έχει τελειώσει. Διαφυλάσσουμε την ιστορική μνήμη, προασπίζουμε τη Δημοκρατία μας».</p>
      <related>
        <a href="https://neaselida.gr/politiki/tsipras-minyma-antistasis-stin-katastoli-kai-tin-opisthodromisi/"/>
      </related>
    </article>
  </body>
</html>