<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/calcio/2019/11/17/news/esonerato_allenatore_dopo_vittoria_per_27_a_0-241251711/"/>
    <meta property="og:site_name" content="Repubblica.it"/>
    <meta property="article:published_time" content="2019-11-17T11:48:00+00:00"/>
    <meta property="og:title" content="Juniores, club caccia allenatore dopo vittoria per 27-0"/>
    <meta property="og:description" content="Riccini, tecnico della Invictasauro, formazione grossetana, è stato sollevato dall'incarico dopo il successo contro il Marina. Il club:"/>
  </head>
  <body>
    <article>
      <h1>Juniores, club caccia allenatore dopo vittoria per 27-0</h1>
      <h2>Riccini, tecnico della Invictasauro, formazione grossetana, è stato sollevato dall'incarico dopo il successo contro il Marina. Il club: ''Avversario va sempre rispettato''</h2>
      <address>
        <time datetime="2019-11-17T11:48:00+00:00">17 Nov 2019, 11:48</time>
      </address>
      <p><b>GROSSETO -</b> Una vittoria così clamorosa da costare la panchina all'allenatore della Invictasauro, formazione grossetana: oggi, nella partita del campionato juniores provinciali, ha vinto 27 a 0 contro il Marina. Un risultato che non è affatto piaciuto al presidente Paolo Brogelli e a tutta la dirigenza della società, con conseguente esonero del tecnico e scuse agli avversari sconfitti così sonoramente. "Abbiamo appreso con stupore e rammarico - si legge in una nota dell'Invicta - il punteggio della partita con la quale la nostra squadra juniores provinciale ha inflitto al Marina calcio 27 reti. I presupposti e i valori con i quali, da una vita, sono nel mondo del calcio giovanile, sono agli antitesi di cose del genere. L'avversario va sempre rispettato ed, oggi, questo non è avvenuto. In qualità di presidente mi scuso sinceramente con la Società Marina e con tutto il l'ambiente sportivo. Comunico che il nostro direttivo ha deciso, unanime, di esonerare il signor Riccini. I nostri tecnici devono avere il compito di allenare e, sopratutto, di educare i ragazzi. Questo oggi non è avvenuto".<br/> </p>
    </article>
  </body>
</html>