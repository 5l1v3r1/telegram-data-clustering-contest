<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/navit-u-chasi-yezhova-do-ditey-vorogiv-narodu-stavilisya-tsivilizovanishe-advokat-pro-zatrimannya-glavi-ukreksimbanku/"/>
    <meta property="og:site_name" content="Прямий"/>
    <meta property="article:published_time" content="2019-11-17T11:21:00+00:00"/>
    <meta property="og:title" content="Навіть у часи Єжова до &quot;дітей ворогів народу&quot; ставилися цивілізованіше — адвокат про затримання глави &quot;Укрексімбанку&quot;"/>
    <meta property="og:description" content="Прокурор четвертого відділу процесуального керівництва Другого управління організації і процесуального керівництва досудовим розслідуванням Говорущак"/>
  </head>
  <body>
    <article>
      <h1>Навіть у часи Єжова до "дітей ворогів народу" ставилися цивілізованіше — адвокат про затримання глави "Укрексімбанку"</h1>
      <address>
        <time datetime="2019-11-17T11:21:00+00:00">17 Nov 2019, 11:21</time>
      </address>
      <p>
        <b>Прокурор четвертого відділу процесуального керівництва Другого управління організації і процесуального керівництва досудовим розслідуванням Говорущак Олександр Миколайович за дорученням старшого групи — відомого прокурора Кулика К.Г. Спільно з оперативниками СБУ захопив Олександра Гриценко 16 листопада 2019р. коло будинку, де той проживає з сім'єю.</b>
      </p>
      <p>Про це заявив захисник Гриценка Денис Галанський.</p>
      <p>"На момент нападу Олександр Гриценко вів сина (11 років) на заняття у музичний гурток.</p>
      <p>На очах сина батька скрутили, надягли кайданки і кинули і мікроавтобус.</p>
      <p>Дитину, що була нажахана звірячим поводженням з батьком, кинули у під’їзді коло жінки консьєржа.</p>
      <p>На момент викрадення у квартирі, де проживає Гриценко, дорослих членів сім’ї не було, перебував лише старший син 14 років з учителем музики. Мати дітей перебуває за кордоном з 13 листопада. Консьєрж привела дитину додому.</p>
      <p>Гриценко тривалий час не знав нічого про долю і стан дитини.</p>
      <p>В подальшому намагаючись приховати свої протиправні дії Говорущак О.М. склав дивний документ про те, що він начебто передав дітей Гриценка під подальший нагляд та опіку інспектору сектору ювенальної юстиції Новохатньому А.В.</p>
      <p>При цьому з самого документа випливає, що діти знаходяться у зачиненій квартирі з “дорослою людиною, який представився вчителем музики” та відмовився відкрити двері.</p>
      <p>Отже, абсолютно очевидно, що дитину було покинуто напризволяще, а інспектор ювенальної юстиції, якщо і був на місці події, прибув значно пізніше аби “прикрити” бандитів і “прийняти дітей під нагляд і опіку,” не бачивши їх у вічі.</p>
      <p>Навіть у часи Єжова та Вишинського до “дітей ворогів народу” ставилися більш цивілізовано."</p>
      <p>Раніше народний депутат з фракції "Європейська Солідарність" Ростислав Павленко заявив, що акт проти Гриценка <a href="https://prm.ua/sogodnishniy-akt-povertaye-do-pam-yati-chasi-nkvs-pavlenko-pro-zatrimannya-gritsenka/">повертає до пам’яті якісь часи НКВС</a> чи ті країни, в яких право людини і належність процедур – це лише загальні фрази.</p>
      <p>Політолог Андрій Смолій заявив, що затримання голови АТ "Укрексімбанк" Олександра Гриценка -<a href="https://prm.ua/yde-zamah-kolomoyskogo-na-bankivsku-reformu-2014-2016-rokiv-ekspert-pro-zatrimannya-gritsenka/"> це замах олігарха Ігоря Коломойського на ту банківську реформу</a>, яка відбулася в нас у 2014-2016 роках.</p>
      <p>Нагадаємо, очільника АТ "Укрексімбанк" Олександра Гриценка сьогодні, 16 листопада,<a href="https://prm.ua/golovu-ukreksimbanku-gritsenka-vikrali-siloviki/"> забрали силовики в автобус на очах у дитини, з якою він гуляв.</a></p>
      <related>
        <h4>Схожі новини</h4>
        <a href="https://prm.ua/gritsenka-zatrimali-za-te-shho-vin-zabrav-koshti-yanukovicha-na-korist-derzhavi/"/>
        <a href="https://prm.ua/pidozra-gritsenku-tse-proekt-prokurora-kulika-advokat/"/>
        <a href="https://prm.ua/hapayut-bankiriv-zamist-togo-shhob-rozbiratisya-z-privatbankom-len-pro-zatrimannya-gritsenka/"/>
      </related>
    </article>
  </body>
</html>