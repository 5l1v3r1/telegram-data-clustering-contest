<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/na_lvivshchyni_rozshukuyut_vodiya_yakyy_zbyv_cholovika_330925.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-17T11:13:00+00:00"/>
    <meta property="og:title" content="На Львівщині розшукують водія, який збив чоловіка"/>
    <meta property="og:description" content="Правоохоронці просять зголоситись на оперативну лінію 102 очевидців дорожньо-транспортної пригоди, що сталась 16 листопада близько 20.45 на автодорозі &quot;Львів-Самбір&quot; неподалік села Поріччя у Городоцькому районі."/>
  </head>
  <body>
    <article>
      <h1>На Львівщині розшукують водія, який збив чоловіка</h1>
      <h2>Правоохоронці просять зголоситись на оперативну лінію 102 очевидців дорожньо-транспортної пригоди, що сталась 16 листопада близько 20.45 на автодорозі "Львів-Самбір" неподалік села Поріччя у Городоцькому районі.</h2>
      <address>
        <time datetime="2019-11-17T11:13:00+00:00">17 Nov 2019, 11:13</time>
      </address>
      <figure>
        <img src="https://galinfo.com.ua/media/gallery/intxt/u/v/uvagarozshuk.jpg"/>
      </figure>
      <p>За інформацією відділу комунікації поліції Львівської області, попередньо встановлено, що невідомий водій, керуючи невстановленим автомобілем, скоїв наїзд на пішохода – 31-річного мешканця Пустомитівського району, після чого втік з місця події. Внаслідок наїзду чоловік отримав тілесні ушкодження, зокрема переломи, та був госпіталізований.</p>
      <p>За цим фактом відкрито кримінальне провадження за ч.1 ст.286 (порушення правил безпеки дорожнього руху) КК України. Санкція статті передбачає покарання – аж до обмеження волі на строк до трьох років з позбавленням права керувати транспортними засобами на строк до трьох років або без такого.</p>
      <p>Усіх, хто був очевидцем скоєння цієї ДТП або володіє інформацією, що допоможе встановити особу водія-втікача, просимо зголоситись на оперативну лінію 102.</p>
      <p>Нагадаємо, як писало Гал-інфо, у Львові водій збив жінку і <a href="https://galinfo.com.ua/news/smertelne_dtp_u_lvovi_vodiy_zbyv_zhinku_i_vtik_z_mistsya_podii_330767.html">втік з місця події</a>.</p>
    </article>
  </body>
</html>