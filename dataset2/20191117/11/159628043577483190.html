<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/pamukkale/pamukkalede-yamac-parasutculerinin-mucize-kurtulusu/"/>
    <meta property="og:site_name" content="Denizli Haber"/>
    <meta property="article:published_time" content="2019-11-17T11:00:00+00:00"/>
    <meta property="og:title" content="Pamukkale’de yamaç paraşütçülerinin mucize kurtuluşu"/>
    <meta property="og:description" content="Pamukkale’den tandem uçuşla havalanan iki pilot, Beyaz Cennet semalarında ters akıma kapıldı. Kontrolden çıkan paraşüt düşmeye başladı, pilotun büyük becerisi sayesinde paraşütü ağaçlara takması sonucu iki kişi mucize eseri kurtuldu. Ağaçta takılı kalan iki yamaç paraşütçüyü itfaiye ekipleri kurtardı."/>
  </head>
  <body>
    <article>
      <h1>Pamukkale’de yamaç paraşütçülerinin mucize kurtuluşu</h1>
      <h2>Pamukkale’den tandem uçuşla havalanan iki pilot, Beyaz Cennet semalarında ters akıma kapıldı. Kontrolden çıkan paraşüt düşmeye başladı, pilotun büyük becerisi sayesinde paraşütü ağaçlara takması sonucu iki kişi mucize eseri kurtuldu. Ağaçta takılı kalan iki yamaç paraşütçüyü itfaiye ekipleri kurtardı.</h2>
      <address><time datetime="2019-11-17T11:00:00+00:00">17 Nov 2019, 11:00</time> by <a rel="author">Haber Merkezi</a></address>
      <p>Olay, Pamukkale’de meydana geldi. Beyaz Cennet’i ziyaret eden Hakan G. burada yamaç paraşütü deneyimi de yaşamak istedi. Furkan Y.nin pilotluğunda Dinamit Tepe’den uçuşa geçen ikili, bir süre Hierapolis Antik Kenti kalıntıları üzerinde uçtu, ardından da travertenlere yakın bir bölgede inişe geçti.</p>
      <p><b>TERS AKIMA YAKALANDILAR</b><br/>Yamaç paraşütü inişe geçtiği sırada ters akıma kapılan pilot kontrolü kaybetti. Paraşüt pilotu Furkan Y. son bir çaba ile travertenler üzerinden yönünü ağaçlıkların bulunduğu bölgeye çevirmeyi başardı.</p>
      <p>Kayalıklara çarparak olası bir facianın önüne geçmek için canla başla mücadele eden Furkan Y. ağaçları hedef alarak inişe geçti. Yamaç paraşütü ağaca takıldı, iki pilot kayalıklara çarpmaktan son anda kurtuldu.</p>
      <figure>
        <img src="https://www.denizlihaber.com/medya/2019/11/denizli-pamukkale-yamac-parasutu-1.jpg"/>
      </figure>
      <p><b>YARDIMA İTFAİYE EKİPLERİ KOŞTU</b><br/>Yamaç paraşütünün ağaçta asılı kaldığın gören çevredeki vatandaşlar durumu itfaiye ve sağlık ekiplerine bildirdi. Kısa süre içinde olay yerine Denizli Büyükşehir Belediyesi İtfaiye Daire Başkanlığı Akkale ve Kayalık Şubesi ekipleri sevk edildi. Sağlık ekipleri de bölgeye ulaşarak, olası bir yaralanmaya müdahale için hazır bekledi.</p>
      <p>İtfaiye ekipleri araçların yardımıyla ağaçta asılı kalan iki yamaç paraşütü pilotunu titiz bir çalışmayla kurtardı. Sağlık ekipleri tarafından olay yerinde kontrol edilen yamaç paraşütü pilotları, önlem amacıyla hastaneye kaldırıldı.</p>
    </article>
  </body>
</html>