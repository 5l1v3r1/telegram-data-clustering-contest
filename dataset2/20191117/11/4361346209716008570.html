<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/szoljon-a-november-a-pecsenyerol-egye-a-libat-is-libaval/186704"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-17T11:00:00+00:00"/>
    <meta property="og:title" content="Szóljon a november a pecsenyéről – Egye a libát is libával!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Szóljon a november a pecsenyéről – Egye a libát is libával!</mark>
      </h1>
      <address><time datetime="2019-11-17T11:00:00+00:00">17 Nov 2019, 11:00</time> by <a rel="author">Bors</a></address>
      <p>
        <b>Bár magunk mögött hagytuk a Márton-napot, kár lenne abbahagyni a libaevést, hiszen annyi remek receptünk van hozzá – és nem utolsósorban sok szép, hízott libánk. Ne fogjuk vissza magunkat, ez a hónap szóljon a pecsenyéről és az újborról! </b>
        <b>Bár magunk mögött hagytuk a Márton-napot, kár lenne abbahagyni a libaevést, hiszen annyi remek receptünk van hozzá – és nem utolsósorban sok szép, hízott libánk. Ne fogjuk vissza magunkat, ez a hónap szóljon a pecsenyéről és az újborról!</b>
      </p>
      <p>Főétel</p>
      <h3>Sült libamell</h3>
      <figure>
        <img src="http://media.borsonline.hu/cikk/20/192297/gallery-picture/645w/2025049_sult-libamell.jpg"/>
        <figcaption>© Shutterstock</figcaption>
      </figure>
      <p><b>Hozzávalók</b> (4 adag):<br/>4 libamell<br/>2 ek kakukkfüves fűszersó (1,5 ek só +½ ek kakukkfű)<br/>1 tk szárított kakukkfű</p>
      <p><b>Elkészítés</b> (3 óra): a libamell bőrét bevagdossuk, bedörzsöljük a fűszersóval, és egy éjszakára a hűtőbe tesszük. Másnap egy lefedhető tűzálló edénybe fektetjük, megszórjuk még szárított ka­kukkfűvel, aláöntünk egy deci vizet, majd lefedjük a tálat. Ezután 120 fokon 2,5-3 órán át sütjük úgy, hogy közben nem vesszük le az edény tetejét. Ezt követően a sütőt grillfokozatra állítjuk, és a fedőt levéve, folyamatosan saját levével locsolgatva a libamellek bőrét ropogósra sütjük.</p>
      <p>Köret</p>
      <h3>Káposztás cvekedli</h3>
      <figure>
        <img src="http://media.borsonline.hu/cikk/20/192297/gallery-picture/645w/2025041_kaposztas-cvekedli-shutterstock-1308875068.jpg"/>
        <figcaption>© Shutterstock</figcaption>
      </figure>
      <p><b>Hozzávalók</b>:<br/>1 kg fehér káposzta<br/>1 ek cukor<br/>1 tk só<br/>1 kk őrölt kömény<br/>1 kk őrölt bors<br/>2 ek olaj<br/>50 dkg száraz kockatészta</p>
      <p><b>Elkészítés</b> (45 perc): a káposzta külső leveleit lehántjuk, kettévágjuk, torzsáját ki­vágjuk majd almareszelőn finomra reszeljük. Az olajon megolvasztjuk a cukrot, hagyjuk, hogy enyhén karamellizálódjon és hozzákeverjük a káposztát. Megsózzuk, kevés vizet aláöntve puhára pároljuk, majd aranyszínűre pirítjuk. Köménnyel és őrölt borssal ízesítjük. A tésztát lobogó sós vízben kifőzzük, leszűrjük, lecsepegtetjük, majd összekeverjük a párolt káposztával. Egy tűzálló tálba vagy serpenyőbe tesszük, és kicsit megpirítjuk a sütőben.</p>
      <p>Desszert</p>
      <h3>Gesztenyetorta</h3>
      <figure>
        <img src="http://media.borsonline.hu/cikk/20/192297/gallery-picture/645w/2025047_gesztenyetorta.jpg"/>
        <figcaption>© Shutterstock</figcaption>
      </figure>
      <p><b>Hozzávalók</b> (12 adag):</p>
      <p><b>A tésztához</b>:<br/>20 dkg liszt<br/>5 dkg mandulaliszt<br/>20 dkg vaj<br/>19 dkg porcukor<br/>2 nagy tojás</p>
      <p><b>Töltelék</b>: <br/>25 dkg gesztenyemassza<br/>20 dkg tejszín<br/>5 dkg kandírozott narancshéj<br/>5 dkg mandulaliszt<br/>5 dkg cukor<br/>3 tojás</p>
      <p><b>Elkészítés</b> (1,5 óra): a tészta hozzávalóit hűtsük le – különösen a vajat –, majd robotgéppel gyors ütemben keverjük össze. Fóliába csomagolva tegyük a hűtőbe legalább 30 percre. Nyújtsuk ki fél centi vastagra, és simítsuk a tésztát a sütőformába. Villával szurkáljuk meg egy kicsit, és 170 fokra előmelegített sütőben süssük 5 percig. A töltelékhez a tojásokat válasszuk szét: a fehérjéből habot verünk, a sárgáját kikeverjük a cukorral, majd belekeverjük a gesztenyemasszát, a mandulalisztet, a tejszínt, a kandírozott narancshéjat, végül a tojásfehérjehabot. Az elősütött tésztába töltjük, és 180 fokra előmelegített sütőben 35 perc alatt készre sütjük.</p>
      <p>Diétás tipp</p>
      <h3>Gesztenyepüré</h3>
      <figure>
        <img src="http://media.borsonline.hu/cikk/20/192297/gallery-picture/645w/2025039_gesztenyepure.jpg"/>
        <figcaption>© Shutterstock</figcaption>
      </figure>
      <p><b>Hozzávalók</b> (8 adag):<br/>40 dkg gesztenyepüré<br/>2 dl tejszín felverve</p>
      <p><b>Elkészítés</b> (30 perc): a 8 pohár aljára halmozzunk 1-1 kanál tejszínhabot. A gesztenyepürét keverjük össze a maradék tejszínhabbal, habzsákból nyomjuk a poharakba.</p>
      <p>Kímélő megoldás</p>
      <h3>Bruschetta füstölt libamellel és sült paradicsommal</h3>
      <figure>
        <img src="http://media.borsonline.hu/cikk/20/192297/gallery-picture/645w/2025045_bruschetta.jpg"/>
        <figcaption>© Shutterstock</figcaption>
      </figure>
      <p><b>Hozzávalók</b> (4 adag):<br/>8 szelet ropogós héjú fehérkenyér<br/>5 db nagyobb, érett, zamatos paradicsom<br/>8 db koktélparadicsom<br/>8 szelet füstölt libamell<br/>2 gerezd fokhagyma<br/>1 kis csokor bazsalikom<br/>½ dl olívaolaj +2 ek az ízesítéshez<br/>1 tk só<br/>1 kk frissen őrölt fekete bors</p>
      <p><b>Elkészítés</b> (20 perc): a koktélparadicsomokat 160 fokra előmelegített sütőbe tesszük és 15 percig sütjük. A nagy paradicsomok héját kereszt alakban bevágjuk, 1 percre forró vízbe dobjuk, meghámozzuk, majd fél centis kockákra vágjuk és egy tálba tesszük. A bazsalikomleveleket egészen finomra tépkedjük, hozzáadjuk a paradicsomhoz, sózzuk, borsozzuk, kevés olívaolajjal meglocsoljuk. A kenyérszeletek mindkét oldalát olívaolajon 1-2 perc alatt megpirítjuk, s még melegen bedörzsöljük fokhagymával. Ráhalmozzuk a paradicsomos keveréket, rátesszük a libamellet, és sült paradicsommal díszítjük.</p>
      <p>A nagymama receptfüzetéből</p>
      <h3>Libaleves és ludaskása</h3>
      <figure>
        <img src="http://media.borsonline.hu/cikk/20/192297/gallery-picture/645w/2025043_libaleves.jpg"/>
        <figcaption>© Shutterstock</figcaption>
      </figure>
      <p><b>Hozzávalók</b> (8 adag):<br/>80 dkg libaaprólék<br/>40 dkg sárgarépa<br/>30 dkg petrezselyemgyökér<br/>10 dkg zeller<br/>15 dkg gomba<br/>15 dkg zöldborsó<br/>2 fej vöröshagyma<br/>5 dkg libazsír<br/>25 dkg kerek szemű rizottórizs<br/>1 csokor petrezselyem<br/>2 gerezd fokhagyma<br/>1 babérlevél<br/>8 szem fekete bors<br/>1 ek só</p>
      <p><b>Elkészítés</b> (120 perc): a libaaprólékot megmossuk, és egy nagy fazékban, hideg vízben feltesszük főni a borssal és a babérlevéllel. Mikor felforr, leszedjük a habját és takarékra állítjuk a lángot. Beletesszük az egész hagymát és a fokhagymát, majd megsózzuk. Így főzzük kb. 30 percig, míg a hús félig megpuhul, akkor beletesszük a gyökérzöldségeket: a répát, a petrezselyemgyökeret és a zellert. Körülbelül 15 perc múlva hozzáadjuk a felszeletelt gombát és a zöldborsót. Ha elkészült, kiszedjük a húst és leszűrjük a levest. A húst lefejtjük a csontokról, a bőrt kidobjuk, a szívet, zúzát apróra vágjuk. A gyökérzöldségeket feldaraboljuk. Egy lábosban felolvasztjuk a zsírt, és megpirítjuk rajta a rizst. A húslevest merőkanalanként adjuk hozzá, mindig annyit, amennyit felvesz, így kb. 18 perc alatt rizottót készítünk. Végül hozzákeverjük a húst és a zöldségeket. Friss petrezselyemmel megszórva tálaljuk. <b>TIPP</b>: érdemes dupla adag levest főzni, így a ludaskása mellett kiváló libaleves is kerülhet az asztalra. Fogyasztás előtt habarjuk be egy kevés tejföllel – az ínyencek főzhetnek bele birsalmagerezdeket és ízesíthetik egy kevés tárkonnyal is.</p>
    </article>
  </body>
</html>