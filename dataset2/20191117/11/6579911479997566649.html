<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23495956-spania-romania-12-000-romani-meciul-stadionul-wanda-metropolitano.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-17T11:38:00+00:00"/>
    <meta property="og:title" content="​Spania vs România: 12.000 de români, la meciul de pe stadionul Wanda Metropolitano"/>
    <meta property="og:description" content="Organizatorii au informat FRF că se aşteaptă la peste 30.000 de spectatori, dintre care aproximativ 12.000 români, pe Stadionul Wanda Metropolitano, la meciul România - Spania."/>
  </head>
  <body>
    <article>
      <h6 class="kicker">Euro 2020, preliminarii</h6>
      <h1>​Spania vs România: 12.000 de români, la meciul de pe stadionul Wanda Metropolitano</h1>
      <address><time datetime="2019-11-17T11:38:00+00:00">17 Nov 2019, 11:38</time> by <a rel="author">Silviu Dumitru</a></address>
      <p><b>​Organizatorii au informat FRF că se aşteaptă la peste 30.000 de spectatori, dintre care aproximativ 12.000 români, pe Stadionul Wanda Metropolitano, la meciul România - Spania, transmite News.ro.</b><br/><br/>Arena echipei Atletico Madrid are aproape 68.500 de locuri.<br/><br/>Federaţiei române i-au fost alocate 3.000 de bilete, dar numărul mare de fani ai tricolorilor se explică prin prisma comunităţii importante de români din Spania şi a faptului că federaţia iberică a pus la vânzare bilete în toate zonele, la dispoziţia suporterilor oaspeţilor.<br/><br/>Meciul va avea luni, de la ora 21.45, în ultima etapă a Grupei F a preliminariilor Euro-2020.<br/><br/>Din grupa României, au obţinut calificarea în ordine Spania şi Suedia. "Tricolorii" au ratat accederea la turneul final la care organizează meciuri după ce au fost învinşi, vineri, pe teren propriu, de Suedia, scor 2-0.<br/><br/>România are ca ultimă şansă de calificare câştigarea play-off-ului din Liga Naţiunilor, din martie 2020.<br/><br/><br/><br/> </p>
    </article>
  </body>
</html>