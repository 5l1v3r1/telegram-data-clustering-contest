<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/jelzoraketara-gyakoroljak-az-agyuzast-a-hadihajos-katonak/186700"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-17T11:30:00+00:00"/>
    <meta property="og:title" content="Jelzőrakétára gyakorolják az ágyúzást a hadihajós katonák"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Jelzőrakétára gyakorolják az ágyúzást a hadihajós katonák</mark>
      </h1>
      <address><time datetime="2019-11-17T11:30:00+00:00">17 Nov 2019, 11:30</time> by <a rel="author">H. N. Zs.</a></address>
      <p>
        <b>Hajóztunk, lőttünk, üldöztünk – a megrendelt késő őszi jó időben kipróbáltuk a honvédség hadihajóit a Dunán. Bár háború nincs, folyamatosan gyakorlatoznak, ők segítenek árvíz idején, éle­teket mentenek, bombákat emelnek ki. </b>
        <b>Hajóztunk, lőttünk, üldöztünk – a megrendelt késő őszi jó időben kipróbáltuk a honvédség hadihajóit a Dunán. Bár háború nincs, folyamatosan gyakorlatoznak, ők segítenek árvíz idején, éle­teket mentenek, bombákat emelnek ki.</b>
      </p>
      <p>Ismét a Magyar Honvédség egyik különleges alakulatánál jártunk, mégpedig a Magyar Honvédség I. Tűzszerész és Hadihajós Ezredének Hadikikötőjében. Kí­váncsiak voltunk arra, hogy milyen feladatokat látnak el az itt szolgáló katonák. Természetesen az embereket védik, ám az ő feladatuk még ennél is összetettebb: víz alatt talált robbanószerkezeteket emelnek ki, árvízi mentőakciókban vesznek részt. Az ő munkájuk nagy része nem a nyilvánosság előtt zajlik, így keveseknek adatik meg, hogy láthatják őket eközben. A Vasárnapi Bors végigjárhatta a flottillát.</p>
      <figure>
        <img src="http://media.borsonline.hu/cikk/20/192293/gallery-picture/645w/2024942_vt-0001.jpg"/>
        <figcaption>Ezeket a vízi járműveket bárki megnézheti, ugyanis minden évben rendeznek nyílt napokat, ahol még vízre is lehet szállni az aknamentesítő hajókkal © Vaskó Tamás</figcaption>
      </figure>
      <h3>Adrenalinlöket</h3>
      <p>Aznap, amikor meglátogattuk a kikötőt, már az ébredés pillanatában izgatott voltam. Ma­gamba döntöttem egy bögre kávét, és már a nyakamba is vet­tem a várost, nehogy lecsússzak az erőlködő őszi nap első sugarairól. Persze nemcsak azért voltam izgatott, mert imádom az egyenruhás férfiakat, hanem azért is, mert érdekel a katonaság, és minden, ami ezzel kapcsolatos. Legmerészebb álmomban sem gondoltam, hogy felcsaphatok kormányosnak vagy hogy az aknamentesítő hajó – legénységével együtt – útra kel velünk a Dunán. Ha még nem lett volna önmagában is nagy élmény, hogy egy hatalmas hadihajón állva nézhetem a Duna fodrozódó hullámait, fegyvert is adtak a kezembe, amellyel – miután elmagyarázták a biztonságos használatát – megengedték, hogy lőjek, persze vaklőszerrel. Amikor beültettek a légvédelmi gépágyúba, elmagyarázták a teendőket és megkaptam a parancsot a lövéssorozatra, akkor, ott pontosan tudtam, hogy nincs már megállás. Végérvényesen a honvédelem szerelmese lettem.</p>
      <figure>
        <img src="http://media.borsonline.hu/cikk/20/192293/gallery-picture/645w/2024940_vt-0617.jpg"/>
        <figcaption>Danyikó László az ezred törzsfőnökhelyettese © Vaskó Tamás</figcaption>
      </figure>
      <h3>Vízi erőfeszítések</h3>
      <p>Persze amíg nekem szerelem ez a munka, a katonák számára na­gyon is komoly erőfeszítést jelent: a Du­nában rengeteg robbanótest van, amik az el­múlt időszak alacsony vízállása miatt nagyon gyakran a felszínre kerülnek.</p>
      <figure>
        <img src="http://media.borsonline.hu/cikk/20/192293/gallery-picture/645w/2024946_vt-0590.jpg"/>
        <figcaption>Előfordul, hogy hosszabb időt kell a hajón tölteni, ezért mosdó, konyha, és még televízió is van, persze a körülmények viszonylag puritánok © Vaskó Tamás</figcaption>
      </figure>
      <p>– Ezeket általában felújításokkor találják meg, nagy tömegű, így pusztító sugarú szerkezetek, ezért is szükséges ilyenkor nagy területeket kiüríteni. Ha be­jelentés érkezik egy robbanószerkezetről, akkor tűzszerész búvárok földerítik, megkeresik és rögzítik, majd a hadihajós ezred legénysége kiemeli a fedélzetre. Ekkor érkeznek a tűzszerészek, akik a hajó fedélzetén hatástalanítják, majd beszállítják a kikötőbe, onnan pedig a központi gyűjtőbe – kezdi Bagi Szilárd alezredes, az ezred parancsnokhelyettese, hozzátéve: a gyújtószerkezetet általában sikerül kiszerelniük. Ha nem, hajóval a kikötőbe viszik, majd gépjárművel szállítják tovább a robbantási területre. Homokágyra fektetik, hogy minél kevésbé rázkódjon a robbanótest, ugyanis a víz alól előkerült robbanótestek legtöbbször meglepően jó állapotúak és működőképesek. Ez a munka alapos ismereteket igényel. – Ahhoz, hogy valaki elérje az első osztályú hadihajós fokozatot, hosszú évek kemény munkája kell. Ismereteikről évente számot kell adniuk – magyarázza Danyikó László őrnagy, az ezred törzsfőnökhelyettese, a kikötő parancsnoka.</p>
      <figure>
        <img src="http://media.borsonline.hu/cikk/20/192293/gallery-picture/645w/2024944_20191105-hadikikoto-11.jpg"/>
        <figcaption>A katonák szerint a parancsnok utasításai alapján bárki betöltheti a kormányos szerepét, még akkor is, ha addig egy kilométert sem vezetett © Vaskó Tamás</figcaption>
      </figure>
      <h3>Árvíz, Hableány</h3>
      <p>A hadihajós ezrednek más szervezetekkel is együtt kell működni. Árvíz esetén képesek ivóvízzel ellátni az elzárt területeket, ők viszik a homokzsákokat, és csónakokkal ôk szállítják azokat az embereket, akiknek a víz elmosta a házát.</p>
      <p>– Borzasztó árvizek idején a lakosokat visszavittük csónakokkal, hogy megnézzék, mi maradt életük munkájából. Az idős emberek szemében ilyenkor ott van minden fájdalom. Szívszorító élmény – me­séli az ezred törzsfőnök­helyettese.</p>
      <figure>
        <img src="http://media.borsonline.hu/cikk/20/192293/gallery-picture/645w/2024948_vt-0934.jpg"/>
        <figcaption>Miután elmagyarázták a fegyver biztonságos használatát, lőhettem is © Vaskó Tamás</figcaption>
      </figure>
      <p>– Persze kutatómunkában is részt veszünk. Az elsők között voltunk a helyszínen, amikor elsüllyedt a Hableány. Ez is egy összehangolt munkafolyamat volt, amit csak a katasztrófa­-védelemmel, a rendőrséggel, civil szervezetekkel, és a Terrorelhárítási Központtal együtt tudtunk ellátni – mondta Danyikó László őrnagy.</p>
      <h3>Jelzőrakétára lőnek</h3>
      <p>A katonák nemcsak itthon dolgoznak, a külföldi kiküldetései­ken is – Irakban, Afganisztánban vagy Koszovóban – bármikor szükség lehet az itt megszerzett tudásukra.</p>
      <p>– A légitámadást úgy gyakoroljuk, hogy jelzőrakétákat lö­vünk ki, így a katona gyakorolni tudja a légi cél lövését a hajókon rendszeresített légvédelmi ágyúval – magyarázza Koch Norbert főhadnagy, a hadihajós alosztály megbízott parancsnoka.</p>
      <figure>
        <img src="http://media.borsonline.hu/cikk/20/192293/gallery-picture/645w/2024950_vt-1154.jpg"/>
        <figcaption>A 3D-s mélységmérő a folyó medrét deríti fel © Vaskó Tamás</figcaption>
      </figure>
      <p>– Vízi célra is kell lőni, ilyenkor gyakorlásképpen a saját flottánk tűzszerész járőrhajóira célzunk vaklőszerrel, de nem mindig a közvetlen találat a cél, hanem természetesen az, hogy az el­lenséget eltántorítsuk az erede­ti céljától, és abbahagyja a támadást.</p>
      <p>Ezeket a légvédelmi eszközöket próbáltuk ki mi is. Az ágyú 60 lőszert ürít ki hat másodperc alatt, ráadásul a kezdőse­bessége eléri az óránkénti 720 kilométert.</p>
      <h3>Modern hajózás</h3>
      <p>Két hajót is felújított a Magyar Honvédség az elmúlt időszakban. Mindkettő AN2-es típusú, 1953-as gyártmányú magyar fejlesztés. A legenda szerint a vietnami háború idején az amerikaiak elkezdték másolni ezeket.</p>
      <p>– A hajókat felújították, a mo­dernizálás volt a fő cél, így navigációs rendszert is kaptak. Egy 3D-s multibeam rendszerű mélységmérőnk is van, a folyó medrét lehet vele felderíteni – kezdi Nagy Richárd őrmester, a Csepel tűzszerész járőrhajó parancsnoka.</p>
      <figure>
        <img src="http://media.borsonline.hu/cikk/20/192293/gallery-picture/645w/2024952_vt-0401.jpg"/>
        <figcaption>Gyakorlaton természetesen vaklőszer kerül a tárba © Vaskó Tamás</figcaption>
      </figure>
      <p>– A hajó 42 kilométert képes megtenni óránként, ez gyorsnak számít. Ezzel a hajóval viharok idején a Balatonon is szoktak jár­őrözni, így a robbanótestek kiemelése mellett emberek mentésére is fel kell készülni a katonáknak.</p>
      <p>Zárásképp kipróbálhattam, milyen kormányosnak lenni. Őszintén? A suszter maradjon a kaptafánál, nekem ez marad szerelem.</p>
    </article>
  </body>
</html>