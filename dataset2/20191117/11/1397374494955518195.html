<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/partizan-od-sutra-dobija-jos-jednog-stopera-za-sada-samo-na-treninzima-392992.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-17T11:49:00+00:00"/>
    <meta property="og:title" content="Partizan od sutra dobija još jednog štopera!? Za sada, samo na treninzima..."/>
    <meta property="og:description" content="A od zime...?"/>
  </head>
  <body>
    <article>
      <h1>Partizan od sutra dobija još jednog štopera!? Za sada, samo na treninzima...</h1>
      <h2>A od zime...?</h2>
      <address><time datetime="2019-11-17T11:49:00+00:00">17 Nov 2019, 11:49</time> by <a rel="author">Darko Mitrović</a></address>
      <p><b>Odmah posle aktuelne prvenstvene pauze, jesenja klupska sezona ući će u samu završnicu.<br/></b><br/>Za <b>Partizan</b> će naredni ciklus mečeva biti od ogromne važnosti, pre svega u Ligi Evrope, u borbi za plasman u nokaut fazu takmičenja, ali i za povećanje klupskog koeficijenta za narednu sezonu. <br/><br/>Zato će crno-belima biti neophodne pobede nad AZ-om i Astanom, a istovremkeno će pokušati da do zimske pauze dodatno smanje zaostatak za Crvenom zvezdom u domaćem šampionatu. <br/><br/>A kada zimska pauza dođe, onda bi trebalo da počne nova rekonstrukcija Partizanovog igračkog kadra. <br/><br/>U kojoj meri, zavisiće i od učinka crno-belih u predstojećim mečevima, a jedna od pozicija na kojoj se u svakom slučaju očekuje bar jedno pojačanje, jeste pozicija štopera. <br/><br/>Iskusni <b>Slobodan Rajković</b> je još letos bio na pragu Humske, ali to realizacije njegovog transfera nije došlo u finišu letnjeg prelaznog roka. <br/><br/>Međutim, on je i dalje ''pri ruci'' treneru Partizana Savu Miloševiću, što bi još više do izražaja moglo da dođe već koliko sutra. <br/><br/>Naime, ''<anchor name=""/><a href="https://www.telegraf.rs/sport/fudbal/3122810-rajkovic-pocinje-da-trenira-sa-partizanom?utm_source=najnovije_vesti_desni_timeline&amp;utm_medium=box_sport&amp;utm_campaign=desni_timeline_najnovije&amp;utm_content=vesti">Telegraf</a>'' je danasotkrio da su Rajkovići Milošević u subotu obavili razgovor, čiji je epilog priključenje 30-godišnjeg Rajkovića Partizanovim treninzima. <br/><br/>To ne znači da je već postignut dogovor oko transfera i da će Rajković sigurno postati član Partizana, već je iskusni štoper zatražio pomoć crno-belih u vezi podizanja nivoa forme, što su oni i prihvatili. <br/><br/>On, pre svega, gleda ka Italiji, i osluškuje nove ponude sa tog područja, a nedavno je u medijima bio povezivan sa Peruđom. Ako od inostranog angažmana ne bude ništa, onda možda i dođe do saradnje sa Partizanom, pogotovo ako Strahinja Pavlović realizuje svoj transfer...</p>
      <p>Izvor: Sportske.net, telegraf.rs</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/partizan-znaci-li-ovaj-potez-da-je-savo-definitivno-otpisao-letosnje-pojacanje-392916.html"/>
        <a href="https://www.sportske.net/vest/domaci-fudbal/strahinji-pavlovicu-naglo-skocila-cena-bice-vrelo-u-humskoj-392849.html"/>
        <a href="https://www.sportske.net/vest/domaci-fudbal/sejduba-suma-se-oglasio-iz-malija-392848.html"/>
        <a href="https://www.sportske.net/vest/domaci-fudbal/sadik-govorio-za-italijanske-medije-milosevicu-i-rudiju-garsiji-duguje-sve-392822.html"/>
        <a href="https://www.sportske.net/vest/domaci-fudbal/savo-i-kokeza-ponovo-zajedno-392586.html"/>
      </related>
    </article>
  </body>
</html>