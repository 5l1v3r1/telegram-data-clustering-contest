<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/17/sp-vil-gjenopprette-20-politikontorer-og-gi-500-mill-mer-til-politiet/"/>
    <meta property="og:site_name" content="Document"/>
    <meta property="article:published_time" content="2019-11-17T11:59:19+00:00"/>
    <meta property="og:title" content="Sp vil gjenopprette 20 politikontorer og gi 500 mill mer til politiet"/>
    <meta property="og:description" content="­"/>
  </head>
  <body>
    <article>
      <h1>Sp vil gjenopprette 20 politikontorer og gi 500 mill mer til politiet</h1>
      <address><time datetime="2019-11-17T11:59:19+00:00">17 Nov 2019, 11:59</time> by <a rel="author">NTB</a></address>
      <figure>
        <img src="https://www.document.no/wp-content/uploads/2019/11/jenny-klinge-landsmote-2017-ole-martin-wold-1024x683.jpg"/>
        <figcaption>
          <i>Jenny Klinge fra Møre og Romsdal på Senterpartiets landsmøte i 2017. Foto: Ole Martin Wold / NTB scanpix</i>
        </figcaption>
      </figure>
      <p>Senterpartiet vil gjenopprette 20 av lensmannskontorene som ble lagt ned da politireformen ble iverksatt.</p>
      <p>Det foreslår partiet når det legger fram sitt alternativet budsjett tirsdag, ifølge <a href="https://www.nationen.no/article/sp-lover-a-gjenopprette-20-politikontorer/">Nationen</a>.</p>
      <p>– Vi har anslått et tall på 20 lensmannskontorer. Vi forstår at vi ikke får gjenopprettet alle. Da må de viktigste gjenopprettes først, sier stortingsrepresentant Jenny Klinge for Senterpartiet.</p>
      <p>Totalt ble 126 lensmannskontorer nedlagt som følge av politireformen.</p>
      <p>Klinge har ikke svar på hvilke lensmannskontor partiet vil gjenopprette først.</p>
      <p>Senterpartiet vil videre bruke en halv milliard kroner mer enn regjeringen på politiet. Pengene skal blant annet brukes til å styrke påtalemyndigheten og til å ansette ferdigutdannede fra Politihøgskolen.</p>
      <p>Partiet foreslår samtidig gjøre store kutt i Politidirektoratet.</p>
      <p>– Domstolene venter faktisk på å få flere saker fra politiet. Det blir jo nesten absurd når regjeringen vil legge ned både domstoler og fengsler fordi disse ikke har nok å gjøre, når problemet faktisk er at straffesakene stopper opp i politietaten, sier Klinge.</p>
      <p>Høyre har ikke uventet et litt annet syn på hvordan pengene bør brukes.</p>
      <p>– Høyre ønsker ikke å gjenopprette lensmannskontorer som ikke er i bruk, og som ikke gjør Norge tryggere. Vi vil heller bruke penger på politifolk, etterforskere og nytt utstyr, sier Høyres justispolitiske talsperson Peter Frølich.</p>
      <p>
        <a href="https://www.documentforlag.no/produkt/sammenstot-mellom-sivilisasjoner/">Forhåndsbestill <i>Sammenstøt mellom sivilisasjoner?</i> her!</a>
      </p>
      <figure>
        <a href="https://www.documentforlag.no/produkt/sammenstot-mellom-sivilisasjoner/">
          <img src="https://www.document.no/wp-content/uploads/2019/11/annonse-huntington.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2019/10/11/kallmyr-inn-pa-teppet-om-politireformen/"/>
        <a href="https://www.document.no/2019/08/10/store-varsler-at-ap-ikke-lenger-kan-stotte-politi%c2%adreformen/"/>
        <a href="https://www.document.no/2019/07/08/kutt-i-arsverk-i-politiet-i-en-rekke-kommuner/"/>
        <a href="https://www.document.no/2019/08/20/politireformen-vi-har-lurt-publikum/"/>
        <a href="https://www.document.no/2017/12/01/departementsrad-politireformen-henger-ikke-pa-greip/"/>
        <a href="https://www.document.no/2011/12/12/omskjaering-kultur-eller-overgrep/"/>
        <a href="https://www.document.no/2019/08/20/store-folk-i-nord-foler-seg-oversett-overhort-og-overkjort/"/>
        <a href="https://www.document.no/2018/05/21/ny-lov-apner-for-utenomrettslig-kontroll-av-vapeneiere/"/>
        <a href="https://www.document.no/2015/11/20/straffelovens-%c2%a7185-et-problem-for-demokratiet/"/>
        <a href="https://www.document.no/2019/10/01/kommisjon-vil-legge-ned-tingretter-over-hele-landet/"/>
      </related>
    </article>
  </body>
</html>