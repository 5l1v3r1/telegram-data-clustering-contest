<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-mohammed-shami-becomes-most-successful-bowler-in-2nd-innings-in-last-two-years-2854010.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-17T11:17:58+00:00"/>
    <meta property="og:title" content="INDvsBAN: दूसरी पारी के सबसे सफल गेंदबाज हैं मोहम्मद शमी, देखें- 2 साल के आंकड़े"/>
    <meta property="og:description" content="India vs Bangladesh 1st Test at Indore: इंडियन सीमर मोहम्मद शमी ने एक बार फिर यह साबित किया कि वह भारत क सर्वश्रेष्ठ तेज गेंदबाज हैं। दाएं हाथ के इस गेंदबाज ने बांग्लादेश के खिलाफ इंदौर में खेले गए..."/>
  </head>
  <body>
    <article>
      <h1>INDvsBAN: दूसरी पारी के सबसे सफल गेंदबाज हैं मोहम्मद शमी, देखें- 2 साल के आंकड़े</h1>
      <address><time datetime="2019-11-17T11:17:58+00:00">17 Nov 2019, 11:17</time> by <a rel="author">लाइव हिन्दुस्तान टीम,नई दिल्ली</a></address>
      <p><b>India vs Bangladesh 1st Test at Indore: </b>इंडियन सीमर मोहम्मद शमी ने एक बार फिर यह साबित किया कि वह भारत क सर्वश्रेष्ठ तेज गेंदबाज हैं। दाएं हाथ के इस गेंदबाज ने बांग्लादेश के खिलाफ इंदौर में खेले गए पहले टेस्ट में दूसरी पारी में बांग्लादेश को 213 पर ढेर करने में मदद की। 29 वर्षीय मोहम्मद शमी ने पिछली 20 पारियों में 17 की औसत से 51 विकेट लिए हैं। </p>
      <p>मोहम्मद शमी का स्ट्राइक रेट 32.2 है, जो सभी तेज गेंदबाजों से बेहतर है जिन्होंने 25 या उससे अधिक विकेट लिए हैं। ऑस्ट्रेलिया के पैट कमिंस ने 48 और दक्षिण अफ्रीका के कगिसो रबाडा ने 34 विकेट लिए हैं। भारत के स्पिनर रवींद्र जडेजा ने 32 विकेट लिए हैं। भारतीय तेज गेंदबाज जसप्रीत बुमराह 29 विकेट लेकर पांचवें नंबर पर हैं। </p>
      <p><b>दूसरी पारी में बेस्ट बॉलिंग स्ट्राइक रेट (पिछले 2 साल) (कम से कम 24 विकेट)</b><br/>मोहम्मद शमी (भारत)- 20 मैच - 51 विकेट - 32.2 स्ट्राइक रेट<br/>पैट कमिंस (ऑस्ट्रेलिया)- 18 मैच - 48 विकेट - 36.6 स्ट्राइक रेट<br/>कगिसो रबाडा (दक्षिण अफ्रीका)- 16 मैच - 34 विकेट - 40.4 स्ट्राइक रेट<br/>जसप्रीत बुमराह (भारत)- 12 मैच - 29 विकेट - 44.0 स्ट्राइक रेट<br/>मिशेल स्टार्क (ऑस्ट्रेलिया)- 15 मैच - 28 विकेट - 46.1 स्ट्राइक रेट</p>
      <p>भारत बांग्लादेश के खिलाफ 1-0 की लीड ले चुका है। विराट कोहली एंड कंपनी ने लगातार छठा मैच जीता है। मैच के बाद मोहम्मद शमी ने कहा, ''जितना ज्यादा हम थकते हैं उतना ही ज्यादा मस्ती करने में मजा आता है। हम एक दूसरे को प्रेरित करते हैं। हम एक दूसरे की सफलता का आनंद लेते हैं।''</p>
      <h3>
        <a href="https://www.livehindustan.com/cricket/story-mohammed-shami-and-mayank-agarwal-rise-to-career-best-test-rankings-2853849.html">ICC Test Ranking: शमी और मयंक टेस्ट करियर की सर्वश्रेष्ठ रैंकिंग पर</a>
      </h3>
      <p>उन्होंने कहा, ''टीम प्रबंधन ने हमें पूरी स्वतंत्रता दे रखी है। हम अच्छी बल्लेबाजी की कोशिश करते हैं। मुझे कोच और कप्तान दोनों ने पावर दे रखी है। मैं इशांत शर्मा और उमेश यादव के साथ गेंदबाजी करता हूं। मेरे लिए इससे आसानी होती है। मैं अपनी लेंथ पर फोकस करता हूं। दोनों टीमों को अगला मैच कोलकाता में शुक्रवार (22 नवंबर) से खेलना है। यह डे-नाइट मैच होगा।''</p>
    </article>
  </body>
</html>