<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/nyheter/lokalt/i/awe6jL/naa-er-vinteren-her"/>
    <meta property="og:site_name" content="Bergens Tidende"/>
    <meta property="article:published_time" content="2019-11-17T11:33:21+00:00"/>
    <meta property="og:title" content="Nå er vinteren her"/>
    <meta property="og:description" content="Den tidligste sesongåpningen på Voss Resort Fjellheiser siden 2002."/>
  </head>
  <body>
    <article>
      <h1>Nå er vinteren her</h1>
      <h2>Den tidligste sesongåpningen på Voss Resort Fjellheiser siden 2002.</h2>
      <address><time datetime="2019-11-17T11:33:21+00:00">17 Nov 2019, 11:33</time> by <a rel="author">Kristin Jansen</a></address>
      <p>– I går hadde vi 700 gjester og god stemning i bakken, sier daglig leder ved Voss Resort Fjellheiser Anna Bryn.</p>
      <p>Foreløpig er det bare 15 centimeter natursnø, men kuldegradene forrige helg fikk fart på produksjonen av kunstsnø.</p>
      <p>I løpet av fire dager fikk skianlegget på plass hele 80.000 kubikkmeter snø.</p>
      <p>Ikke siden 2002 har de kunnet åpne så tidlig som midten av november.</p>
      <p>
        <a href="https://www.bt.no/emne/Webkamera/">Se våre webkamera her!</a>
      </p>
      <p>
        <a href="https://www.bt.no/nyheter/lokalt/i/QoaGPx/sjekk-utsikten-fra-den-nye-gondolen-paa-voss">Les også<br/>Sjekk utsikten fra den nye gondolen på Voss</a>
      </p>
      <figure>
        <img src="https://images.sacdn.no/v2/images/65674b31-7996-4f2d-ad4f-88704be9f700?fit=crop&amp;h=1268&amp;w=1900&amp;s=8860e942f58086c0eb461d0f206d86deebfa209c"/>
        <figcaption>MANGE GJESTER: 700 mennesker tok turen til Voss Resort Fjellheiser på lørdag. Foreløpig er det Trollbakken, Voss Gondol og Tråstølheisen som har åpnet.<cite>Hunnalvatn Media/Jon Hunnålvatn Tøn</cite></figcaption>
      </figure>
      <p>– Vanligvis prøver vi å få startet opp den første helgen i desember, så dette er uvanlig og veldig gledelig, sier Anna Bryn.</p>
      <p>For to år siden kom det nye snøanlegget til 30 millioner kroner på plass. Dette gjør at produksjonen av kunstsnø kan skje raskere enn tidligere.</p>
      <p>Med en værmelding som lover snø den kommende uken ser Anna Bryn frem til en lang og god skisesong.</p>
      <p>– Vi gleder oss, sier hun.</p>
      <p>
        <a href="https://www.bt.no/nyheter/okonomi/i/yvb3Eg/skisentrene-ligger-an-til-rekordsesong-etter-droemmevinter">Les også<br/>Skisentrene ligger an til rekordsesong etter drømmevinter</a>
      </p>
      <figure>
        <img src="https://images.sacdn.no/v2/images/26cf9b9e-1564-48d5-9764-4db198c59ec4?fit=crop&amp;h=844&amp;w=1500&amp;s=e0815d0b4a33edae9f745498a5f6bbce9626f471"/>
        <figcaption>STENGT: I Myrkdalen er det foreløpig ingen heiser i drift, men de ivrigste tar turen likevel.<cite>Jan Petter Svendal</cite></figcaption>
      </figure>
      <h3>Stengt i Myrkdalen</h3>
      <p>I Myrkdalen har sesongen fortsatt ikke kommet i gang. Årsaken er byggingen av et nytt snøanlegg som har tatt litt lengre tid enn forventet.</p>
      <p>– Det er irriterende at vi ikke får laget snø akkurat nå, men vi regner med å åpne om ikke så altfor lenge, sier daglig leder i Myrkdalen Fjellheisar AS John Ivar Norheim.</p>
      <p>Heller ikke her er det mer enn 10–15 centimeter natursnø i terrenget.</p>
      <p>– Så snart det kommer mer snø, og vi får muligheten til å lage litt kunstsnø, så vil vi åpne, sier Norheim.</p>
      <related>
        <h4>Les også</h4>
        <a href="https://www.bt.no/btmagasinet/i/XgWrLo/slik-blir-den-nye-gondolbanen"/>
        <a href="https://www.bt.no/nyheter/lokalt/i/Vbayn4/snoeen-smelter-raskere-paa-folgefonna-naa-ber-eierne-om-stoette-til-snoeka"/>
        <a href="https://www.bt.no/nyheter/lokalt/i/e1Vawa/i-fjor-snoedde-kvamskogen-ned-i-aar-er-skisentrene-avhengige-av-kunstsn"/>
        <a href="https://www.bt.no/nyheter/lokalt/i/Eo8ke3/naa-er-skisesongen-i-gang-i-bergen"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/mRxk20/dette-funnet-tyder-paa-at-bergen-har-hatt-likt-klima-som-finnmark"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/btmeninger/debatt/i/BRePEv/ikkje-reint-sjeldan-staar-me-paa-bussen-i-80-km-t"/>
        <a href="https://www.bt.no/nyheter/lokalt/i/0ng8qJ/han-hadde-store-beloep-til-gode-hos-oppdragsgiveren-da-han-proevde-aa-faa"/>
        <a href="https://www.bt.no/btmeninger/debatt/i/rAO7mR/dagen-jeg-ble-halal"/>
        <a href="https://www.bt.no/btmagasinet/i/GGXR7B/naar-synet-sviktar"/>
      </related>
      <ol>
        <li>
          <a href="https://www.bt.no/tag/Sn%C3%B8">Snø</a>
        </li>
        <li>
          <a href="https://www.bt.no/tag/Voss">Voss</a>
        </li>
      </ol>
    </article>
  </body>
</html>