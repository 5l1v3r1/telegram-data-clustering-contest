<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461336/%E0%A6%B2%E0%A6%9E%E0%A7%8D%E0%A6%9A%E0%A7%87%E0%A6%B0-%E0%A6%A7%E0%A6%BE%E0%A6%95%E0%A7%8D%E0%A6%95%E0%A6%BE%E0%A7%9F-%E0%A6%AC%E0%A6%BE%E0%A6%B2%E0%A7%81%E0%A6%AC%E0%A6%BE%E0%A6%B9%E0%A7%80-%E0%A6%9C%E0%A6%BE%E0%A6%B9%E0%A6%BE%E0%A6%9C-%E0%A6%A1%E0%A7%81%E0%A6%AC%E0%A6%BF%E0%A6%A4%E0%A7%87-%E0%A7%A9-%E0%A6%B6%E0%A7%8D%E0%A6%B0%E0%A6%AE%E0%A6%BF%E0%A6%95"/>
    <meta property="og:site_name" content="Daily Janakantha"/>
    <meta property="article:published_time" content="2019-11-17T11:29:00+00:00"/>
    <meta property="og:title" content="লঞ্চের ধাক্কায় বালুবাহী জাহাজ ডুবিতে ৩ শ্রমিক নিখোঁজ"/>
    <meta property="og:description" content="স্টাফ রিপোর্টার, মুন্সীগঞ্জ ॥ মুন্সীগঞ্জের গজারিয়া লঞ্চঘাটের কাছে মেঘনায় লঞ্চের ধাক্কায় বালুবাহী বাল্গহেট ডুবিতে তিন শ্রমিক নিখোঁজ হয়েছে। নিখোঁদের মধ্যে রয়েছে আসলাম (২৪) ও এমাইদুল (৩৮)। অপর শ্রমিকের নাম জানা যায়নি। নিজাম (৪০) নামে অপর এক শ্রমিক তীরে উঠতে সক্ষম হন। ঘটনাস্থলে ফায়ার সার্ভিস এবং ..."/>
  </head>
  <body>
    <article>
      <h1>লঞ্চের ধাক্কায় বালুবাহী জাহাজ ডুবিতে ৩ শ্রমিক নিখোঁজ</h1>
      <address>
        <time datetime="2019-11-17T11:29:00+00:00">17 Nov 2019, 11:29</time>
      </address>
      <figure>
        <img src="http://www.dailyjanakantha.com/files/201911/1573993734_02.jpg"/>
      </figure>
      <ul>
        <li>লঞ্চের চালকসহ আটক ৩</li>
      </ul>
      <p>স্টাফ রিপোর্টার, মুন্সীগঞ্জ ॥ মুন্সীগঞ্জের গজারিয়া লঞ্চঘাটের কাছে মেঘনায় লঞ্চের ধাক্কায় বালুবাহী বাল্গহেট ডুবিতে তিন শ্রমিক নিখোঁজ হয়েছে। নিখোঁদের মধ্যে রয়েছে আসলাম (২৪) ও এমাইদুল (৩৮)। অপর শ্রমিকের নাম জানা যায়নি। নিজাম (৪০) নামে অপর এক শ্রমিক তীরে উঠতে সক্ষম হন। ঘটনাস্থলে ফায়ার সার্ভিস এবং ডুবুরী দল তলব করা হয়েছে। জাহাজটি সনাক্ত করার চেষ্টা চলছে। এদিকে লঞ্চটির চালকসহ তিনজনকে আটক করা হয়েছে।</p>
      <p>গজারিয়া থানার ওসি হারুন-অর-রশীদ জানান, রাতে চলাচলের কারণে বালুভর্তি একটি জাহাজকে কোস্টগার্ড আটক করে গজারিয়া ঘাটের কাছে নোঙ্গর করে। ভোর সোয়া ৫টার দিকে বরিশাল থেকে ঢাকার সদরঘাটগামী লঞ্চ এমভি কীর্তনখোলা-২ ধাক্কা দিলে ঘুমন্ত চার শ্রমিকসহ এটি ডুবে যায়।</p>
      <p>কোস্টগার্ডের স্টেশন অফিসার এম এম আসিফ জানান, সকালে ঢাকার সদর ঘাট থেকে লঞ্চটির চালক মো. শহিদুল ইসলাম এবং দুই মাস্টার জাহাঙ্গীর হোসেন ও ইউনুচ ব্যাপারীকে আটক করা হয়েছে। চালক মো. শহিদুল ইসলাম জানান, কুয়াশা ছিল। খুব কাছে আসার পর জাহাজটি দেখা যায়। দ্রুত বেগার দেয়ার আগেই বালুর জাহাজটি ডুবে যায়।</p>
      <p>বালুর জাহাজটির মালিক রহুল আমিন জানান, চাঁদপুর এলাকা থেকে বালু ভর্তি করে। কিন্তু সেখানে জাহাজ রাখার জায়গা না থাকায় বাড়ির কাছে চরহোগলার কাছে মেঘনায় নিয়ে আসা হচ্ছিল। রাতে চলাচলের কারণে কোস্টগার্ড এটি আটক করে নিয়ে যায়।</p>
      <p>মুন্সীগঞ্জের জেলা প্রশাসক মো. মনিরুজ্জামান তালুকদার বলেছেন, ঘটনাস্থলে ফায়ার সার্ভিস এবং ডুবুরী দল তলব করা হয়েছে।</p>
    </article>
  </body>
</html>