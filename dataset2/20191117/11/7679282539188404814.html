<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-uppbpb-49568-constable-recruitment-up-police-constable-results-likely-to-be-released-this-week-2853963.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-17T11:07:53+00:00"/>
    <meta property="og:title" content="uppbpb 49568 कांस्टेबल भर्ती : इसी सप्ताह जारी हो सकते हैं सिपाही भर्ती के नतीजे"/>
    <meta property="og:description" content="यूपी पुलिस कांस्टेबल भर्ती 2018 के नतीजे इस सप्ताह किसी भी दिन जारी हो सकते हैं। यूपी पुलिस में आरक्षी के  49568 पदों पर 2018 में भर्ती प्रक्रिया शुरू हुई थी।  लिखित परीक्षा के परिणाम का..."/>
  </head>
  <body>
    <article>
      <h1>uppbpb 49568 कांस्टेबल भर्ती : इसी सप्ताह जारी हो सकते हैं सिपाही भर्ती के नतीजे</h1>
      <address><time datetime="2019-11-17T11:07:53+00:00">17 Nov 2019, 11:07</time> by <a rel="author">हिन्दुस्तान टीम,नई दिल्ली</a></address>
      <p>यूपी पुलिस कांस्टेबल भर्ती 2018 के नतीजे इस सप्ताह किसी भी दिन जारी हो सकते हैं। यूपी पुलिस में आरक्षी के  49568 पदों पर 2018 में भर्ती प्रक्रिया शुरू हुई थी।  लिखित परीक्षा के परिणाम का इंतजार लाखों उम्मीदवारों को है। शुक्रवार को उत्तर प्रदेश पुलिस भर्ती एवं प्रोन्नति बोर्ड ने मृतक आश्रित के अन्तर्गत उपनिरीक्षक नागरिक पुलिस (पुरानी नियमावली) के पद पर भर्ती-2019 का चयन परिणाम घोषित किया था। अब उम्मीद है कि 49568 कांस्टेबल भर्ती का रिजल्ट इस सप्ताह किसी भी दिन जारी किया जाएगा। यूपी पुलिस 49568 कांस्टेबल भर्ती लिखित परीक्षा का परिणाम <a href="http://uppbpb.gov.in/">uppbp.gov.in</a> जारी किया जाएगा। जिरजल्ट जारी होने के बाद उम्मीदवार यहां अपना रिजल्ट देख सकेंगे।</p>
      <p>उत्तर प्रदेश भर्ती एवं प्रोन्नति बोर्ड (UPPRPB) ने कुछ दिन पहले बताया था कि उत्तर प्रदेश पुलिस एवं पीएसी में सिपाही के 49568 पदों पर भर्ती के लिए 27 व 28 जनवरी 2019 को लिखित परीक्षा आयोजित कराई गई थी। इस लिखित परीक्षा का परिणाम अगले दो-तीन दिन में जारी किया जा सकता है। लिखित परीक्षा का रिजल्ट जारी होने के बाद दिसंबर में शारीरिक दक्षता परीक्षा शुरू होगी जिसमें सफल अभ्यर्थी भाग ले सकेंगे। अभ्यर्थियों के शैक्षिक प्रमाणपत्रों का सत्यापन, शारीरिक मानक परीक्षण और दौड़ नवंबर/दिसंबर 2019 में पूरी कर ली जाएगी। जनवरी 2020 के पहले हफ्ते में अंतिम चयन परिणाम घोषित कर दिया जाएगा। </p>
      <p><b>19 लाख से ज्यादा ने दिया था आवेदन-</b><br/>यूपी पुलिस भर्ती बोर्ड (यूपीपीआरपीबी) से मिली जानकारी के अनुसार, नागरिक पुलिस में सिपाही के 31360 पदों और पीएसी में सिपाही के 18208 पदों समेत कुल 49568 पदों पर भर्ती के लिए ऑनलाइन आवेदन आमंत्रित किए गए थे। इसमें 19,38,643 अभ्यर्थियों के आवेदन प्राप्त हुए थे। </p>
    </article>
  </body>
</html>