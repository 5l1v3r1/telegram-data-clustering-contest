<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/romanca-arestata-furt-spania-325889.html"/>
    <meta property="og:site_name" content="Observator"/>
    <meta property="article:published_time" content="2019-11-17T11:10:00+00:00"/>
    <meta property="og:title" content="Româncă arestată în Spania, după ce a încercat să fure inelul de 2.000 de euro al unui pensionar"/>
    <meta property="og:description" content="Autorităţile spaniole au anunţat, sâmbătă, arestarea preventivă a unei românce de 30 de ani acuzată că a bătut un pensionar şi a vrut să-i fure inelul de 2.000 de euro."/>
  </head>
  <body>
    <article>
      <h1>Româncă arestată în Spania, după ce a încercat să fure inelul de 2.000 de euro al unui pensionar</h1>
      <address><time datetime="2019-11-17T11:10:00+00:00">17 Nov 2019, 11:10</time> by <a rel="author">Cristi Ioniţă</a></address>
      <p>
        <b>
          <b>Autorităţile spaniole au anunţat, sâmbătă, arestarea preventivă a unei românce de 30 de ani acuzată că a bătut un pensionar şi a vrut să-i fure inelul de 2.000 de euro.</b>
        </b>
      </p>
      <p>Incidentul s-a petrecut în Levante, iar românca a fost prinsă cu ajutorul unui trecător, care a imobilizat-o până la venirea forţelor de ordine.</p>
      <h3>Românca l-a lovit pe pensionar şi a fost imobilizată de un trecător</h3>
      <p>Conform <a href="https://www.levante-emv.com/sucesos/2019/11/16/roba-anciano-anillo-2000-euros/1945569.html">Levante El Mercatil Valenciano</a>, românca a încercat să-i câştige încrederea pensionarului, intrând în vorbă cu acesta.</p>
      <p>Ulterior, după ce au purtat o scurtă discuţie, românca l-a apucat de mână pe pensionar, în încercarea de a-i sustrage inelul.</p>
      <p>Când şi-a dat seama ce se întâmplă, pensionarul a căutat să riposteze, moment în care a fost lovit cu pumnii de femeia care a încercat să fugă cu prada.</p>
      <p>Românca a fost imobilizată de un trecător care a blocat-o până la sosirea unui echipaj de poliţie.</p>
      <p>Oamenii legii au reţinut-o pe româncă, aceasta fiind, ulterior, arestată preventiv.</p>
    </article>
  </body>
</html>