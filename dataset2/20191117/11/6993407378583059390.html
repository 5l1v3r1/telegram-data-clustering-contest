<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-lukashenko-prezydentski-vybory/30276433.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-17T11:28:03+00:00"/>
    <meta property="og:title" content="Лукашенко заявив, що знову піде в президенти Білорусі в 2020 році"/>
    <meta property="og:description" content="Президент Білорусі Олександр Лукашенко оголосив, що балотуватиметься на президентських виборах 2020 року. Він сказав про це 17 листопада після голосування на парламентських виборах, що відбуваються в"/>
  </head>
  <body>
    <article>
      <h1>Лукашенко заявив, що знову піде в президенти Білорусі в 2020 році</h1>
      <address>
        <time datetime="2019-11-17T11:28:03+00:00">17 Nov 2019, 11:28</time>
      </address>
      <p>Президент Білорусі Олександр Лукашенко оголосив, що балотуватиметься на президентських виборах 2020 року. Він сказав про це 17 листопада після голосування на парламентських виборах, що <a href="https://www.radiosvoboda.org/a/news-bilorus-parlamentski-vybory/30276228.html">відбуваються в Білорусі</a>.</p>
      <p>«Я свою кандидатуру запропоную на цих виборах. Але, коли люди категорично будуть проти, я заперечувати не буду, хоча, звичайно, трохи переживати буду», – сказав Лукашенко.</p>
      <p>За даними голови ЦВК Білорусі, <a href="https://www.radiosvoboda.org/a/news-bilorus-vybory-prezydenta/30092841.html">вибори президента</a> в країні мають пройти 30 серпня 2020 року.</p>
      <p>До 2010 року Олександр Лукашенко святкував 30 серпня свій день народження, але дев'ять років тому він змінив його на 31 серпня, день народження сина Миколи. У 2020 році незмінному з 1994 року лідерові Білорусі виповниться 66 років.</p>
      <p>Олександр Лукашенко керує країною 25 років. Жодні президентські вибори (2001, 2006, 2010, 2015), за винятком виборів 1994 року, на яких його вперше обрали президентом, <a href="https://www.radiosvoboda.org/a/news/27982183.html">не були визнані справедливими</a>.</p>
    </article>
  </body>
</html>