<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/widgets/microsoft-sony-project-scarlett-i-shte-e-po-barz-li-noviyat-xbox-ot-playstation-5.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-11-17T11:00:44+00:00"/>
    <meta property="og:title" content="Microsoft, Sony, Project Scarlett и ще е по-бърз ли новият Xbox от Playstation 5"/>
    <meta property="og:description" content="Новият Xbox ще е съвместим и със стари игри"/>
  </head>
  <body>
    <article>
      <h1>Microsoft, Sony, Project Scarlett и ще е по-бърз ли новият Xbox от Playstation 5</h1>
      <address><time datetime="2019-11-17T11:00:44+00:00">17 Nov 2019, 11:00</time> by <a rel="author" href="https://lifestyle.bg/author/simeon-keremedchiev" target="_blank">Симеон Керемедчиев</a></address>
      <p>След малко повече от година ще видим следващите варианти на Playstation и Xbox, а дотогава все по-често ще чуваме слухове около новите конзоли на Sony и Microsoft.</p>
      <p>След като в последните седмици хората от Sony направиха няколко пестеливи намека по отношение на Playstation 5, сега е време да чуем и какво ни готвят от Microsoft.</p>
      <p>Шефът на звеното, отговарящо за Xbox, Фил Спенсър, наскоро даде интервю за The Verge, в което обясни, че той и екипът му са научили важни уроци с Xbox One и няма да повторят грешките си.</p>
      <p>По думите на Спенсър, Project Scarlett, както за момента всички наричат следващия Xbox, ще бъде по-бърз и същевременно по-евтин от PS5.</p>
      <figure>
        <img src="https://webnews.bg/uploads/images/16/3016/453016/768x432.jpg?_=1573821467"/>
        <figcaption>
          <cite>Източник: Microsoft</cite>
        </figcaption>
      </figure>
      <p>Както някои от нас може би помнят, Xbox One беше по-скъп и по-бавен от първия PS4, което накара немалко фенове на конзолите да предпочетат продукта на Sony.</p>
      <related>
        <a href="https://lifestyle.bg/gadgets/sony-playstation-4-i-koya-e-nay-prodavanata-konzola-v-istoriyata.html"/>
      </related>
      <p>Това няма да се случи с Project Scarlett, обещава Спенсър.</p>
      <p>Освен с цена и бързина, Project Scarlett ще спечели симпатии и с възможности за крос-плей между различни платформи и съвместимост с по-стари игри, заяви той.</p>
      <related>
        <a href="https://lifestyle.bg/gadgets/playstation-5-na-sony-koga-shte-bade-pusnata-konzolata-i-novite-neshta-v-dzhoystika.html"/>
      </related>
      <p>Засега няма точно обявена дата за излизането на новата конзола на Microsoft, но всеобщото очакване е, че тя ще се появи по сходно време с PS5, малко преди следващата Коледа.</p>
      <related>
        <h4>Още по темата</h4>
        <a href="https://lifestyle.bg/gadgets/microsoft-xbox-project-scarlett-i-kakvo-razkriha-za-sledvashtata-si-konzola.html"/>
        <a href="https://lifestyle.bg/gadgets/sony-ps4-microsoft-xbox-one-koga-da-ochakvame-novite-konzoli-i-shte-poevtineyat-li-starite.html"/>
        <a href="https://lifestyle.bg/widgets/playstation-5-xbox-2-i-krayat-na-konzolite.html"/>
        <a href="https://lifestyle.bg/gadgets/microsoft-predstavi-xbox-all-access.html"/>
        <a href="https://lifestyle.bg/gadgets/ps4-xbox-one-nintendo-switch-sony-microsoft-nintendo-i-zashto-razsledvat-konzolite-i-platenite-abonamenti.html"/>
        <a href="https://lifestyle.bg/widgets/ios-13-iphone-i-kak-da-svarzhem-telefona-si-s-dzhoystik-za-xbox-ili-playstation-4.html"/>
        <a href="https://lifestyle.bg/gadgets/sony-razkri-pochti-vsichko-za-noviya-playstation-5.html"/>
        <a href="https://lifestyle.bg/gadgets/cheren-petak-playstation-i-xbox-kakvi-namaleniya-predlagat.html"/>
        <a href="https://lifestyle.bg/gadgets/ps4-sony-xbox-one-microsoft-i-koya-e-nay-prodavanata-konzola.html"/>
      </related>
    </article>
  </body>
</html>