<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640351/%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%DA%A9%D8%A7%D9%84%D8%A7-%D8%A8%D9%87-%D8%A8%D9%87%D8%A7%D9%86%D9%87-%D8%A7%D9%81%D8%B2%D8%A7%DB%8C%D8%B4-%D9%86%D8%B1%D8%AE-%D8%A8%D9%86%D8%B2%DB%8C%D9%86-%D8%AA%D8%AE%D9%84%D9%81-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T11:07:00+00:00"/>
    <meta property="og:title" content="افزایش قیمت کالا به بهانه افزایش نرخ بنزین تخلف است"/>
    <meta property="og:description" content="وزیر صنعت،​ معدن و تجارت گفت: هر گونه افزایش قیمت کالا به بهانه افزایش نرخ بنزین تخلف است."/>
  </head>
  <body>
    <article>
      <h1>
        <a href="https://www.bultannews.com/fa/news/640351/%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%DA%A9%D8%A7%D9%84%D8%A7-%D8%A8%D9%87-%D8%A8%D9%87%D8%A7%D9%86%D9%87-%D8%A7%D9%81%D8%B2%D8%A7%DB%8C%D8%B4-%D9%86%D8%B1%D8%AE-%D8%A8%D9%86%D8%B2%DB%8C%D9%86-%D8%AA%D8%AE%D9%84%D9%81-%D8%A7%D8%B3%D8%AA">افزایش قیمت کالا به بهانه افزایش نرخ بنزین تخلف است</a>
      </h1>
      <h2>وزیر صنعت،​ معدن و تجارت گفت: هر گونه افزایش قیمت کالا به بهانه افزایش نرخ بنزین تخلف است.</h2>
      <address><time datetime="2019-11-17T11:07:00+00:00">17 Nov 2019, 11:07</time> by <a rel="author">بولتن نیوز | bultannews.com</a></address>
      <p><b>گروه اقتصادی: رضا رحمانی</b> در استودیوی نگاه یک شبکه اول سیما افزود: در حال حاضر از حیث وجود کالاهای مصرفی و مورد نیاز کشور در <b>شرایط خوبی</b> به سر می بریم و قطعاً کمبودی وجود ندارد و جای نگرانی برای مردم نیست.     به گزارش بولتن نیوز به نقل از فارس، وی ادامه داد: در<b> حوزه صنعت</b> بیشترین تأثیرپذیری از <b>یارانه حامل های انرژی</b> به <b>گازوییل</b> مربوط می شود که خوشبختانه دولت افزایشی برای آن در نظر نگرفته است. <br/>رحمانی تصریح کرد: برای <b>صیانت از حقوق مردم</b> و <b>جلوگیری از سوء استفاده گری برخی سودجویان</b>،​ پس از اصلاح نرخ بنزین​، مقرر کرده ایم که هیچ افزایش نرخی در کالاها نباید داشته باشیم و با این حال هر گونه افزایش قیمت،<b> تخلف</b> محسوب می شود. <br/>وزیر صمت گفت: اقتصاد کشور دچار<b> مشکلات ساختاری</b> است متأسفانه اقتصاد ما برای<b> واردات</b> طراحی شده البته این معادله در سال‌های اخیر بر عکس شده است. <br/>رحمانی تصریح کرد: در حوزه <b>کالاهای اساسی</b> واردات زیادی داشته‌ایم. <br/>وی افزود: سال <b>97</b> حجم واردات کالاهای مصرفی کشور <b>31 و 2 دهم درصد منفی</b> بوده است و طبق آمار گمرک جمهوری اسلامی در بخش کالاهای واسطه ای مانند مواد اولیه<b> 16 و 8 دهم درصد منفی</b> و در حوزه کالاهای سرمایه ای<b> 21 و 8 دهم درصد منفی</b> ثبت شده است. <br/>رحمانی خاطر نشان کرد: در حال حاضر <b>25 درصد</b> از ردیف کالاهای وارداتی به کشور ممنوع شده و آن هم به دلیل بی کیفیت بودن نسبت به تولیدات داخلی است. <br/>وزیر صمت افزود: سیاست کلان ما، <b>کنترل واردات</b>، <b>مبارزه با قاچاق</b> و <b>ممنوعیت واردات</b> کالاهایی که مشابه آن در داخل تولید می شود است. <br/>رحمانی گفت: اگر جایی کالایی به میزان کافی تولید بشود و ما واردات آن را ممنوع نکردیم مردم می توانند به ما اطلاع بدهند و در صورت اثبات، از واردات آن<b> جلوگیری</b> می شود. <br/><b>* 40 درصد تولید ناخالص داخلی در دست وزارت صنعت</b> <br/>وی با اشاره به اینکه<b> 40 درصد تولید ناخالص داخلی</b> در دستان وزارتخانه صمت است، افزود: زمانی واردات برای این کشور شیرین بوده و در حال حاضر واردات برای ما تلخ است و علاقه ای به واردات نداریم اما در مواردی همچون ذرت و لاستیک سنگین مجبور به واردات هستیم، زیرا تولید این نوع محصولات در کشور بسیار کم است. <br/>وزیر صمت افزود: یکی از مؤلفه های قدرت در میان کشورهای دنیا، تولیدات یک کشور محسوب می شود و انسان ها باید شکوفا شوند و جوهره وجودی هر فرد کار است از سوی دیگر،​ فقر فقط بی پولی نیست بلکه<b> بیکاری جوانان</b> هم نوعی فقر به حساب می‌آید. <br/>رحمانی گفت: راهکار حل مشکلات اقتصادی کشور <b>پرداختن به تولید</b> است. <br/>وی ادامه داد: <b>معادن کشور</b>، نعمات خدادادی ما محسوب می شوند و با اکتشافات فعلی در معادن کشور جزء 10 کشور پر ظرفیت معدنی دنیا قرار می گیریم. حال اگر اکتشافات ما عمقی شود جزء سه کشور برتر معدنی جهان خواهیم شد. <br/><b>* 300 هزار کیلومتر مربع را در برنامه اکتشافات </b> <br/>رحمانی تصریح کرد: امسال<b> 300 هزار کیلومتر مربع</b> را در برنامه اکتشافات قرار داده ایم که این مهم به شرکت های بزرگ معدنی مأموریت داده شده است واین حرکت به نوعی <b>انقلاب معدنی</b> محسوب می‌شود. <br/>وزیر صمت با اشاره به تولید <b>512 تنی</b> فولاد خام در اوایل انقلاب ادامه داد: امروز این رقم به<b> 213 میلیون تن</b> رسیده است که البته امسال هم <b>90 میلیون تن</b> به این زنجیره تولید افزوده می شود. <br/>رحمانی تصریح کرد: از آنجا که کار معدن بسیار زمان بر است نباید توقع داشت این حرکت امسال به پایان برسد. <br/>وی ادامه داد: یکی از آفات برنامه ریزی در کشور ما این است که با تغییر دولت ها و مسئولین،<b> سلایق مختلف</b> می‌آید و می رود. <br/>وزیر صمت با اشاره به اینکه سیاست ما<b> جلوگیری از خام فروشی</b> است افزود: در شرایط تحریمی فعلی، واردات خودرو از دیگر کشورها به ایران آزاد است اما واردات قطعات خودرویی تحریم و از سوی دیگر صادرات سنگ آهن از ایران به دیگر کشورها تحریم نیست، اما صادرات فولاد و مس و ... از ایران به دیگر کشورها تحریم محسوب می شود، همین مثال ها گویای همه چیز است دیگر کشورها می خواهند ما مصرف کننده باشیم اما از طرف دیگر مواد اولیه ما را می خواهند. <br/><b>* 70 درصد مشکل بنگاه‌ها کمبود نقدینگی است</b> <br/><b>وزیر صنعت، معدن و تجارت</b> با اشاره به اینکه حدود ۷۰ درصد مشکل واحد‌های تولیدی، کمبود نقدینگی است، گفت: امکانات کشور باید برای رونق تولید بسیج شود تا مشکلات تولید برطرف شود. <br/>رضا رحمانی افزود: سیاست ما این است که<b> تولیدکنندگان داخلی</b>، ​ مواد اولیه مورد نیازشان را گران‌تر از قیمت مواد خارجی تأمین نکنند. <br/>وی ادامه داد:<b> نوسانات قیمت</b> در داخل و خارج و<b> نوسانات ارز</b> در داخل در چند مقطع، موجب نوسانات قیمت برخی از مواد معدنی شد. <br/>رحمانی تأکید کرد: سیاست کلان ما این است که حتماً مواد اولیه به تولیدکننده داخلی،<b> زیر قیمت مواد اولیه وارداتی</b> خارجی عرضه شود و این نوعی حمایت از تولیدکننده داخلی است. <br/>وی اضافه کرد: همیشه این موارد را رصد و در صورت نیاز،<b> اصلاح قیمتی</b> انجام می‌دهیم. <br/>رحمانی افزود: در یک سال گذشته نتیجه تصمیمات وزارت صنعت، معدن و تجارت این بود که خام فروشی نکنیم و از تولیدکننده داخلی حمایت کنیم و جلوی افزایش بی رویه قیمت‌ها را بگیریم. <br/>وزیر صنعت، معدن و تجارت گفت: اکنون همه آمار‌ها در آلومینیوم، مس و فولاد نشان می‌دهد که قیمت آن‌ها افزایشی نیست و در برخی موارد به صورت جزئی، <b>کاهش قیمت</b> داشته ایم و قیمت‌ها کنترل شده است. <br/><b>* مهمترین کار ما جلوگیری از دلال بازی است</b> <br/>رحمانی افزود: برنامه<b> تثبیت قیمت‌ها</b> ادامه دارد و مهمترین کار ما این است که جلوی دلال بازی را بگیریم. <br/>وی در بخش دیگری از سخنان خود با بیان اینکه <b>اصلاح صنعت خودرو</b> را آغاز کرده ایم، گفت: به علت‌های مختلف از جمله میزان بالای مصرف سوخت و برای حفظ محیط زیست و ایمنی از خودروسازان خواسته‌ایم تولید خودرو‌های قدیمی را متوقف کنند و خودروی جایگزین باید مصرف پایین و ایمنی بالا داشته باشد. <br/>رحمانی با اشاره به اینکه <b>توسعه ساخت خودرو‌های برقی</b> در دستور کار قرار دارد، افزود: با شرکت‌های معتبر جهان وارد مذاکره شدیم و مردم آثار این تصمیمات را خواهند دید. <br/><b>* برنامه داخلی سازی 400 میلیون قطعات وارداتی</b> <br/>وزیر صنعت، معدن و تجارت گفت: امسال خواسته ایم تا<b> ۴۰۰ میلیون دلار</b> واردات قطعه داخلی سازی شود و تا سال ۱۴۰۰ در قالب نهضت ساخت داخل، <b>یک میلیاد و ۴۰۰ میلیون دلار</b> در حوزه خودرو، قطعات باید داخلی سازی شود که این میزان ۴۰۰ میلیون دلار مربوط به امسال است و تاکنون از این میزان بیش از<b> ۳۰۰ میلیون دلار</b> داخلی سازی محقق شده است و پیش بینی می‌شود این رقم تا پایان امسال از رقم ۴۰۰ میلیون دلار عبور کند. <br/>رحمانی با تاکید بر اینکه جوانان را باید باور کنیم، افزود:<b> خودروسازان</b> را موظف کردیم که با قطعه سازان داخلی قرارداد ببندند. <br/>وی اضافه کرد: <b>پیگیری مشکلات واحد‌های تولیدی</b> از جمله برنامه‌ها و اقدامات وزارت صنعت، معدن و تجارت است. <br/>رحمانی با بیان اینکه در ۶ ماه نخست امسال تولیدات در حوزه صنعت، معدن و تجارت بیشتر از مدت مشابه پارسال بوده است، گفت: در این مدت در فولاد شش و و نیم درصد، در محصولات فولادی ۹ و دو دهم درصد، در مس ۱۵ درصد، در کاشی و سرامیک شش و نیم درصد، در سیمان پنج و دو دهم درصد، در صنایع غذایی حدود ۱۵ درصد، در شیشه تخت ۱۶ تا ۱۸ درصد، در ظروف شیشه‌ای حدود ۱۶ درصد و در تولید تراکتور ۲۶ درصد<b> افزایش تولید</b> داشته ایم. <br/>وی ادامه داد: فقط در دو قلم از کالا‌های عمده از جمله <b>خودرو</b> و<b> آلومینیوم</b> افزایش تولید نداشته ایم. <br/>رحمانی گفت: یکی از واحد‌های آلومینیوم سازی برای چند ماه تعطیل بود که الآن مشکلش حل شد و تلاش می‌کنیم تا پایان سال کمبود تولید را <b>جبران</b> کنیم. <br/>وی ادامه داد: در خودرو هم اگر<b> نقدینگی لازم</b> تأمین شود با برنامه‌هایی که داریم تا پایان سال کمبود تولید آن جبران می‌شود. <br/>وزیر صنعت، معدن و تجارت افزود: از ابتدای امسال تا کنون <b>۶ هزار و ۵۰۰ واحد تولیدی</b> را رصد میدانی کردیم و برای آن‌ها مصوبه داشتیم. <br/>رحمانی اضافه کرد: حدود <b>۸ هزار مصوبه</b> در حوزه‌های مختلف تصویب شد که ۶۰ درصد آن مربوط به امور مالی است.<br/>وی تأکید کرد: همه تلاش‌ها را برای رفع مشکلات مردم انجام می‌دهیم.</p>
    </article>
  </body>
</html>