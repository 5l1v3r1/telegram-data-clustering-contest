<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/papa_frantsysk_pryznachyv_novogo_postiynogo_sposterigacha_pry_oon_330927.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-17T11:06:00+00:00"/>
    <meta property="og:title" content="Папа Франциск призначив нового Постійного спостерігача при ООН"/>
    <meta property="og:description" content="Наступником архиєпископа Аузи, що призначений Нунцієм в Іспанії, стане дотеперішній Нунцій на Філіппінах італійський архиєпископ Ґабріеле Джордано Каччя."/>
  </head>
  <body>
    <article>
      <h1>Папа Франциск призначив нового Постійного спостерігача при ООН</h1>
      <h2>Наступником архиєпископа Аузи, що призначений Нунцієм в Іспанії, стане дотеперішній Нунцій на Філіппінах італійський архиєпископ Ґабріеле Джордано Каччя.</h2>
      <address>
        <time datetime="2019-11-17T11:06:00+00:00">17 Nov 2019, 11:06</time>
      </address>
      <figure>
        <img src="https://galinfo.com.ua/media/gallery/intxt/g/a/gabriellekschcha.jpeg"/>
        <figcaption>Папа Франциск призначив нового Постійного спостерігача при ООН</figcaption>
      </figure>
      <p>За інформацією Vatican News, в суботу, 16 листопада 2019 р., у Ватикані повідомлено про те, що Папа Франциск призначив Постійним Спостерігачем Святого Престолу при Організації Об’єднаних Націй архиєпископа Ґабріеле Джордано Каччю, дотеперішнього Апостольського Нунція на Філіппінах. У цій місії він замінить архиєпископа Бернардіто Аузу, якого Папа Франциск призначив Апостольським Нунцієм в Іспанії та Князівстві Андорра.</p>
      <p>Уродженець Мілану, Ґабріеле Джордано Каччя отримав пресвітерські свячення 11 червня 1983 року. Після навчання в Папській Церковній Академії, 1991 року поступив на дипломатичну службу Святого Престолу. Працював у дипломатичному представництві в Танзанії, в Державному Секретаріаті, був Апостольським Нунцієм у Лівані, а 12 вересня 2017 р. призначений до Філіппін.</p>
      <p>
        <b>Нагадаємо, як писало Гал-інфо, військовий капелан <a href="https://galinfo.com.ua/news/otets_stepan_sus_zi_lvova_stav_naymolodshym_katolytskym_iepyskopom_u_sviti_330820.html">Степан Сус</a> став наймолодшим католицьким єпископом у світі.</b>
      </p>
    </article>
  </body>
</html>