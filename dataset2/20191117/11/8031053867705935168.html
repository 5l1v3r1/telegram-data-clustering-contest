<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%cf%81%ce%bf%cf%83%ce%bf%cf%87%ce%ae-%ce%b1%ce%bd-%cf%83%ce%b1%cf%82-%cf%83%cf%85%ce%bc%ce%b2%ce%b1%ce%af%ce%bd%ce%b5%ce%b9-%ce%b1%cf%85%cf%84%cf%8c-%cf%83%cf%84%ce%bf%ce%bd-%cf%8d%cf%80%ce%bd.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-17T11:25:14+00:00"/>
    <meta property="og:title" content="Προσοχή: Αν σας συμβαίνει αυτό στον ύπνο μπορεί να έχετε κατάθλιψη"/>
    <meta property="og:description" content="Η κατάθλιψη, η αϋπνία και η εξάντληση μπορεί να είναι σημαντικοί παράγοντες κινδύνου για τους συχνούς εφιάλτες, υποδεικνύει έρευνα που διενεργήθηκε από το πανεπιστήμιο Turku στην Φινλανδία και η οποία δημοσιεύθηκε στην επιστημονική επιθεώρηση Sleep."/>
  </head>
  <body>
    <article>
      <h1>Προσοχή: Αν σας συμβαίνει αυτό στον ύπνο μπορεί να έχετε κατάθλιψη</h1>
      <address>
        <time datetime="2019-11-17T11:25:14+00:00">17 Nov 2019, 11:25</time>
      </address>
      <p>
        <b>Η κατάθλιψη, η αϋπνία και η εξάντληση μπορεί να είναι σημαντικοί παράγοντες κινδύνου για τους συχνούς εφιάλτες, υποδεικνύει έρευνα που διενεργήθηκε από το πανεπιστήμιο Turku στην Φινλανδία και η οποία δημοσιεύθηκε στην επιστημονική επιθεώρηση Sleep.</b>
      </p>
      <p>Κατάθλιψη – Αν και η μελέτη δεν αποδεικνύει άμεση σχέση αιτίας-αποτελέσματος, εντούτοις επιβεβαιώνει ότι οι εφιάλτες συνδέονται με την κατάθλιψη, την αϋπνία και την κόπωση. Ο επικεφαλής της έρευνας, Nils Sandman, επιστήμονας στο Κέντρο Γνωστικής Νευροεπιστήμης του πανεπιστημίου, υποστηρίζει ότι η συγκεκριμένη μελέτη δείχνει ότι υπάρχει σαφής σχέση ανάμεσα στην καλή ψυχική διάθεση και τους εφιάλτες.</p>
      <p>Για τις ανάγκες της έρευνας, οι επιστήμονες εξέτασαν τις περιπτώσεις περίπου 14.000 ατόμων, ηλικίας 25 έως 74 ετών την περίοδο από το 2007 έως και το 2012. Το 53% των συμμετεχόντων ήταν γυναίκες.</p>
      <h3>Κατάθλιψη και εφιάλτες: Τι έδειξαν τα αποτελέσματα</h3>
      <p>Περίπου 45% των συμμετεχόντων δήλωσε ότι είχαν περιστασιακούς εφιάλτες τις τελευταίες 30 ημέρες, ενώ μόλις πάνω από το 50% είπαν ότι δεν είχαν καθόλου εφιάλτες. Σχεδόν το 4% είπε ότι είχε συχνούς εφιάλτες τις τελευταίες 30 ημέρες.</p>
      <p>Συχνούς εφιάλτες ανέφερε περίπου το 28% των ανθρώπων με σοβαρή κατάθλιψη και περίπου το 17% των ατόμων με συχνές αϋπνίες, αναφέρουν οι ερευνητές.</p>
      <p>Μετά από περαιτέρω ανάλυση, οι συγγραφείς της μελέτης κατέληξαν στο συμπέρασμα ότι η αϋπνία, η εξάντληση και ορισμένα συμπτώματα κατάθλιψης ήταν οι ισχυρότεροι ανεξάρτητοι παράγοντες κινδύνου για τις διαταραχές του ύπνου με εφιάλτες.</p>
      <p>“Πιθανώς οι εφιάλτες λειτουργούν και ως πρώιμοι δείκτες της εμφάνισης της κατάθλιψης και μέχρι τώρα είχαν μείνει ανεκμετάλλευτοι ως προς τη διαγνωστική τους αξία στην κατάθλιψη”. Υποστηρίζει ο δρ Sandman.</p>
    </article>
  </body>
</html>