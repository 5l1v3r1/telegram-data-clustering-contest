<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/119407-djordjevic-sve-vise-sredstava-za-unapredjenje-polozaja-osoba-sa-invaliditetom?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-17T11:00:07+00:00"/>
    <meta property="og:title" content="Djordjević: Sve više sredstava za unapredjenje položaja osoba sa invaliditetom"/>
    <meta property="og:description" content="Ministar za rad, zapošljavanje, boračka i socijalna pitanja Zoran Djordjević kazao je danas, nakon razgovora sa direktorom Udruženja osoba sa invaliditetom &quot;Pobednik&quot; Momčilom Savićem, da resorno ministarstvo svake godine izdvaja sve više sredstava za unapredjenje položaja osoba sa invaliditetom.Kako se navodi u saopštenju tog ministarstva, Djordjević je istakao da je &quot;Pobednik&quot; udruženje koje može da posluži &quot;svima kao primer dobrog rada i brige o svojim članovima&quot;.&quot;Zaista želimo, koliko je to naravno u našim mogućnostima i u okviru nadležnosti, da im pomognemo da svoje usluge podignu na još viši nivo, kako bi njihovi članovi bili još zadovoljniji. Drago nam je da postoji jedno takvo udruženje koje zaista želi da osobama sa invaliditetom pruži sve ono što im omogućava bolju integraciju u društvo, kvalitetniji društveni život i čini ih jednakim sa svim gradjanima naše zemlje, za šta se resorno ministarstvo aktivno zalaže&quot;, kazao je on.Djordjević je dodao da je imao prilike da nekoliko puta prisutvuje manifestacijama…"/>
  </head>
  <body>
    <article>
      <h1>Djordjević: Sve više sredstava za unapredjenje položaja osoba sa invaliditetom</h1>
      <address>
        <time datetime="2019-11-17T11:00:07+00:00">17 Nov 2019, 11:00</time>
      </address>
      <p><b>Ministar za rad, zapošljavanje, boračka i socijalna pitanja Zoran Djordjević kazao je danas, nakon razgovora sa direktorom Udruženja osoba sa invaliditetom "Pobednik" Momčilom Savićem, da resorno ministarstvo svake godine izdvaja sve više sredstava za unapredjenje položaja osoba sa invaliditetom.</b><br/><br/>Kako se navodi u saopštenju tog ministarstva, Djordjević je istakao da je "Pobednik" udruženje koje može da posluži "svima kao primer dobrog rada i brige o svojim članovima".<br/><br/>"Zaista želimo, koliko je to naravno u našim mogućnostima i u okviru nadležnosti, da im pomognemo da svoje usluge podignu na još viši nivo, kako bi njihovi članovi bili još zadovoljniji. Drago nam je da postoji jedno takvo udruženje koje zaista želi da osobama sa invaliditetom pruži sve ono što im omogućava bolju integraciju u društvo, kvalitetniji društveni život i čini ih jednakim sa svim gradjanima naše zemlje, za šta se resorno ministarstvo aktivno zalaže", kazao je on.<br/><br/>Djordjević je dodao da je imao prilike da nekoliko puta prisutvuje manifestacijama koje je organizovalo to udruženje i istakao da će se uvek rado odazvati njihovom pozivu.<br/><br/>Direktor tog udruženja zahvalio je ministru na razgovoru, kao i na dosadašnjoj podršci i istakao da će na svim njihovim dogadjajima uvek biti rado vidjen gost.<br/><br/>Prema njegovim rečima, bez podrške resornog ministarstva i lično ministra Djordjevića, udruženje Pobednik "sigurno ne bi uspelo da pruži svojim članovima usluge na ovakvom nivou".</p>
    </article>
  </body>
</html>