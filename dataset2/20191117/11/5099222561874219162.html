<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23495953-video-acrobata-19-ani-din-budapesta-ranita-grav-dupa-timpul-unui-spectacol-tinut-hunedoara.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-17T11:36:00+00:00"/>
    <meta property="og:title" content="VIDEO Acrobată de 19 ani din Budapesta, rănită grav după în timpul unui spectacol ținut la Hunedoara"/>
    <meta property="og:description" content="O acrobată de la un circ din Budapesta, în vârstă de 19 ani, a fost rănită grav după ce a căzut de la înălțime, în timpul unui spectacol susținut la Hunedoara, transmite"/>
  </head>
  <body>
    <article>
      <h1>VIDEO Acrobată de 19 ani din Budapesta, rănită grav după în timpul unui spectacol ținut la Hunedoara</h1>
      <address><time datetime="2019-11-17T11:36:00+00:00">17 Nov 2019, 11:36</time> by <a rel="author">G.S.</a></address>
      <p><b>O acrobată de la un circ din Budapesta, în vârstă de 19 ani, a fost rănită grav după ce a căzut de la înălțime, în timpul unui spectacol susținut la Hunedoara, transmite Mediafax.<br/></b><br/>Potrivit ISU Hunedoara, incidentul s-a produs sâmbătă, în orașul Hunedoara, în timpul unui spectacol de circ.<br/><br/>Tânăra în vârstă de 19 ani a fost rănită după ce a căzut de la înălțime, în timpul unui număr de acrobație, fiind preluată de un echipaj SMURD și transportată la spital.<br/><br/>Incidentul a fost filmat de un spectator (<b>ATENȚIE, imagini cu posibil impact emoțional</b>):</p>
      <figure>
        <iframe src="https://www.youtube.com/embed/m-qrLqoq1ws" width="490" height="295" data-service="Youtube" scrolling="no"/>
      </figure>
      <p>Purtătorul de cuvânt al Spitalului Municipal Hunedoara, Bende Barna Gavril, a declarat că în urma căderii tânăra are mai multe fracturi.<br/><br/>„Într-adevăr, este o tânără acrobată de la circ, care este internată în Secția de Ortopedie a ATI, în Spitalul din Hunedoara. Are un politraumatism, prin cădere de la înălțime, cu multiple fracturi, și de călcâi, gambă, de bazin și ambele mâini fracturate. Se va decide luni dimineață dacă e cazul de vreo intervenție chirurgicală", a declarat reprezentantul spitalului.<br/><br/>Potrivit purtătorului de cuvânt al IPJ Hunedoara, Bogdan Nițu, în acest caz s-a deschis un dosar de vătămare corporală din culpă și se fac cercetări sub supravegherea Parchetului de pe lângă Judecătoria Hunedoara.</p>
    </article>
  </body>
</html>