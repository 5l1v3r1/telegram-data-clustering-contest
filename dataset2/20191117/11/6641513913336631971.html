<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/abd-den-iran-daki-protestoculara-mesaj-yaninizdayiz-dunya-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-17T11:25:00+00:00"/>
    <meta property="og:title" content="ABD'den İran'daki protestoculara mesaj: Yanınızdayız"/>
    <meta property="og:description" content="ABD'den İran'daki protestoculara mesaj: Yanınızdayız | aydinlik.com.tr"/>
  </head>
  <body>
    <article>
      <h1>ABD'den İran'daki protestoculara mesaj: Yanınızdayız</h1>
      <address>
        <time datetime="2019-11-17T11:25:00+00:00">17 Nov 2019, 11:25</time>
      </address>
      <p>
        <b>ABD Dışişleri Bakanı Mike Pompeo, İran’da akaryakıt zammı sonrası başlayan protestolarla ilgili, "ABD sizi duyuyor. ABD sizi destekliyor. ABD sizin yanınızdadır" mesajını paylaştı. Cumhurbaşkanı Erdoğan daha önce Irak'taki protestoların İran sıçrayabileceğini belirtmiş, ABD'yi işaret etmişti.</b>
      </p>
      <p>Twitter üzerinden açıklama yapan Pompeo, İran’da başlayan sokak gösterileri ile ilgili 1.5 yıl önce yayınladığı mesajı hatırlatarak, "İran halkına bir buçuk yıl önce söylediğim gibi ABD sizinle” ifadelerini kullandı.</p>
      <figure>
        <iframe data-src="https://twitter.com/SecPompeo/status/1195800549322625025?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>​Pompeo 1.5 yıl önce hem Farsça hem de İngilizce yayımladığı mesajda, "İran halkı hükümetlerinin 40 yıl süren zorbalığına ve suistimallerine karşı sessiz kalmıyor. Biz de sessiz kalmayacağız.</p>
      <p>İran halkına bir mesajım var:</p>
      <p>ABD sizi duyuyor, destekliyor ve sizinleyiz“ demişti.</p>
      <p>
        <b>CUMHURBAŞKANI ERDOĞAN UYARMIŞTI</b>
      </p>
      <p>Cumhurbaşkanı Erdoğan, daha önce gazetecilerle yaptığı söyleşide, "Irak'taki bu ayaklanmaların arkasında kimler yatıyor? Biz kimler tarafından yapılabileceği veya yapıldığına yönelik tahminde bulunuyoruz. Tabii bunun İran'a sirayet etme noktasındaki durumlarını da tahmin ediyoruz çünkü dert İslam dünyasını bölmek, parçalamak ve birbirine düşürmek." ifadelerini kullanmıştı.</p>
      <p>Cumhurbaşkanı Erdoğan'ın açıklamasının üzerine İran Dışişleri Bakanlığı Sözcüsü Seyid Abbas Musevi, "Sayın Erdoğan'ın karışıklıkların diğer ülkelere de sıçrayabileceğine yönelik açıklaması yerinde ve önemli bir uyarıdır çünkü bazı gizli eller İslam ülkelerinde ihtilaf ve karışıklık çıkartmak istiyor. Erdoğan bu gizli elleri doğru bir şekilde görmüştür. Uyardılar, bu nedenle kendilerini takdir ediyoruz." ifadelerini kullanmıştı.</p>
      <related>
        <h4>Benzer Haberler</h4>
        <a href="https://www.aydinlik.com.tr/trump-tan-iran-daki-protestoculara-abd-den-destek-goreceksiniz-turkiye-ocak-2018"/>
        <a href="https://www.aydinlik.com.tr/iran-ajanslari-son-dakika-duyurdu-abd-iran-a-vururuz-mesaji-yolladi-dunya-mayis-2018"/>
        <a href="https://www.aydinlik.com.tr/hdp-li-baydemir-den-barzani-ye-destek-icin-habur-yuruyusu-turkiye-eylul-2017-1"/>
        <a href="https://www.aydinlik.com.tr/pkk-dan-iran-protestolarina-tam-destek-medya-ocak-2018-1"/>
      </related>
    </article>
  </body>
</html>