<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-basketbol-zhinocha-zbirna-eurobasket/30276455.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-17T11:56:08+00:00"/>
    <meta property="og:title" content="Баскетбол: лідер жіночої збірної України Ягупова зіграє проти Португалії"/>
    <meta property="og:description" content="У Харкові відбудеться матч другого туру кваліфікації Євробаскету-2021, в якому зіграє жіноча збірна України проти команди Португалії. У складі «синьо-жовтих» виступить і лідер команди Аліна Ягупова, я"/>
  </head>
  <body>
    <article>
      <h1>Баскетбол: лідер жіночої збірної України Ягупова зіграє проти Португалії</h1>
      <address>
        <time datetime="2019-11-17T11:56:08+00:00">17 Nov 2019, 11:56</time>
      </address>
      <p>У Харкові відбудеться матч другого туру кваліфікації Євробаскету-2021, в якому зіграє жіноча збірна України проти команди Португалії. У складі «синьо-жовтих» виступить і лідер команди Аліна Ягупова, яка зазнала травми у матчі проти Бельгії 14 листопада.</p>
      <p>«Трошки є дискомфорт і біль в нозі, але, думаю, вийду грати. Принаймні, спробую, а там як піде. З приводу суперника сказати щось важко. Готуємося, як із заплющеними очима. Одне я знаю точно – потрібна перемога. Це дуже важлива для нас гра», – прокоментувала свою участь Аліна Ягупова.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FUkrBasket%2Fvideos%2F791529221260189%2F&amp;show_text=0&amp;width=640" width="640" height="358" data-service="Facebook" scrolling="no"/>
      </figure>
      <p>Наразі португальська команда – лідер квартету, в першому турі вона обіграла збірну Фінляндії (71:48).</p>
      <p>Україна кваліфікацію Євробаскету-2021 <a href="https://www.radiosvoboda.org/a/news-ukraina-kvalifikatsia-eurobasket-2021/30272357.html">розпочала з поразки</a> у матчі проти команди Бельгії. Гра завершилася з рахунком 83:66 (23:17, 20:13, 17:10, 23:26).</p>
      <p>Для «синьо-жовтих» це третя зустріч з португальською командою – у 2013 році в рамках кваліфікації Євробаскету українки двічі вигравали – 55:42 і 92:38.</p>
      <p>Матч Україна – Португалія розпочнеться о 18:00.</p>
    </article>
  </body>
</html>