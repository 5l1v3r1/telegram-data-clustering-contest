<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/zvezdi/2019/11/17/hossni-go-chakat-samotni-noshti-silviia-aut-ot-fermata.429909"/>
    <meta property="og:site_name" content="Dnes.bg"/>
    <meta property="article:published_time" content="2019-11-17T11:31:00+00:00"/>
    <meta property="og:title" content="Хоссни го чакат самотни нощи, Силвия аут от &quot;Фермата&quot;"/>
    <meta property="og:description" content="Блондинката отпадна след дуел с Велислава | Dnes.bg"/>
  </head>
  <body>
    <article>
      <h1>Хоссни го чакат самотни нощи, Силвия аут от "Фермата"</h1>
      <h2>Блондинката отпадна след дуел с Велислава</h2>
      <address><time datetime="2019-11-17T11:31:00+00:00">17 Nov 2019, 11:31</time> by <a rel="author" href="https://www.dnes.bg/author/217" target="_blank">Александър Попов</a></address>
      <p>Симпатичната блондинка Силвия приключи не само с участието си във "Фермата" зарада краха си на съботния елиминационен дуел в шоуто. Маникюристката от Несебър се разделя и с новата си тръпка – треньора Сами Хоссни, който успя да й завърти главата и дори да прекара няколко страстни нощи с нея в стопанството.</p>
      <p>Един от най-зрелищните дуели от началото на шоуто досега донесе категорична победа за футболистката Велислава срещу Силвия с 8 на 2, която първоначално се държеше надменно в играта, но впоследствие рухна и физически, и психически.</p>
      <p>През повечето време тя хвъряше погледи към възлюбения си Сами, но това не доведе до особен успех в представянето й, въпреки отривистите напъствия на бившия национал по плуване.</p>
      <p>На финала изтощената Силвия, която успя да си удари главата и крака в игрите, трогателно се сбогува с всички от предаването, но най-мило се обърна към Сами.</p>
      <p>"Аз не съм тъжна, че си отивам. Бях всичко, което можеше да се иска, освен победител. Но аз влязох в шоуто с ясната представа, че не гоня парите. Малко фермери имат възможност да играят два пъти на Арената. Била съм три пъти ратай. Бях победител на малката Арена. Така че аз бях всичко това, което исках да бъда. Дори любов срещнах във "Фермата", развълнувано изреди Силвия и дори се извини на Сами, че го е разочаровала със загубата си.</p>
      <p>Той жизнерадостно й отвърна, че много се радва, че са се запознали, но не отговори на поканата й да се видят извън шоуто. Хоссни още в началото заяви, че извън предаването си има гадже, което обаче му е дало свобода да прави каквото си иска. Дали това означава, че извън шоуто аферата му със Силвия ще има продължение, все още не е ясно. Въпреки това обаче двамата страстно се целунаха на изпроводяк.</p>
      <related>
        <h4>Още по темата</h4>
        <a href="https://www.dnes.bg/zvezdi/2019/11/15/seks-vyv-fermata-predizvika-bezsynie-i-gniav.429782"/>
        <a href="https://www.dnes.bg/zvezdi/2019/11/15/bez-myj-i-pari-krasimira-ostava-na-ulicata-sled-fermata.429722"/>
      </related>
    </article>
  </body>
</html>