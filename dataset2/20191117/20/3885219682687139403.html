<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3324294"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-17T20:51:00+00:00"/>
    <meta property="og:title" content="לאחר שריצה 27 שנות מאסר: שוחרר רוצח חלפן כספים מפתח תקווה"/>
    <meta property="og:description" content="סימון בן ארי שוחרר מהכלא בספטמבר האחרון לאחר שהורשע בשנות ה-90 ברצח חלפן הכספים ישראל דז'לובסקי בפתח תקווה. שחרורו התקבל..."/>
  </head>
  <body>
    <article>
      <h1>לאחר שריצה 27 שנות מאסר: שוחרר רוצח חלפן כספים מפתח תקווה</h1>
      <address><time datetime="2019-11-17T20:51:00+00:00">17 Nov 2019, 20:51</time> by <a rel="author">מערכת וואלה! חדשות</a></address>
      <figure>
        <img src="https://img.wcdn.co.il/f_auto,w_700/2/9/5/0/2950884-46.jpg"/>
        <figcaption>טען כל השנים כי הוא חף מפשע. בית משפט השלום ברמלה</figcaption>
      </figure>
      <p>סימון בן ארי, שהורשע בתחילת שנות ה-90 ברצח ושוד של חלפן הכספים ישראל דז'לובסקי בפתח תקווה, זכה לשחרור מוקדם לאחר שריצה 27 שנות מאסר מתוך ה-30 שנגזרו עליו. בן ארי שוחרר בסוף ספטמבר, בהתאם להחלטת ועדת השחרורים המיוחדת בבית משפט השלום ברמלה.</p>
      <p>תחילה, הורשע ברצח החלפן אדם בשם מוטי בן עזרא, שאף הודה כי לקח חלק ברצח יחד עם שני נאשמים נוספים - אך לאחר מכן חזר בו. לאחר הרשעתו של בן עזרא, ובעוד משפטם של שני שותפיו מתנהל, בוצעה בדיקת DNA לכתמי דם שנמצאו בזירת הרצח - והתברר כי הדם שייך לבן ארי. למרות שהכחיש כי רצח את דז'לובסקי, הוא הורשע - בעוד האישומים נגד שלושת הנאשמים המקוריים בוטלו.</p>
      <p>לאחר מכן עבר התיק מספר גלגולים בערכאות השונות, בסיומן החליט הרכב מורחב בבית המשפט העליון לדחות את הערעור - ברוב של ארבעה שופטים מול שלושה. בן ארי אף הגיש בקשה למשפט חוזר - שנדחתה גם היא. הוא אמור היה להשתחרר בשנת 2022, אך לפני כחודש וחצי החליטה כאמור ועדת השחרורים לקצר את עונשו.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3324275">חקירת מות הגבר במהלך מרדף משטרתי בי-ם: החשד - נורה לאחר שיצא מהרכב </a>
        <a href="https://news.walla.co.il/item/3324207"> ברכב אביו המנוח: תושב אום אל-פחם נאשם שהסליק נשק בניגוד לחוק </a>
        <a href="https://news.walla.co.il/item/3324183"> "חורג מחופש הביטוי": מאסר על תנאי לברק כהן בפרשת "באים לבנקאים" </a>
        <a href="https://tld.walla.co.il/item/3195867?lm_supplier=16893&amp;lm_bc=18500"> העתיד כבר כאן: הבדיקה החכמה שמאתרת סיכון מוגבר ללקות בשבץ מוחי תוכן מקודם</a>
      </p>
    </article>
  </body>
</html>