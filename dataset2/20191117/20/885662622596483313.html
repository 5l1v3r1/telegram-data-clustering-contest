<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/ellada/125472/oloklirothike-i-poreia-gia-polytehneio-anoixan-oi-stathmoi-toy-metro"/>
    <meta property="og:site_name" content="Insider"/>
    <meta property="article:published_time" content="2019-11-17T20:59:00+00:00"/>
    <meta property="og:title" content="Μεγάλη συμμετοχή στην πορεία για το Πολυτεχνείο - Άνοιξαν οι σταθμοί του Μετρό"/>
    <meta property="og:description" content="Περισσότεροι από 20.000 άνθρωποι, σύμφωνα με τις εκτιμήσεις της Αστυνομίας, πήραν μέρος στην πορεία προς την αμερικανική πρεσβεία."/>
  </head>
  <body>
    <article>
      <h1>Μεγάλη συμμετοχή στην πορεία για το Πολυτεχνείο - Άνοιξαν οι σταθμοί του Μετρό</h1>
      <h2>Περισσότεροι από 20.000 άνθρωποι, σύμφωνα με τις εκτιμήσεις της Αστυνομίας, πήραν μέρος στην πορεία προς την αμερικανική πρεσβεία.</h2>
      <address>
        <time datetime="2019-11-17T20:59:00+00:00">17 Nov 2019, 20:59</time>
      </address>
      <p><b>Μαζική ήταν η συμμετοχή στη μεγάλη πορεία προς την αμερικανική πρεσβεία για την 46η επέτειο από την εξέγερση των φοιτητών στο Πολυτεχνείο</b>. Με τη μεγάλη πορεία προς την πρεσβεία των ΗΠΑ ολοκληρώθηκαν οι τριήμεροι εορτασμοί για το Πολυτεχνείο.</p>
      <p>Φοιτητικοί σύλλογοι, φορείς, κόμματα κι οργανώσεις της Αριστεράς, ο ΣΥΡΙΖΑ, σωματεία και συλλογικότητες του αντιεξουσιαστικού χώρου συγκεντρώθηκαν στην Πλατεία Κλαυθμώνος και με κεντρικό σύνθημα «οι εξεγέρσεις δεν μπαίνουν στα μουσεία εμπρός για της γενιάς μας τα πολυτεχνεία», πραγματοποίησαν πορεία προς την αμερικανική πρεσβεία.</p>
      <p><b>Περισσότεροι από 20.000 άνθρωποι, σύμφωνα με τις εκτιμήσεις της Αστυνομίας, πήραν μέρος στην πορεία προς την αμερικανική πρεσβεία. </b>Σύμφωνα με την εκτίμηση της ΕΛΑΣ, περίπου 8.000 διαδήλωσαν με το μπλοκ του ΠΑΜΕ, στους 1.000 οι διαδηλωτές στο μπλοκ του ΣΥΡΙΖΑ και περίπου 11.000 στα υπόλοιπα μπλοκ.</p>
      <p>
        <b>Άνοιξαν οι σταθμοί του Μετρό και οι δρόμοι γύρω από το κέντρο</b>
      </p>
      <p>Λίγο πριν τις 19:00 άνοιξαν οι σταθμοί του Μετρό «Σύνταγμα», «Ευαγγελισμός» και «Μέγαρο Μουσικής».</p>
      <p>Λίγο νωρίτερα, δόθηκε στην κυκλοφορία και το τμήμα της οδού Πατησίων από το ύψος της Λεωφ. Αλεξάνδρας στο ρεύμα προς την Ομόνοια, που ήταν κλειστό λόγω των εκδηλώσεων για την επέτειο της εξέγερσης του Πολυτεχνείου.</p>
      <p>Στην περιοχή αυτή την ώρα επικρατεί ηρεμία, σύμφωνα με την ενημέρωση της αστυνομίας.</p>
      <p>
        <b>Ο Τσίπρας επικεφαλής στο μπλοκ του ΣΥΡΙΖΑ</b>
      </p>
      <p>Στο μπλοκ του ΣΥΡΙΖΑ <a href="https://www.insider.gr/eidiseis/politiki/125464/o-alexis-tsipras-epikefalis-sto-mplok-toy-syriza-stin-poreia-gia">επικεφαλής ήταν ο Αλέξης Τσίπρας</a>. Μαζί του είναι και ο γραμματέας του κόμματος, Πάνος Σκουρλέτης, ο Νίκος Βούτσης, ο Νίκος Παππάς, ο Νίκος Τόσκας, η Αννέτα Καββαδία και άλλοι.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/ellada/125476/seismos-4-rihter-stin-udra-egine-aisthitos-kai-stin-athina"/>
        <a href="https://www.insider.gr/eidiseis/ellada/125480/entasi-sta-exarheia-petres-kai-dakrygona-stin-plateia"/>
        <a href="https://www.insider.gr/eidiseis/ellada/125466/epithesi-toy-roybikona-me-mpogies-sto-dimarheio-toy-byrona"/>
      </related>
    </article>
  </body>
</html>