<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640379/%D8%AA%D9%87%D8%AF%DB%8C%D8%AF-%D8%A7%D8%BA%D8%AA%D8%B4%D8%A7%D8%B4%DA%AF%D8%B1%D8%A7%D9%86-%D8%A8%D8%A7%D8%B9%D8%AB-%D8%AA%D8%B9%D8%B7%DB%8C%D9%84%DB%8C-%D8%A8%D8%AE%D8%B4%DB%8C-%D8%A7%D8%B2-%D8%A8%D8%A7%D8%B2%D8%A7%D8%B1-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T20:20:00+00:00"/>
    <meta property="og:title" content="تهدید اغتشاشگران باعث تعطیلی بخشی از بازار شد"/>
    <meta property="og:description" content="قاسم نوده فراهانی با تاکید بر اینکه بازار در شرایط عادی بسر می‌برد، گفت: تهدید اغتشاشگران در خصوص آتش زدن مغازه‌ها منجر به تعطیلی بخشی از بازار شد."/>
  </head>
  <body>
    <article>
      <h1>
        <a href="https://www.bultannews.com/fa/news/640379/%D8%AA%D9%87%D8%AF%DB%8C%D8%AF-%D8%A7%D8%BA%D8%AA%D8%B4%D8%A7%D8%B4%DA%AF%D8%B1%D8%A7%D9%86-%D8%A8%D8%A7%D8%B9%D8%AB-%D8%AA%D8%B9%D8%B7%DB%8C%D9%84%DB%8C-%D8%A8%D8%AE%D8%B4%DB%8C-%D8%A7%D8%B2-%D8%A8%D8%A7%D8%B2%D8%A7%D8%B1-%D8%B4%D8%AF">تهدید اغتشاشگران باعث تعطیلی بخشی از بازار شد</a>
      </h1>
      <h2>قاسم نوده فراهانی با تاکید بر اینکه بازار در شرایط عادی بسر می‌برد، گفت: تهدید اغتشاشگران در خصوص آتش زدن مغازه‌ها منجر به تعطیلی بخشی از بازار شد.</h2>
      <address><time datetime="2019-11-17T20:20:00+00:00">17 Nov 2019, 20:20</time> by <a rel="author">بولتن نیوز | bultannews.com</a></address>
      <p><b>گروه اقتصادی: قاسم نوده فراهانی</b> با بیان اینکه <b>بازار بزرگ تهران</b> باز است، گفت: در حال حاضر هیچ مشکلی وجود ندارد و خوشبختانه بازار در شرایط عادی به سر می‌برد.    <br/>به گزارش بولتن نیوز به نقل از فارس،<b> رئیس اتاق اصناف تهران</b> با بیان اینکه پیش از ظهر 20 درصد از مغازه‌های  بازار شامل بازار طلا فروشان و پارچه‌فروشان بسته بود، گفت: دلیل تعطیلی  مغازه های این بخش تهدید به آتش کشیدن مغازه‌ها  توسط عده‌ای از<b> اغتشاشگران</b>  و<b> سوء استفاده‌کنندگان</b> از شرایط بود.  <br/>وی گفت: <b>خرابکاران</b> به بازاریان اعلام کرده بودند که در صورتی که مغازه‌های خود را نبندند مغازه‌هایشان را به آتش می‌کشند بنابراین بازاریان برای <b>حفظ امنیت جان و مال</b> خود به ناچار مغازه‌های خود را بسته و مقابل مغازه‌های خود در انتظار بودند تا با بازگشت آرامش کسب و کار روزانه خود را آغاز کنند. <br/>نوده فراهانی با بیان اینکه در بازدیدی که از بازار داشته<b> 80 درصد</b> مغازه‌های بازار باز بودند، گفت: براساس اطلاعات واصله مغازه‌های تعطیل هم در حال حاضر باز شده‌اند و در حال فعالیت هستند.  <br/>وی گفت: با استقرار نیروی انتظامی <b> امنیت</b> به بازار بازگشته است و قرار است از فردا صبح نیروی انتظامی عده‌ای را به عنوان نگهبان در بازار مستقر کند تا امنیت جانی و مالی کسبه حفظ شود.</p>
    </article>
  </body>
</html>