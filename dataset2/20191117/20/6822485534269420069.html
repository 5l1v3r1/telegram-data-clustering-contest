<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980826169.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-17T20:57:00+00:00"/>
    <meta property="og:title" content="فروش بیش از ۷۰ هزار نسخه کتاب در طرح پاییزه"/>
    <meta property="og:description" content="به گزارش ایرنا، طرح پاییزه کتاب توسط معاونت فرهنگی وزارت فرهنگ و ارشاد اسلامی به‌ مجری‌گری موسسه خانه کتاب جهت ترویج کتاب و کتابخوانی و حمایت از کتاب‌فروشان و ناشران همزمان با هفته کتاب از ۲۳ تا ۳۰ آبان ماه به مدت ۸ روز در تهران و شهرستان‌ها آغاز شد."/>
  </head>
  <body>
    <article>
      <h1>فروش بیش از ۷۰ هزار نسخه کتاب در طرح پاییزه</h1>
      <address>
        <time datetime="2019-11-17T20:57:00+00:00">17 Nov 2019, 20:57</time>
      </address>
      <p>همزمان با سه روز نخست طرح پاییزه کتاب در بیست‌وهفتمین دوره‌ هفته‌ کتاب جمهوری اسلامی ایران، ۷۰ هزار و ۶۵۱ نسخه کتاب به ارزش ۲۲ میلیارد و ۷۸۱ میلیون و ۵۹۳ هزار و ۸۰۲ ریال به فروش رسیده ‌است.</p>
      <p>به گزارش ایرنا، طرح پاییزه کتاب توسط معاونت فرهنگی وزارت فرهنگ و ارشاد اسلامی به‌ مجری‌گری موسسه خانه کتاب جهت ترویج کتاب و کتابخوانی و حمایت از کتاب‌فروشان و ناشران همزمان با هفته کتاب از ۲۳ تا ۳۰ آبان ماه به مدت ۸ روز در تهران و شهرستان‌ها آغاز شد.</p>
      <p>در طرح پاییزه کتاب برای تمامی کتابفروشی‌های عضو طرح، ۲۰ درصد تخفیف فروش تا سقف ۱۲۰هزار تومان در نظر گرفته ‌شده ‌است.</p>
      <p>بر اساس آمار به‌دست ‌آمده تا پایان روز شنبه (۲۵ آبان ماه) و سومین روز هفته کتاب، تعداد ۷۰هزار و ۶۵۱ نسخه کتاب به ارزش ۲۲ میلیارد و ۷۸۱ میلیون و ۵۹۳ هزار و ۸۰۲ ریال در سراسر کشور به فروش رسیده است.</p>
      <p>در طرح پاییزه، ۶۰۴ کتابفروشی عضو طرح شده‌اند که ۱۳۱ کتابفروشی در شهرستان‌ها و ۴۷۳ کتابفروشی در مراکز استان مشغول فعالیت هستند.</p>
      <p>تا پایان روز سوم از هفته کتاب، پرفروش‌ترین کتاب‌فروشی‌ها بر اساس تعداد کتاب، پردیس کتاب مشهد، کتاب رشد اهواز و فرازمند رشت، دنیای کتاب قم و شهرکتاب مشهد بوده‌اند و پرفروش‌ترین استان‌ها نیز بر اساس تعداد کتاب، تهران ۱۱۲۲۲، خراسان رضوی با فروش ۱۱۰۵۲، و خوزستان ۷۰۶۹ نسخه فروش بوده‌اند و پس از آن‌ها، استان‌های اصفهان، قم، گیلان، فارس، مازندران، آذربایجان‌شرقی و گلستان در رتبه‌های دیگر قرار می‌گیرند.</p>
      <p>بیست‌وهفتمین دوره‌ هفته‌ کتاب جمهوری اسلامی ایران عصر یکشنبه افزود: پرفروش‌ترین استان‌ها نیز بر اساس مبلغ فروش، سه استان تهران، خراسان رضوی و اصفهان در جایگاه اول تا سوم قرار گرفته‌اند.</p>
      <p>بیست و هفتمین دوره هفته‌ کتاب جمهوری اسلامی ایران با شعار حال خوش خواندن از تاریخ ۲۳  آبان ماه در سراسر کشور آغاز شده است و تا ۳۰ آبان ماه ادامه دارد.</p>
    </article>
  </body>
</html>