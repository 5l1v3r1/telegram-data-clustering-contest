<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/17/kerivnyku-ukreksimbanku-grytsenku-vruchyly-pidozru/"/>
    <meta property="og:site_name" content="Рубрика"/>
    <meta property="article:published_time" content="2019-11-17T20:02:28+00:00"/>
    <meta property="og:title" content="Керівнику &quot;Укрексімбанку&quot; Гриценку вручили підозру"/>
    <meta property="og:description" content="Голові правління “Укрексімбанку” Олександру Гриценку вручили підозру Про це сьогодні журналістам повідомили адвокати банкіра, тоді як сам Гриценко перебуває у СІЗО, передає Еспресо.TV. Як наголошують захисники очільника Укрексімбанку, їхнього підзахисного було затримано незаконно: силовики були без опізнавальних знаків, сталося це під час його прогулянки з дитиною. Сама ж підозра обсягом 78 сторінок, за їхніми словами, не […]"/>
  </head>
  <body>
    <article>
      <h1>Керівнику "Укрексімбанку" Гриценку вручили підозру</h1>
      <address><time datetime="2019-11-17T20:02:28+00:00">17 Nov 2019, 20:02</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/13-14-860x580-c-1.jpg"/>
      </figure>
      <p>
        <b>
          <b>Голові правління “Укрексімбанку” Олександру Гриценку вручили підозру</b>
        </b>
      </p>
      <p>Про це сьогодні журналістам повідомили адвокати банкіра, тоді як сам Гриценко перебуває у СІЗО, передає <a href="https://espreso.tv/">Еспресо.TV</a>.</p>
      <p>Як наголошують захисники очільника Укрексімбанку, їхнього підзахисного було затримано незаконно: силовики були без опізнавальних знаків, сталося це під час його прогулянки з дитиною.</p>
      <p>Сама ж підозра обсягом 78 сторінок, за їхніми словами, не містить жодного конкретного факту.</p>
      <p>“Особу можна було викликати на допит. Особі можна було повідоми і вручити будь-який процесуальний документ і вчинити будь-які дії по затриманню. Жодного із цих інструментів Генеральна прокуратура не застосувала, а застосувала самий брудний. Для чого це? Ми не можемо пояснити. І вони не можуть пояснити”, – зазначив адвокат Денис Галанський.</p>
      <p>Обрання запобіжного заходу відбудеться вже завтра, тобто у понеділок, 18 листопада.</p>
      <p>Це відбудеться у Печерському районному суді міста Києва в другій половині дня.</p>
      <p>При цьому адвокати Гриценка вважають, що по відношенню до нього запобіжний захід взагалі не має застосовуватися.</p>
      <p>Раніше <a href="https://rubryka.com/2019/11/16/u-kyyevi-nevidomi-vykraly-golovu-ukreksimbanku-na-ochah-u-dytyny-zmi/">ЗМІ повідомляли, що у Києві невідомі викрали голову “Укрексімбанку” на очах у дитини.</a></p>
      <p>Пізніше стало відомо, що <a href="https://rubryka.com/2019/11/16/glavu-ukreksimbanku-zatrymala-sbu-detali/">Гриценко був затриманий співробітниками Служби безпеки України за дорученням Генеральної прокуратури України.</a></p>
      <p>Також <a href="https://rubryka.com/2019/11/16/sbu-poyasnyla-chomu-zatrymala-glavu-ukreksimbanka/">СБУ пояснила, чому затримала главу “Укрексімбанка”.</a></p>
    </article>
  </body>
</html>