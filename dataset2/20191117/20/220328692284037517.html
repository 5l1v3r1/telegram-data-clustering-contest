<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/izbirat-nachalnik-na-vvu-vv-vtornik-406997.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-17T20:17:00+00:00"/>
    <meta property="og:title" content="Избират началник на ВВВУ във вторник"/>
    <meta property="og:description" content="Той трябва да е добре подготвен и енергичен, каза военният министър Красимир Каракачанов"/>
  </head>
  <body>
    <article>
      <h1>Избират началник на ВВВУ във вторник</h1>
      <address><time datetime="2019-11-17T20:17:00+00:00">17 Nov 2019, 20:17</time> by <a rel="author">Стандарт</a></address>
      <p>Очаква се във вторник Съветът по отбрана да определи началника на възстановяващото се от 1 януари 2020 година Висше военновъздушно училище „Георги Бенковски” в Долна Митрополия, съобщава БНР. Той трябва да е добре подготвен и енергичен, каза военният министър Красимир Каракачанов в Плевен.</p>
      <p>Каракачанов сподели, че е разглеждал шест кандидатури: "Сега ще бъда честен. Две от тях ми отказаха, каза той. По-млади летящи офицери отказаха, защото предпочитат да летят и да си обучават наличния състав.</p>
      <p>Във вторник имаме Съвет по отбрана и този въпрос трябва да го решим.</p>
      <p>Обсъждал съм го предварително и с президента, тъй като знаете, че той трябва да издаде указа за производството на висше офицерско звание и както се казва, всичко е в график. Началникът на Висшето военновъздушно училище трябва да бъде добре подготвен и най-вече да е много енергичен. След закриването на военновъздушното училище преди 18 години трябва да е енергичен, за да могат нещата да се случат”, допълни военният министър Красимир Каракачанов.</p>
    </article>
  </body>
</html>