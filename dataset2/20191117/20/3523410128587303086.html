<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640387/%D8%B1%D9%88%D8%B3%DB%8C%D9%87-%DA%A9%D8%B4%D8%AA%DB%8C%E2%80%8C%D9%87%D8%A7%DB%8C-%D9%85%D8%AA%D8%AE%D9%84%D9%81-%D8%A7%D9%88%DA%A9%D8%B1%D8%A7%DB%8C%D9%86%DB%8C-%D8%B1%D8%A7-%D8%B1%D9%81%D8%B9-%D8%AA%D9%88%D9%82%DB%8C%D9%81-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T20:51:00+00:00"/>
    <meta property="og:title" content="روسیه کشتی‌های متخلف اوکراینی را رفع توقیف می‌کند"/>
    <meta property="og:description" content="منابع خبری روسی اعلام کردند که مسکو قصد دارد سه کشتی توقیف شده اوکراین را به این کشور بازگرداند."/>
  </head>
  <body>
    <article>
      <h1>
        <a href="https://www.bultannews.com/fa/news/640387/%D8%B1%D9%88%D8%B3%DB%8C%D9%87-%DA%A9%D8%B4%D8%AA%DB%8C%E2%80%8C%D9%87%D8%A7%DB%8C-%D9%85%D8%AA%D8%AE%D9%84%D9%81-%D8%A7%D9%88%DA%A9%D8%B1%D8%A7%DB%8C%D9%86%DB%8C-%D8%B1%D8%A7-%D8%B1%D9%81%D8%B9-%D8%AA%D9%88%D9%82%DB%8C%D9%81-%D9%85%DB%8C%E2%80%8C%DA%A9%D9%86%D8%AF">روسیه کشتی‌های متخلف اوکراینی را رفع توقیف می‌کند</a>
      </h1>
      <h2>منابع خبری روسی اعلام کردند که مسکو قصد دارد سه کشتی توقیف شده اوکراین را به این کشور بازگرداند.</h2>
      <address><time datetime="2019-11-17T20:51:00+00:00">17 Nov 2019, 20:51</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، روسیه قصد دارد روز دوشنبه سه فروند کشتی متخلف اوکراینی را به این کشور بازگرداند.</p>
      <p>به نوشته خبرگزاری «رویترز»، منابع خبری روسیه روز یکشنبه با استناد به گزارش گارد مرزی شبه جزیره «کریمه» این خبر را اعلام کردند.</p>
      <p>خبرنگار رویترز در «کریمه» نیز گزارش داد که اوایل روز یکشنبه شاهد حرکت قایق‌هایی بود که این سه کشتی را از طریق تنگه «کرچ» به سمت دریای سیاه می کشیدند، تا احتمالا در این منطقه آن‌ها را تحویل اوکراین دهند.</p>
      <p>تنش‌ میان روسیه و اوکراین پس از آن آغاز شد که چند کشتی نیروی دریایی اوکراین که از دریای «آزُف» بدون اطلاعه به گارد ساحلی اوکراین به سمت بندر کرچ حرکت کردند. همین مسئله باعث شد به محض عبور این کشتی‌ها از مرز دریایی روسیه و پس از نادیده گرفتن هشدارهای امنیتی، تبادل آتش میان دو طرف آغاز شود و نیروهای امنیتی روسیه نیز در نهایت سه کشتی اوکراینی را توقیف کرده و آن‌ها را به همراه خدمه‌شان تا بندر کرچ همراهی کردند. (جزئیات بیشتر)</p>
      <p>چندی قبل نیز دولت‌های روسیه و اوکراین در خصوص تبادل شماری زندانی جنگی به توافق رسیدند. این توافق در چارچوب «گروه ارتباط سه جانبه» (TCG) در بلاروس حاصل شد.</p>
    </article>
  </body>
</html>