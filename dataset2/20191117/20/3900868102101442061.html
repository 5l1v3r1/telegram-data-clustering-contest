<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1561999/polemos-diarrown-nd-syriza-gia-ti-symmetochi-toy-alexi-tsipra-stin-poreia-toy-polytechneioy-kai-to-sabbatokyriako-toy-kyriakoy-mitsotaki-sto-londino"/>
    <meta property="og:site_name" content="NOOZ."/>
    <meta property="article:published_time" content="2019-11-17T20:31:00+00:00"/>
    <meta property="og:title" content="Πόλεμος διαρροών ΝΔ ΣΥΡΙΖΑ για τη συμμετοχή του Αλέξη Τσίπρα στην πορεία του Πολυτεχνείου και το Σαββατοκύριακο του Κυριάκου Μητσοτάκη στο Λονδίνο"/>
    <meta property="og:description" content="Πολιτική αντιπαράθεση ξέσπασε ανάμεσα στο κυβερνών κόμμα και την αξιωματική αντιπολίτευση για τη συμμετοχή του Αλέξη Τσίπρα στην πορεία του Πολυτεχνείου και το Σαββατοκύριακο του Κυριάκου Μητσοτάκη στο Λονδίνο"/>
  </head>
  <body>
    <article>
      <h1>Πόλεμος διαρροών ΝΔ ΣΥΡΙΖΑ για τη συμμετοχή του Αλέξη Τσίπρα στην πορεία του Πολυτεχνείου και το Σαββατοκύριακο του Κυριάκου Μητσοτάκη στο Λονδίνο</h1>
      <address>
        <time datetime="2019-11-17T20:31:00+00:00">17 Nov 2019, 20:31</time>
      </address>
      <p>
        <b>Πολιτική αντιπαράθεση ξέσπασε ανάμεσα στο κυβερνών κόμμα και την αξιωματική αντιπολίτευση για τη συμμετοχή του Αλέξη Τσίπρα στην πορεία του Πολυτεχνείου και το Σαββατοκύριακο του Κυριάκου Μητσοτάκη στο Λονδίνο</b>
      </p>
      <p>Πολιτική αντιπαράθεση έχει ξεσπάσει ανάμεσα στη ΝΔ και τον ΣΥΡΙΖΑ για την παρουσία του τέως πρωθυπουργού στην πορεία για την επέτειο του Πολυτεχνείου. Στο κάδρο μπήκε και ο πρωθυπουργός Κυριάκος Μητσοτάκης που βρέθηκε το Σαββατοκύριακο στο Λονδίνο για τους αγώνες του Στέφανου Τσιτσιπά</p>
      <p>Ειδκότερα, πηγές της Πειραιώς σχολίασαν για την παρουσία του κ.Τσίπρα στην πορεία για το Πολυτεχνείο: «Η πορεία ειχε προορισμο την αμερικανική πρεσβεία. Ο Αλ. Τσιπρας σταμάτησε καπου στη Μεγάλη Βρετανία. Ισως πηγε για απογευματινό τσαι. Πήγε, είδε, έφυγε. Τουρίστας και στις διαδηλωσεις. Ο σημερινος ΣΥΡΙΖΑ σε μια εικόνα».<br/>Πηγές της Κουμουνδούρου, απάντησαν: «Το να τολμά να μιλά για τουρισμό η ΝΔ, όταν ο κ. Μητσοτάκης αποφάσισε ανήμερα του Πολυτεχνείου να κάνει long weekend στο Λονδίνο, είναι το λιγότερο αστείο.</p>
      <p>Όσο αστείο άλλωστε ήταν και το να βγαλει tweet για το Πολυτεχνείο, μεταξύ μιας παρτίδας τένις και ενός γεύματος με σούσι στις όχθες του Τάμεση. Ενημερώνοντάς μας μάλιστα, ότι το μήνυμα της εξέγερσης του Νοέμβρη είναι το δόγμα της ασφαλείας.</p>
      <p>Φαίνεται θα άφησε στο πόδι του τον επικεφαλής της νεολαίας του δικτάτορα Παπαδοπουλου, κ. Βορίδη, και υπεύθυνους για την επικοινωνία απογόνους της προπαγάνδας του Παττακού».</p>
      <related>
        <a href="https://www.nooz.gr/greece/1561990/polytechneio-2019-xylodarmos-20chronis-apo-mat-epithesi-triwn-astynomikwn-se-reporter-videos-"/>
        <a href="https://www.nooz.gr/greece/1561983/polytechneio-2019-ti-kategrapse-to-drone-tis-elas-apo-taratses-sta-exarcheia-video-"/>
        <a href="https://www.nooz.gr/greece/1561961/polytechneio-2019-o-tsipras-stin-koryfi-toy-mplok-toy-syriza-photos-video-"/>
        <a href="https://www.nooz.gr/sports/1561888/kyriakos-mitsotakis-sto-londino-gia-na-stirixei-ton-tsitsipa"/>
        <a href="https://www.nooz.gr/greece/1561903/ston-agwna-toy-tsitsipa-o-mitsotakis-ti-egrapse-sto-instagram"/>
      </related>
    </article>
  </body>
</html>