<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_policejski-krishuvali-narkotorgivlyu/938580"/>
    <meta property="og:site_name" content="Gazeta.ua"/>
    <meta property="article:published_time" content="2019-11-17T20:05:00+00:00"/>
    <meta property="og:title" content="Поліцейські &quot;кришували&quot; наркоторгівлю"/>
    <meta property="og:description" content="У Краматорську викрили співробітників поліції, які вимагали гроші за покривання наркоторговця. Кришуванням займалися співробітники Краматорського ОП ГУНП в Донецькій області, які вимагали від українця хабар у розмірі 50 тисяч гривень, передає прес-служба ДБР. &quot;Слідчі Краматорського ..."/>
  </head>
  <body>
    <article>
      <h1>Поліцейські "кришували" наркоторгівлю</h1>
      <address><time datetime="2019-11-17T20:05:00+00:00">17 Nov 2019, 20:05</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938580_w_300.jpg?v=0"/>
        <figcaption>Затримали поліцейських, які покривали наркоторговців. Фото: СБУ</figcaption>
      </figure>
      <p>У Краматорську викрили співробітників поліції, які вимагали гроші за покривання наркоторговця.</p>
      <p>Кришуванням займалися співробітники Краматорського ОП ГУНП в Донецькій області, які вимагали від українця хабар у розмірі 50 тисяч гривень, передає прес-служба ДБР.</p>
      <p>"Слідчі Краматорського ВП ГУНП в Донецькій області провели обшук, під час якого у квартирі підозрюваного було виявлено паперовий згорток з наркотичним засобом – канабіс. Після цього слідчі Краматорського ВП висунули вимогу – передати хабар у розмірі 50 000 гривень, за уникнення від кримінальної відповідальності", – йдеться в повідомленні.</p>
      <p>Уточнюється, що поліцейські зажадали перерахувати гроші на карту третьої особи. 16 листопада, після передачі другої частини хабара в розмірі 20 тис. гривень, слідчих було затримано оперативниками спецпідрозділу СБУ і слідчими ДБР.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_grimchaku-prodovzhili-aresht/938246"/>
      </related>
      <p>Правоохоронці проводять комплекс слідчо-оперативних заходів, спрямованих на встановлення обставин злочину.</p>
      <blockquote>Співробітники СБУ викрили злочинну групу, яка експортувала <a href="https://gazeta.ua/articles/life/_sbu-vikrila-nelegalnij-eksport-lisu/937490">незаконно вирубану деревину</a> з Івано-Франківщини та Буковини.</blockquote>
    </article>
  </body>
</html>