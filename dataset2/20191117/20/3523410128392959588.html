<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640383/%D9%84%D8%B2%D9%88%D9%85-%D9%85%D8%B1%D8%A7%D9%82%D8%A8%D8%AA-%DA%A9%D8%A7%D9%85%D9%84-%D9%85%D8%B3%D8%A6%D9%88%D9%84%DB%8C%D9%86-%D8%A7%D8%B2-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%DA%A9%D8%A7%D9%84%D8%A7%E2%80%8C%D9%87%D8%A7-%D8%A8%D9%87-%D8%A8%D9%87%D8%A7%D9%86%D9%87-%DA%AF%D8%B1%D8%A7%D9%86%DB%8C-%D8%A8%D9%86%D8%B2%DB%8C%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T20:29:00+00:00"/>
    <meta property="og:title" content="لزوم مراقبت کامل مسئولین از افزایش قیمت کالا‌ها به بهانه گرانی بنزین"/>
    <meta property="og:description" content="دادستان کل کشور طی بخشنامه‌ای به دادستان‌های عمومی و انقلاب مراکز استان‌ها بر لزوم مراقبت کامل مسئولین از افزایش قیمت کالا‌ها به بهانه گرانی بنزین تأکید کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640383/%D9%84%D8%B2%D9%88%D9%85-%D9%85%D8%B1%D8%A7%D9%82%D8%A8%D8%AA-%DA%A9%D8%A7%D9%85%D9%84-%D9%85%D8%B3%D8%A6%D9%88%D9%84%DB%8C%D9%86-%D8%A7%D8%B2-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%DA%A9%D8%A7%D9%84%D8%A7%E2%80%8C%D9%87%D8%A7-%D8%A8%D9%87-%D8%A8%D9%87%D8%A7%D9%86%D9%87-%DA%AF%D8%B1%D8%A7%D9%86%DB%8C-%D8%A8%D9%86%D8%B2%DB%8C%D9%86">لزوم مراقبت کامل مسئولین از افزایش قیمت کالا‌ها به بهانه گرانی بنزین</a>
      </h1>
      <h2>دادستان کل کشور طی بخشنامه‌ای به دادستان‌های عمومی و انقلاب مراکز استان‌ها بر لزوم مراقبت کامل مسئولین از افزایش قیمت کالا‌ها به بهانه گرانی بنزین تأکید کرد.</h2>
      <address><time datetime="2019-11-17T20:29:00+00:00">17 Nov 2019, 20:29</time> by <a rel="author">بولتن نیوز | bultannews.com</a></address>
      <p><b>گروه اجتماعی: حجت الاسلام و المسلمین محمدجعفر منتظری</b> دادستان کل کشور طی <b>بخشنامه‌ای</b> به دادستان‌های عمومی و انقلاب مراکز استان‌ها بر لزوم مراقبت کامل مسئولین از <b>افزایش قیمت کالا‌ها</b> به بهانه اجرای <b>طرح مدیریت مصرف سوخت</b> و به منظور کاهش مشکلات مردم، تاکید کرد.     به گزارش بولتن نیوز به نقل از فارس، <b>متن بخشنامه</b> به شرح ذیل است: <br/>با سلام <br/>نظر به تأکید <b>مقام معظم رهبری</b> مدظله العالی مبنی بر لزوم مراقبت کامل مسئولین از افزایش قیمت کالا‌ها به بهانه اجرای طرح مدیریت مصرف سوخت و به منظور کاهش مشکلات مردم، مقتضی است: <br/><b>اولا:</b> با سازمان‌های متولی از قبیل مجامع صنفی، سازمان حمایت از حقوق مصرف کنندگان و سازمان تعزیرات حکومتی تعامل و همکاری لازم به عمل آورده و از هرگونه افزایش قیمت به بهانه افزایش بهای بنزین جلوگیری و نسبت به ارائه<b> خدمات قضایی پیشگیرانه</b> اقدام نمایید. <br/><b>ثانیا:</b> از مردم عزیز و کسانی که در اثر شرارت اشرار و تعدی به اموال آنان، دچار خسارت و زیان شده‌اند خواسته شود با مراجعه به دادستان‌ها و حوزه‌های قضایی مربوط، نسبت به<b> طرح شکایت</b> اقدام نمایند تا مرتکبین این جنایت که توسط نیرو‌های امنیتی و انتظامی شناسایی شده یا می‌شوند یا تحت تعقیب قرار گرفته‌اند، به <b>جبران خسارت</b> وارد شده محکوم گردند.</p>
    </article>
  </body>
</html>