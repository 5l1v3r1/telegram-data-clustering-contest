<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/junajted-u-akciji-kupujmo-domace-ko-stize-u-januaru-393039.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-17T20:36:00+00:00"/>
    <meta property="og:title" content="Junajted u akciji &quot;kupujmo domaće&quot;, ko stiže u januaru?"/>
    <meta property="og:description" content="Gigant će pokušati novcem da spasi sezonu."/>
  </head>
  <body>
    <article>
      <h1>Junajted u akciji "kupujmo domaće", ko stiže u januaru?</h1>
      <h2>Gigant će pokušati novcem da spasi sezonu.</h2>
      <address><time datetime="2019-11-17T20:36:00+00:00">17 Nov 2019, 20:36</time> by <a rel="author">Stefan Matić</a></address>
      <p>Narednog vikenda se nastavlja Premijer liga, Junajted će u nedelju gostovati na "Bramal Lejnu" Šefildu koji posle dvanaest odigranih kola zauzima iznenađujuće peto mesto. "Crveni đavoli" imaju bod manje od "blejdsa", ali su već sada daleko od top četiri tima Engleske.<br/><br/>Pominje se da bi velike kupovine mogle biti spas, engleski mediji su pisali o <anchor name=""/><a href="https://www.sportske.net/vest/transferi/junajted-sprema-220-miliona-za-januar-i-to-za-dva-transfera-392921.html">Halandu i Sanču</a>, ali postoje i realnije januarske mete.<br/><br/>Dejli Mejl piše da se, pored pomenutog dvojca, razmišlja i o Medisonu iz Lestera, zatim Grilišu i MekGinu koji brane boje Aston Vile. Tu su još "čekićar" Rajs i napadač Bornmuta Kalum Vilsona.<br/><br/>Ofanzivac "trešnjica" je tokom leta bio blizu napuštanja "Vitaliti stadiona", Solskjeru definitivno treba novo ime u napadu, Vilson je već navikao na ligu i beleži odlične brojke.</p>
      <figure>
        <img src="https://www.sportske.net/text_images/201910/a568214020191027124614.jpg"/>
      </figure>
      <p>Tandem koji čini Škot i Englez sjajno funkcioniše u Aston Vili, ali je jasno da timu iz Birmingema treba šok terapija ako ne želi da se posle samo jedne sezone vrati nazad u Čempionšip. Možda januarska prodaja a zatim u kupovina pomogne u tome.<br/><br/>Što se tiče Medisona teško je za poverovati da će ga Rodžers pustiti, posebno što su "lisice" na odličnom trećem mestu. Jedno je sigurno, Vudvord i ekipa će pokušati da letnje greške saniraju januarskim šopingom.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/transferi/u-realu-veruju-u-razmenu-sa-djavolima-392999.html"/>
        <a href="https://www.sportske.net/vest/medjunarodni-fudbal/murinjo-ne-odustaje-ostala-samo-jedna-opcija-392985.html"/>
        <a href="https://www.sportske.net/vest/transferi/juve-se-sprema-za-zivot-bez-ronalda-poslata-prva-ponuda-392942.html"/>
        <a href="https://www.sportske.net/vest/transferi/junajted-sprema-220-miliona-za-januar-i-to-za-dva-transfera-392921.html"/>
        <a href="https://www.sportske.net/vest/transferi/solskjer-poslao-coveka-od-poverenja-da-prati-napadaca-junajted-krece-u-akciju-392843.html"/>
      </related>
    </article>
  </body>
</html>