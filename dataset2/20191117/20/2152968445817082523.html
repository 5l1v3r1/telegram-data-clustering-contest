<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/17/ekzorsizym-smyrt-dori-i-v-xxi-vek-lov-na-veshtici-na-ostrova.429641"/>
    <meta property="og:site_name" content="Dnes.bg"/>
    <meta property="article:published_time" content="2019-11-17T20:10:00+00:00"/>
    <meta property="og:title" content="Екзорсизъм, смърт... Дори и в XXI век – лов на вещици на Острова"/>
    <meta property="og:description" content="Близо 2000 деца са станали жертва на физически тормоз | Dnes.bg"/>
  </head>
  <body>
    <article>
      <h1>Екзорсизъм, смърт... Дори и в XXI век – лов на вещици на Острова</h1>
      <h2>Близо 2000 деца са станали жертва на физически тормоз</h2>
      <address><time datetime="2019-11-17T20:10:00+00:00">17 Nov 2019, 20:10</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>Гоненето на вещици би трябвало да е останало далеч в миналото на човечеството, но във Великобритания изглежда, че нещата не стоят така.</p>
      <p>Близо 2000 деца, а вероятно и много повече, са станали жертва на физически тормоз, тъй като се появили съмнения, че са вещици. Феноменът не е нов – съществува от няколко години, но случаите през 2018-19 са се увеличи с 20%.  Има и няколко смъртни случая в следствие на екзорсизъм.</p>
      <p>Децата, набедени за вещици, имали следи от завързване, порязване, изгаряне и побой. Всичко това се извършвало в името на ритуали.</p>
      <p>Националният център FGM, който се занимава с деца, станали жертва на тормоз заради вещерство, са категорични, че увеличаването на случаите е „притеснително и неприемливо“.</p>
      <p>"Въпреки че е позитивно, че извършителите са заловени и децата получават нужната помощ, има още много да се направи, за да се сложи край на тези насилствени практики“, казва пред The Independent ръководителят на центъра Лийтън Бартоломео.</p>
      <p>Той е категоричен, че проблемът е глобален и не е свързан с една конкретна религия.</p>
      <p>"Наблюдавали сме всякакви случаи, дори в семейства, които нямат религиозни вярвания“, обяснява Бартоломео.</p>
      <p>Децата често стават жертва на тормоз заради физически различия, умствена изостаналост, ментални проблеми, невъзпитано държание или необичайни умения. Тези характеристики се приемат като доказателство за обладаване от демон, зли духове или вещерство. Голяма част от случаите са в семейства с финансови затруднения, които са претърпели развод или тежка болест и децата са се превърнали в изкупителна жертва.</p>
      <p>"Има някои религиозни водачи и организации, които са замесени, но понякога насилието става само и единствено в семеен кръг. Те сами диагностицират проблема и търсят неговото разрешение“, казва Бартоломео.</p>
      <p>Той предупреждава, че въпреки, че има деца, които са загинали заради подобен тормоз, изучаването на проблема е изключително малко.</p>
      <p>“Виктория Климбие умря преди 20 години и досега няма достатъчно предприети действия по случая. Това е тема табу – хората не говорят за нея, а някои вярват, че ако споменеш нещо такова, привличаш зли духове“, обяснява Бартоломео.</p>
      <p>Виктория е 8-годишно момиченце, които умира след системен тормоз от леля си, която вярвала, че детето е обладано от зли духове. През февруари 2000 г. тя почива от хипотермия и недохранване, след като е била системно пребивана и изгаряна, държана гладна и завързана в продължение на дни в следствие на екзорсизъм в Лондон.</p>
      <p>През декември 2012 година майка изкорми детето си, след като също заподозря, че е обладано. Майката е изпратена в психиатрична клиника, след като била открита до трупа на детето, клатейки се и повтаряйки пасажи от корана, които слушала от MP3-ка.</p>
      <p>Седмица по-късно 15-годишният Кристи Баму е удавен от семейството си, след като е обвинен, че прави магии на по-малко дете. Другите му братя и сестри също са били пребити, тъй като роднините им решили, че са вещици, но се отървали от по-сериозни наранявания.</p>
      <p>През 2013 година 8-годишната Айша Али също умира, след като майка й я пребива, вярвайки, че е обладана от демон.</p>
      <p>Според доктор Лиса Оукли, родителите вярват, че правят правилното нещо за доброто на детето. Има случаи из цяла Великобритания, сред всички религии, но проучване сред учители, полицаи и социални работници показва, че никой от тях не е достатъчно подготвен да разпознае такъв проблем.</p>
      <p>През тази година е започнало и първото дело, в чиято основа са обвинения във вещерство. По време на разследването, майката, която била изправена пред съда, кълняла полицаите и съдиите.</p>
    </article>
  </body>
</html>