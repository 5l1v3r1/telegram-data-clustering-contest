<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980826161.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-17T20:18:00+00:00"/>
    <meta property="og:title" content="روند بازشماری آرای انتخابات افغانستان از سر گرفته شد"/>
    <meta property="og:description" content=" به گزارش مهر به نقل از آوا، ذبیح‌الله سادات سخنگوی کمیسیون مستقل انتخابات افغانستان امروز طی یک نشست خبری در کابل اعلام کرد: امروز یکشنبه روند بازشماری بخشی از آرای انتخابات ریاست جمهوری از سر گرفته شد."/>
  </head>
  <body>
    <article>
      <h1>روند بازشماری آرای انتخابات افغانستان از سر گرفته شد</h1>
      <address>
        <time datetime="2019-11-17T20:18:00+00:00">17 Nov 2019, 20:18</time>
      </address>
      <p>کمیسیون مستقل انتخابات افغانستان اعلام کرد که روند بازشماری بخشی از آرای انتخابات ریاست جمهوری این کشور از سر گرفته شد.</p>
      <p> به گزارش مهر به نقل از آوا، ذبیح‌الله سادات سخنگوی کمیسیون مستقل انتخابات افغانستان امروز طی یک نشست خبری در کابل اعلام کرد: امروز یکشنبه روند بازشماری بخشی از آرای انتخابات ریاست جمهوری از سر گرفته شد.</p>
      <p>سخنگوی کمیسیون مستقل انتخابات افغانستان  در ادامه گفت: پس از برگزاری دو نشست فنی با معترضان و پاسخ دادن به پرسش‌های آنها، روند بازشماری آرا در ۲۸ ولایت آغاز شد.</p>
      <p>ذبیح‌الله سادات در ادامه افزود: روند بازشماری آراء در ولایات نورستان، لوگر، بادغیس، ارزگان، بامیان، لغمان، بلخ، میدان وردک و نیمروز تکمیل شده است.</p>
      <p>گفتنی است، نتایج انتخابات ریاست جمهوری افغانستان قرار بود در تاریخ ۱۹ اکتبر ماه گذشته اعلام شود اما اعلام این نتایج به تاریخ ۱۴ نوامبر جاری به تعویق افتاد.</p>
      <p>از سوی دیگر طرفداران عبدالله عبدالله رئیس اجرایی و از نامزدهای پیشتاز انتخابات ریاست جمهوری افغانستان در مقابل دفتر کمیسیون مستقل انتخابات در چند ولایت این کشور تظاهرات اعتراضی برگزار کردند.</p>
      <p>گلبدین حکمتیار و رحمت الله نبیل دو نامزد دیگر این انتخابات نیز به بازشماری آرا مخالفت کردند.</p>
    </article>
  </body>
</html>