<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904142/-club-van-dendoncker-wolves-wil-shoppen-bij-antwerp-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T20:12:00+00:00"/>
    <meta property="og:title" content="'Wolverhampton wil na Dendoncker opnieuw shoppen in JPL'"/>
    <meta property="og:description" content="Antwerp FC hoopt dit seizoen mee te dingen voor Europees voetbal. Er werd dan ook flink geïnvesteerd in de kern met enkele sterke (jongere) spelers. Eén van die spelers heeft zich ook in de kijker gespeeld van Wolves."/>
  </head>
  <body>
    <article>
      <h1>'Wolverhampton wil na Dendoncker opnieuw shoppen in JPL'</h1>
      <address>
        <time datetime="2019-11-17T20:12:00+00:00">17 Nov 2019, 20:12</time>
      </address>
      <p>
        <b>Antwerp FC hoopt dit seizoen mee te dingen voor Europees voetbal. Er werd dan ook flink geïnvesteerd in de kern met enkele sterke (jongere) spelers. Eén van die spelers heeft zich ook in de kijker gespeeld van Wolves.</b>
      </p>
      <p>Eerder raakte al bekend dat de 22-jarige flankverdediger Aurelio Buta zich in de kijker had gespeeld van enkele Engelse clubs. Onder andere Watford FC en Newcastle United gingen de flankverdediger uitvoerig bekijken. Bij <a href="https://www.express.co.uk/sport/football/1205317/Wolves-transfer-news-Nuno-Espirito-Santo-January-Aurelio-Buta-loan"><i>The Express</i></a> valt nu te lezen dat Wolves ook verregaande interesse toont.</p>
      <p>De club van Leander Dendoncker zou de verdediger komende winter al naar Engeland willen halen. Het gaat echter niet om een definitieve transfer, maar om een uitleenbeurt. Wolves zal dan wel een aankoopoptie proberen te bedingen.</p>
      <p>Het is vooral coach Nuno Espirito Santo die onder de indruk is van Buta. Hij drong naar verluidt bij het bestuur van Wolves ook aan om Buta naar Engeland te halen.</p>
    </article>
  </body>
</html>