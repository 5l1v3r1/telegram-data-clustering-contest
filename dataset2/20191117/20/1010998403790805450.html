<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/kornelija-ninova-zashto-mi-iskat-ostavkata-pred-mediite-a-ne-na-plenuma-ochi-v-ochi.html"/>
    <meta property="og:site_name" content="bTV Новините"/>
    <meta property="article:published_time" content="2019-11-17T20:36:00+00:00"/>
    <meta property="og:title" content="Корнелия Нинова: Защо ми искат оставката пред медиите, а не на пленума очи в очи?"/>
    <meta property="og:description" content="След пленума започва подготовката за пряк избор на председател на БСП напролет"/>
  </head>
  <body>
    <article>
      <h1>Корнелия Нинова: Защо ми искат оставката пред медиите, а не на пленума очи в очи?</h1>
      <h2>След пленума започва подготовката за пряк избор на председател на БСП напролет</h2>
      <address><time datetime="2019-11-17T20:36:00+00:00">17 Nov 2019, 20:36</time> by <a rel="author" href="https://btvnovinite.bg/author/?author=2001865" target="_blank">Елица Попова</a></address>
      <figure>
        <video src="https://vid.btv.bg/btvnews/2019/11/17/bsp_1900_1574014592-1.mp4"/>
      </figure>
      <p>БСП се събра на пленум, за да анализира местния вот. На този фон вътрешната опозиция на „Позитано” 20 поиска оставки заради лошото, според нея, представяне на изборите.  Ръководството пък отчете обратното, но и че партията е можела много повече.     </p>
      <p>Анализът на изборите започна с критика:</p>
      <p>„При положение, че ГЕРБ ерозира и от времето, и от скандалите, и от корупцията ги ерозира, въпреки това българите не припознават БСП като по-добрата алтернатива”, смята президентът на ПЕС Сергей Станишев.</p>
      <p>Фактът, че седем часа дискутираме и спорим, че пред медиите има алтернативен доклад, че има вътрешна опозиция, говори, че не сме авторитарна партия”, смята пък председателят на БСП Корнелия Нинова.</p>
      <p>Други вътрешни опоненти поскаха да се поеме отговорност и от ръководството, и от предизборния щаб. Според алтернативния им анализ на изборите с 50 подписа, резултатите сега не са по-добри от вота през 2015 г. Впоследствие се оказало, че подписите под доклада са двайсетина.</p>
      <figure>
        <img src="https://img.bg.sof.cmestatic.com/media/images/640x/Nov2019/2112025527.jpg"/>
        <figcaption>Снимка: btvnovinite.bg</figcaption>
      </figure>
      <p>„Цялостното представяне на БСП на тези избори дава предпоставки за искане на промяна в ръководството на партията”, смята Борислав Гуцанов от БСП – Варна.</p>
      <p>„Вътре не я поискаха. Защо я искат пред медиите, а вътре очи в очи не я искат. Не е за първи път и друг път се е правила кампания преди пленумите, но вътре не се случва това”, заяви Корнелия Нинова, председател на БСП. </p>
      <figure>
        <img src="https://img.bg.sof.cmestatic.com/media/images/640x/Nov2019/2112025527.jpg"/>
        <figcaption>Снимка: btvnovinite.bg</figcaption>
      </figure>
      <p>На пленума се взе решение да започне подготовката за пряк избор на председател на БСП напролет.</p>
    </article>
  </body>
</html>