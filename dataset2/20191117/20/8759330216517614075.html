<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904144/nakamba-bedankt-club-brugge-na-vertrek-het-heeft-mij-geholpen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T20:44:00+00:00"/>
    <meta property="og:title" content="Nakamba bedankt Club Brugge voor onbetaalbare ervaring: &quot;Daardoor beter geworden&quot;"/>
    <meta property="og:description" content="Club Brugge nam afgelopen zomer afscheid van Marvelous Nakamba. Geen al te mooi afscheid, nadat de Zimbabwaan niet langer wilde meetrainen bij Blauw-Zwart. Toch blijft hij goede herinneringen overhouden aan Club Brugge."/>
  </head>
  <body>
    <article>
      <h1>Nakamba bedankt Club Brugge voor onbetaalbare ervaring: "Daardoor beter geworden"</h1>
      <address>
        <time datetime="2019-11-17T20:44:00+00:00">17 Nov 2019, 20:44</time>
      </address>
      <p>
        <b>Club Brugge nam afgelopen zomer afscheid van Marvelous Nakamba. Geen al te mooi afscheid, nadat de Zimbabwaan niet langer wilde meetrainen bij Blauw-Zwart. Toch blijft hij goede herinneringen overhouden aan Club Brugge.</b>
      </p>
      <p>De middenvelder wil vooral het goede onthouden en is Club Brugge dankbaar voor de kansen die hij kreeg. "Ik heb er zware wedstrijden gespeeld, onder meer in de Champions League, en die ervaring heeft me geholpen om te komen waar ik nu sta", zegt Nakamba bij <a href="https://www.thestandard.co.zw/2019/11/17/nakamba-reveals-secret-epl-success/"><i>The Standard</i></a>.</p>
      <p>"Ik heb tegen enkele van de beste spelers ter wereld kunnen spelen en daardoor ben ik zelf ook beter geworden. De ervaring om het op te nemen tegen spelers als Griezmann is onbetaalbaar", aldus Nakamba.</p>
      <p>Bij Aston Villa is hij niet de enige speler die bij Club Brugge heeft gespeeld. "Wesley is iemand met wie ik heel close ben, ook naast het voetbal zijn we goede vrienden. Maar ik speelde in België ook al enkele maanden samen met Björn Engels. En zo waren er nog enkele personen die ik al kende. Dat maakte het makkelijker om te settelen", besluit Nakamba.</p>
      <aside>Lees meer<br/><a href="https://www.voetbalprimeur.be/nieuws/902188/nakamba-ex-club-brugge-maakt-geweldige-indruk-bij-aston-villa-hij-was-overal-.html?itm_source=www.voetbalprimeur.be&amp;itm_medium=highlighted-content">Engelse media kan lof niet op over Nakamba (ex-Club Brugge): 'Hij was overal!'</a></aside>
    </article>
  </body>
</html>