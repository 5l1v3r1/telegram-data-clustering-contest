<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/scena.147.html:830802-Ovacije-umetnicima-Zavrsen-21-novosadski-dzez-festival"/>
    <meta property="og:site_name" content="Вечерње новости"/>
    <meta property="article:published_time" content="2019-11-17T20:03:00+00:00"/>
    <meta property="og:title" content="Ovacije umetnicima: Završen 21. novosadski džez festival"/>
    <meta property="og:description" content="Tokom tri festivalske večeri predstavilo se devet orkestara iz zemlje i inostranstva"/>
  </head>
  <body>
    <article>
      <h1>Ovacije umetnicima: Završen 21. novosadski džez festival</h1>
      <address><time datetime="2019-11-17T20:03:00+00:00">17 Nov 2019, 20:03</time> by <a rel="author">S. BAJIĆ</a></address>
      <p>
        <b>Tokom tri festivalske večeri predstavilo se devet orkestara iz zemlje i inostranstva</b>
      </p>
      <p>NOVOSADSKI džez festival, 21. po redu, zatvorila je u noći između subote i nedelje Liz Rajt, čuvena vokalna umetnica, sjajnim koncertom uz ovacije publike. Na završnoj večeri festivala na sceni "Jovan Đorđević" Srpskog narodnog pozorišta, prethodno su nastupili internacionalni kvintet pijaniste Milana Stanisavljevića (na slici), koji je predstavio treći autorski album Eastern star kao i "Tink trio", takođe umetnika na dirkama Dejvida Obejla.</p>
      <p>Podsetimo, tokom tri festivalske večeri predstavilo se devet orkestara iz zemlje i inostranstva. Zanimljivo je da su se po završetku glavnog programa i izvođači i publika sve tri večeri "selili" u klub "Trema" SNP i uživali u džem sešnu "Haus benda". Smotra džezera u Omladinskoj prestonici Evrope imala je veoma bogat desetodnevni prateći program, muzičke radionice čuvenog Marka Pinjatarea, saksofoniste i profesora na Berkli global džez institutu u SAD, izložbe, promocije knjiga. Upriličen je nesvakidašnji "Džez maraton" na kojem su nastupili mladi neafirmisani bendovi iz sedam prethodnih, aktuelnih i budućih evropskih prestonica kulture.</p>
      <p>
        <i>
          <b>Pročitajte i:</b>
        </i>
        <a href="http://www.novosti.rs/vesti/scena.147.html:830378-SARS-objavio-spot-za-pesmu-Veruj-mi">S.A.R.S. objavio spot za pesmu “Veruj mi”</a>
      </p>
      <related>
        <h4>Srodne vesti</h4>
        <a href="http://www.novosti.rs/vesti/scena.147.html:829997-Pocinje-novosadski-Dzez-festival-Smotru-otvara-Aleksandar-Dujin-orkestra"/>
        <a href="http://www.novosti.rs/vesti/srbija.73.html:827315-DUJIN-OTVARA-FESTIVAL-DzEZERA-Pred-novosadskom-publikom-nastupice-bendovi-iz-Srbije-Austrije-Italije"/>
        <a href="http://www.novosti.rs/vesti/scena.147.html:826478-Beogradski-dzez-festival-na-izletu-u-Novom-Sadu-Pred-publikom-spoj-talenata-iz-Srbije-i-Evrope"/>
      </related>
    </article>
  </body>
</html>