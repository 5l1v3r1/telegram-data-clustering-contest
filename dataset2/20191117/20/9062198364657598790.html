<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3376923/milyonda-bir-gorulen-uc-boynuzlu-geyik-goruntulendi"/>
    <meta property="og:site_name" content="Milli Gazete"/>
    <meta property="article:published_time" content="2019-11-17T20:27:00+00:00"/>
    <meta property="og:title" content="&quot;Milyonda bir görülen&quot; üç boynuzlu geyik görüntülendi"/>
    <meta property="og:description" content="Kafasında fazladan bir kuyruk büyüyen yavru köpeğin fotoğraflarının dünya genelinde gündeme oturmasından bir gün sonra, bu sefer de alışılmadık bir kafa eklentisine sahip başka bir hayvan görüntülendi."/>
  </head>
  <body>
    <article>
      <h1>"Milyonda bir görülen" üç boynuzlu geyik görüntülendi</h1>
      <h2>Oldukça nadir görülen üç boynuzlu ak kuyruklu geyik görüntülendi. Amatör fotoğrafçı Lindberg, görüntü yakalayabilmek için hayvanı iki saat boyunca takip etti</h2>
      <address>
        <time datetime="2019-11-17T20:27:00+00:00">17 Nov 2019, 20:27</time>
      </address>
      <p>Kafasında fazladan bir kuyruk büyüyen yavru köpeğin fotoğraflarının dünya genelinde gündeme oturmasından bir gün sonra, bu sefer de alışılmadık bir kafa eklentisine sahip başka bir hayvan görüntülendi.</p>
      <p>ABD'nin Michigan eyaletinin Yukarı Yarımada diye bilinen bölgesinde karla kaplı ormanlık alanda çekilen kareyi, eyaletin eski temsilciler meclisi üyesi ve amatör fotoğrafçı Steve Lindberg fotoğrafladı.</p>
      <p>Yakalanan karede iri erkek geyik doğrudan fotoğraf makinesine bakıyor. Geyiğin sağ tarafında kafasından çıkan 5 dallı bir boynuz bulunuyor. Ancak anormal gelişim, kafatasında yan yana iki boynuz uzantısı serpilmesine neden olmuş gibi gözüküyor.</p>
      <p>Fazladan kafa çıkıntısı hayvanda herhangi bir sağlık problemine yol açmamış gibi gözükürken Lindberg geyiğin "kız arkadaşıyla birlikte" gördüğünü kaydetti.</p>
      <h3>AVCILIĞI BIRAKIP FOTOĞRAFÇI OLDU</h3>
      <p>Fotoğraf, bölgede av döneminden 5 gün önce, 10 Kasım tarihinde çekildi.</p>
      <p>Ömrü boyunca avcılık yapan Linberg, Detroit Free Press'e yaptığı açıklamada 6 yıl önce geyiklere silah değil, fotoğraf makinesi doğrultmaya karar verdiğini söyledi.</p>
      <p>Artık sosyal medyada her gün bir fotoğraf paylaşmayı hedefleyen 75 yaşındaki Lindberg, fotoğraflarının çoğunlukla vahşi hayvanlardan oluşacağını çünkü bunun avlanmaya çok benzediğini dile getirdi.</p>
      <p>Lindberg üç boynuzlu geyiği saatlerce izlediğini söyledi.</p>
      <p>Erkek geyik küçük bir dişi geyikle birlikte bulunuyordu ve Lindberg erkek geyiğin kendisinin dişi geyiğe çok fazla yaklaşmasını istemediğini söyledi. Ertesi gün hayvan bölgeden kayboldu.</p>
      <p>WVLT haber kanalına konuşan Lindberg şunları söyledi: "Size karşı dürüst olacağım, Bu geyiğin daha fazla fotoğrafını çekmek isterdim. Eğer gelecek yıl geri gelirse onu görmek istiyorum, dolayısıyla av döneminde sağ kalmasını destekliyor sayılırım."</p>
    </article>
  </body>
</html>