<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/tsitsipas-doblega-thiem-a-la-final-de-la-copa-masters/noticia/2964083/"/>
    <meta property="og:site_name" content="CCMA"/>
    <meta property="article:published_time" content="2019-11-17T20:04:36+00:00"/>
    <meta property="og:title" content="Tsitsipas doblega Thiem a la final de la Copa Masters"/>
    <meta property="og:description" content="El tenista grec ha remuntat un primer set advers i s'ha acabat emportant la gran final davant l'austríac, en un disputadíssim tercer i últim set que s'ha acabat decidint al &quot;tie-break&quot;"/>
  </head>
  <body>
    <article>
      <h1>Tsitsipas doblega Thiem a la final de la Copa Masters</h1>
      <h2>El tenista grec ha remuntat un primer set advers i s'ha acabat emportant la gran final davant l'austríac, en un disputadíssim tercer i últim set que s'ha acabat decidint al "tie-break"</h2>
      <address><time datetime="2019-11-17T20:04:36+00:00">17 Nov 2019, 20:04</time> by <a rel="author">esport3</a></address>
      <p><b>Stefanos Tsitsipas </b>s'ha coronat com el<b> campió de la Copa Masters 2019</b> i és que el tenista grec ha doblegat <b>Dominic Thiem</b> a la gran final disputada a Londres per<b> 6-7, 6-2 i 7-6</b>. Amb <b>21 anys</b>, Tsitsipas confirma que el relleu generacional comença a donar els seus fruits i és que els "big three" o el que és el mateix <b>Rafael Nadal, Novak Djokovic i Roger Federer</b> han caigut eliminats abans del partit decisiu del títol. </p>
      <p>La final ha estat d'allò més disputada en el primer i en l'últim set que s'han decidit tots dos al "tie-break", mentre que el segon ha estat dominat clarament per Tsitsipas en un primer gest per a la remuntada d'una final que s'ha allargat gairebé fins a les tres hores.</p>
    </article>
  </body>
</html>