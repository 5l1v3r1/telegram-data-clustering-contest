<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640375/%D8%AF%D9%88%D9%84%D8%AA-%D8%A2%D9%85%D8%B1%DB%8C%DA%A9%D8%A7-%D8%B3%D9%88%D8%AF-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%AF%D8%B1-%D8%A7%DB%8C%D8%B1%D8%A7%D9%86-%D8%B1%D8%A7-%D9%85%DB%8C%E2%80%8C%D8%A8%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T20:11:00+00:00"/>
    <meta property="og:title" content="دولت آمریکا سود اعتراضات در ایران را می‌برد"/>
    <meta property="og:description" content="مدیر پیشین شبکه سعودی العربیه می‌گوید دولت آمریکا از اعتراضات در ایران سود می‌برد."/>
  </head>
  <body>
    <article>
      <h1>
        <a href="https://www.bultannews.com/fa/news/640375/%D8%AF%D9%88%D9%84%D8%AA-%D8%A2%D9%85%D8%B1%DB%8C%DA%A9%D8%A7-%D8%B3%D9%88%D8%AF-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%AF%D8%B1-%D8%A7%DB%8C%D8%B1%D8%A7%D9%86-%D8%B1%D8%A7-%D9%85%DB%8C%E2%80%8C%D8%A8%D8%B1%D8%AF">دولت آمریکا سود اعتراضات در ایران را می‌برد</a>
      </h1>
      <h2>مدیر پیشین شبکه سعودی العربیه می‌گوید دولت آمریکا از اعتراضات در ایران سود می‌برد.</h2>
      <address><time datetime="2019-11-17T20:11:00+00:00">17 Nov 2019, 20:11</time> by <a rel="author">بولتن نیوز | bultannews.com</a></address>
      <p><b> گروه بین الملل: «عبدالرحمن الراشد»‌</b> مدیر پیشین شبکه خبری<b> العربیه</b> در توییترش به ناآرامی‌ها در ایران واکنش نشان داد.   <br/>به گزارش بولتن نیوز به نقل از فارس، الراشد<b> توییت</b> شبکه العربیه را که در آن آمده است «مسئول آمریکایی در گفت‌وگو با العربیه: ایران را بین آینده‌ای درخشان یا فروپاشی کامل اقتصادی مخیر می‌کنیم»، باز نشر کرد و نوشت: سود انفجار [اعتراض] مردمی [در ایران] را دولت آمریکا می‌برد. <br/><br/>الراشد ادعا کرد: <b>تحریم‌ها</b> سبب افزایش قیمت بنزین است و گرانی سبب شده که هزاران نفر به خیابان بیایند و گلوله برفی در ابتدای سرازیری است.</p>
      <figure>
        <img src="https://www.bultannews.com/files/fa/news/1398/8/26/1198185_136.png"/>
      </figure>
      <p> الراشد که از ستون‌نویسان ثابت روزنامه سعودی<b> الشرق الاوسط</b> (چاپ لندن) است، سه یادداشت اخیر خود در یک ماه گذشته را به موضوع ایران، عراق و لبنان اختصاص داده است. او در این یادداشت‌ها ایران را به دخالت در این دو کشور متهم کرده است.<br/><br/>این <b>روزنامه‌نگار سعودی</b>، از سال ۲۰۰۴ تا ۲۰۱۴ به مدت ده سال مدیر شبکه سعودی العربیه بود. او از موافقان کامل سیاست عربستان سعودی و از مخالفان سرسخت محور مقاومت و اعضای آن بخصوص ایران است.</p>
    </article>
  </body>
</html>