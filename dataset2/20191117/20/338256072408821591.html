<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58416-naykraschimi-sered-programstv-zahdnoyi-ukrayini-stali-yunaki-z-zakarpattya.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-17T20:21:00+00:00"/>
    <meta property="og:title" content="Найкращими серед програмістів західної України стали юнаки із Закарпаття"/>
    <meta property="og:description" content="Команда “Гуцули” Закарпатської області виборола &quot;бронзу&quot; на турнірі юних інформатиків та стала найсильнішою серед команд Західної України. Про це інформує Mukachevo. net.Фінальний етап Всеукраїнського турніру юних інформатиків проходив з 11 по 15 листопада в Кривому Розі.Цьогоріч у фіналі турніру взяли участь 17 команд з різних куточків України.Закарпатські школярі виявилися найсильнішими серед команд Західної України та в загальному заліку посіла 3-є місце.Так у складі &quot;бронзових&quot; призерів були учні з Ужгорода та Хуста — Андрій Симкін (капітан), Василь Меренич, Костянтин Чуєв (учні Ужгородської спеціалізованої школи-інтернату з поглибленим вивченням окремих предметів), Дмитро Майор та Роман Майор (учні гімназії-інтернату міста Хуст), керівник команди – вчитель-методист гімназії-інтернату міста Хуст Микола Дронь.Довідково.Всеукраїнський турнір юних інформатиків — командне змагання із програмування, на якому учні показують своє вміння вирішувати складні наукові та дослідницькі завдання, подавати свої розв’язки…"/>
  </head>
  <body>
    <article>
      <h1>Найкращими серед програмістів західної України стали юнаки із Закарпаття</h1>
      <address>
        <time datetime="2019-11-17T20:21:00+00:00">17 Nov 2019, 20:21</time>
      </address>
      <p><b>Команда “Гуцули” Закарпатської області виборола "бронзу" на турнірі юних інформатиків та стала найсильнішою серед команд Західної України. Про це інформує Mukachevo. net.<br/></b><br/>Фінальний етап Всеукраїнського турніру юних інформатиків проходив з 11 по 15 листопада в Кривому Розі.<br/><br/>Цьогоріч у фіналі турніру взяли участь 17 команд з різних куточків України.<br/><br/>Закарпатські школярі виявилися найсильнішими серед команд Західної України та в загальному заліку посіла 3-є місце.<br/><br/>Так у складі "бронзових" призерів були учні з Ужгорода та Хуста — Андрій Симкін (капітан), Василь Меренич, Костянтин Чуєв (учні Ужгородської спеціалізованої школи-інтернату з поглибленим вивченням окремих предметів), Дмитро Майор та Роман Майор (учні гімназії-інтернату міста Хуст), керівник команди – вчитель-методист гімназії-інтернату міста Хуст Микола Дронь.<br/><br/><b>Довідково.<br/></b><br/>Всеукраїнський турнір юних інформатиків — командне змагання із програмування, на якому учні показують своє вміння вирішувати складні наукові та дослідницькі завдання, подавати свої розв’язки у доведеній до впровадження формі, захищати їх під час наукової дискусії.<br/><br/>Турнір юних інформатиків складається з трьох етапів. Перший – виконання домашнього завдання, на яке дається 3-4 місяці часу. Цьогоріч це була розробка програмного забезпечення з керування дроном та робота з фотографіями, які дрон назнімав. На другому етапі потрібно було впродовж п’яти годин написати аналог гри автогонки. Третій етап – це змагання з алгоритмічного програмування за правилами ICPC.</p>
      <figure>
        <img src="https://zak-kor.net/uploads/posts/2019-11/1574015026_23.jpg"/>
      </figure>
      <figure>
        <img src="https://zak-kor.net/uploads/posts/2019-11/1574015068_24.jpg"/>
      </figure>
      <figure>
        <img src="https://zak-kor.net/uploads/posts/2019-11/1574015032_25.jpg"/>
      </figure>
      <p>
        <b>
          <a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a>
        </b>
      </p>
    </article>
  </body>
</html>