<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1561918/agkalies-kai-filia-ston-stefano-tsitsipa-apo-ton-kyriako-mitsotaki-kai-ti-mareba-gkrampofski-video-"/>
    <meta property="og:site_name" content="NOOZ."/>
    <meta property="article:published_time" content="2019-11-17T20:00:00+00:00"/>
    <meta property="og:title" content="Αγκαλιές και φιλιά στον Στέφανο Τσιτσιπά από τον Κυριάκο Μητσοτάκη και τη Μαρέβα Γκραμπόφσκι [video]"/>
    <meta property="og:description" content="O Κυριάκος Μητσοτάκης και η σύζυγός του Μαρέβα ήταν στο Λονδίνο και στην O2 Arena και είδαν από κοντά τη νίκη του Στέφανου Τσιτσιπά επί του Ρότζερ Φέντερερ"/>
  </head>
  <body>
    <article>
      <h1>Αγκαλιές και φιλιά στον Στέφανο Τσιτσιπά από τον Κυριάκο Μητσοτάκη και τη Μαρέβα Γκραμπόφσκι [video]</h1>
      <address>
        <time datetime="2019-11-17T20:00:00+00:00">17 Nov 2019, 20:00</time>
      </address>
      <p>
        <b>O Κυριάκος Μητσοτάκης και η σύζυγός του Μαρέβα ήταν στο Λονδίνο και στην O2 Arena και είδαν από κοντά τη νίκη του Στέφανου Τσιτσιπά επί του Ρότζερ Φέντερερ</b>
      </p>
      <p>Αμέσως μετά το τέλος του αγώνα, δε, τον επισκέφτηκαν τα αποδυτήρια και του έδωσαν συγχαρητήρια. Ο πρωθυπουργός δεν στάθηκε σε κάποια απλή χειραψία, αλλά αγκάλιασε θερμά τον Έλληνα τενίστα λέγοντάς του μπράβο για τη μεγάλη νίκη, ενώ η Μαρέβα Μητσοτάκη, εμφανώς συγκινημένη, αφού επίσης τον αγκάλιασε, είπε στον Στέφανο Τσιτσιπά ότι δεν έχει φωνάξει ξανά τόσο πολύ στη ζωή της και ότι τον αποκαλούσε συνεχώς «παικταρά»</p>
      <p>«Στέφανε, δεν έχω φωνή», είπε η σύζυγος του πρωθυπουργού στον Έλληνα πρωταθλητή, «μας έκανες υπερήφανους, συγχαρητήρια, ρε Στέφανε», ενώ ο πρωθυπουργός του είπε «ήσουν σούπερ, και στα μπρέικ πόιντς, σε όλα, ειδικά τα μπρέικ πόιντς τα έπαιξες τέλεια». Ο Στέφανος τους ευχαρίστησε και τους ρώτησε εάν οι θέσεις που είχαν ήταν καλές, με το πρωθυπουργικό ζεύγος να απαντά ότι ήταν «όλα μια χαρά». «Οι θέσεις ήταν φανταστικές, καταπληκτικές, το θέμα είναι αν άκουγες που φωνάζαμε, που ουρλιάζαμε«, του είπε η Μαρέβα Μητσοτάκη. Ο κ. Μητσοτάκης είπε, επίσης, στον Τσιτσιπά ότι ήταν καταπληκτικός, ενώ συνεχάρη και τον πατέρα του -και προπονητή του- Απόστολο Τσιτσιπά.</p>
      <p>Δείτε το βίντεο της συνάντησης του Τσιτσιπά και του πρωθυπουργικού ζεύγους:</p>
      <figure>
        <iframe data-src="https://twitter.com/atptour/status/1195769405709455360?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <a href="https://www.nooz.gr/sports/1561909/stefanos-tsitsipas-poia-seira-toy-netflix-thymithike-meta-tin-prokrisi-toy-ston-teliko-vid-"/>
        <a href="https://www.nooz.gr/sports/1561904/stefanos-tsitsipas-ti-eipe-meta-ton-thriambo-epi-toy-fenterer"/>
        <a href="https://www.nooz.gr/sports/1561893/atp-finals-tsitsipas-lampros-kerdise-ton-fenterer-kai-einai-etoimos-gia-tin-koypa-%7Bvid-kai-pic%7D"/>
        <a href="https://www.nooz.gr/sports/1561027/tsitsipas-istoriki-niki-epi-toy-mentbenteb-sto-atp-finals-vid-"/>
      </related>
    </article>
  </body>
</html>