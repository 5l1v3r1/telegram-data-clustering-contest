<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/legkoatletka-yuliya-levchenko-mi-z-trenerkoyu-zalishajemosya-gnuchkimi-640542.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-17T20:32:03+00:00"/>
    <meta property="og:title" content="Легкоатлетка Юлія Левченко: Ми з тренеркою залишаємося гнучкими"/>
    <meta property="og:description" content="Красуня-спортсменка розповіла, як готуватиметься до олімпійського сезону"/>
  </head>
  <body>
    <article>
      <h1>Легкоатлетка Юлія Левченко: Ми з тренеркою залишаємося гнучкими</h1>
      <address>
        <time datetime="2019-11-17T20:32:03+00:00">17 Nov 2019, 20:32</time>
      </address>
      <h4>Красуня-спортсменка розповіла, як готуватиметься до олімпійського сезону</h4>
      <p>
        <i>Віце-чемпіонка світу-2017 Юлія Левченко, яка цьогоріч на етапі «Діамантової ліги» побила особистий рекорд у стрибках у висоту (2,02 м), розповіла про плани на наступний сезон, основним стартом якого будуть Олімпійські ігри в Токіо.</i>
      </p>
      <p>«Кардинальних змін у підготовці не буде, - каже Юлія в інтерв’ю <a href="https://www.redbull.com/">Red Bull</a>. – Звичайно, будемо готуватися під Ігри, а ще під чемпіонат Європи. Це два найважливіших старти у 2020 році. У календарі зробили зміну: поставили Євро після Ігор. Якщо раніше на континентальний старт не всі лідери приїжджали, бо готуватися до Олімпіади, то тепер приїдуть усі. Тому літній сезон знову завершиться аж у вересні. Зимові старти теж не пропускаємо — люблю змагатися взимку. Відчуваю, що мені не потрібний довгий відпочинок.</p>
      <p>Ми з тренеркою Іриною Пустовойт не рухаємося за конкретним планом, а підлаштовуємося під змагальний процес, залишаємося гнучкими. Не скажу, що в нас інтуїтивний підхід, але ми бачимо в процесі, чи вистачає змагань, які є помилки, проводимо аналіз. І відповідно до цього рухаємося далі. Можливо, комусь легше йти за графіком, коли все записано в блокнотик, дотримуватися плану. Але це не наша історія, ми уже неодноразово переконалися, що обрана тактика працює. Та щоб працювати у такому режимі, потрібно добре все відчувати і самому спортсменові, і тренеру».</p>
      <blockquote>
        <b>Читайте також: <a href="https://glavcom.ua/sport/news/eks-trener-zbirnoji-ukrajini-nazvav-vistup-nashih-atletiv-na-chempionati-svitu-shlyahom-u-nikudi-631931.html">Екс-тренер збірної України назвав виступ наших атлетів на чемпіонаті світу «шляхом у нікуди»</a></b>
      </blockquote>
      <related>
        <a href="https://glavcom.ua/sport/news/ukrajinka-maguchih-otrimala-prestizhnu-jevropeysku-nagorodu-foto-635627.html"/>
      </related>
    </article>
  </body>
</html>