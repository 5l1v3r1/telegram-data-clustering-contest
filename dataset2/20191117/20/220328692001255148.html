<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/v-yambol-se-gotvyat-za-zimnoto-pochistvane-407000.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-17T20:57:52+00:00"/>
    <meta property="og:title" content="В Ямбол се готвят за зимното почистване"/>
    <meta property="og:description" content="Осигурени са 13 машини, 100 тона сол и 20 тона калциев дихлорид"/>
  </head>
  <body>
    <article>
      <h1>В Ямбол се готвят за зимното почистване</h1>
      <address><time datetime="2019-11-17T20:57:52+00:00">17 Nov 2019, 20:57</time> by <a rel="author">Стандарт</a></address>
      <p>Подготовката за зимното поддържане на общинската и републиканската пътна мрежа на територията на Ямболска област вече приключва.</p>
      <p>Републиканската пътна мрежа на територията на областта е близо 640 км, от които 35 км са от автомагистрала „Тракия”. За поддържането им през зимните месеци са осигурени 13 машини, 100 тона сол и 20 тона калциев дихлорид. До дни ще приключи и ремонтът на източния обходен път на Ямбол, посочи областният управител Димитър Иванов. „За нас е важно тези оставащи дни преди зимния сезон да завършим източния околовръстен път, включително и с маркировката, която е необходима”.</p>
      <p>За почистването на пътищата първи, втори и трети клас ще работят 64 машини, осигурени са и необходимите количества сол и пясък, уверяват от  областното пътно управление.</p>
    </article>
  </body>
</html>