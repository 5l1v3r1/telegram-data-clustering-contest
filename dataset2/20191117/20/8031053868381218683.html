<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ba%ce%b1%ce%b9%cf%81%cf%8c%cf%82-%cf%84%ce%b7%ce%bd-%ce%b4%ce%b5%cf%85%cf%84%ce%ad%cf%81%ce%b1-%ce%b1%ce%bb%ce%bb%ce%b1%ce%b3%ce%ae-%cf%83%ce%ba%ce%b7%ce%bd%ce%b9%ce%ba%ce%bf%cf%8d-%ce%bc%ce%b5.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-17T20:19:14+00:00"/>
    <meta property="og:title" content="Καιρός την Δευτέρα: Αλλαγή σκηνικού με βροχές και καταιγίδες σε όλη τη χώρα"/>
    <meta property="og:description" content="Η μικρή διακοπή ανάμεσα στην κακοκαιρία, φαίνεται πως τελειώνει από αύριο, αφού όπως φαίνεται άστατος θα είναι ο καιρός την Δευτέρα σε όλη τη χώρα και μάλιστα σε πολλές περιοχές θα εκδηλωθούν καταιγίδες και τοπικές βροχές."/>
  </head>
  <body>
    <article>
      <h1>Καιρός την Δευτέρα: Αλλαγή σκηνικού με βροχές και καταιγίδες σε όλη τη χώρα</h1>
      <address>
        <time datetime="2019-11-17T20:19:14+00:00">17 Nov 2019, 20:19</time>
      </address>
      <p>
        <b>Η μικρή διακοπή ανάμεσα στην κακοκαιρία, φαίνεται πως τελειώνει από αύριο, αφού όπως φαίνεται άστατος θα είναι ο καιρός την Δευτέρα σε όλη τη χώρα και μάλιστα σε πολλές περιοχές θα εκδηλωθούν καταιγίδες και τοπικές βροχές.</b>
      </p>
      <p>Σύμφωνα με την ΕΜΥ, ο καιρός θα είναι βροχερός σε όλη τη χώρα. Σποραδικές καταιγίδες θα εκδηλωθούν στα δυτικά, τα βόρεια, την ανατολική και νότια νησιωτική χώρα. Τα φαινόμενα πιθανώς να είναι πρόσκαιρα ισχυρά στα δυτικά τις πρωινές ώρες, βαθμιαία όμως το μεσημέρι και από τα βορειοδυτικά θα εξασθενήσουν. Οι άνεμοι στα δυτικά θα πνέουν από νότιες διευθύνσεις, στα πελάγη τοπικά 6 μποφόρ, με γρήγορη εξασθένηση στο Ιόνιο. Η θερμοκρασία θα σημειώσει μικρή πτώση ως προς τις μέγιστες τιμές της. Νωρίτερα σήμερα, ο Σάκης Αρναούτογλου προέβλεψε πως αυτή την εβδομάδα θα υπάρξουν εν δυνάμει επικίνδυνα φαινόμενα.</p>
      <p>
        <b>Αναλυτικά ο καιρός από την ΕΜΥ</b>
        <br/>
        <b>ΜΑΚΕΔΟΝΙΑ, ΘΡΑΚΗ</b>
      </p>
      <p>Καιρός: Στη δυτική Μακεδονία νεφώσεις με βροχές που από το απόγευμα θα σταματήσουν. Στις υπόλοιπες περιοχές νεφώσεις με τοπικές βροχές και από τα δυτικά σποραδικές καταιγίδες, που βαθμιαία τις βραδινές ώρες θα εξασθενήσουν.</p>
      <p>Ανεμοι: Ανατολικοί νοτιοανατολικοί 3 με 4 και στο Θρακικό έως 5 μποφόρ.</p>
      <p>Θερμοκρασία: Από 10 έως 18 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <p>
        <b>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</b>
      </p>
      <p>Καιρός: Νεφώσεις παροδικά αυξημένες με τοπικές βροχές και καταιγίδες πιθανώς κατά τόπους ισχυρές τις πρωινές ώρες. Βαθμιαία εξασθένηση από τα βορειοδυτικά το μεσημέρι.</p>
      <p>Ανεμοι: Νότιοι νοτιοανατολικοί 4 με 5 και στο Ιόνιο τις πρώτες πρωινές ώρες τοπικά 6 μποφόρ, που γρήγορα θα στραφούν σε νοτιοδυτικούς και θα εξασθενήσουν.</p>
      <p>Θερμοκρασία: Από 12 έως 20 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p>
        <b>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</b>
      </p>
      <p>Καιρός: Νεφώσεις παροδικά αυξημένες με τοπικές βροχές και πιθανώς μέχρι το μεσημέρι μεμονωμένες καταιγίδες.</p>
      <p>Ανεμοι: Νοτιοανατολικοί 3 με 5 μποφόρ.</p>
      <p>Θερμοκρασία: Από 13 έως 21 βαθμούς Κελσίου. Στα βόρεια 3 με 4 βαθμούς χαμηλότερη.</p>
      <p>
        <b>ΚΥΚΛΑΔΕΣ, ΚΡΗΤΗ</b>
      </p>
      <p>Καιρός: Nεφώσεις με τοπικές βροχές και σποραδικές καταιγίδες που τις βραδινές ώρες θα εξασθενήσουν.</p>
      <p>Ανεμοι: Νοτιοανατολικοί 3 με 5 μποφόρ.</p>
      <p>Θερμοκρασία: Από 16 έως 21 βαθμούς Κελσίου.</p>
      <p>
        <b>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</b>
      </p>
      <p>Καιρός: Νεφώσεις με τοπικές βροχές κυρίως στα νησιά του ανατολικού Αιγαίου, όπου θα εκδηλωθούν και σποραδικές καταιγίδες.</p>
      <p>Ανεμοι: Νοτιοανατολικοί 4 με 5 και πρόσκαιρα έως 6 μποφόρ.</p>
      <p>Θερμοκρασία: Από 15 έως 21 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>
        <b>ΑΤΤΙΚΗ</b>
      </p>
      <p>Καιρός: Νεφώσεις κατά περιόδους αυξημένες με τοπικές βροχές κατά διαστήματα. Πιθανότητα πρόσκαιρης καταιγίδας τις πρωινές ώρες.</p>
      <p>Ανεμοι: Νότιοι νοτιοανατολικοί 3 με 5 μποφόρ.</p>
      <p>Θερμοκρασία: Από 13 έως 20 βαθμούς Κελσίου.</p>
      <p>
        <b>ΘΕΣΣΑΛΟΝΙΚΗ</b>
      </p>
      <p>Καιρός: Νεφώσεις κατά περιόδους αυξημένες με τοπικές βροχές και μεμονωμένες καταιγίδες. Πρόσκαιρη ύφεση από τις απογευματινές ώρες.</p>
      <p>Ανεμοι: Ανατολικοί νοτιοανατολικοί 2 με 4 μποφόρ.</p>
      <p>Θερμοκρασία: Από 11 έως 16 βαθμούς Κελσίου.</p>
    </article>
  </body>
</html>