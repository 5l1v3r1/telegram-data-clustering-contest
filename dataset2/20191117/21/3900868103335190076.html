<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/sports/1561988/tsitsipas-to-mystiko-tis-epitychias-moy-einai-i-agapi-video-"/>
    <meta property="og:site_name" content="NOOZ."/>
    <meta property="article:published_time" content="2019-11-17T21:00:00+00:00"/>
    <meta property="og:title" content="Τσιτσιπάς: Το μυστικό της επιτυχίας μου είναι η αγάπη [video]"/>
    <meta property="og:description" content="Η αγάπη είναι το μυστικό της επιτυχίας στο τερέν, αλλά και της ισορροπίας στη ζωή του, αποκάλυψε ο έλληνας τενίστας Στέφανος Τσιτσιπάς μιλώντας σε εκπομπή του ΣΚΑΪ, λίγο πριν τον μεγάλο τελικό."/>
  </head>
  <body>
    <article>
      <h1>Τσιτσιπάς: Το μυστικό της επιτυχίας μου είναι η αγάπη [video]</h1>
      <address>
        <time datetime="2019-11-17T21:00:00+00:00">17 Nov 2019, 21:00</time>
      </address>
      <p>
        <b>Η αγάπη είναι το μυστικό της επιτυχίας στο τερέν, αλλά και της ισορροπίας στη ζωή του, αποκάλυψε ο έλληνας τενίστας Στέφανος Τσιτσιπάς μιλώντας σε εκπομπή του ΣΚΑΪ, λίγο πριν τον μεγάλο τελικό.</b>
      </p>
      <p>Όπως είπε, η <b>προπόνηση </b>ήταν πολύ σκληρή και μία επιθυμία του είναι να μπορεί να <b>φάει </b>ό,τι θέλει. Αποκάλυψε πως η αγαπημένη του κουζίνα είναι η ελληνική, ωστόσο είναι επίσης λάτρης της ιταλικής και της ιαπωνικής.</p>
      <p>Όπως φαίνεται, κάνει καλή "<b>παρέα</b>" με τον εαυτό του γιατί κάθε χρόνο ξεκλέβει χρόνο και πηγαίνει μόνος στην <b>Καραϊβική</b>, όπου έχει την ευκαιρία να σκεφτεί και να ηρεμήσει. Φέτος όμως έκανε επίσης δύο εβδομάδες διακοπές στην <b>Κέρκυρα </b>και στους <b>Παξούς</b>.</p>
      <p>Χαρακτηρίζει δε τον εαυτό του "εξωστρεφές" αλλά "μοναχικό" άτομο.</p>
      <p>Σημαντική ήταν η αναφορά στον πατέρα και προπονητή του, για τον οποίον είπε πως το γεγονός ότι είναι δίπλα του, του δίνει μεγάλη σιγουριά και τον βοηθά. "Οι άνθρωποι που εμπλέκονται με όσους κάνουν αθλητισμό και πρωταθλητισμό πρέπει να πάρουν μέρος της πίεσης και ένας από τους τρόπους αυτούς είναι η αγάπη και η κατάθεση ψυχής στην προσπάθεια που κάνει".</p>
      <p>"Έτσι νιώθει πως δεν είναι μόνος του και ότι μπορεί να φτάσει ψηλά", σημειώνει.</p>
      <p>Στην ερώτηση αν είναι ερωτευμένος απαντά πως είναι με πολλά πράγματα και προσθέτει πως η αγάπη και ο έρωτας τον χαλαρώνουν, τον κάνουν να αισθάνεται περισσότερο και του ανοίγει το μυαλό.</p>
      <p>"Η αγάπη κάνει το χρόνο να κυλάει πιο αργά", λέει.</p>
      <figure>
        <iframe src="https://www.youtube.com/embed/S1mjSCefc5U" width="640" height="360" data-service="Youtube" scrolling="no"/>
      </figure>
    </article>
  </body>
</html>