<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/avustralyali-model-hamile-oldugunu-dogurunca-ogrendi/927146"/>
    <meta property="og:site_name" content="medya faresi"/>
    <meta property="article:published_time" content="2019-11-17T21:21:00+00:00"/>
    <meta property="og:title" content="Avustralyalı model, hamile olduğunu doğurunca öğrendi"/>
    <meta property="og:description" content="Avustralyalı model Erin Langmaid, gebeliğinin 37 haftasında banyoda doğum sancısı sırasında hamile olduğunu öğrendi."/>
  </head>
  <body>
    <article>
      <h1>Avustralyalı model, hamile olduğunu doğurunca öğrendi</h1>
      <h2>Avustralyalı model Erin Langmaid, gebeliğinin 37 haftasında banyoda doğum sancısı sırasında hamile olduğunu öğrendi.</h2>
      <address>
        <time datetime="2019-11-17T21:21:00+00:00">17 Nov 2019, 21:21</time>
      </address>
      <p>7News televizyonunun haberine göre, karnı büyümeyen, hiçbir rahatsızlık hissetmeyen ve her gün işe giderek normal yaşamını sürdüren 23 yaşındaki model, düzenli olarak doğum kontrol hapları da kullanıyordu.</p>
      <p>Doğum sırasında banyoda olan Langmaid, kendini aniden kötü hissetmeye başladı ve çığlık attı. Ardından birkaç saniye içinde bir kız çocuğu doğurdu. Çığlıkları duyan erkek arkadaşı yanına koştu ve ambulans çağırdı.</p>
      <p>Daha sonra solunum yollarında sorun olduğu anlaşılan bebek, erken gelen doktorların zamanında müdahalesiyle kurtarıldı. Ayla adı verilen bebeğin sağlık durumunun iyi olduğu belirtildi.</p>
      <p>Doktorların çok ender görülen gizli hamileliği olduğunu söylediği Langmaid, "İşe gitmeye hazırlanıyordum, üstümü giyindim. Hamile olduğuma dair hiçbir belirti yoktu. Çok garipti! Şu anda ebeveyn olmayı öğreniyoruz" dedi.</p>
    </article>
  </body>
</html>