<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/dunya/abdden-iyi-niyet-adimi"/>
    <meta property="og:site_name" content="CNN Türk"/>
    <meta property="article:published_time" content="2019-11-17T21:33:29+00:00"/>
    <meta property="og:title" content="ABD'den 'iyi niyet' adımı"/>
    <meta property="og:description" content="ABD Savunma Bakanı Mark Esper, Güney Kore ile..."/>
  </head>
  <body>
    <article>
      <h1>ABD'den 'iyi niyet' adımı</h1>
      <h2>ABD Savunma Bakanı Mark Esper, Güney Kore ile ortak yapılması planlanan askeri tatbikatı, Kuzey Kore'ye yönelik "iyi niyetlerinden" dolayı, ertelediklerini duyurdu.</h2>
      <address><time datetime="2019-11-17T21:33:29+00:00">17 Nov 2019, 21:33</time> by <a rel="author">AA</a></address>
      <p>Tayland'ın başkenti Bangkok'ta düzenlen Asya Savunma Bakanları Konferansı'na katılan Bakan Esper, sonrasında düzenlediği basın toplantısında bölgedeki gelişmelere ilişkin değerlendirmelerde bulundu.</p>
      <p>Esper, bölgedeki gerginliğin düşürülmesi ve komşu ülkeler arasında barışın sağlanmasına vurgu yaparak, bu kapsamda <a href="https://www.cnnturk.com/haberleri/guney-kore">Güney Kore</a> ile yapılması planlanan kapsamlı askeri harekatın ertelendiğini açıkladı.</p>
      <p>Ertelemenin Kuzey Kore'ye verilmiş bir taviz olarak görülmemesi gerektiğini kaydeden Esper, "Bu adım <a href="https://www.cnnturk.com/haberleri/abd">ABD</a> ve Güney Kore'nin, nükleer silahlardan arınması ve diplomatik yola ağırlık vermesi konusunda Kuzey Kore'ye gösterdiği bir iyi niyettir." ifadesini kullandı.</p>
      <p>Öte yandan, Esper'in sözlerine yazılı bir cevap veren Kuzey Kore Dışişleri Bakanlığı, ABD'nin Pyongyang'a yönelik "düşmansı tavırlarından" vazgeçmediği sürece görüşmeler devam etse de nükleer silah konusunda pazarlığa açık olmadıklarını kaydetti.</p>
      <p>Açıklamada ayrıca, Washington'un geçen hafta Birleşmiş Milletler Güvenlik Kurulu'na (BMGK) sunulan Kuzey Kore'deki insan hakları ihlallerinin kınandığı bir tasarıya destek vermesi eleştirilirken, tasarının Kuzey Kore'yi "yalnızlaştırma girişimi" olduğu savunuldu.</p>
      <p>Ertelendiği açıklanan askeri tatbikata da değinilen açıklamada, "ABD ve Güney Kore ortaklığında yapılan bu provakatif askeri tatbikatlar, işgale hazırlıktır." ifadesine yer verildi.</p>
      <related>
        <h4>ilgili haberler</h4>
        <a href="https://www.cnnturk.com/dunya/abdde-silahli-saldiri-olu-ve-yaralilar-var-1811"/>
        <a href="https://www.cnnturk.com/video/dunya/darbeler-ve-lityum-ulkesi-bolivya"/>
        <a href="https://www.cnnturk.com/dunya/trumptan-sasirtan-cikis-yavas-olabilir-ama-kuduz-kopek-degil"/>
      </related>
    </article>
  </body>
</html>