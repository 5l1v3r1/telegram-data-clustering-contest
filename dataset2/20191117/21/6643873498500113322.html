<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/jdx4Gw/foerst-slo-han-federer-deretter-tok-den-unge-grekeren-karrierens-stoers"/>
    <meta property="og:site_name" content="Bergens Tidende"/>
    <meta property="article:published_time" content="2019-11-17T21:36:11+00:00"/>
    <meta property="og:title" content="Først slo han Federer. Deretter tok den unge grekeren karrierens største triumf."/>
    <meta property="og:description" content="Den greske tennisspilleren Stefanos Tsitsipas tok sitt første ATP-mestskap ved å slå østerrikeren Dominic Thiem med 2–1 i sett."/>
  </head>
  <body>
    <article>
      <h1>Først slo han Federer. Deretter tok den unge grekeren karrierens største triumf.</h1>
      <h2>Den greske tennisspilleren Stefanos Tsitsipas tok sitt første ATP-mestskap ved å slå østerrikeren Dominic Thiem med 2–1 i sett.</h2>
      <address><time datetime="2019-11-17T21:36:11+00:00">17 Nov 2019, 21:36</time> by <a rel="author">NTB</a></address>
      <p>– Helt ærlig så vet jeg ikke hvordan jeg klarte å snu det. Jeg synes jeg spilte godt gjennom hele kampen. Andre settet var mer eller mindre perfekt. Så jeg var nok litt for nervøs i åpningen, sa Tsitsipas.</p>
      <p>Unggutta begynner å yppe seg og årets ATP-finale gikk mellom 21 år gamle Tsitsipas og den fem år eldre Dominic Thiem.</p>
      <p>«Gamlehjemmet» med Rafael Nadal, Novak Djokovic og Roger Federer har dominert stort i Grand Slam-turneringene de 15 siste årene og nærmest delt titlene mellom seg.</p>
      <p>
        <a href="https://www.bt.no/sport/i/2GgrOr/ferrari-stjernene-saboterte-for-hverandre-fullstendig-idiotisk">Les også<br/>Ferrari-stjernene saboterte for hverandre: – Fullstendig idiotisk</a>
      </p>
      <p>I ATP-finalen i London var det derimot den yngre garde som skulle dominere. Tsitsipas har slått ut veteranen Roger Federer i semifinalen og på veien ble også Nadal stoppet.</p>
      <p>Thiem tok hjem det første settet som ble avgjort i tie break med sifrene 8–6. I det andre settet var det grekeren som viste veien og vant enkelt med 6–2.</p>
      <p>I det avgjørende settet fikk også grekeren et tidlig servebrudd, men Thiem brøt tilbake med en gang han fikk sjansen. Spillerne holdt sine server resten av settet, og det hele måtte avgjøres på tie break.</p>
      <p>Der tok grekeren tidlig initiativet og så seg aldri tilbake og tok sin største seier hittil i karrieren.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/mRxk20/dette-funnet-tyder-paa-at-bergen-har-hatt-likt-klima-som-finnmark"/>
        <a href="https://www.bt.no/nyheter/lokalt/i/0ng8qJ/han-hadde-store-beloep-til-gode-hos-oppdragsgiveren-da-han-proevde-aa-faa"/>
        <a href="https://www.bt.no/sport/i/BRegRe/klubben-er-blant-landets-beste-paa-talentutvikling-erik-mjelde-flytter"/>
        <a href="https://www.bt.no/nyheter/okonomi/karriere/i/P9X7o0/han-fortviler-over-at-han-ikke-faar-vaere-sosial-paa-jobb-blir-kalt-in"/>
        <a href="https://www.bt.no/innenriks/i/e8R9yM/norske-elever-faar-en-mer-praktisk-skole"/>
        <a href="https://www.bt.no/btmeninger/debatt/i/BRePEv/ikkje-reint-sjeldan-staar-me-paa-bussen-i-80-km-t"/>
      </related>
      <ol>
        <li>
          <a href="https://www.bt.no/tag/Tennis">Tennis</a>
        </li>
      </ol>
    </article>
  </body>
</html>