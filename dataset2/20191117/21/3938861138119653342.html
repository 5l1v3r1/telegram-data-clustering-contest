<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_povidomili-yak-prohodit-rozvedennya-sil-na-donbasi/938586"/>
    <meta property="og:site_name" content="Gazeta.ua"/>
    <meta property="article:published_time" content="2019-11-17T21:26:00+00:00"/>
    <meta property="og:title" content="Повідомили як проходить розведення сил на Донбасі"/>
    <meta property="og:description" content="У Штабі ООС розповіли про ситуацію на ділянках розведення сил і засобів на Донбасі. На ділянці розведення №1 (Станиця Луганська) сьогодні встановлювали металеву огорожу (відбійники) на узбіччях дороги від моста в напрямку КПВВ. Також триває фарбування металоконструкції шляхопроводу. Крім ..."/>
  </head>
  <body>
    <article>
      <h1>Повідомили як проходить розведення сил на Донбасі</h1>
      <address><time datetime="2019-11-17T21:26:00+00:00">17 Nov 2019, 21:26</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938586_w_300.jpg?v=0"/>
        <figcaption>На Донбасі продовжується розведення сил. Фото: Обозреватель</figcaption>
      </figure>
      <p>У Штабі ООС розповіли про ситуацію на ділянках розведення сил і засобів на Донбасі.</p>
      <p>На ділянці розведення №1 (Станиця Луганська) сьогодні встановлювали металеву огорожу (відбійники) на узбіччях дороги від моста в напрямку КПВВ. Також триває фарбування металоконструкції шляхопроводу. Крім того, в районі розведення №2 в районі населеного пункту Золоте-4 Луганської області тривають роботи з демонтажу заявлених фортифікаційних споруд, повідомив прес-центр ООС.</p>
      <p>Сьогодні тривали роботи з благоустрою території на місці розбирання бліндажів. На ділянці розведення №3, в районі населених пунктів Богданівка і Петрівське Донецької області, триває очищення територій від вибухонебезпечних предметів.</p>
      <p>Співробітники Держслужби з надзвичайних ситуацій обстежили 2,6 гектара території і вилучили 40 ВНП. З початку робіт вилучено 89 вибухонебезпечних предметів на площі 12,17 гектара.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_rozvesti-sili-na-donbasi-potribno-vzdovzh-vsiyeyi-liniyi-zitknennya-putin/938272"/>
      </related>
      <blockquote>В штабі ООС <a href="https://gazeta.ua/articles/donbas/_rozvedennya-sil-v-petrivskomu-zaversheno/938047">заявили</a> про завершення розведення сил в Петрівському. В "ДНР" також повідомили про завершення відведення в цьому районі. Тепер почалося розмінування, яке триватиме 25 діб.</blockquote>
    </article>
  </body>
</html>