<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/auto/formula-1/597834/gp-vrazilias-niki-gia-ferstapen-sygkroustikan-kai-apoxorisan-oi-dyo-ferrari"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T21:24:00+00:00"/>
    <meta property="og:title" content="GP Βραζιλίας/ Νίκη για Φερστάπεν - Συγκρούστηκαν και αποχώρησαν οι δύο Ferrari"/>
    <meta property="og:description" content="Ο Μαξ Φερστάπεν κέρδισε το Grand Prix της Βραζιλίας, αλλά ως... νικητής μπορεί να αισθάνεται κι ο Πιέρ Γκασλί με την δεύτερη θέση που πήρε. Συγκρούστηκαν..."/>
  </head>
  <body>
    <article>
      <h1>GP Βραζιλίας/ Νίκη για Φερστάπεν - Συγκρούστηκαν και αποχώρησαν οι δύο Ferrari</h1>
      <address><time datetime="2019-11-17T21:24:00+00:00">17 Nov 2019, 21:24</time> by <a rel="author">SigmaliveSportime</a></address>
      <p><b>Ο Μαξ Φερστάπεν κέρδισε το Grand Prix της Βραζιλίας, αλλά ως... νικητής μπορεί να αισθάνεται κι ο Πιέρ Γκασλί με την δεύτερη θέση που πήρε. Συγκρούστηκαν και αποχώρησαν τα δύο μονοθέσια της Ferrari.<br/></b> <br/>Στον Μαξ Φερστάπεν κατέληξε η νίκη στο Grand Prix, στο προτελευταίο του φετινού μαραθωνίου. Ο οδηγός της Red Bull εκμεταλλεύτηκε το γεγονός πως ξεκίνησε από την pole position, όπως επίσης την άψογη στρατηγική της ομάδας του, για να αντικρίσει πρώτος την καρό σημαία και να πανηγυρίσει την νίκη.<br/> <br/>Δεν ήταν ο μοναδικός, βέβαια, που έσφιξε την γροθιά του στο τέλος του αγώνα, αφού κι ο Πιερ Γκασλί αισθάνεται νικητής απόψε. Η Toro Rosso του έφτασε στην δεύτερη θέση, με τον ίδιο να ανεβαίνει στο podium για πρώτη φορά φέτος και να ξεσαλώνει στο team radio: "Τρομερό! Μαζί τα καταφέραμε, σπουδαία ομαδική δουλειά!"<br/> <br/><b>Τρίτος τερμάτισε ο Λιούις Χάμιλτον, που έχει "κλειδώσει" πάντως τον παγκόσμιο τίτλο εδώ και καιρό.<br/></b> <br/>Το Grand Prix της Βραζιλίας <a href="https://www.sigmalive.com/sports/auto/formula-1/597833/nea-parodia-sti-ferrari-o-leklerk-xtypise-ton-fetel">στιγματίστηκε πάντως από τη νέα ομαδική τραγωδία της Ferrari, η οποία είδε τους δύο οδηγούς της να αποχωρούν λίγο πριν από την ολοκλήρωση της κούρσας</a>. Συγκεκριμένα, στον 66ο γύρο ο Σαρλ Λεκέρκ και ο Σεμπάστιαν Φέτελ είχαν επαφή, σε προσπάθεια του δεύτερου να υπερασπιστεί την θέση του στην ευθεία, με αποτέλεσμα να συγκρουστούν και να ολοκληρώσουν εκεί τον αγώνα τους.<br/> </p>
      <figure>
        <img src="https://www.sport24.gr/Sports/article5641602.ece/BINARY/w620/pic2.jpg"/>
      </figure>
      <p> </p>
    </article>
  </body>
</html>