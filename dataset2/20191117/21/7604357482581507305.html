<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/marokaanse-jongeren-dreigen-met-plunderingen-in-antwerpen/"/>
    <meta property="og:site_name" content="SCEPTR"/>
    <meta property="article:published_time" content="2019-11-17T21:06:55+00:00"/>
    <meta property="og:title" content="Marokaanse jongeren dreigen met plunderingen in Antwerpen"/>
    <meta property="og:description" content="Nadat vrijdagavond zeventien &quot;jongeren&quot; - aldus de Vlaamse media - werden opgepakt omdat ze winkels wilden plunderen in Antwerpen"/>
  </head>
  <body>
    <article>
      <h1>Marokaanse jongeren dreigen met plunderingen in Antwerpen</h1>
      <address><time datetime="2019-11-17T21:06:55+00:00">17 Nov 2019, 21:06</time> by <a rel="author" href="https://sceptr.net/author/tomlallemand/" target="_blank">Tom Lallemand</a></address>
      <p>
        <b>Nadat vrijdagavond zeventien <i>“jongeren”</i> – <a href="https://www.hln.be/in-de-buurt/antwerpen/zeventien-jongeren-die-afspreken-om-winkels-in-antwerpen-te-plunderen-net-op-tijd-onderschept-jongste-was-amper-12~abf346b4/">aldus de Vlaamse media</a> – werden opgepakt omdat ze winkels wilden plunderen in Antwerpen, dreigen Marokkaanse jongeren ermee dat opnieuw te doen. <i>“Vandaag doen wij het over maar heel Antwerpen zeker Borgerhout en kiel op stelten zetten dreries”</i>, klinkt het in een oproep die circuleert op sociale media. </b>
      </p>
      <p>Vrijdag kreeg de politie informatie over de plannen van een bende <i>“jongeren”</i> om in Antwerpen winkels te gaan plunderen en amok te maken. <i>“Via sociale media riepen jongeren op om op een afgesproken plaats in de stad te verzamelen”</i>, klinkt het bij de lokale. <i>“Ze hadden plannen om van daaruit één of meerdere winkels te plunderen.”</i></p>
      <p>In de loop van de avond werden zestien jongeren gearresteerd door de politie. Enkelen onder hen waren gewapend en in het bezit van drugs. Maar het feit dat de bende criminelen opgepakt werd, was niet naar de zin van hun Marokkaanse vrienden.</p>
      <h3>Wraak voor “dreries”</h3>
      <p>Op sociale media circuleert een bericht waarin wordt opgeroepen om wraak te nemen voor de arrestaties van hun <i>“dreries”</i>, Arabisch voor vrienden. <i>“Gisteren zijn onze dreries opgepakt geweest!! Vuile flikken!”</i>, klinkt het. <i>“Vandaag doen wij het over maar overal heel Antwerpen zeker Borgerhout en Kiel op stelten zetten dreries! Niemand mag worden opgepakt zonder reden.” </i>Het bericht wordt afgesloten met een reeks Marokkaanse vlaggetjes. </p>
      <p>De politie van Antwerpen werd getipt over de oproep tot wraak en verhoogde de waakzaamheid. <i>“We namen de berichten opnieuw serieus en hielden zaterdagavond opnieuw een gelijkaardige actie”</i>, bevestigt politiewoordvoerder Wouter Bruyns aan HLN. <i>“Er werden verschillende jongeren gecontroleerd maar niemand werd gearresteerd. Er waren geen incidenten en alles bleef rustig.<a href="https://sceptr.net/">“</a></i></p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/protestactie-tegen-echte-zwarte-pieten-in-deurne-choquerend/"/>
        <a href="https://sceptr.net/2019/11/antwerpen-steeds-meer-agressie-tegen-vuilnisophalers/"/>
        <a href="https://sceptr.net/2019/11/gaan-jullie-afslachten-gevangen-is-vrouwen-nog-even-radicaal/"/>
      </related>
    </article>
  </body>
</html>