<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640388/%D9%88%D8%A7%D8%B4%D9%86%DA%AF%D8%AA%D9%86-%D9%88-%D8%B1%DB%8C%D8%A7%D8%B6-%D8%A8%D9%87-%D8%AF%D9%86%D8%A8%D8%A7%D9%84-%D8%A7%DB%8C%D8%AC%D8%A7%D8%AF-%D8%AF%D8%B1%DA%AF%DB%8C%D8%B1%DB%8C-%D8%AF%D8%B1-%D9%84%D8%A8%D9%86%D8%A7%D9%86-%D9%87%D8%B3%D8%AA%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T21:01:00+00:00"/>
    <meta property="og:title" content="واشنگتن و ریاض به دنبال ایجاد درگیری در لبنان هستند"/>
    <meta property="og:description" content="عضو شورای مرکزی حزب‌الله آمریکا و عربستان سعودی را مسئول تلاش برای شعله‌ور کردن فتنه در کشور لبنان خواند و تشکیل هر چه زودتر دولت جدید این کشور..."/>
  </head>
  <body>
    <article>
      <h1>
        <a href="https://www.bultannews.com/fa/news/640388/%D9%88%D8%A7%D8%B4%D9%86%DA%AF%D8%AA%D9%86-%D9%88-%D8%B1%DB%8C%D8%A7%D8%B6-%D8%A8%D9%87-%D8%AF%D9%86%D8%A8%D8%A7%D9%84-%D8%A7%DB%8C%D8%AC%D8%A7%D8%AF-%D8%AF%D8%B1%DA%AF%DB%8C%D8%B1%DB%8C-%D8%AF%D8%B1-%D9%84%D8%A8%D9%86%D8%A7%D9%86-%D9%87%D8%B3%D8%AA%D9%86%D8%AF">واشنگتن و ریاض به دنبال ایجاد درگیری در لبنان هستند</a>
      </h1>
      <h2>عضو شورای مرکزی حزب‌الله آمریکا و عربستان سعودی را مسئول تلاش برای شعله‌ور کردن فتنه در کشور لبنان خواند و تشکیل هر چه زودتر دولت جدید این کشور...</h2>
      <address><time datetime="2019-11-17T21:01:00+00:00">17 Nov 2019, 21:01</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «نبیل قاووق» عضو شورای مرکزی حزب‌الله لبنان روز یکشنبه در سخنانی در مراسم ختم حسینیه منطقه «الصوانه» گفت که سیاست آمریکا و عربستان در اعتراضات لبنان، کشاندن لبنانی‌ها به درگیری با یکدیگر در خیابان‌ها است.</p>
      <p>به نوشته پایگاه خبری شبکه «المنار»، شیخ نبیل قاووق با تأکید بر موفقیت حزب‌الله در توقف فتنه و آشوب و دیکته‌های آمریکا و جنگ داخلی که رژیم صهیونیستی خواستار آن است، افزود: «معترضان برای نجات کشور و تحقق مطالبات برحقشان تظاهرات کردند».</p>
      <p>وی در ادامه خواستار تشکیل هر چه زودتر دولت لبنان شد و هشدار داد که برخی‌ در این مسیر با هدف تغییر معادلات سیاسی این کشور سنگ‌اندازی می‌کنند.</p>
      <p>عضو شورای مرکزی حزب‌الله برخی احزاب سیاسی را مسئول ایجاد بحران در کشور با هدف دستیابی به مقاصد سیاسیشان دانست و گفت رفتار این احزاب «غیرملی» است.</p>
      <p>شیخ نبیل قاووق همچنین از پاسخ موشکی اخیر گروه‌های مقاومت از غزه به سمت فلسطین اشغالی تمجید کرد و گفت که استراتژی مقاومت بهترین گزینه امت برای مقابله با اشغالگری رژیم صهیونیستی است.</p>
    </article>
  </body>
</html>