<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/rAOwQA/tidligere-viking-angriper-returnerer-til-norsk-fotball"/>
    <meta property="og:site_name" content="Aftenbladet"/>
    <meta property="article:published_time" content="2019-11-17T21:24:36+00:00"/>
    <meta property="og:title" content="Tidligere Viking-angriper returnerer til norsk fotball"/>
    <meta property="og:description" content="Han huskes av mange godt fra tiden i Viking og Kongsvinger. Nå tar Mame Niang over treneransvaret i en norsk klubb."/>
  </head>
  <body>
    <article>
      <h1>Tidligere Viking-angriper returnerer til norsk fotball</h1>
      <h2>Han huskes av mange godt fra tiden i Viking og Kongsvinger. Nå tar Mame Niang over treneransvaret i en norsk klubb.</h2>
      <address><time datetime="2019-11-17T21:24:36+00:00">17 Nov 2019, 21:24</time> by <a rel="author">Viljam Brodahl</a></address>
      <p>Mame Niang blir ny trener for Kjellmyra IL på nivå fem i norsk fotball. Det opplyser klubben selv på sin <a href="https://www.facebook.com/kjellmyra/">Facebook-side</a>.</p>
      <p>«35-åringen fra Senegal satte lørdag signaturen sin på en trenerkontrakt med oss, noe vi er meget fornøyde med», heter det.</p>
      <p>Angriperen avsluttet spillerkarrieren i fjor etter et opphold i sørafrikansk fotball. For norske fotballkjennere huskes han best for sine tidligere opphold i Viking og Kongsvinger.</p>
      <aside>
        <a href="https://www.aftenbladet.no/article/sa-wEMqa4.html">Husker du disse afrikanske Viking-spillerne?</a>
      </aside>
      <p>Fra 2008 til 2010 var han en del av Viking-stallen. Han fikk 31 kamper og scoret seks mål. Deretter gikk turen til Kongsvinger. Han forsvant etter ett år, men vendte tilbake i 2016.</p>
      <p>Niang har også spilt for Wolfsburg i Bundesliga og har flere landskamper for Senegal.</p>
      <p>Nå er han altså igjen på plass i Hedmark, denne gangen for Kjellmyra.</p>
    </article>
  </body>
</html>