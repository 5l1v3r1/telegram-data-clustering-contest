<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/17/znaj-nashyh-ukrayintsi-peremogly-u-globalnomu-konkursi-innovatsij-v-singapuri/"/>
    <meta property="og:site_name" content="Рубрика"/>
    <meta property="article:published_time" content="2019-11-17T21:50:39+00:00"/>
    <meta property="og:title" content="Знай наших: українці перемогли у Глобальному конкурсі інновацій в Сінгапурі"/>
    <meta property="og:description" content="Четверо українців стали переможцями Глобального конкурсу інновацій AIGC-2019, що пройшов у Сінгапурі. Про це повідомив заступник директора з міжнародних відносин Малої академії наук України Євген Кудрявець у Facebook. “Феєрична перемога на Глобальному конкурсі інновацій AIGC 2019 в Сінгапурі. 4 золотих медалі в учнів Малої академії наук України Ольги Харасахал, Софії Петришин, Назара Поночевного та Дмитра Лопушанського”, […]"/>
  </head>
  <body>
    <article>
      <h1>Знай наших: українці перемогли у Глобальному конкурсі інновацій в Сінгапурі</h1>
      <address><time datetime="2019-11-17T21:50:39+00:00">17 Nov 2019, 21:50</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/4-14-860x580-c-1.jpg"/>
      </figure>
      <p>
        <b>
          <b>Четверо українців стали переможцями Глобального конкурсу інновацій AIGC-2019, що пройшов у Сінгапурі.</b>
        </b>
      </p>
      <p>Про це повідомив заступник директора з міжнародних відносин Малої академії наук України Євген Кудрявець у <a href="https://www.facebook.com/photo.php?fbid=2698458263554240&amp;set=a.733660366700716&amp;type=3&amp;theater">Facebook</a>.</p>
      <p>“Феєрична перемога на Глобальному конкурсі інновацій AIGC 2019 в Сінгапурі. 4 золотих медалі в учнів Малої академії наук України Ольги Харасахал, Софії Петришин, Назара Поночевного та Дмитра Лопушанського”, – написав він.</p>
      <p>Крім того, за його словами, Харасахал отримала на AIGC-2019 абсолютну перемогу — нагороду “Кращий серед кращих (Best Award Trophy)”.</p>
      <p>Харасахал досліджує проблеми раку та розробила метод виявлення метастаз на ранніх стадіях.</p>
      <p>Конкурс інновацій проходив у Сінгапурі 15-17 листопада.</p>
      <p>Раніше повідомлялося, що <a href="https://rubryka.com/2019/10/29/ukrayintsy-top10-robotehnyka/">українські школярі увійшли до ТОП-10 всесвітньої олімпіади з робототехніки з роботом, який очищує океан від пластику.</a></p>
    </article>
  </body>
</html>