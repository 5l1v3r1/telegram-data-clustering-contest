<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640410/%D8%AD%D8%B2%D8%A8%E2%80%8C%D8%A7%D9%84%D9%84%D9%87-%D9%88%D8%A7%D8%B4%D9%86%DA%AF%D8%AA%D9%86-%D9%88-%D8%B1%DB%8C%D8%A7%D8%B6-%D8%A8%D9%87-%D8%AF%D9%86%D8%A8%D8%A7%D9%84-%D9%81%D8%AA%D9%86%D9%87-%D8%A7%D9%86%DA%AF%DB%8C%D8%B2%DB%8C-%D8%AF%D8%B1-%D9%84%D8%A8%D9%86%D8%A7%D9%86-%D9%87%D8%B3%D8%AA%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T21:37:00+00:00"/>
    <meta property="og:title" content="حزب‌الله: واشنگتن و ریاض به دنبال فتنه انگیزی در لبنان هستند"/>
    <meta property="og:description" content="«نبیل قاووق» عضو شورای مرکزی حزب‌الله با بیان اینکه آمریکا و عربستان سعودی در تلاش برای ایجاد فتنه در لبنان هستند، بر تشکیل هر چه زودتر دولت جدید..."/>
  </head>
  <body>
    <article>
      <h1>
        <a href="https://www.bultannews.com/fa/news/640410/%D8%AD%D8%B2%D8%A8%E2%80%8C%D8%A7%D9%84%D9%84%D9%87-%D9%88%D8%A7%D8%B4%D9%86%DA%AF%D8%AA%D9%86-%D9%88-%D8%B1%DB%8C%D8%A7%D8%B6-%D8%A8%D9%87-%D8%AF%D9%86%D8%A8%D8%A7%D9%84-%D9%81%D8%AA%D9%86%D9%87-%D8%A7%D9%86%DA%AF%DB%8C%D8%B2%DB%8C-%D8%AF%D8%B1-%D9%84%D8%A8%D9%86%D8%A7%D9%86-%D9%87%D8%B3%D8%AA%D9%86%D8%AF">حزب‌الله: واشنگتن و ریاض به دنبال فتنه انگیزی در لبنان هستند</a>
      </h1>
      <h2>«نبیل قاووق» عضو شورای مرکزی حزب‌الله با بیان اینکه آمریکا و عربستان سعودی در تلاش برای ایجاد فتنه در لبنان هستند، بر تشکیل هر چه زودتر دولت جدید...</h2>
      <address><time datetime="2019-11-17T21:37:00+00:00">17 Nov 2019, 21:37</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، قاووق امروز (یکشنبه) با ایراد سخنانی در حسینیه «الصوانه» بیروت اظهار کرد: سیاست<b> آمریکا</b> و عربستان در قبال اعتراضات لبنان، سوق دادن مردم به <b>درگیری</b> در خیابان‌هاست.</p>
      <p>وی با اشاره به عملکرد موفق حزب‌الله در توقف فتنه انگیزی آمریکا و جنگ داخلی طبق خواست رژیم صهیونیستی، تصریح کرد: معترضان برای نجات کشور و تحقق مطالبات برحق، تظاهرات کردند.</p>
      <p>قاووق همچنین تشکیل هر چه زودتر دولت لبنان را خواستار شد و نسبت به مانع تراشی در مسیر تشکیل دولت به منظور تغییر معادلات سیاسی لبنان هشدار داد.</p>
      <p>وی با بیان اینکه برخی احزاب سیاسی به منظور تحقق مقاصد سیاسی خود در صدد ایجاد بحران در کشور هستند، رفتار آنان را «غیرملی» برشمرد.</p>
      <p>عضو شورای مرکزی حزب‌الله ضمن تمجید از پاسخ موشکی اخیر گروه‌های مقاومت از غزه به سمت فلسطین اشغالی، تأکید کرد: راهبرد مقاومت، بهترین گزینه برای مقابله با اشغالگری رژیم صهیونیستی است.</p>
    </article>
  </body>
</html>