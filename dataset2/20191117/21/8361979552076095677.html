<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/u-gonkonzi-policiya-vzyala-v-oblogu-universitetske-mistechko-novini-svitu-50054057.html"/>
    <meta property="og:site_name" content="НВ"/>
    <meta property="article:published_time" content="2019-11-17T21:36:00+00:00"/>
    <meta property="og:title" content="Протести в Гонконзі. Поліція взяла в облогу студмістечко, демонстранти відбиваються коктейлями Молотова"/>
    <meta property="og:description" content="У Гонконзі тривають сутички поліції і демонстрантів, які протестують в районі студентського містечка Політехнічного університету."/>
  </head>
  <body>
    <article>
      <h1>Протести в Гонконзі. Поліція взяла в облогу студмістечко, демонстранти відбиваються коктейлями Молотова</h1>
      <h2>У Гонконзі тривають сутички поліції і демонстрантів, які протестують в районі студентського містечка Політехнічного університету.</h2>
      <address>
        <time datetime="2019-11-17T21:36:00+00:00">17 Nov 2019, 21:36</time>
      </address>
      <p>Поліція оточила університетське містечко, в якому сховалися учасники протесту, частина з яких залишалася там станом на 4:00 за місцевим часом, передає <a href="https://www.bbc.com/news/world-asia-china-50452277">BBC</a>.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/027/422/big/7fa5234fc9daa176b0506906efdee350.png?stamp=20191117232750&amp;q=85&amp;output=jpg&amp;bg=white"/>
        <figcaption>Підпалена протестувальниками біля Політехнічного університету поліцейська броньована вантажівка / Фото: REUTERS / Adnan Abidi</figcaption>
      </figure>
      <p>Ввечері 17 листопада поліція наказала протестувальникам покинути територію університетського містечка і десятки з них були заарештовані.</p>
      <p>Однак не менше сотні найбільш радикально налаштованих демонстрантів все ще там залишаються. Вони знаходяться на перехресті біля головного входу, поліцейські - через дорогу від них.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/027/423/big_portrait/9ac5b392794c4badb1666a32e179cc6e.png?stamp=20191117233046&amp;q=85&amp;output=jpg&amp;bg=white"/>
        <figcaption>Протестувальник перед Політехнічним університетом з підпаленим коктейлем Молотова / Фото: REUTERS / Tyrone Siu</figcaption>
      </figure>
      <p>Час від часу поліція застосовує проти протестувальників сльозоточивий газ і водомети. Демонстранти ховаються за парасольками і відповідають коктейлями Молотова і камінням, випущеним з імпровізованих катапульт. Постраждалим надають допомогу медики.</p>
      <p>На фото, опублікованих агентством Reuters, видно, що протестувальникам вдалося підпалити поліцейську броньовану вантажівку.</p>
      <p>BBC зазначає, що після того, як поліція зажадала, щоб протестувальники здалися до 22:00 <a href="https://nv.ua/ukr/world/countries/protesti-v-gonkonzi-policiya-prigrozila-zastosuvati-boyovi-patroni-50054048.html">або проти них застосують бойові набої</a>, частина з них втекла. На даний момент бойові набої проти учасників протесту не застосовують.</p>
      <p>Раніше повідомлялося, що один з учасників протесту на території студентського містечка <a href="https://nv.ua/ukr/world/countries/protesti-v-gonkonzi-poranili-kopa-novini-svitu-50054004.html">поранив поліцейського стрілою в ногу</a>.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/292/original/45941a3c0450e8e52eb538e39cb2544b.png?stamp=1&amp;q=85&amp;w=115"/>
      </figure>
      <p>Леонід Бершидський<br/>Якою буде наступна революція? Не питайте у Facebook</p>
      <p>Масові протести в Гонконзі почалися після розгляду поправок до закону про екстрадицію правопорушників за запитом Пекіна в материковий Китай.</p>
      <p>В кінці жовтня <a href="https://nv.ua/ukr/world/countries/gonkong-oficiyno-vidklikav-zakonoproekt-pro-ekstradiciyu-novini-svitu-50049361.html">влада Гонконгу відкликала спірний законопроект</a>, але протести не припинилися.</p>
    </article>
  </body>
</html>