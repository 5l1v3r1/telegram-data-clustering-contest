<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/govt-spend-crores-for-protecting-cpm-criminals-chennithala"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-17T21:20:00+00:00"/>
    <meta property="og:title" content="സിപിഎമ്മുകാരായ കൊലയാളികളെ സഹായിക്കാന്‍ സര്‍ക്കാര്‍ ചിലവാക്കുന്നത് കോടികള്‍: ചെന്നിത്തല"/>
    <meta property="og:description" content="തിരുവനന്തപുരം:  സിപിഎമ്മുകാരായ കൊലയാളികളെ സഹായിക്കാന്‍ സര്‍ക്കാര്‍ ചിലവാക്കുന്നത് കോടികളെന്നു പ്രതിപക്ഷ നേതാവ് രമേശ്‌ ചെന്നിത്തല.  യൂത്ത് കോൺഗ്രസ്‌ പ്രവർത്തകരായ ശരത് ലാലിനെയും കൃപേഷിനേയും വെട്ടിക്കൊന്ന സിപിഎം കൊലയാളികളെ സംരക്ഷിക്കുന്നതിനായി രണ്ട് ഘട്ടമായി 46 ലക്ഷം..."/>
  </head>
  <body>
    <article>
      <h1>സിപിഎമ്മുകാരായ കൊലയാളികളെ സഹായിക്കാന്‍ സര്‍ക്കാര്‍ ചിലവാക്കുന്നത് കോടികള്‍: ചെന്നിത്തല</h1>
      <address><time datetime="2019-11-17T21:20:00+00:00">17 Nov 2019, 21:20</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>തിരുവനന്തപുരം:  സിപിഎമ്മുകാരായ കൊലയാളികളെ സഹായിക്കാന്‍ സര്‍ക്കാര്‍ ചിലവാക്കുന്നത് കോടികളെന്നു പ്രതിപക്ഷ നേതാവ് രമേശ്‌ ചെന്നിത്തല. <br/>യൂത്ത് കോൺഗ്രസ്‌ പ്രവർത്തകരായ ശരത് ലാലിനെയും കൃപേഷിനേയും വെട്ടിക്കൊന്ന സിപിഎം കൊലയാളികളെ സംരക്ഷിക്കുന്നതിനായി രണ്ട് ഘട്ടമായി 46 ലക്ഷം രൂപയാണ് അനുവദിച്ചിരിക്കുന്നത്. സിബിഐ അന്വേഷണം ഉണ്ടാകാതിരിക്കാൻ ഹൈക്കോടതിയിൽ ഹാജരാകുന്ന അഭിഭാഷകർക്ക് നൽകാനായി ആദ്യം 25 ലക്ഷം രൂപയും കഴിഞ്ഞ ദിവസം 21 ലക്ഷം രൂപയും അനുവദിച്ചു.</p>
      <p>ഇടയന്നൂരിലെ ശുഹൈബിനെ കൊലപ്പെടുത്തിയ കേസിൽ സിബിഐ അന്വേഷണം തടഞ്ഞു നിർത്താനായി അരക്കോടിയിലേറെ രൂപയാണ് ചെലവഴിച്ചത്. ട്രഷറി അടച്ചുപൂട്ടലിലേക്കു എത്തുമ്പോഴും സർക്കാർ ഖജനാവിൽ നിന്നും ഒരു കോടിരൂപ അനുവദിക്കുന്നത് സിപിഎമ്മുകാരായ കൊലയാളികളെ സഹായിക്കാനാണ്.</p>
      <p>സിപിഎം നിയന്ത്രണത്തിലുള്ള റബ്കോ വരുത്തിവച്ച 238 കോടി രൂപയുടെ ബാധ്യതയാണ് സർക്കാർ ഖജനാവിൽ നിന്ന്‌ എടുത്തടച്ചത്. ഓരോ മലയാളിയെയും കൂടുതൽ കടക്കാരാക്കിയാണ് സിപിഎം ധൂർത്ത് നടത്തുന്നതെന്നു ചെന്നിത്തല പറഞ്ഞു.</p>
    </article>
  </body>
</html>