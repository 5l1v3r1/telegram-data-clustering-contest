<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/17/selvportrett-ved-klavikordet-1577/"/>
    <meta property="og:site_name" content="Document"/>
    <meta property="article:published_time" content="2019-11-17T21:00:27+00:00"/>
    <meta property="og:title" content="Selvportrett ved klavikordet (1577)"/>
    <meta property="og:description" content="Lavinia Fontana (1552-1614) Olje på lerret, 27 x 24 cm, Accademia di San Luca, Roma. Den latinske innskrift øverst til venstre lyder: Lavinia Virgo Prosperi Fontane Filia Ex Speculo Imaginem Oris Sui Expressit Anno MDLXXVII Lavinia jomfru Prospero Fontanes datter bilde fra speilet (utfø"/>
  </head>
  <body>
    <article>
      <h1>Selvportrett ved klavikordet (1577)</h1>
      <address><time datetime="2019-11-17T21:00:27+00:00">17 Nov 2019, 21:00</time> by <a rel="author">Therion</a></address>
      <figure>
        <img src="https://www.document.no/wp-content/uploads/2019/11/self-portrait-at-the-clavichord-with-a-servant-by-lavinia-fontana.jpg"/>
      </figure>
      <p><a href="https://en.wikipedia.org/wiki/Lavinia_Fontana"><b>Lavinia Fontana</b></a> (1552-1614)<br/>Olje på lerret, 27 x 24 cm, <i>Accademia di San Luca</i>, Roma.</p>
      <p>Den latinske innskrift øverst til venstre lyder:</p>
      <blockquote>
        <i>Lavinia Virgo Prosperi Fontane</i>
        <br/>
        <i>Filia Ex Speculo Imaginem</i>
        <br/>
        <i>Oris Sui Expressit Anno</i>
        <br/>
        <i>MDLXXVII<br/></i>
        <br/>
        <i>Lavinia jomfru Prospero Fontanes</i>
        <br/>
        <i>datter bilde fra speilet</i>
        <br/>
        <i>(utført av henne) anno</i>
        <br/>
        <i>1577</i>
      </blockquote>
      <p>Samme år ble kunstnerinnen gift med <b>Gian Paolo Zappi</b>. De skulle få i alt elleve barn, men bare tre av dem overlevde sin mor. I sin samtid var hun høyt vurdert for sine portretter, spesielt av damer.</p>
      <p>Her har hun gjengitt seg selv og en tjenestepike mens hun sitter ved et tasteinstrument. Det fremgår ikke klart av bildet hvor vidt det er et klavikord eller et spinett (også kalt virginal) – mekanismene og tonedannelsen er ganske forskjellige. Tjenestepiken kommer med en notebok, og ved vinduet i bakgrunnen står staffeliet.</p>
      <p>Noe senere romersk musikk for et tasteinstrument, fra <b><a href="https://en.wikipedia.org/wiki/Girolamo_Frescobaldi">Girolamo Frescobaldis</a></b> (1583-1643) <i>Toccate d’Intavolatura di Cimbalo (Libro I, Roma, 1615)</i>, spilt av<b> Laura Alvini.</b></p>
      <figure>
        <iframe src="https://www.youtube.com/embed/7R2gc0IGg68" width="480" height="270" data-service="Youtube" scrolling="no"/>
      </figure>
    </article>
  </body>
</html>