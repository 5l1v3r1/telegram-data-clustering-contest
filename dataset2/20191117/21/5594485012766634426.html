<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/bg-futbol/lechkov-bobi-mikhaylov-vse-oshche-e-prezident-na-bfs_443400.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-17T21:48:00+00:00"/>
    <meta property="og:title" content="Лечков: Боби Михайлов все още е президент на БФС"/>
    <meta property="og:description" content="Отказването на Ивелин Попов от националния отбор не е мой проблем, каза героят от САЩ`94"/>
  </head>
  <body>
    <article>
      <h1>Лечков: Боби Михайлов все още е президент на БФС</h1>
      <h2>Отказването на Ивелин Попов от националния отбор не е мой проблем, каза героят от САЩ`94</h2>
      <address>
        <time datetime="2019-11-17T21:48:00+00:00">17 Nov 2019, 21:48</time>
      </address>
      <figure>
        <img src="https://static.blitz.bg/documents/thumbnails/sport/780/201911/15740201132.jpg"/>
        <figcaption>LAP.BG</figcaption>
      </figure>
      <p>Вицепрезидентът на БФС Йордан Лечков направи любопитен коментар след <a href="https://blitz.bg/sport/bg-futbol/da-istina-e-bikhme-chekhiya-v-posledniya-mach-na-ivelin-popov-video_443386.html"><b>победата на националите ни с 1:0 над Чехия</b></a> в последната квалификация от група "А" за Евро 2020. </p>
      <p>Той обяви, че все още президент на БФС е Борислав Михайлов и това ще бъде така до нов конгрес.</p>
      <p>Също така Лечков допълни, че не знае за отказване на капитана Ивелин Попов, твърдейки, че го е разбрал от журналистите след мача с Чехия тази вечер. </p>
      <p>"Можем да си говорим много, но днес момчетата победиха на терена. Днес видях хъс. Преди го нямаше това нещо и нямаше резултати. Момчетата се сбиха, сбориха…", коментира Лечков.</p>
      <p>"От вас разбирам, че Ивелин Попов се отказва. Това не е мой проблем. Откакто аз отговарям за националния отбор, никой не се е месил на треньорите. Сега имат достатъчно време. Трябва да останат на земята. Не са били кой знае кого. Пожелавам от сърце на тези момчета да могат да се реализират и да си построят живота по най-добрия начин. От тях зависи", продължи отговорникът за националния отбор.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - най-голямото разнообразие от пазари! (18+)</b>
        </a>
      </p>
      <p>"След като тези момчета могат да бият Холандия и Швеция, значи има нещо в тях", каза Лечков, след което заваляха въпроси към него за скандалите с президентския пост в БФС - "Рано или късно ще има конгрес. Това е отделна тема. Ако искате, следващата седмица да отделим един ден и да си говорим на тази тема. Какво значение има кой е президент? Да ви кажа, все още е Боби Михайлов."</p>
      <p>"Прочетохте ли устава? Има ли подадена оставка? От кого е подадена? Оставката може да се приеме само на конгрес. Четете устава! Не искате да чуете това, което ви казвам. В устава пише кой може да свика конгрес - 1/3 от клубовете и първият вицепрезидент, който е Йордан Лечков", завърши героят от САЩ`94.</p>
      <p> </p>
    </article>
  </body>
</html>