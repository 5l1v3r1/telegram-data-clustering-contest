<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640391/%D8%A7%D8%AD%D8%AA%D9%85%D8%A7%D9%84-%D9%88%D9%82%D9%88%D8%B9-%D8%B3%DB%8C%D9%84-%D8%AF%D8%B1-%D8%A8%D9%88%D8%B4%D9%87%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T21:05:00+00:00"/>
    <meta property="og:title" content="احتمال وقوع سیل در بوشهر"/>
    <meta property="og:description" content="مدیرعامل شرکت آب منطقه‌ای بوشهر با اشاره به احتمال وقوع سیل گفت: از مردم به‌ویژه ساکنان حاشیه رودخانه‌ها و مسیل‌ها می‌خواهیم از توقف ...."/>
  </head>
  <body>
    <article>
      <h1>
        <a href="https://www.bultannews.com/fa/news/640391/%D8%A7%D8%AD%D8%AA%D9%85%D8%A7%D9%84-%D9%88%D9%82%D9%88%D8%B9-%D8%B3%DB%8C%D9%84-%D8%AF%D8%B1-%D8%A8%D9%88%D8%B4%D9%87%D8%B1">احتمال وقوع سیل در بوشهر</a>
      </h1>
      <h2>مدیرعامل شرکت آب منطقه‌ای بوشهر با اشاره به احتمال وقوع سیل گفت: از مردم به‌ویژه ساکنان حاشیه رودخانه‌ها و مسیل‌ها می‌خواهیم از توقف ....</h2>
      <address><time datetime="2019-11-17T21:05:00+00:00">17 Nov 2019, 21:05</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، علی محمدی ظهر امروز در جمع <b>خبرنگا</b>ران اظهار داشت: بر اساس هشدار سازمان هواشناسی و تحلیل بارش رواناب موسسه تحقیقات آب کشور، با توجه به ورود سامانه بارشی از جنوب غرب <b>کشور</b>، احتمال وقوع سیل طی دو روز آینده در استان<b> بوشهر</b> و استان‌های همجوار دور از انتظار نیست.</p>
      <p>مدیرعامل شرکت آب منطقه‌ای بوشهر افزود: این سامانه بارشی به مدت چهار روز در استان بوشهر فعالیت خواهد کرد که پیش‌بینی می‌شود بین ۴۰ تا ۶۰ میلیمتر بارندگی در سراسر استان به‌ویژه در مناطق شمالی و حوزه‌های بالادست رودخانه‌های اصلی داشته باشیم.</p>
      <p>وی تاکید کرد: از مردم به‌ویژه ساکنان حاشیه رودخانه‌ها و مسیل‌ها می‌خواهیم از توقف در بستر و حریم رودخانه‌ها و فعالیت در مناطق مستعد سیل خودداری کنند. ورود به تاسیسات آبی و حریم رودخانه‌ها در زمان وقوع سیل برای عکاسی کاری بسیار پرخطر است و از هم استانی‌ها درخواست می‌شود جدا از این کار پرهیز کنند.</p>
      <p>محمدی ابراز کرد: در رودخانه‌های دره گپ، چهارروستایی، شاپور، دالکی،‌ مند و باهوش احتمال سیلابی شدن و آبگرفتگی بیشتر است.</p>
    </article>
  </body>
</html>