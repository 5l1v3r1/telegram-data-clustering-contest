<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/opinion/novini-nauki-bezsmertniy-kit-shredingera-ta-kinec-svitu-na-yakiy-vsim-nachhati-50054030.html"/>
    <meta property="og:site_name" content="НВ"/>
    <meta property="article:published_time" content="2019-11-17T21:31:00+00:00"/>
    <meta property="og:title" content="Безсмертний кіт і загадка Марса"/>
    <meta property="og:description" content="Цього тижня ми дізналися щось новеньке про кота Шредінгера та замслилися про кінець світу. Знову."/>
  </head>
  <body>
    <article>
      <h1>Безсмертний кіт і загадка Марса</h1>
      <h2>Цього тижня ми дізналися щось новеньке про кота Шредінгера та замслилися про кінець світу. Знову.</h2>
      <address><time datetime="2019-11-17T21:31:00+00:00">17 Nov 2019, 21:31</time> by <a rel="author">Олексій Бондарєв</a></address>
      <p>1 <b>Кінець світу, якого ми не боїмося</b></p>
      <p>Складно налякати кінцем світу людей, які навіть ядерний гриб спробують викласти в Instagram. За допомогою інтернету ми навчилися переживати за милого лемура, який перебуває на межі зникнення, але не помітили, що нам самим допомога потрібна набагато більше, ніж лемуру.</p>
      <p>Саме про це кажуть учені з Оксфордського університету. Їхнє недавнє дослідження <a href="https://techno.nv.ua/ukr/popscience/koli-stanetsya-kinec-svitu-i-koli-vimre-lyudstvo-scenariji-apokalipsisu-50053066.html">свідчить</a>, що в XXI столітті шанси вимирання людини як виду значно зросли.</p>
      <p>Люди абсолютно не турбуються про свою ймовірну трансформацію в копалини, виявляється, для багатьох homo sapiens вимирання не є трагедією, роблять висновок дослідники.</p>
      <p>2 <b>Кисень на Марсі</b></p>
      <p>Астрономи <a href="https://techno.nv.ua/ukr/popscience/na-marsi-zafiksuvali-pidvishchennya-rivnya-kisnyu-50053248.html">зафіксували</a> різке сезонне підвищення і падіння рівня кисню над марсіанським кратером Гейла.</p>
      <p>Це ще один вимір у довгому ланцюжку досліджень, які ставлять вчених у глухий кут.</p>
      <p>Навесні та влітку рівень кисню на Марсі підвищувався приблизно на 30%, а восени повертався до нормального рівня. Це відбувалося щороку, але, оскільки кількість кисню збільшується з року в рік, здається, що щось додає кисень, а потім прибирає його знову.</p>
      <p>Вчені запевняють, що немає відомого процесу, який міг би привести до такого результату.</p>
      <p>3 <b>Коли нас занапастять машини</b></p>
      <p>Навіщо потрібно наділяти комп’ютер почуттями, коли з’явиться повноцінний ШІ та чи може людство бути симуляцією комп’ютерної програми, яку розробила одна із суперцивілізацій?</p>
      <p>Наша стаття про <a href="https://techno.nv.ua/ukr/popscience/shtuchniy-intelekt-shcho-ce-take-i-navishcho-vin-nam-potriben-50053922.html">штучний інтелект і його жахливі перспективи</a> цього тижня була в нас однією з найпопулярніших.</p>
      <p>4 <b>Кіт Шредінгера</b></p>
      <p>Фізика працює по-різному в макро- і мікромасштабах. У зрозумілішому та видимішому для нас макросвіті, наприклад, діє сила гравітаційного тяжіння, і рух усіх об'єктів є передбачуваним.</p>
      <p>У «задзеркальному» світі квантової механіки все навпаки: елементарні частинки рухаються хаотично, і вчені тільки намагаються з’ясувати, за якими саме принципами ці частинки взаємодіють.</p>
      <p>І Всесвіт при цьому не руйнується, а зовсім навіть навпаки. Як жити з цим?</p>
      <p>А тепер все стало ще складніше.</p>
      <p>Вчені з Японії та Індії <a href="https://techno.nv.ua/ukr/popscience/shcho-take-kit-shredingera-prostimi-slovami-sut-eksperimentu-50053972.html">придумали, як зазирнути в коробку з котом Шредінгера, не вбиваючи його</a>.</p>
      <p>Читайте також:</p>
      <ul>
        <li>
          <a href="https://techno.nv.ua/ukr/popscience/novini-nauki-kvantova-perevaga-google-i-yak-vlashtovana-udacha-50050081.html">Анатомія удачі і квантова перевага</a>
        </li>
        <li>
          <a href="https://nv.ua/ukr/opinion/novini-nauki-vira-v-diyavola-i-zagadki-vsesvitu-50051328.html">Віра в Диявола і загадки Всесвіту</a>
        </li>
        <li>
          <a href="https://nv.ua/ukr/opinion/novini-nauki-kinec-vsesvitu-teoriya-vsogo-poryatunok-vid-globalnogo-poteplinnya-50052668.html">Кінець Всесвіту і теорія всього</a>
        </li>
      </ul>
    </article>
  </body>
</html>