<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980826179.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-17T21:57:00+00:00"/>
    <meta property="og:title" content="موسوی در واکنش به پمپئو: اظهارنظرهای ریاکارانه حاوی هیچگونه همدردی دلسوزانه ای نیست"/>
    <meta property="og:description" content="به گزارش مهر، سیدعباس موسوی سخنگوی وزارت امور خارجه جمهوری اسلامی ایران در واکنش به ابراز حمایت و همراهی وزیر امور خارجه آمریکا با عده ای آشوبگر در برخی شهرهای ایران، ضمن تقبیح و محکومیت اینگونه حمایت ها و اظهارات مداخله جویانه گفت: مردم عزتمند ایران بخوبی می دانند که اینگونه اظهارنظرهای ریاکارانه و مزورانه حاوی هیچگونه همدردی صادقانه و دلسوزانه ای نیست و اقدامات عده ای هرج و مرج طلب و تخریب گرِ مورد حمایت امثال ایشان به هیچ‌ وجه سنخیتی با روش و منش قاطبه مردم فهیم و بصیر ایران ندارد."/>
  </head>
  <body>
    <article>
      <h1>موسوی در واکنش به پمپئو: اظهارنظرهای ریاکارانه حاوی هیچگونه همدردی دلسوزانه ای نیست</h1>
      <address>
        <time datetime="2019-11-17T21:57:00+00:00">17 Nov 2019, 21:57</time>
      </address>
      <p>سخنگوی وزارت خارجه کشورمان در واکنش به ابراز حمایت وزیر خارجه آمریکا با عده ای آشوبگر، گفت: اینگونه اظهارنظرهای ریاکارانه و مزورانه حاوی هیچگونه همدردی صادقانه و دلسوزانه ای نیست.</p>
      <p>به گزارش مهر، سیدعباس موسوی سخنگوی وزارت امور خارجه جمهوری اسلامی ایران در واکنش به ابراز حمایت و همراهی وزیر امور خارجه آمریکا با عده ای آشوبگر در برخی شهرهای ایران، ضمن تقبیح و محکومیت اینگونه حمایت ها و اظهارات مداخله جویانه گفت: مردم عزتمند ایران بخوبی می دانند که اینگونه اظهارنظرهای ریاکارانه و مزورانه حاوی هیچگونه همدردی صادقانه و دلسوزانه ای نیست و اقدامات عده ای هرج و مرج طلب و تخریب گرِ مورد حمایت امثال ایشان به هیچ‌ وجه سنخیتی با روش و منش قاطبه مردم فهیم و بصیر ایران ندارد.</p>
      <p> موسوی با اشاره به نیات شوم و بدخواهانه دولت ایالات متحده آمریکا خصوصا وزیر خارجه این رژیم نسبت به مردم کشورمان افزود: جالب است اظهار همدردی با مردمی انجام می شود که تحت فشار تروریسم اقتصادی آمریکا قرار داشته و پیش از این نیز از زبان همین فرد به صراحت بیان شد که باید به مردم ایران گرسنگی داد تا در مقابل ما تسلیم شوند.</p>
    </article>
  </body>
</html>