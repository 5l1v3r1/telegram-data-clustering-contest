<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/apisteytes-apokalypseis-apo-tin-anna-panagiotopoyloy-evgaina-sto-dromo-kai-me-krazane-giati/"/>
    <meta property="og:site_name" content="europost.gr"/>
    <meta property="article:published_time" content="2019-11-17T21:00:04+00:00"/>
    <meta property="og:title" content="Απίστευτες αποκαλύψεις από την Άννα Παναγιωτοπούλου: «Έβγαινα στο δρόμο και με κράζανε γιατί…»"/>
    <meta property="og:description" content="«Κάποιες φορές τα γυρίσματα στις Τρεις Χάριτες έφταναν να γίνουν εφιαλτικά»! «Την εποχή του Ντόλτσε Βίτα, όπου βάσει σεναρίου είχα σχέση με τον φίλο της κόρης μου, θυμάμαι μια φορά να…». Η Άννα Παναγιωτοπούλου μίλησε στο ένθετο"/>
  </head>
  <body>
    <article>
      <h1>Απίστευτες αποκαλύψεις από την Άννα Παναγιωτοπούλου: «Έβγαινα στο δρόμο και με κράζανε γιατί…»</h1>
      <address>
        <time datetime="2019-11-17T21:00:04+00:00">17 Nov 2019, 21:00</time>
      </address>
      <p>«Κάποιες φορές τα γυρίσματα στις Τρεις Χάριτες έφταναν να γίνουν εφιαλτικά»!<br/>«Την εποχή του Ντόλτσε Βίτα, όπου βάσει σεναρίου είχα σχέση με τον φίλο της κόρης μου, θυμάμαι μια φορά να…».<br/>Η Άννα Παναγιωτοπούλου μίλησε στο ένθετο “Πρόσωπα” της εφημερίδας “ΤΑ ΝΕΑ”, στο αφιέρωμα για τα 30 χρόνια του Mega. Η γνωστή ηθοποιός αναφέρθηκε στις Τρεις Χάριτες, ενώ θυμήθηκε κι ένα περιστατικό που της συνέβη στο δρόμο την εποχή του Ντόλτσε Βίτα.</p>
      <p>«Αν και είχα ξεκινήσει την τηλεοπτική μου καριέρα στην κρατική τηλεόραση με τη “Μαντάμ Σουσού”, μια δουλειά που αγάπησα πάρα πολύ και είχε μεγάλη απήχηση στο κοινό, ένα μεγάλο κεφάλαιο της τηλεοπτικής μου διαδρομής αποτέλεσαν τόσο οι Τρεις Χάριτες όσο και το Ντόλτσε Βίτα στο Mega.</p>
      <p>Θυμάμαι κάποιες φορές, τα γυρίσματα στις Τρεις Χάριτες έφταναν να γίνουν εφιαλτικά καθώς γελούσαμε συνέχεια και δεν μπορούσαμε να ολοκληρώσουμε τις σκηνές. Γνωριζόμουν δε και με τη Νένα Μεντή και με τη Μίνα Αδαμάκη κι αυτό μας έδινε μια άνεση να το γλεντάμε στα γυρίσματα, κάτι στο οποίο βοηθούσαν και τα πολύ έξυπνα κείμενα.</p>
      <p>Την εποχή του Ντόλτσε Βίτα, όπου βάσει σεναρίου είχα σχέση με τον φίλο της κόρης μου, θυμάμαι μια φορά να περνά από τον δρόμο ένας γύφτος με το τρίκυκλο στο οποίο επέβαινε και η κόρη του και να μου φωνάζει: “Καλά δεν ντρέπεσαι να τα φτιάξεις με τον φίλο της κόρης σου;”. Έμεινα άφωνη για μερικά δευτερόλεπτα, αλλά μετά συνειδητοποίησα ότι έχω γιο και όχι κόρη και ότι εκείνοι με είχαν ταυτίσει με τη Χριστίνα Μαρκάτου από τη σειρά.</p>
      <p>Δεν αισθάνθηκα όμως την ντροπή που ένιωθα όταν ξεκίνησε η Σουσού, όπου έβγαινα στο δρόμο και με κράζανε. Εν κατακλείδι θυμάμαι με νοσταλγία την εποχή του Mega διότι είχα πολύ καλή συνεργασία. Με άλλα κανάλια συνεργάστηκα ελάχιστα, αλλά δεν επικρατούσε η ίδια ατμόσφαιρα που επικρατούσε στο Mega», είπε η Άννα Παναγιωτοπούλου.</p>
    </article>
  </body>
</html>