<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957440"/>
    <meta property="og:site_name" content="Andhrajyothy"/>
    <meta property="article:published_time" content="2019-11-17T21:27:55+00:00"/>
    <meta property="og:title" content="కెరియర్ బెస్ట్ ర్యాంకింగ్స్ సాధించిన షమీ, మయాంక్"/>
    <meta property="og:description" content="ADVT"/>
  </head>
  <body>
    <article>
      <h1>కెరియర్ బెస్ట్ ర్యాంకింగ్స్ సాధించిన షమీ, మయాంక్</h1>
      <address>
        <time datetime="2019-11-17T21:27:55+00:00">17 Nov 2019, 21:27</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>దుబాయ్: </b>టీమిండియా స్పీడ్‌స్టర్ మహ్మద్ షమీ, ఓపెనర్ మయాంక్ అగర్వాల్‌లు ఐసీసీ తాజా టెస్ట్ ర్యాంకింగ్స్‌లో కెరియర్ బెస్ట్ సాధించారు. బంగ్లాదేశ్‌తో జరిగిన తొలి టెస్టు తొలి ఇన్నింగ్స్‌లో 27 పరుగులిచ్చి మూడు వికెట్లు తీసుకున్న షమీ.. రెండో ఇన్నింగ్స్‌లో 31 పరుగులిచ్చి నాలుగు వికెట్లు పడగొట్టాడు. దీంతో బౌలింగ్ జాబితాలో ఏకంగా 8 స్థానాలు ఎగబాకి ఏడో స్థానానికి చేరుకున్నాడు. 790 రేటింగ్ పాయింట్లతో కపిల్ దేవ్ (877), జస్ప్రీత్ బుమ్రా (832) తర్వాత మూడో అత్యుత్తమ భారత పేస్ బౌలర్‌గా రికార్డులకెక్కాడు.</p>
      <p> </p>
      <p>ఇక, డబుల్ సెంచరీ వీరుడు మయాంక్ అగర్వాల్ 11వ స్థానాన్ని ఆక్రమించాడు. తొలి 8 టెస్టుల్లోను 858 పరుగులు చేసిన 28 ఏళ్ల మయాంక్ అగర్వాల్ 691 రేటింగ్ పాయింట్లతో 11వ స్థానంలో నిలిచాడు. మొదటి ఎనిమిది టెస్టుల్లో మయాంక్ కంటే ఎక్కువ పరుగులు చేసిన ఆటగాళ్లలో (1210), ఎవర్టన్ వీక్స్ (968), సునీల్ గవాస్కర్ (938), మార్క్ టేలర్ (906), జార్జ్ హెడ్‌లీ (904), ఫ్రాంక్ వోరెల్ (890), హెర్బెర్ట్ సట్‌క్లిఫ్ (872) ఉన్నారు.</p>
      <p> </p>
      <p>ఆల్‌రౌండర్లలో రవీంద్ర జడేజా నాలుగు స్థానాలు ఎగబాకి 35 వస్థానంలో నిలవగా, బౌలర్లలో ఇషాంత్ శర్మ 20వ, ఉమేశ్ యాదవ్ 22వ స్థానాల్లో నిలిచారు. బౌలర్ల జాబితాలో టాప్-10లో ఉన్న ఆఫ్ స్పిన్నర్ రవిచంద్రన్ అశ్విన్ ఆల్‌రౌండర్ల జాబితాలో ఆరో స్థానంలో నిలిచాడు.</p>
    </article>
  </body>
</html>