<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980826177.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-17T21:45:00+00:00"/>
    <meta property="og:title" content="آلودگی و برودت هوا، بارش برف و سختی تردد؛ مدارس برخی مناطق را تعطیل کرد/ تعطیلی مدارس غرب تهران"/>
    <meta property="og:description" content="به گزارش"/>
  </head>
  <body>
    <article>
      <h1>آلودگی و برودت هوا، بارش برف و سختی تردد؛ مدارس برخی مناطق را تعطیل کرد/ تعطیلی مدارس غرب تهران</h1>
      <address>
        <time datetime="2019-11-17T21:45:00+00:00">17 Nov 2019, 21:45</time>
      </address>
      <p>برودت هوا و بارش مدارس ۱۷ شهر ایران را در روز دوشنبه تعطیل کرد.</p>
      <p>به گزارش<b> الف </b>به نقل از خبرگزاری ها، به علت برودت هوا و سرما، مدارس برخی مناطق و شهرستان ها فردا دوشنبه از سوی اداره کل آموزش و پرورش استان‌ها تعطیل اعلام شده است.</p>
      <p>
        <b>مدارس غرب استان تهران فردا تعطیل است</b>
      </p>
      <p>تمام مقاطع تحصیلی شهرستان‌های شهریار، قدس، ملارد، بهارستان و رباط کریم به علت برودت هوا فردا دوشنبه تعطیل اعلام شد.</p>
      <p> با اعلام فرمانداران شهرستان‌های شهریار، قدس، ملارد، بهارستان و رباط کریم تمام مقاطع تحصیلی به علت برودت هوا فردا دوشنبه تعطیل شد.</p>
      <p>محمد تقی‌زاده، معاون امور عمرانی استانداری تهران در گفت‌وگو با خبرنگار فارس گفت: صبح فردا تمام مدارس تمام مقاطع تحصیلی شهر تهران دایر است.</p>
      <p> مدارس استان تهران امروز یکشنبه نیز به دلیل برودت هوا در دو نوبت صبح و عصر تعطیل شده بود.</p>
      <p>
        <b>برودت هوا مدارس استان البرز را برای دومین روز متوالی تعطیل کرد</b>
      </p>
      <p>جانشین شورای هماهنگی مدیریت بحران استان البرز از تعطیلی مدارس این استان در روز دوشنبه به دلیل برودت هوا خبر داد.‌</p>
      <p>علی درویش‌پور در گفت‌و‌گو با خبرنگار تسنیم در کرج اظهار داشت: با تصمیم کارگروه مدیریت بحران، مدارس استان البرز در روز دوشنبه برای دومین روز متوالی ‌به دلیل برودت هوا تعطیل شد.</p>
      <p>وی افزود: در شهرستان‌های طالقان، آسارا به دلیل برودت و سردی هوا کلیه مقاطع تحصیلی تعطیل است.‌</p>
      <p>
        <b>مدارس نجف‌آباد، فریدن و فریدون‌شهر فردا تعطیل شد</b>
      </p>
      <p>براساس اعلام اداره کل آموزش و پرورش استان اصفهان مدرسه‌ها در شهرستان‌های نجف آباد، فریدن و فریدون‌شهر فردا تعطیل است.‌</p>
      <p>اداره کل آموزش و پرورش استان اصفهان اعلام کرد که با تصمیمات اخذ شده پیرامون رفاه حال خانواد‌ه‌ها و دانش آموزان مدرسه‌ها در تمامی مقاطع تحصیلی در شهرستان نجف‌آباد فردا دوشنبه بیست و هفتم آبان ماه تعطیل است.</p>
      <p>‌همچنین براساس بارش برف در غرب استان اصفهان فردا تمامی مقاطع تحصیلی در شهرستان فریدن و مقاطع پیش دبستانی و دبستان در شهرستان فریدون‌شهر تعطیل اعلام شد.</p>
      <p>
        <b>برودت هوا مدارس فارسان، کوهرنگ و لاران را به تعطیلی کشاند</b>
      </p>
      <p>‌‌آموزش و پرورش چهارمحال و بختیاری اعلام کرد: ‌به‌علت بارش برف و باران و برودت هوا، نوبت صبح مدارس شهرستان‌های فارسان، کوهرنگ و لاران در کلیه مقاطع فردا، دوشنبه 27 آبان‌ماه تعطیل است.</p>
      <p>همچنین در شهرستان‌های شهرکرد، بروجن، سامان، بن، کیار، بلداجی و گندمان مراکز پیش‌دبستانی, مقاطع ابتدایی و متوسطه اول تعطیل است و مدارس مقطع متوسطه دوم فعالیت آموزشی خود را با یک ساعت تاخیر آغاز می‌کنند.</p>
      <p>‌در شهرستان‌های لردگان، خانمیرزا، اردل، میانکوه، فلارد و مناطق عشایری استان کلیه مدارس در کلیه مقاطع تحصیلی فعالیت آموزشی خود را با یک ساعت تاخیر آغاز می‌کنند.</p>
      <p>
        <b>مدارس و دانشگاه‌های شیراز و کازرون دوشنبه تعطیل است</b>
      </p>
      <p>‌‌مسئولان اداره کل آموزش و پرورش و دانشگاه‌های استان فارس اعلام کردند:همه مدارس و دانشگاه های شهر شیراز همچنین همه مدارس و دانشگاه‌های کازرون دوشنبه‌ تعطیل است.</p>
      <p>روابط عمومی آموزش و پرورش استان فارس شامگاه یکشنبه اعلام کرد: همه مدرسه ها در  شهر شیراز در دو نوبت صبح و عصر دوشنبه تعطیل است.</p>
      <p>همچنین طبق این اعلام، همه مدارس کازرون نیز دوشنبه تعطیل خواهد بود. همچنین بنا به اعلام استانداری فارس همه دانشگاه های شیراز و کازرون در روز دوشبه تعطیل است. </p>
      <p>
        <b>بارش برف مدارس نواحی 6 گانه اصفهان را هم تعطیل کرد</b>
      </p>
      <p>مدیرروابط عمومی اداره کل آموزش و پرورش استان اصفهان گفت: به دلیل برودت هوا و مشکلات عبور و مرور، همه مقاطع تحصیلی پیش‌دبستانی، دبستان و متوسطه اول و دوم نواحی شش‌گانه شهر اصفهان فردا دوشنبه ۲۷ آبان تعطیل است.</p>
      <p>رحمت‌الله ممیز امروز با اشاره به آخرین وضعیت تعطیلی مدارس اظهار داشت: همه مقاطع تحصیلی پیش‌دبستانی، دبستان و متوسطه اول و دوم نواحی شش‌گانه شهر اصفهان فردا دوشنبه ۲۷ آبان تعطیل است.</p>
      <p>مدیر روابط عمومی اداره کل آموزش و پرورش استان اصفهان ادامه داد: این تصمیم به علت برودت هوا و مشکلات عبور و مرور اتخاذ شده است.</p>
      <p><b>مدارس برخی شهرهای خوزستان دوشنبه تعطیل هستند</b><br/> <br/>بر اساس اعلام استانداری خوزستان فردا دوشنبه مدارس چند شهر خوزستان در تمامی مقاطع تعطیل هستند.<br/> فردا دوشنبه مدارس شهرهای امیدیه، بندر ماهشهر و بندر امام خمینی در تمامی مقاطع تعطیل هستند.</p>
      <p>مدارس این شهرها از ابتدای هفته تاکنون تعطیل بوده است. </p>
      <p><b>مدارس در برخی مناطق چهارمحال و بختیاری تعطیل است</b><br/>مدیرکل آموزش وپرورش چهارمحال وبختیاری گفت: مدارس در برخی مناطق چهارمحال و بختیاری از جمله شهرستان کوهرنگ و فارسان روز دوشنبه تعطیل شد.<br/>فرحناز قائد امینی شامگاه یکشنبه در گفت و گو با خبرنگاران با اشاره به بارش برف و برودت هوا در این استان، اظهار داشت: مدارس منطقه لاران، فارسان و کوهرنگ در تمام مقاطع تحصیلی در نوبت صبح تعطیل اعلام شد.</p>
      <p>وی گفت: در مناطق شهرکرد، سامان، بن، بروجن، گندمان، بلداجی و کیار نیز تمام مقاطع پیش دبستانی، ابتدایی و متوسطه اول تعطیل و مقطع متوسطه دوم با یک ساعت تاخیر در مدارس حاضر خواهند شد.</p>
      <p>وی ادامه داد: در بخش ارمند، لردگان، میانکوه، خانمیرزا، فلارد و عشایر نیز تمام مقاطع تحصیلی نوبت صبح روز دوشنبه با یک ساعت تاخیر فعالیت خود را آغاز می‌کنند.</p>
      <p><b>مدارس ابتدایی بوشهر دوشنبه تعطیل شد</b><br/> مدارس مقطع ابتدایی شهر بوشهر فردا تعطیل است.<br/>بنا به اعلام روابط عمومی آموزش و پرورش استان بوشهر دانش آموزان پیش دبستانی و ابتدایی شهربوشهر بجز عالی شهر بدلیل بارندگی تعطیل خواهند بود .</p>
      <p>در صورت اتخاذ تصمیم جدیدتر اطلاع رسانی خواهد شد .</p>
    </article>
  </body>
</html>