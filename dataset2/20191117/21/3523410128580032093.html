<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640405/%D8%A8%D8%B3%DB%8C%D8%AC-%D9%81%D8%B1%D9%88%D8%B4%DA%AF%D8%A7%D9%87%D9%87%D8%A7%DB%8C-%D8%B2%D9%86%D8%AC%DB%8C%D8%B1%D9%87%E2%80%8C%D8%A7%DB%8C-%D8%A8%D8%B1%D8%A7%DB%8C-%D8%B9%D8%B1%D8%B6%D9%87-%DA%A9%D8%A7%D9%84%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T21:21:00+00:00"/>
    <meta property="og:title" content="بسیج فروشگاههای زنجیره‌ای برای عرضه کالا"/>
    <meta property="og:description" content="یک مقام مسئول از عدم تاثیرپذیری قیمت کالاهای عرضه شده در فروشگاههای زنجیره‌ای از افزایش قیمت بنزین خبر داد و گفت: عرضه کالاها با تخفیف، در ...."/>
  </head>
  <body>
    <article>
      <h1>
        <a href="https://www.bultannews.com/fa/news/640405/%D8%A8%D8%B3%DB%8C%D8%AC-%D9%81%D8%B1%D9%88%D8%B4%DA%AF%D8%A7%D9%87%D9%87%D8%A7%DB%8C-%D8%B2%D9%86%D8%AC%DB%8C%D8%B1%D9%87%E2%80%8C%D8%A7%DB%8C-%D8%A8%D8%B1%D8%A7%DB%8C-%D8%B9%D8%B1%D8%B6%D9%87-%DA%A9%D8%A7%D9%84%D8%A7">بسیج فروشگاههای زنجیره‌ای برای عرضه کالا</a>
      </h1>
      <h2>یک مقام مسئول از عدم تاثیرپذیری قیمت کالاهای عرضه شده در فروشگاههای زنجیره‌ای از افزایش قیمت بنزین خبر داد و گفت: عرضه کالاها با تخفیف، در ....</h2>
      <address><time datetime="2019-11-17T21:21:00+00:00">17 Nov 2019, 21:21</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، امیرخسرو فخریان گفت: با توجه به اینکه تمامی تدابیر لازم برای کنترل <b>قیمت و حمل و نقل کالاهای</b> مورد نیاز مردم از سوی دولت، صورت گرفته است، فروشگاههای زنجیره‌ای با هماهنگی کامل در اجرای سیاست‌های دولت، وارد عمل شده و همراهی لازم را با تولیدکنندگان و تامین‌کنندگان کالا جهت رفاه حال شهروندان خواهند داشت.</p>
      <p>وی در ادامه با اشاره به فعالیت بیش از ۵۰۰۰ شعبه فروشگاهی در کل کشور که در رسته‌های مختلف، مشغول به فعالیت هستند، افزود: با سرلوحه قرار دادن کاهش قیمت برای مصرف‌کننده نهایی، تمام توان خود را برای افزایش سطح رفاه اقتصادی بین عامه مردم به کار می‌گیریم.</p>
      <p>رئیس اتحادیه کشوری فروشگاه‌های زنجیره‌ای همچنین از ادامه‌دار بودن طرح های تخفیفی در شعب تحت پوشش اعضای این اتحادیه خبر داد و گفت: طی نامه ای از اعضا این اتحادیه خواسته شده است طرح های تخفیفی موجود را ادامه دهند.</p>
      <p>وی در ادامه گفت: ما همچون گذشته در اجرای هماهنگ سیاست های دولت در ساماندهی و ایجاد آرامش و ثبات در بازار ، گام بر می‌داریم.</p>
    </article>
  </body>
</html>