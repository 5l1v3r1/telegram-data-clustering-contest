<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158707_1013.html"/>
    <meta property="og:site_name" content="Novsport"/>
    <meta property="article:published_time" content="2019-11-17T21:03:00+00:00"/>
    <meta property="og:title" content="ЦИЦИПАС ПОВТОРИ ГРИГОР: Спечели финалите на АТП в дебюта си!"/>
    <meta property="og:description" content="Гръцкият тенисист обърна Тийм в спиращ дъха трилър с два тайбрека"/>
  </head>
  <body>
    <article>
      <h1>ЦИЦИПАС ПОВТОРИ ГРИГОР: Спечели финалите на АТП в дебюта си!</h1>
      <address><time datetime="2019-11-17T21:03:00+00:00">17 Nov 2019, 21:03</time> by <a rel="author">Пламен Димитров</a></address>
      <p>Стефанос Циципас триумфира с титлата от финалите на АТП в Лондон, след като на финала победи Доминик Тийм с 6:7(6), 6:2, 7:6(4). Така гръкът повтори подвига на Григор Димитров от 2017 година, когато българинът стигна до трофея още при дебютното си участие в надпреварата.</p>
      <p> <br/> <br/>Това бе трета победа от общо седем мача за Циципас срещу Тийм, а освен това той успя да спечели и най-значимата титла в кариерата си до момента. Стефанос е и първият гръцки тенисист, който стига до отличието.  21-годишният състезател е най-младият победител в турнира от 2001 година насам, когато трофеят бе завоюван от Лейтън Хюит, който тогава бше на 20.<br/> <br/>В първия сет пробиви нямаше и всичко се реши след тайбрек в който Тийм победи след 8:6 точки и така взе аванс в резултата. <br/> <br/>Втората част беше изцяло в полза на гръцкия състезател и с пробиви в първия и третия гейм той успя да спечели с лекота.<br/> <br/>Инерцията на Циципас се запази и в третия сет, след като той проби рано и поведе с 3:1 в геймовете. В шестия гейм обаче Доминатора върна пробива и през следващите няколко гейма двамата си взимаха подаванията.  В тайбрека гръцкият тенисист спечели след 7:4 точки в своя полза.</p>
    </article>
  </body>
</html>