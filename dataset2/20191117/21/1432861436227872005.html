<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/dermendzhiev-posochi-kakva-e-golqmata-sila-na-bylgariq-i-kakyv-futbol-ochakva-da-vidi-1407149.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-17T21:15:00+00:00"/>
    <meta property="og:title" content="Дерменджиев посочи каква е голямата сила на България и какъв футбол очаква да види"/>
    <meta property="og:description" content="Националният селекционер - Георги Дерменджиев, сподели, че е доволен от видяното по време на двубоя с Чехия, завършил 1:0 в полза на националите ни Това е първа победа за България в евроквалификациите"/>
  </head>
  <body>
    <article>
      <h1>Дерменджиев посочи каква е голямата сила на България и какъв футбол очаква да види</h1>
      <address><time datetime="2019-11-17T21:15:00+00:00">17 Nov 2019, 21:15</time> by <a rel="author">Sportlive.bg</a></address>
      <p>Националният селекционер - Георги Дерменджиев, сподели, че е доволен от видяното по време <a href="https://www.sportlive.bg/bgfootball/national-team/Bylgariq-slozhi-kraj-na-tezhka-seriq-i-izprati-s-pobeda-Ivelin-Popov-1407088.html"><b>на двубоя с Чехия, завършил 1:0 в полза на националите ни</b></a>. Това е първа победа за България в евроквалификациите.</p>
      <p>"Казах, че искам една победа и то такава. Чехия е много добър отбор. Класира се за Европейското първенство. Много хора ще кажат, че са подценили този мач. Аз съм доволен заради играчите, фенове, ръководството. За да видят, че тези момчета имат това, в което вярвам – възможности. Те направиха това, което трябва. Бяха като отбор. Знаят, че това е нашата сила", заяви Дерменджиев пред БНТ. </p>
      <p>Относно отказването от националния отбор на капитана – Ивелин Попов, заяви: "Има доста време. Ще го обмислим. Сега е рано да се взимат решения. Имало е много случаи. Това е много различно. Той е взел това решение. Обявил го е. Има много време. Може отново да размисли. Не знам какво ще се случи".</p>
      <p>"Обнадежден съм, че виждам този малко по-голям потенциал в играчите. Има жребий на 22-и. Ще видим кой ще ни се падне", заяви той относно предстоящите плейофи в Лигата на нациите и допълни какъв футбол ще играем.</p>
      <p>"Тактиката си е тактика. В един момент може да се промени. Зависи от самата ситуация. Имаше един момент, в който отборът изпитва несигурност и това е причината да се приберем малко. Имахме няколко ситуации, които ако се бяха развили добре, резултатът щеше да е друг. Ние играем прагматичен футбол. Искам играчите да дават това, което могат. Имаме цел – март месец. Това е насоката на отбора". </p>
      <p> </p>
      <p> </p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Bylgariq-slozhi-kraj-na-tezhka-seriq-i-izprati-s-pobeda-Ivelin-Popov-1407088.html"/>
        <a href="https://www.sportlive.bg/bgfootball/national-team/Psiholozhkite-i-nezhnata-futbolna-dusha-1407068.html"/>
        <a href="https://www.sportlive.bg/bgfootball/national-team/L'Equipe-obrisuva-situaciqta-v-Sofiq-Sluchaite-na-rasizym-ne-sa-izolirani--1407051.html"/>
        <a href="https://www.sportlive.bg/bgfootball/national-team/Ivelin-Popov-shte-ostane-na-peto-mqsto-po-broj-machove-za-Bylgariq-1407010.html"/>
      </related>
    </article>
  </body>
</html>