<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/17/aggressione-treno-attiva-freni-di-emergenza-pesta-conducente/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-17T21:16:09+00:00"/>
    <meta property="og:title" content="Aggressione treno | attiva i freni di emergenza e pesta conducente"/>
    <meta property="og:description" content="."/>
  </head>
  <body>
    <article>
      <h1>Aggressione treno | attiva i freni di emergenza e pesta conducente</h1>
      <address><time datetime="2019-11-17T21:16:09+00:00">17 Nov 2019, 21:16</time> by <a rel="author">Salvatore Lavino</a></address>
      <figure>
        <img src="https://www.viagginews.com/wp-content/uploads/2019/11/italo.jpg"/>
        <figcaption>Aggressione treno arrestato autore FOTO viagginews</figcaption>
      </figure>
      <p>
        <b>Grave caso di aggressione sul treno. Responsabile un uomo di 42 anni colpevole di una sciocca distrazione. Per tutta ragione se la prende col capotreno.</b>
      </p>
      <p>Una <b>aggressione su un treno Italo</b> ha avuto luogo nella serata di ieri. Responsabile un uomo di 42 anni che, dopo essere stato fermato dalle forze dell’ordine, si è rivelato essere un pregiudicato. Questo individuo aveva azionato il freno d’emergenza senza alcun motivo valido. Cosa vietatissima dalle regole e che porta a conseguenze anche penali. L’aggressore, dopo aver fermato <a href="https://www.viagginews.com/2019/11/01/musicista-dimentica-violino-300-mila-euro-treno/">il mezzo su rotaie</a>, si è scagliato contro il capotreno. Colpa di una distrazione della quale lui e soltanto lui era responsabile. Da quanto ricostruito, il pregiudicato aveva accompagnato la madre sul convoglio in partenza da Napoli e con destinazione Bergamo. Ma nonostante i segnali del capotreno che indicavano la partenza del treno, lui si era attardato e non era riuscito a scendere in tempo. Perciò ha pensato bene di azionare i freni di emergenza, <a href="https://www.viagginews.com/2019/11/07/frecciarossa-donna-accoltellata/">reagendo male quando il capotreno</a> lo ha raggiunto e gli ha chiesto spiegazioni.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Aggressione treno, l’autore bloccato dopo una ‘passeggiata’ notturna sui binari</h3>
      <p>Per tutta reazione il pregiudicato ha fatto valere le proprie ingiustificabili ragioni scagliandosi <a href="https://www.viagginews.com/2019/11/16/codice-sconto-italo-novembre-2019/">contro il dipendente di Italo</a> a pugni e calci. Poi è sceso sui binari incamminandosi a piedi in direzione della stazione di partenza. Cosa che ha rischiato di mettere in pericolo la sua vita e la sicurezza dei treni in viaggio a quell’ora su quella tratta. Alla fine ci ha pensato la Polizia Ferroviaria a fermarlo mentre il treno è rientrato con ai comandi un altro operatore. Il titolare infatti era finito ko per le percosse ricevute. I convogli in viaggio in quel tratto hanno dovuto procedere molto lentamente per la presenza del 42enne sui binari. Il capostazione aggredito se l’è cavata con una prognosi di 6 giorni. L’autore dell’aggressione sul treno ha invece ricevuto una denuncia per messa in pericolo della sicurezza dei pubblici trasporti, interruzione di pubblico servizio e resistenza ad incaricato di pubblico servizio. Ora si trova agli arresti domiciliari.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/18/chiara-ferragni-altra-donna-fedez-video/"/>
        <a href="https://www.viagginews.com/2019/11/18/ragazzo-morto-inizio-sparita-nulla-sorella/"/>
        <a href="https://www.viagginews.com/2019/11/18/diletta-leotta-uomo-mutande-video/"/>
      </related>
    </article>
  </body>
</html>