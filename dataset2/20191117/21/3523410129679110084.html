<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640412/%D8%A2%D8%A8%DA%AF%D8%B1%D9%81%D8%AA%DA%AF%DB%8C-%D8%AE%DB%8C%D8%A7%D8%A8%D8%A7%D9%86%E2%80%8C%D9%87%D8%A7-%D9%88-%D9%82%D8%B7%D8%B9-%D8%A8%D8%B1%D9%82-%D8%AF%D8%B1-%D8%A2%D8%A8%D8%A7%D8%AF%D8%A7%D9%86-%D8%AF%D8%B1-%D9%BE%DB%8C-%D8%A8%D8%A7%D8%B1%D9%86%D8%AF%DA%AF%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T21:44:00+00:00"/>
    <meta property="og:title" content="آبگرفتگی خیابان‌ها و قطع برق در آبادان در پی بارندگی"/>
    <meta property="og:description" content="بارش باران که از بعدازظهر روز یکشنبه در آبادان شده موجب آبگرفتگی خیابان‌ها و قطع برق در برخی از مناطق شهر آبادان شد."/>
  </head>
  <body>
    <article>
      <h1>
        <a href="https://www.bultannews.com/fa/news/640412/%D8%A2%D8%A8%DA%AF%D8%B1%D9%81%D8%AA%DA%AF%DB%8C-%D8%AE%DB%8C%D8%A7%D8%A8%D8%A7%D9%86%E2%80%8C%D9%87%D8%A7-%D9%88-%D9%82%D8%B7%D8%B9-%D8%A8%D8%B1%D9%82-%D8%AF%D8%B1-%D8%A2%D8%A8%D8%A7%D8%AF%D8%A7%D9%86-%D8%AF%D8%B1-%D9%BE%DB%8C-%D8%A8%D8%A7%D8%B1%D9%86%D8%AF%DA%AF%DB%8C">آبگرفتگی خیابان‌ها و قطع برق در آبادان در پی بارندگی</a>
      </h1>
      <h2>بارش باران که از بعدازظهر روز یکشنبه در آبادان شده موجب آبگرفتگی خیابان‌ها و قطع برق در برخی از مناطق شهر آبادان شد.</h2>
      <address><time datetime="2019-11-17T21:44:00+00:00">17 Nov 2019, 21:44</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، بارش<b> باران</b> در آبادان که تا لحظه مخابره خبر همچنان ادامه دارد در کوی ذوالفقاری، <b>احمدآباد</b> و بهار رفت‌وآمد خودروها و عابران را با کندی و اخلال روبهرو کرده است.</p>
      <p>بارش این نعمت الهی گرچه موجب به وجود آمدن مشکلاتی برای شهروندان آبادان شد اما طراوت خاصی به آب و هوای این شهر بخشید و خوشحالی کشاوران به ویژه نخلداران را در پی داشت.<br/>رییس اداره هواشناسی آبادان به خبرنگار ایرنا گفت: نقشه های پیش یابی هوا، در استان خوزستان و منطقه نشان می دهد، بارش باران پاییزی تا پایان روز سه‌شنبه ادامه دارد.</p>
      <p>علی تابع‌الحجه میزان بارندگی در ایستگاه هواشناسی فرودگاه آبادان را سه میلیمتر اعلام کرد و افزود: میزان بارش باران در برخی از مناطق و محله‌های آبادان بیشتر است.</p>
      <p>وی افزود: دمای هوا در آبادان و خرمشهر در شامگاه یکشنبه ۲۱ درجه سانتیگراد است.</p>
    </article>
  </body>
</html>