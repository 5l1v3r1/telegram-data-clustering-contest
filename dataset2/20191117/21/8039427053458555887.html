<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957441"/>
    <meta property="og:site_name" content="Andhrajyothy"/>
    <meta property="article:published_time" content="2019-11-17T21:31:05+00:00"/>
    <meta property="og:title" content="నిజామాబాద్ జిల్లాలో ఘోర రోడ్డు ప్రమాదం"/>
    <meta property="og:description" content="ADVT"/>
  </head>
  <body>
    <article>
      <h1>నిజామాబాద్ జిల్లాలో ఘోర రోడ్డు ప్రమాదం</h1>
      <address>
        <time datetime="2019-11-17T21:31:05+00:00">17 Nov 2019, 21:31</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>నిజామాబాద్:</b> జిల్లాలోని ఎడపల్లి మండలం జానకంపేట్ నుండి తానకాలాన్ వెళ్లే మార్గ మధ్యలో ఘోర రోడ్డు ప్రమాదం జరిగింది. వివరాల్లోకెళితే.. జానకంపేట్ గ్రామస్థులు కుర్నపల్లి అబ్బయ్య దర్గా వద్ద కందూర్‌కు వెళ్లి ఆటోలో తిరుగు ప్రయాణంలో ఉన్నప్పుడు ఎదురుగా వస్తున్న ఎర్టీగా కారు (<b>AP25AQ0070</b>) అతివేగంతో ఆటోను (<b>TS16UA5851</b>) ఢీకొన్నది. ఈ ప్రమాదంలో ఆటోలో ప్రయాణిస్తున్న ఐదుగురు జానకంపేట్ వాసులకు తీవ్ర గాయాలయ్యాయి. సంఘటన జరిగిన వెంటనే కారులో ప్రయాణిస్తున్న వారు పరారవ్వగా.. గమనించిన కొందరు స్థానికులు క్షతగాత్రులను నిజామాబాద్ ప్రభుత్వ ఆసుపత్రికి తరలించారు.</p>
      <p> </p>
      <p>క్షతగాత్రుల్లో జానకంపేట్ గ్రామానికి చెందిన జక్కం గంగామణి, ఆకుల బాలమణి, చిక్కేల సాయిలు, కల్లెపురం సాయి.. చికిత్స పొందుతూ మృతి చెందారు. అదే గ్రామానికి చెందిన ఆటో డ్రైవర్ నయిమ్ కూడా చికిత్స పొందుతూ మరణించాడు. ఒకే గ్రామానికి చెందిన వారు ఐదుగురు మరణించడంతో గ్రామంలో విషాదఛాయలు అలుముకున్నాయి. ఇదిలా ఉండగా సమాచారం అందుకున్న ఎడపల్లి పోలీసులు కేసు నమోదు చేసుకొని దర్యాప్తు చేస్తున్నారు.</p>
    </article>
  </body>
</html>