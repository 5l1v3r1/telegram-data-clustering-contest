<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-china-us-trade-deal-on-positive-way-2855319.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-17T21:00:47+00:00"/>
    <meta property="og:title" content="चीन-अमेरिका के बीच व्यापार समझौता सही दिशा में"/>
    <meta property="og:description" content="चीन और अमेरिका के शीर्ष अधिकारियों ने दोनों देशों के बीच प्रारंभिक व्यापार समझौते को लेकर फोन पर सार्थक बातचीत की है। चीन के वाणिज्य मंत्रालय ने रविवार को यह जानकारी दी। दोनों देशों के बीच लंबे समय..."/>
  </head>
  <body>
    <article>
      <h1>चीन-अमेरिका के बीच व्यापार समझौता सही दिशा में</h1>
      <address><time datetime="2019-11-17T21:00:47+00:00">17 Nov 2019, 21:00</time> by <a rel="author">एएफपी,बीजिंग</a></address>
      <p>चीन और अमेरिका के शीर्ष अधिकारियों ने दोनों देशों के बीच प्रारंभिक व्यापार समझौते को लेकर फोन पर सार्थक बातचीत की है। चीन के वाणिज्य मंत्रालय ने रविवार को यह जानकारी दी। दोनों देशों के बीच लंबे समय से चल रहे व्यापार युद्ध का वैश्विक अर्थव्यवस्था पर नकारात्मक प्रभाव पड़ा है और बाजार में गिरावट आयी है।</p>
      <p>अमेरिकी राष्ट्रपति ट्रंप ने पिछले महीने पहले चरण के व्यापार समझौते की घोषणा की। हालांकि, इस पर अभी हस्ताक्षर होना बाकी है। चीनी वाणिज्य मंत्रालय के अनुसार उप प्रधानमंत्री लिऊ ही ने अमेरिका के व्यापार प्रतिनिधि राबर्ट लाइथाइजर तथा वित्त मंत्री स्टीवन न्यूचिन से शनिवार (16 नवंबर) को बातचीत की।</p>
      <p>दोनों पक्षों के बीच पहले चरण के समझौते में अपनी-अपनी चिंताओं को लेकर बातचीत सार्थक रही। मंत्रालय ने कहा कि दोनों पक्ष लगातार बातचीत कर रहे हैं। हालांकि, इस बारे में विस्तार से कुछ नहीं बताया गया।</p>
    </article>
  </body>
</html>