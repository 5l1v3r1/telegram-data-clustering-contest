<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957444"/>
    <meta property="og:site_name" content="Andhrajyothy"/>
    <meta property="article:published_time" content="2019-11-17T21:59:02+00:00"/>
    <meta property="og:title" content="1.5 బిలియన్ డౌన్‌లోడ్స్‌తో టిక్‌టాక్ సంచలనం!"/>
    <meta property="og:description" content="ADVT"/>
  </head>
  <body>
    <article>
      <h1>1.5 బిలియన్ డౌన్‌లోడ్స్‌తో టిక్‌టాక్ సంచలనం!</h1>
      <address>
        <time datetime="2019-11-17T21:59:02+00:00">17 Nov 2019, 21:59</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>బీజింగ్:</b> సోషల్ వీడియో షేరింగ్ యాప్ టిక్‌టాక్ సంచలనాలు నమోదు చేస్తోంది. ప్రపంచవ్యాప్తంగా ఏకంగా 1.5 బిలియన్ల మంది యాప్ స్టోర్ నుంచి దీనిని డౌన్‌లోడ్ చేసుకున్నారు. 466.8 మిలియన్ (31 శాతం) డౌన్‌లోడ్స్‌తో భారత్ అగ్రస్థానంలో ఉంది. ఈ ఏడాది ఇప్పటి వరకు 614 మిలియన్ల మంది టిక్‌టాక్‌ను డౌన్‌లోడ్ చేసుకున్నారు. గతేడాదితో పోలిస్తే ఇది ఆరు శాతం అధికమని మొబైల్ ఇంటెలిజెన్స్ సంస్థ ‘సెన్సార్ టవర్’ తెలిపింది.</p>
      <p> </p>
      <p>ఇక ఇండియాలో ఈ ఏడాది ఈ యాప్‌ను ఇప్పటి వరకు 277.6 మిలియన్ల మంది డౌన్‌లోడ్ చేసుకున్నారు. ప్రపంచవ్యాప్త డౌన్‌లోడ్లలో ఇది 45 శాతం కావడం గమనార్హం. ఇక, డౌన్‌లోడ్లలో భారత్ తర్వాతి స్థానంలో చైనా నిలిచింది. ఆ దేశంలో 45.5 మిలియన్ల మంది (7.4శాతం) డౌన్‌లోడ్ చేసుకున్నారు. అమెరికా 37.3 మిలియన్ డౌన్‌లోడ్స్‌తో మూడో స్థానంలో నిలిచింది. ఈ గణాంకాలు కేవలం యాప్ స్టోర్ నుంచి చేసుకున్నవి మాత్రమేనని, థర్డ్‌పార్టీ ఆండ్రాయిడ్ స్టోర్ల నుంచి డౌన్‌లోడ్ చేసుకున్న వాటిని ఇందులో కలపలేదని ‘సెన్సార్ టవర్’ తెలిపింది.</p>
      <p> </p>
      <p>ఈ ఏడాది నాన్-గేమింగ్ యాప్‌లలో 614 మిలియన్ డౌన్‌లోడ్స్‌తో టిక్‌టాక్ మూడో స్థానంలో నిలిచింది. తొలి రెండు స్థానాల్లో వాట్సాప్ (707.4 మిలియన్లు), ఫేస్‌బుక్ మెసేంజర్ (636.2 మిలియన్లు) ఉన్నాయి. 587 మిలియన్ డౌన్‌లోడ్స్‌తో ఫేస్‌బుక్ నాలుగో స్థానంలో, 376.2 మిలియన్ డౌన్‌లోడ్స్‌తో ఇన్‌స్టాగ్రామ్ ఐదో స్థానంలో నిలిచాయి. ఈ ఏడాది ఫిబ్రవరిలో బిలియన్ డౌన్‌లోడ్స్ పూర్తి చేసుకున్న టిక్‌టాక్.. కేవలం 9 నెలల కాలంలోనే 500 మిలియన్ డౌన్‌లోడ్స్ పూర్తికావడం గమనార్హం. </p>
    </article>
  </body>
</html>