<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_nevidoma-vikrala-chuzhu-ditinu-iz-sadka/938417"/>
    <meta property="og:site_name" content="Gazeta.ua"/>
    <meta property="article:published_time" content="2019-11-17T02:25:00+00:00"/>
    <meta property="og:title" content="Невідома викрала чужу дитину із садка"/>
    <meta property="og:description" content="14 листопада у Дніпрі з території дитячого садка жінка намагалася викрасти дитину. Бабуся дівчинки вийшла слідом за онукою і виявила, що дитина зникла. В сльозах вона звернулася до перехожих. Молодий хлопець дивом встиг наздогнати викрадачку і повернути бабусі внучку. Жінці вдалося втекти. ..."/>
  </head>
  <body>
    <article>
      <h1>Невідома викрала чужу дитину із садка</h1>
      <address><time datetime="2019-11-17T02:25:00+00:00">17 Nov 2019, 02:25</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938417_w_300.jpg?v=0"/>
        <figcaption>Жінка намагалася викрасти дитину з дитячого садка Фото: styler.rbc.ua</figcaption>
      </figure>
      <p>14 листопада у Дніпрі з території дитячого садка жінка намагалася викрасти дитину. Бабуся дівчинки вийшла слідом за онукою і виявила, що дитина зникла. В сльозах вона звернулася до перехожих. Молодий хлопець дивом встиг наздогнати викрадачку і повернути бабусі внучку. Жінці вдалося втекти.</p>
      <p>Про це розповіла <b>Валерія Сердюк</b> в <a href="https://www.facebook.com/groups/pravdakosiora/permalink/2542696125845768/">фейсбук-групі</a> "Райончик".</p>
      <p>"Близько 17:00 на території 219 дитячого садка була вкрадена дочка моєї подруги. За дитиною до садка прийшла бабуся. Поки знімала бахіли, дитина вийшов з групи на вулицю. Через 30 секунд бабуся вийшла, а внучки вже немає. Повз проходив хлопець з дівчиною, які бачили, як дівчинку виводила з території дитячого садка якась жінка. За словами бабусі, хлопець одразу ж побіг в сторону викрадачки і забрав дитину. Жінка відразу ж втекла".</p>
      <p>Дніпряни розповіли про подібні випадки.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_vikradennya-ditini-v-kiyevi-policiya-znajshla-avto-pidozryuvanogo/935709"/>
      </related>
      <p>"Вчора біля АТБ, який в кінці Косіора, до моєї доньки підійшла жінка років 40-45, - написала <b>Linda Kraft</b>. - Намагалася заманити її за будинок, обіцяла там показати кошеня, і дати погодувати його. Дочка не повелася. Дивлюся, на районі загострення".</p>
      <blockquote>25 жовтня суд міста Ірпінь Київської області відправив під домашній арешт 26-річну Анастасію Поліщук. <a href="https://gazeta.ua/articles/ukraine-newspaper/_anastasiya-polischuk-ukrala-3misyachnogo-hlopchika/935306">За два дні до цього вона вкрала 3-місячного Дениса Туженова в селищі Коцюбинське.</a> Забрала його з візочка і втекла на таксі, доки мати 19-річна Олена зайшла на пошту.</blockquote>
    </article>
  </body>
</html>