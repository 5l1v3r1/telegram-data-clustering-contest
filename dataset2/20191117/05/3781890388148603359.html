<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741799"/>
    <meta property="og:site_name" content="เดลินิวส์"/>
    <meta property="article:published_time" content="2019-11-17T05:00:00+00:00"/>
    <meta property="og:title" content="รู้อะป่าว? 'เจมส์-จิรายุ' อยากถามคำถามคนดังคนไหน"/>
    <meta property="og:description" content="ใครเป็นแฟนคลับหนุ่ม เจมส์-จิรายุ ยกมือขึ้น สัปดาห์นี้เจ่เจ้มีคำถามน่ารักๆ จากคนถามน่าเลิฟมาฝากกัน ห้ามพลาดจ้า"/>
  </head>
  <body>
    <article>
      <h1>รู้อะป่าว? 'เจมส์-จิรายุ' อยากถามคำถามคนดังคนไหน</h1>
      <address>
        <time datetime="2019-11-17T05:00:00+00:00">17 Nov 2019, 05:00</time>
      </address>
      <p>
        <b>ใครเป็นแฟนคลับหนุ่ม เจมส์-จิรายุ ยกมือขึ้น สัปดาห์นี้เจ่เจ้มีคำถามน่ารักๆ จากคนถามน่าเลิฟมาฝากกัน ห้ามพลาดจ้า</b>
      </p>
      <p>สวัสดีสาวๆหนุ่มๆสุดที่รักของเจ่เจ้ <b>ภรรยาคุณชายชเว</b> คนสวย คนดี คนเดิม เป็นยังไงกันบ้าง ตลอดหนึ่งอาทิตย์ที่ผ่านมามีความสุขแฮปปี้กันหรือเปล่า ถ้าไม่แฮปปี้หรือไม่มีความสุขเอาความรักที่เจ่เจ้มีไปปลอบขวัญน้า แล้วทุกคนจะสดใสเหมือนเจ่เจ้จ้า อิอิ<br/><br/>จริงๆสัปดาห์นี้เจ่เจ้ก็คิดอยู่นานว่าจะเปิดคำถามจากช่องทางใดดี จากนั้นเจ่เจ้ก็เลยลองเสี่ยงเซียมซีดูปรากฎว่าต้องเปิดเฟซบุ๊ก <b>Dailynews</b> ก็เลยเลื่อนๆดูและเจอคำถามของ <b>คุณคิตตี้ จากจังหวัดแพร่ </b>ที่เขียนมาให้ไปถามพระเอกหนุ่มสุดหล่อ <b>เจมส์-จิรายุ ตั้งศรีสุข</b> มาให้</p>
      <figure>
        <img src="https://www.dailynews.co.th/admin/upload/20191115/news_DCpHbYUWhC152131_533.jpg?v=20191117187?v=1984"/>
      </figure>
      <figure>
        <iframe src="https://www.youtube.com/embed/oyZ3l63V_Rs" width="640" height="360" data-service="Youtube" scrolling="no"/>
      </figure>
      <p>โดย <b>คุณคิตตี้</b> เขียนมาว่า <b><i>“สวัสดีค่ะ พี่ภรรยาคุณชายชเว ไม่ทราบว่าชื่อนี้แอบชอบนักร้องเกาหลีเปล่าคะเพราะหนูเห็นคนชอบเกาหลีชอบตั้งชื่อแบบนี้ ฮ่าๆล้อเล่นค่ะ ว่าแต่หนูชอบพี่เจมส์</i><i>-</i><i>จิรายุ มากๆ ย้ำนะคะว่าชอบมากและเห็นพี่บอกว่าให้เขียนคำถามมาได้ หนูขอเขียนบ้าง หนูอยากให้พี่ไปถามพี่เจมส์ว่าถ้าเขาถามคนดังหนึ่งคนได้เขาอยากถามใคร เพราะอะไร หาคำตอบให้ด้วยนะคะ”</i></b><br/><br/>อุ๊ย! ทำไมรู้ล่ะคะว่าสามี(มโน)ของเจ่เจ้คือหนุ่มเกาหลี ถูกต้องจ้า ไว้ถ้าคุณคิตตี้มาถามคำถามอีก เจ่เจ้จะบอกน้าว่าสามีเจ่เจ้ชื่ออะไร ตอนนี้เจ่เจ้มีภารกิจไปหาคำตอบของคุณมาให้ ไปดูคำตอบกันได้เลยจ้า</p>
      <figure>
        <img src="https://www.dailynews.co.th/admin/upload/20191115/news_MNqDhIHgua152132_533.jpg?v=20191117187?v=1832"/>
      </figure>
      <p><b>เจมส์</b> เผยว่า <br/><b><i>“ถามใครดี เออ</i><i>...</i><i>เอาคนนี้ก็ได้ครับ ผมเพิ่งเจอมา อยากถามพี่วี</i><i>-</i><i>วิโอเลต </i><i>(</i><i>ยิ้ม</i><i>) </i><i>ถามว่าอยากร้องเพลงเพราะแบบพี่ต้องทำยังไงดีครับ จริงๆผมเป็นคนชอบร้องเพลง แต่ร้องเพลงไม่ได้เรื่องแค่นั้นเอง”</i></b><br/><br/>เป็นยังไงกันบ้างคะคุณคิตตี้ เจ่เจ้ไปหาคำตอบแบบใกล้ชิดมาให้แล้ว ยังไงก็อย่าลืมกดไลค์ กดแชร์คำตอบนี้ให้แฟนๆหนุ่มเจมส์รู้กันด้วยนะ แล้วมากดเลิฟเป็นแฟนคลับให้เจ่เจ้ด้วย ครั้งหน้ารับรองเจ่เจ้จะบอกชื่อสามีให้รู้เลยจ้า หุหุ<br/>.............................<br/>คอลัมน์ <b><mark>“รู้อะป่าว?”</mark></b><br/>โดย <b>“ภรรยาคุณชายชเว”</b></p>
      <figure>
        <img src="https://www.dailynews.co.th/admin/upload/20191115/news_FHRprIFqPQ134001_533.jpg?v=20191117187?v=4569"/>
      </figure>
    </article>
  </body>
</html>