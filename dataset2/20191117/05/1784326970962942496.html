<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/17/a-ferjemnek-minden-reggel-emlekeztetnie-kellett-ra-hogy-ki-o/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-17T05:11:00+00:00"/>
    <meta property="og:title" content="„A férjemnek minden reggel emlékeztetnie kellett rá, hogy ki ő”"/>
    <meta property="og:description" content="Nem mindennapi sztorit mesélt el egy nő…"/>
  </head>
  <body>
    <article>
      <h1>„A férjemnek minden reggel emlékeztetnie kellett rá, hogy ki ő”</h1>
      <h2>Nem mindennapi sztorit mesélt el egy nő…</h2>
      <address><time datetime="2019-11-17T05:11:00+00:00">17 Nov 2019, 05:11</time> by <a rel="author">Cosmopolitan.hu</a></address>
      <p><b>Cathy O’Brien</b> az ausztrál<i> <a href="https://www.whimn.com.au/strength/mind/my-husband-had-to-remind-me-who-he-was-every-morning/news-story/1d0f5ecbd00d9ac2cea0c0deb1622375?fbclid=IwAR2b68dwg-yoVI1toMT8rDlUa4QwU0XJW-_5R4OTNIImPq8qH98F-c1Ic4A">Whimn-nek</a> </i>írta meg, hogy mi történt vele. A nőt éveken át érte <b>olyan mértékű stressz és megrázkódtatás</b>, amit már nem tudott feldolgozni. Ma már emlékszik a mindennapjaira, de<b> 2012 és 2017 között törlődött minden emléke</b>. Gondolj bele… lefekszel, és amikor reggel felkelsz, az elmúlt 5 év emléke csak úgy eltűnik. <b>Nem ismered fel a férjedet, gyerekeidet és a házadat…</b> Cathyvel pontosan ez történt.</p>
      <p><i>„</i><i>Olyan rémülettel keltem fel, nem értettem hol vagyok, hogy lehetnek a pici gyerekeim ekkorák, mióta van a férjemnek szakálla… Annyi minden változott a házunkban is, hogy a bejárati ajtót se találtam meg, helyette a mosókonyhába mentem</i><i>” </i>– meséli Cathy.</p>
      <p>26 évesen meddőséget és méhnyakrákot diagnosztizáltak nála, de ennek ellenére sikerült teherbe esnie, és világra hoznia egy kisfiút és egy lány ikerpárt. A terhesség és nehézségek után szülés utáni depressziót diagnosztizáltak nála. <b>Cathy összeomlásához</b> nem egy konkrét esemény vezetett, hanem <b>az éveken át tartó egészségügyi problémák</b>, pénzügyi gondok, gyereknevelés és a mindennapi életet megnehezítő problémák. Ennyi tennivaló mellett nem volt ideje magával foglalkoznia és érezte, hogy nem tud megbirkózni a helyzettel: <i>„</i><i>Elkezdtem alkoholt inni, és impulzusvásárlásba fojtottam a bánatom.</i><i>” </i><i> </i></p>
      <p>Az orvosok <b>depressziótól kezdve az amnéziáig</b> sokféle diagnózist felállítottak nála, de a mai napig nem tudják, hogy pontosan mi lehetett felelős <b>Cathy 5 elvesztett évéért</b>.</p>
      <h3>Te mit gondolsz, tényleg kikapcsolt Cathy agya a sok trauma következtében?</h3>
    </article>
  </body>
</html>