<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-zoni-oos-zagynuv-ukrayinskyj-voyin/"/>
    <meta property="og:site_name" content="VARTA1"/>
    <meta property="article:published_time" content="2019-11-17T05:00:00+00:00"/>
    <meta property="og:title" content="У зоні ООС загинув український воїн"/>
    <meta property="og:description" content="У зоні ООС загинув український воїн"/>
  </head>
  <body>
    <article>
      <h1>У зоні ООС загинув український воїн</h1>
      <address>
        <time datetime="2019-11-17T05:00:00+00:00">17 Nov 2019, 05:00</time>
      </address>
      <p>Post Views: 0</p>
      <p>
        <b>Минулої доби, 16 листопада, збройні формування Російської Федерації 15 разів порушили режим припинення вогню. Про це інформує пресцентр ООС.</b>
      </p>
      <p>Противник обстрілював позиції підрозділів Об’єднаних сил із заборонених Мінськими домовленостями мінометів калібру 120 та 82 мм, озброєння БМП, гранатометів різних систем та стрілецької зброї, з великокаліберними кулеметами включно. Зафіксовано і вогневу активність ворожих снайперів.</p>
      <p>В районі відповідальності оперативно-тактичного угруповання “СХІД” російські окупаційні війська здійснили 7 обстрілів:</p>
      <ul>
        <li>біля Старогнатівки – з мінометів калібру 82 мм і великокаліберних кулеметів;</li>
        <li>поблизу Гнутового – з гранатометів різних систем та стрілецької зброї;</li>
        <li>тричі біля Невельського – з ручних протитанкових гранатометів, великокаліберних кулеметів та іншої стрілецької зброї;</li>
        <li>неподалік Мар’їнки – з великокаліберних кулеметів;</li>
        <li>біля Павлополя – з мінометів калібру 82 мм, РПГ та стрілецької зброї.</li>
      </ul>
      <p>В районі відповідальності оперативно-тактичного угруповання “ПІВНІЧ” зафіксовано 8 ворожих обстрілів:</p>
      <ul>
        <li>неподалік Майорська – з СПГ, ручних протитанкових гранатометів та великокаліберних кулеметів;</li>
        <li>двічі біля Луганського – зі станкових протитанкових і автоматичних гранатометів та великокаліберних кулеметів;</li>
        <li>неподалік Новолуганського і Попасної – з РПГ та стрілецької зброї.</li>
        <li>поблизу Зайцевого – зі станкових протитанкових гранатометів та стрілецької зброї;</li>
        <li>двічі у районі Кримського – з мінометів калібрів 82 та 120 мм, гармат БМП-1, гранатометів різних систем, великокаліберних кулеметів та іншої стрілецької зброї.</li>
      </ul>
      <p>Вчора, 16 листопада, внаслідок обстрілів, загинув один військовослужбовець Об’єднаних сил.</p>
      <p>З початку цієї доби російські окупаційні війська вогневої активності не проявляли. Втрат з нашого боку не зафіксовано.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>