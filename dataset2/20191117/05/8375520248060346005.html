<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/chlen-uryadu-ziznavsya-shcho-pisav-svoyu-disertaciyu-pid-vplivom-narkotikiv-640448.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-17T05:39:00+00:00"/>
    <meta property="og:title" content="Член уряду зізнався, що писав свою дисертацію під впливом наркотиків"/>
    <meta property="og:description" content="Міністр Милованов стверджує, що «всі американці курять, а хто докторанти – вони просто смалять марихуану нон-стоп»"/>
  </head>
  <body>
    <article>
      <h1>Член уряду зізнався, що писав свою дисертацію під впливом наркотиків</h1>
      <address>
        <time datetime="2019-11-17T05:39:00+00:00">17 Nov 2019, 05:39</time>
      </address>
      <h4>Міністр Милованов стверджує, що «всі американці курять, а хто докторанти – вони просто смалять марихуану нон-стоп»</h4>
      <p>Міністр розвитку економіки, торгівлі та сільського господарства Тимофій Милованов зізнався, що під час перебування в США і написання дисертації пробував марихуану.</p>
      <p>Про це він розповів в інтерв'ю телеканалу <a href="https://youtu.be/1X9Jr3lqPc0?t=1994">«Прямий</a>».</p>
      <p>На запитання, чи вживав він наркотики, міністр заявив, що в Україні – ні, а ось у США курив марихуану.</p>
      <p>«Ні, я не курю нічого… Скажу вам чесно: сигарети я курив сім разів у житті. Це коли мене «на слабо» брали в школі. Але я в той час займався вітрильним спортом, і якось у мене цей період – пити і курити – минув. А ось марихуану, це ж нелегально її курити, залежить від штату – в Колорадо зараз легально курити. Так ось марихуану в Україні я ніколи не курив, хоча це і нескладно в школі було або в університеті. Тому що ні. А ось знаєте, де я її курив і тільки там? Це коли в аспірантурі був на докторській (у США, – ред.). Всі американці курять, а хто докторанти – вони просто смалять марихуану нон-стоп. І там мені дали… Тільки в той період, коли мені потрібно було придумати дисертацію», – зазначив Милованов.</p>
      <p>За словами міністра, вживання марихуани його не вразило.</p>
      <figure>
        <iframe src="https://www.youtube.com/embed/QREOMxHrWZE" width="580" height="390" data-service="Youtube" scrolling="no"/>
      </figure>
      <p>«Воно якось не йде мені… Може, я неправильно якось курю – що курив, що не курив. Може, вони мене обманювали, просто мені насипали тютюну… Може, я якось реагую по-іншому. Я навіть кави не п’ю, хоча всі вчені сидять на каві. Я тільки чай п’ю», – заявив Милованов.</p>
      <p>Як відомо, у 2001 році Милованов отримав ступінь магістра економіки у Вісконсінському університеті (США), і там же у 2004 році отримав ступінь доктора філософії з економіки.</p>
      <p>Раніше президент Володимир Зеленський заявив, що <a href="https://glavcom.ua/news/glava-derzhavi-pro-legalizaciyu-kanabisu-ti-hto-hoche-poterplyat-631779.html">зараз у країні невідповідний час для прийняття рішень про легалізацію канабісу.</a></p>
      <related>
        <a href="https://glavcom.ua/video/u-kijevi-startuvav-konoplyaniy-marsh-svobodi-translyaciya-635473.html"/>
        <a href="https://glavcom.ua/news/nizhnya-palata-parlamentu-franciji-shvalila-zakon-pro-medichnu-marihuanu-635369.html"/>
        <a href="https://glavcom.ua/country/society/u-sluzi-narodu-planuyut-vnesti-do-radi-zakonoprojekt-pro-legalizaciyu-marihuani-631019.html"/>
      </related>
    </article>
  </body>
</html>