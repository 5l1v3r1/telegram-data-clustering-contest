<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/dzvinok-trampa-v-ukrajini-buv-nezvichaynim-i-nedorechnim-pomichnik-pensa-novini-svitu-50053982.html"/>
    <meta property="og:site_name" content="НВ"/>
    <meta property="article:published_time" content="2019-11-17T05:33:00+00:00"/>
    <meta property="og:title" content="Дзвінок Трампа до України був незвичайним і недоречним — помічниця Пенса"/>
    <meta property="og:description" content="Телефонна розмова між президентом США Дональдом Трампом і його українським колегою Володимиром Зеленським була «незвичайною і недоречною»."/>
  </head>
  <body>
    <article>
      <h1>Дзвінок Трампа до України був незвичайним і недоречним — помічниця Пенса</h1>
      <h2>Телефонна розмова між президентом США Дональдом Трампом і його українським колегою Володимиром Зеленським була «незвичайною і недоречною».</h2>
      <address>
        <time datetime="2019-11-17T05:33:00+00:00">17 Nov 2019, 05:33</time>
      </address>
      <p>Про це заявила Дженніфер Вільямс, помічниця із зовнішньої політики віцепрезидента Майка Пенса, повідомляє <a href="https://www.reuters.com/article/us-usa-trump-impeachment/pence-aide-said-trumps-ukraine-phone-call-was-unusual-and-inappropriate-idUSKBN1XQ0H4?il=0">Reuters</a>.</p>
      <p>Відзначається, що Вільямс слухала розмову між президентами 25 липня. У Конгресі під час надання свідчень в рамках розслідування з питання про імпічмент вона заявила, що вимога Трампа про те, щоб Україна проводила розслідування з політичних мотивів здалася їй «незвичайною і недоречною».</p>
      <p>У суботу Палата представників також опублікувала стенограму раніше закритих показань Тіма Моррісона, помічника Білого дому в Раді національної безпеки, який зосередився на політиці Європи і Росії.</p>
      <p>Як і Вільямс, Моррісон сказав законодавцям, що він стурбований висловлюваннями Трампа президенту України Зеленському. Він також вважає, що тон Зеленського в розмові з Трампом був «улесливим».</p>
      <p>Вільямс і Моррісон повинні публічно дати свідчення на наступному тижні.</p>
      <p>Скарга інформатора, який повідомив про липневу телефонну розмову між Дональдом Трампом і Володимиром Зеленським, привела до <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">запуску процедури імпічменту.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
      <p>Тепер демократи намагаються з’ясувати, чи пов’язане рішення Трампа заблокувати військову допомогу Україні зі спробами змусити Київ почати політично мотивоване розслідування проти головного опонента Трампа — Джо Байдена.</p>
      <p>Трамп наполягає, що розмова із Зеленським була «ідеальною» і в контактах з українською владою не було quid pro quo (послуга за послугу).</p>
    </article>
  </body>
</html>