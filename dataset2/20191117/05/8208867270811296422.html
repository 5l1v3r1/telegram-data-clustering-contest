<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/esteri/2019/11/17/news/louisiana_democratici_vincono_elezioni_governatore-241234055/"/>
    <meta property="og:site_name" content="Repubblica.it"/>
    <meta property="article:published_time" content="2019-11-17T05:00:00+00:00"/>
    <meta property="og:title" content="La Louisiana sceglie governatore democratico, schiaffo a Trump"/>
    <meta property="og:description" content="Confermato John Edwards, sconfitto il candidato repubblicano Eddie Rispone per il quale il presidente aveva tenuto 2 comizi negli ultimi 10 giorni"/>
  </head>
  <body>
    <article>
      <h1>La Louisiana sceglie governatore democratico, schiaffo a Trump</h1>
      <h2>Confermato John Edwards, sconfitto il candidato repubblicano Eddie Rispone per il quale il presidente aveva tenuto 2 comizi negli ultimi 10 giorni</h2>
      <address>
        <time datetime="2019-11-17T05:00:00+00:00">17 Nov 2019, 05:00</time>
      </address>
      <p><b>NEW YORK -</b> La Louisiana conferma il democratico John Edwards alla guida dello Stato come governatore. Edwards batte il candidato repubblicano Eddie Rispone e resta l'unico democratico governatore di uno Stato del profondo sud americano. Per Donald Trump, che negli ultimi dieci giorni ha tenuto due comizi in Louisiana per Rispone, si tratta di un duro schiaffo: il voto è infatti considerato un test sulla reazione degli elettori americani all'impeachment.<br/><br/>Edwards batte Rispone di misura, ma riesce in ogni caso ad affermarsi contro il candidato repubblicano appoggiato da Trump. Molti ritenevano che Edwards non ce l'avrebbe fatta a ottenere un secondo mandato: il democratico conservatore si è invece battuto con forza contro Rispone. E la battaglia è stata accesa fin dalle primarie fino ad arrivare al ballottaggio, deciso da alcune migliaia di voti. Rispone ha giocato la sua campagna elettorale tutta su Trump, affidando al presidente la sua fortuna. La sconfitta è pesante per Trump e il partito repubblicano in vista delle elezioni del 2020.</p>
    </article>
  </body>
</html>