<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/international/684823/i-voutia-se-limni-egine-efialtis-gia-32chrono-parasitiko-skouliki"/>
    <meta property="og:site_name" content="enikos.gr"/>
    <meta property="article:published_time" content="2019-11-17T12:26:00+00:00"/>
    <meta property="og:title" content="Η βουτιά σε λίμνη έγινε εφιάλτης για 32χρονο - Παρασιτικό σκουλήκι εισχώρησε στο μόριο του και γέννησε τα αυγά του"/>
    <meta property="og:description" content="Το κολύμπι στη λίμνη δεν ήταν τόσο αθώο..."/>
  </head>
  <body>
    <article>
      <h1>Η βουτιά σε λίμνη έγινε εφιάλτης για 32χρονο - Παρασιτικό σκουλήκι εισχώρησε στο μόριο του και γέννησε τα αυγά του</h1>
      <address>
        <time datetime="2019-11-17T12:26:00+00:00">17 Nov 2019, 12:26</time>
      </address>
      <p>Ένας Βρετανός τουρίστας λίγο έλειψε να πεθάνει όταν ένα παράσιτο εισχώρησε στο μορίο του και άρχισε να γεννά τα αυγά του, όταν ο 32χρονος κολύμπησε στη λίμνη Malawi στην Αφρική, σε ένα ταξίδι ζωής, όπως το αποκαλεί, με τους φίλους του.</p>
      <p>Ο 32χρονος, James Michael, κόλλησε σχιστοσωμίαση (γνωστή επίσης ως βιλαρζίωση, πυρετός των σαλιγκαριών και πυρετός Katayama).</p>
      <p>Πρόκειται για μια νόσο που προκαλείται από το παρασιτικό<a href="http://www.enikos.gr/international/608532/dytes-entopisan-thalassio-skouliki-giganta-binteo"> σκουλήκι </a>του γένους Schistosoma. Μπορεί να μολύνει το ουροποιητικό σύστημα ή τα έντερα. Στα συμπτώματα μπορεί να περιλαμβάνεται κοιλιακό άλγος, διάρροια, αίμα στα κόπρανα ή αίμα στα ούρα. Άτομα τα οποία παραμένουν μολυσμένα για μεγάλο χρονικό διάστημα ενδέχεται να παρουσιάσουν ηπατική βλάβη, νεφρική ανεπάρκεια, στειρότητα ή καρκίνο της ουροδόχου κύστης.</p>
      <p>Ο James, ο οποίος μένει στο Κένσινγκτον στο Λονδίνο δήλωσε ότι "όταν βλέπω φωτογραφίες από το ταξίδι στην Αφρική, είναι περίεργο να σκέφτομαι ότι ένα παράσιτο "σκαρφάλωσε" μέσα στο μόριό μου. Δεν είναι ακριβώς ότι φανταζόμουν για ένα ταξίδι που κάνει κάποιος μια φορά στη ζωή του. Όλη η εμπειρία είναι σουρεαλιστική και περίεργη". Το ταξίδι έγινε τον Αύγουστο του 2017.</p>
      <p>Ο εφιάλτης του James ξεκίνησε όταν επέστρεψε από το ταξίδι του. Άρχισε να μην νιώθει τα πόδια του, αλλά το απέδωσε στην κούραση από την ποδηλασία. Μπήκε στο νοσοκομείο για εξετάσεις όταν δεν μπορούσε να ανέβει τα σκαλιά του σπιτιού του. Του έδωσαν αντιβιωτικά και τον έστειλαν στο σπίτι του μία εβδομάδα μετά.</p>
      <p>"Τους εξηγούσα ότι κάτι σοβαρό εχώ. Πήγα στο τμήμα νευρολογίας, έκαναν τεστ αίματος και γρήγορα αποφάσισαν ότι το ανοσοποιητικό μου σύστημα έκανε επίθεση στη σπονδυλική μου στήλη και γι'αυτό είχα χάσει τον έλεγχο στα πόδια μου" αναφέρει.</p>
      <p>"Δεν ήξεραν στην πραγματικότητα τι το προκαλεί" πρόσθεσε.</p>
      <p>Οι γιατροί από το Νοσοκομείο Τροπικών Ασθενειών τελικά ήταν αυτοί που αποκάλυψαν στον 32χρονο ότι το παρασιτικό σκουλήκι είχε "τρυπώσει" στο μόριο του και είχε γεννήσει τα αυγά του.</p>
      <p>Μία εβδομάδα πριν τα Χριστούγεννα του έγινε η διάγνωση. Όταν τα σκουλήκια μπουν στο σώμα, κινούνται μέσω του αίματος σε περιοχές όπως το συκώτι ή τα έντερα, και μετά από μερικές εβδομάδες αρχίζουν να γεννούν τα αυγά τους.</p>
      <p>Κάποια αυγά παραμένουν μέσα στο σώμα και το ανοσοποιητικό σύστημα τα στοχοποιεί. Αν δεν λάβει το άτομο την απαραίτητη θεραπεία έχει πολύ σοβαρές επιπτώσεις.</p>
      <p>"Πήρα το σωστό φάρμακο και μου είπαν ότι έχω 30% πιθανότητα να έχω πλήρη ανάρρωση σε 10 χρόνια από τώρα" τόνισε.</p>
      <p>Ο James για τρεις μήνες έμεινε στο νοσοκομείο και δεν μπορούσε να περπατήσει. Μετά ακολούθησαν τέσσερις μήνες με πατερίτσες.</p>
      <p>"Ο πόνος ήταν πιο ισχυρός από οτιδήποτε άλλο ήξερα" αναφέρει.</p>
      <p>Πηγή: Sun</p>
      <related>
        <h4>σχετικά άρθρα</h4>
        <a href="http://www.enikos.gr/international/684509/trelathike-apo-ti-zilia-dagkose-to-morio-tou-syntrofou-tis-kai-to%0A%20%20%20%20%0A"/>
        <a href="http://www.enikos.gr/international/683083/elefantas-skotose-tourista-sti-namimpia%0A%20%20%20%20%0A"/>
        <a href="http://www.enikos.gr/international/683021/aftos-einai-o-44chronos-pou-vrike-tragiko-thanato-sta-sagonia-tou%0A%20%20%20%20%0A"/>
        <a href="http://www.enikos.gr/international/682485/kalogries-me-orko-pigan-stin-afriki-gia-ierapostoliko-ergo-kai-ep%0A%20%20%20%20%0A"/>
        <a href="http://www.enikos.gr/international/680909/nea-erevna-gia-ton-idrytiko-plithysmo-tis-anthropotitas-koitida-t%0A%20%20%20%20%0A"/>
        <a href="http://www.enikos.gr/international/680157/apovasi-stin-afriki-etoimazei-o-poutin-oi-vlepseis-tou-meta-tin-e%0A%20%20%20%20%0A"/>
        <a href="http://www.enikos.gr/international/684696/i-megkan-markl-akoma-perimenei-ti-vretaniki-ypikootita-ti-apokaly%0A%20%20%20%20%0A"/>
        <a href="http://www.enikos.gr/international/684795/stiven-barklei-i-ee-protima-kyvernisi-ton-ergatikon-ypo-ton-tzere%0A%20%20%20%20%0A"/>
        <a href="http://www.enikos.gr/international/684794/nees-kyroseis-ton-ipa-stin-kouva%0A%20%20%20%20%0A"/>
      </related>
    </article>
  </body>
</html>