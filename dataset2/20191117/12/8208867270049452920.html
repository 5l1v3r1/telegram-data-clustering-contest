<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/calcio/esteri/2019/11/17/news/guardiola_possibile_ultima_stagione_al_manchester_city-241254765/"/>
    <meta property="og:site_name" content="Repubblica.it"/>
    <meta property="article:published_time" content="2019-11-17T12:26:00+00:00"/>
    <meta property="og:title" content="Stampa inglese: per Guardiola possibile ultimo anno al Manchester City"/>
    <meta property="og:description" content="Secondo il 'Mirror' il tecnico, che ha il contratto in scadenza nel 2021, potrebbe lasciare al termine dell'attuale stagione. Ipotesi Bayern"/>
  </head>
  <body>
    <article>
      <h1>Stampa inglese: per Guardiola possibile ultimo anno al Manchester City</h1>
      <h2>Secondo il 'Mirror' il tecnico, che ha il contratto in scadenza nel 2021, potrebbe lasciare al termine dell'attuale stagione. Ipotesi Bayern Monaco, voci sulla Juve</h2>
      <address>
        <time datetime="2019-11-17T12:26:00+00:00">17 Nov 2019, 12:26</time>
      </address>
      <p>La quarta stagione sulla panchina del Manchester City potrebbe essere anche l'ultima per Josep Guardiola, nonostante l'allenatore spagnolo abbia un contratto fino al 2021. Secondo il quotidiano britannico Mirror crescono le voci su una clausola rescissoria nell'accordo del tecnico che ha valorizzato il 'tiki-taka', come già avvenne al City per Pellegrini.<br/><br/>Le voci sulla partenza di Guardiola - secondo il giornale - sono supportate da diverse informazioni arrivate negli ultimi mesi. Si farebbe riferimento al fatto che la famiglia del catalano non è felice di vivere a Manchester: sua moglie Cristina era tornata in Spagna con la figlia più piccola. C'è anche chi afferma che il Bayern Monaco avrebbe pensato a lui per la prossima stagione ("Vogliamo il migliore" ha detto il nuovo presidente Herbert Hainer), anche se sembra improbabile che voglia tornare in Germania. Altre voci spingerebbero Guardiola sulla panchina della Juventus, al posto di Sarri.<br/><br/>FAN<br/> </p>
    </article>
  </body>
</html>