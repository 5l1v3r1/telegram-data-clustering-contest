<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/ukrajinski-korabli-viklyuchili-z-rechdokiv-v-rf-novini-rosiji-50054013.html"/>
    <meta property="og:site_name" content="НВ"/>
    <meta property="article:published_time" content="2019-11-17T12:11:00+00:00"/>
    <meta property="og:title" content="ФСБ Росії виключила з речдоків українські кораблі — ЗМІ"/>
    <meta property="og:description" content="Слідчі ФСБ Росії виключили українські кораблі з числа речових доказів у справі захоплених в Керченській протоці моряків до її розгляду в суді, пише ТАСС з посиланням на джерело в правоохоронних органах."/>
  </head>
  <body>
    <article>
      <h1>ФСБ Росії виключила з речдоків українські кораблі — ЗМІ</h1>
      <h2>Слідчі ФСБ Росії виключили українські кораблі з числа речових доказів у справі захоплених в Керченській протоці моряків до її розгляду в суді, пише ТАСС з посиланням на джерело в правоохоронних органах.</h2>
      <address>
        <time datetime="2019-11-17T12:11:00+00:00">17 Nov 2019, 12:11</time>
      </address>
      <p>«Українські кораблі виключені російськими слідчими з-поміж речових доказів у кримінальній справі стосовно моряків», — сказав співрозмовник агентства.</p>
      <p>Раніше повідомлялося, що <a href="https://nv.ua/ukr/ukraine/events/ukrajinski-viyskovi-korabli-pokidayut-kerch-novini-ukrajini-50054000.html">українські військові кораблі</a> Бердянськ і Нікополь, а також буксир Яни Капу <a href="https://nv.ua/ukr/ukraine/events/ukrajinski-korabli-peredadut-ukrajini-v-neytralnih-vodah-novini-ukrajini-50054009.html">передадуть в Україні в «нейтральних водах» Чорного моря.</a></p>
      <p>Нагадаємо, захоплені РФ <a href="https://nv.ua/ukraine/events/ukrainskie-voennye-korabli-pokidayut-kerch-novosti-ukrainy-50054000.html">українські кораблі, що напередодні вийшли з Керчі</a>,<a href="https://nv.ua/ukr/ukraine/events/zahopleni-rf-ukrajinski-viyskovi-korabli-video-novini-ukrajini-50054007.html"> пройшли під Кримським мостом.</a></p>
      <p>Раніше одеське видання Думська повідомило, що <a href="https://nv.ua/ukr/world/geopolitics/ukrajina-vidpravila-buksiri-za-zahoplenimi-rosiyeyu-sudnami-novini-ukrajini-50053927.html">Україна відправила буксири Титан і Гайдамака і пошуково-рятувальний корабель</a> Сапфір за захопленими в Керченській протоці суднами.</p>
      <p>Водночас <a href="https://nv.ua/ukr/ukraine/politics/moskva-sprostovuye-ugodu-pro-povernennya-korabliv-ukrajini-do-normandskogo-samitu-novini-ukrajini-50053925.htmlhttps:/nv.ua/tags/kerchenskij-proliv.html">Міністерство закордонних справ РФ спростувало угоду про повернення Україні захоплених в Керченській протоці кораблів</a> до проведення саміту в нормандському форматі.</p>
      <p>25 листопада 2018 року <a href="https://nv.ua/ukraine/events/rossija-atakovala-i-zakhvatila-ukrainskie-korabli-v-nejtralnykh-vodakh-karta-mintot-2510058.html?new_site=1">РФ захопила в Керченській протоці український буксир Яни Капу і малі броньовані артилерійські катери Бердянськ і Нікополь</a>, які прямували з Одеси до Маріуполя. На борту кораблів було 22 військових моряків і двоє співробітників СБУ. Раніше повідомлялося, що <a href="https://nv.ua/ukr/world/geopolitics/rosiya-poverne-zahopleni-korabli-vms-ukrajini-novini-ukrajini-50053828.html">Росія має намір повернути Україні військові кораблі</a>, захоплені в районі Керченської протоки.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/009/782/original/2a620050ca98292bbb182df4820160ae.png?stamp=1&amp;q=85&amp;w=115"/>
      </figure>
      <p>Дмитро Кулеба<br/>Про ПАРЄ і моряків. Що відбулось?</p>
      <p>7 вересня 2019 року українські моряки і співробітники СБУ повернулися в Україну в рамках взаємного звільнення утримуваних осіб. 25 травня 2019 року Міжнародний трибунал ООН з морського права постановив, що <a href="https://nv.ua/ukr/world/geopolitics/sprava-ukrajinskih-moryakiv-opublikovaniy-povniy-tekst-rishennya-mizhnarodnogo-tribunalu-50023518.html">Росія повинна звільнити українських моряків і передати Україні захоплені українські судна.</a></p>
    </article>
  </body>
</html>