<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718550/facebook-come-instagram"/>
    <meta property="og:site_name" content="iPhone Italia"/>
    <meta property="article:published_time" content="2019-11-17T12:02:26+00:00"/>
    <meta property="og:title" content="Facebook testa una nuova funzione in stile “Instagram”: più spazio alle foto!"/>
    <meta property="og:description" content="Facebook potrebbe trasformarsi in un grande Instagram grazie ad una nuova funzione in fase di test. Cosa dobbiamo aspettarci?"/>
  </head>
  <body>
    <article>
      <h1>Facebook testa una nuova funzione in stile “Instagram”: più spazio alle foto!</h1>
      <address>
        <time datetime="2019-11-17T12:02:26+00:00">17 Nov 2019, 12:02</time>
      </address>
      <p>Facebook sta testando una nuova funzione che renderebbe il suo feed molto più simile a quello di Instagram, tutto concentrato sulle foto degli utenti.</p>
      <p>Con questa opzione, invece di visualizzare il classico feed con lo stato aggiornato degli altri utenti, vedremo soltanto <b>le foto e brevi didascalie</b>. La funzione si attiverà automaticamente quando tocchiamo una foto per visualizzarla a schermo intero.</p>
      <p>Tale opzione si chiama “<i>Foto popolari</i>” e sarà accessibile da un’apposita sezione su <b>Facebook</b>. Una volta dentro, vedremo una serie infinita di immagini selezionate dagli algoritmi di Facebook e prese dalle bacheche dei nostri amici e delle pagine che seguiamo. Di fatto, <b>sembrerà di essere nel feed di Instagram</b>.</p>
      <p>Facebook ha confermato che sta testando questa funzione su un numero limitato di account:</p>
      <blockquote>Quando gli utenti vedono una foto nel feed delle notizie o in un profilo, possono toccarla per aprirla a schermo intero su uno sfondo nero. In genere, se gli utenti scorrono su quella foto, vengono semplicemente riportati nel feed classico. Ma con la funzione Foto popolari, Facebook mostra più immagini che gli utenti possono scorrere dopo quella aperta inizialmente.</blockquote>
      <blockquote>Scorrendo verso il basso, oltre il titolo Foto popolari, gli utenti vedranno altre foto e un’etichetta “Vedi più foto” che li invita a continuare a scorrere più immagini pubbliche condivise dagli amici.</blockquote>
      <p>In pratica, accade quello che già oggi vediamo con i video su Facebook: dopo averne guardato uno, scorrendo verso il basso ne vedremo di altri.</p>
      <p>Cosa ne pensate?</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>