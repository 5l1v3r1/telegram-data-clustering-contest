<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/brno-ma-park-danuse-muzikarove-presne-v-den-tricateho-vyroci-17-listopadu-20191117.html"/>
    <meta property="og:site_name" content="Deník.cz"/>
    <meta property="article:published_time" content="2019-11-17T12:49:00+00:00"/>
    <meta property="og:title" content="V Brně vznikl Park Danuše Muzikářové. Otevřen byl v den výročí revoluce"/>
    <meta property="og:description" content="Brňané mají od neděle Park Danuše Muzikářové. Park se nachází při Rooseveltově ulici v centru města. Muzikářovou zastřelili milicionáři během protikomunistických demonstrací v den prvního výročí sovětské okupace v roce 1969. Představitelé města společně s navrhovatelkou pojmenování parku Simonou Hradílkovou v neděli slavnostně odhalili pamětní desku připomínající její osud.  "/>
  </head>
  <body>
    <article>
      <h1>V Brně vznikl Park Danuše Muzikářové. Otevřen byl v den výročí revoluce</h1>
      <address><time datetime="2019-11-17T12:49:00+00:00">17 Nov 2019, 12:49</time> by <a rel="author">Oldřich Haluza</a></address>
      <p>Park při Rooseveltově ulici získal nový název v den třicátého výročí sedmnáctého listopadu 1989. „Hledala jsem brněnská místa, která nesou název po Danuši Muzikářové. Nikde jsem nic nenašla a úplně náhodou mi tento park vypadl před očima. Zjistila jsem si, že opravdové jméno tento park nenese a připadalo mi, že není nic logičtějšího než pojmenovat místo, ze kterého jde vidět na místo, kde byla Danuše Muzikářová zabita. Doba na to přesně uzrála,“ uvedla Hradílková.</p>
      <p>Slavnostní události se za město zúčastnila i brněnská primátorka Markéta Vaňková. „V dnešní době, kdy jsou demokratické hodnoty často zpochybňovány, je stále důležitější si připomínat, jak těžké bylo období nesvobody a útlaku,“ řekla Vaňková.</p>
      <figure>
        <img src="https://g.denik.cz/50/d6/thumbnail-img-1929_denik-150-3x2.jpg"/>
      </figure>
      <aside>
        <a href="https://brnensky.denik.cz/zpravy_region/festival-ne-svobody-na-gymnaziu-jaroska-ozivil-ducha-sametove-revoluce-20191117.html">Festival (NE)Svobody na gymnáziu Jaroška oživil ducha sametové revoluce Přečíst článek ›</a>
      </aside>
    </article>
  </body>
</html>