<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/17/nova-poshta-v-2020-rotsi-vidkryye-ponad-tysyachu-viddilen/"/>
    <meta property="og:site_name" content="Рубрика"/>
    <meta property="article:published_time" content="2019-11-17T12:02:01+00:00"/>
    <meta property="og:title" content="&quot;Нова пошта&quot; у 2020 році відкриє понад тисячу відділень"/>
    <meta property="og:description" content="Компанія Нова Пошта в 2020 році планує відкрити термінали з функцією автоматичної обробки посилок у Харкові і Дніпрі. Про це заявив директор компанії Олександр Бульба, передає НВ Бізнес. “Сума інвестицій у кожен з таких об’єктів складає близько 10 млн євро”, – зазначив він. За його словами, “Нова пошта” також планує відкрити другу чергу київського терміналу, яка дозволить збільшити його […]"/>
  </head>
  <body>
    <article>
      <h1>"Нова пошта" у 2020 році відкриє понад тисячу відділень</h1>
      <address><time datetime="2019-11-17T12:02:01+00:00">17 Nov 2019, 12:02</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/05/nova-poshta-860x580-c-1.jpg"/>
      </figure>
      <p>
        <b>
          <b>Компанія Нова Пошта в 2020 році планує відкрити термінали з функцією автоматичної обробки посилок у Харкові і Дніпрі.</b>
        </b>
      </p>
      <p>Про це заявив директор компанії Олександр Бульба, передає <a href="https://nv.ua/ukr/biz/markets/nova-poshta-poshtoviy-operator-planuye-vidkriti-tisyachu-viddilen-novini-ukrajini-50053514.html">НВ Бізнес.</a></p>
      <p>“Сума інвестицій у кожен з таких об’єктів складає близько 10 млн євро”, – зазначив він.</p>
      <p>За його словами, “Нова пошта” також планує відкрити другу чергу київського терміналу, яка дозволить збільшити його потужність в 3-4 рази. Зараз термінал обробляє до 14 тис. посилок на годину.</p>
      <p>Крім цього, компанія планує відкрити понад тисячу відділень. Суму інвестицій Бульба не озвучив, але додав, що відділення відкриватимуться в населених пунктах з кількістю жителів менше 2 тис осіб.</p>
      <p>Зараз “Нова Пошта” управляє мережею з близько 5,7 тис відділень.</p>
      <p>Раніше повідомлялося, що <a href="https://rubryka.com/2019/11/16/nova-poshta-vstanovyt-defibrylyatory-v-7-mistah-ukrayiny/">“Нова Пошта” встановить дефібрилятори в 7 містах України.</a></p>
    </article>
  </body>
</html>