<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elbalad.news/4060499"/>
    <meta property="og:site_name" content="صدى البلد"/>
    <meta property="article:published_time" content="2019-11-17T12:53:00+00:00"/>
    <meta property="og:title" content="علاء زينهم: بدايتى مع سعيد صالح وفؤاد المهندس كان بيرتحلي"/>
    <meta property="og:description" content="قال الفنان علاء زينهم إن مواعيد المسلسلات لا تؤثر على نجاح العمل، لأن العمل الجيد يفرض..."/>
  </head>
  <body>
    <article>
      <h1>علاء زينهم: بدايتى مع سعيد صالح وفؤاد المهندس كان بيرتحلي</h1>
      <address><time datetime="2019-11-17T12:53:00+00:00">17 Nov 2019, 12:53</time> by <a rel="author">حمزة شعيب</a></address>
      <p>حمزة شعيب قال الفنان علاء زينهم إن مواعيد المسلسلات لا تؤثر على نجاح العمل، لأن العمل الجيد يفرض نفسه، لافتا إلى أن مصر زمان كنت بتتجمع على مسلسل 7.15، ومسلسل أوبرا عايدة "مكنش متشاف فى أول حلقتين وبعد كده فرض نفسه وخد اهتمام".<br/><br/>وأضاف علاء زينهم خلال لقاءه مع الإعلامية قصواء الخلالى، فى برنامج "المساء مع قصواء" عبر قناة "TeN": "لما بيجلى عمل بجتهد، مجرد ما بقرأ بشوف الشخصية قدامى، لو مقدرتش أشوفها قدامى يبقى العمل مش ليا".<br/><br/>وتابع علاء زينهم: "مسلسل ونوس هدية جت من عند ربنا الواحد كان محتاجها، وعبد الرحيم كمال كلمنى قالى أنا كاتب الدور ده عشانك أنت".<br/><br/>وأكد "زينهم" أن بدايته الحقيقية كانت من خلال مسرحية "نحن نشكر الظروف" مع الفنان الراحل سعيد صالح، وبعدها بدأ مرحلة هامة وهو العمل مع الفنان الكبير فؤاد المهندس فى الفوازير، موضحا: "كنت بروح أيام التصوير إللى مش شغال فيها، والأستاذ كان بيرتحلى".<br/><br/>وقدم الفنان علاء زينهم نصيحته للممثلين الشباب قائلا: "مرحلة الهواة دى أهم منطقة لأى حد عاوز يكمل فى مراكز الشباب وقصور الثقافة، زى لعيب الكورة مينفعش يلعب فى المنتخب من غير ما يلف على الأندية، أحنا كده برده، نمثل مسرح وندرب".<br/><br/>وأتم "زينهم" أنه شارك فى مسلسل "روحين فى زكيبة" وأدى دور "راضى عنه"، مؤكدا أن ما يتمناه هو أن يقوم بدور يقربه من الجمهور.</p>
      <figure>
        <iframe src="https://www.youtube.com/embed/7-WByWLZxqc" width="580" height="320" data-service="Youtube" scrolling="no"/>
      </figure>
    </article>
  </body>
</html>