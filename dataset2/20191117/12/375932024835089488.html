<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/vallalatok/vallalati-hirek/nem-jott-be-a-trendvaltas-meisseni-porcelanmanufakturanal-1873536/"/>
    <meta property="og:site_name" content="Világgazdaság"/>
    <meta property="article:published_time" content="2019-11-17T12:23:00+00:00"/>
    <meta property="og:title" content="Nem jött be a trendváltás a meisseni porcelánmanufaktúránál"/>
    <meta property="og:description" content="A Szászország német szövetségi tartományának tulajdonában lévő vállalt évek óta veszteséges, most majdnem kétszáz dolgozótól válnak meg."/>
  </head>
  <body>
    <article>
      <h1>Nem jött be a trendváltás a meisseni porcelánmanufaktúránál</h1>
      <address><time datetime="2019-11-17T12:23:00+00:00">17 Nov 2019, 12:23</time> by <a rel="author">MTI</a></address>
      <p>A nagy múltú, több mint 300 éve alapított meisseni porcelánmanufaktúra dolgozóinak mintegy harmadát elbocsátja, hogy ne halmozza tovább a veszteségét.</p>
      <p>Európa legrégebbi porcelánmanufaktúrája azt közölte, hogy csaknem 200 fővel, 418-ra csökkenti alkalmazottainak a számát.<br/>A cég évek óta küzd a veszteséggel, ami már milliókat tesz ki euróban.</p>
      <p>2010-ben az alapításának 300. évfordulóját ünneplő cég nyereségesség vált, miután az előző évet még 1,6 millió euró adózás előtti veszteséggel zárta.</p>
      <figure>
        <img src="https://www.vg.hu/wp-content/uploads/2019/11/000UK13Q.jpg"/>
        <figcaption>Fotó: AFP</figcaption>
      </figure>
      <aside>A vállalat akkor ezt úgy érte el, hogy a 784 munkahelyből 180-at felszámolt, és a hagyományos porcelánedények mellett felfuttatta a luxustermékek gyártását.</aside>
      <p>Ez a trendváltás azonban nem hozta meg a várt eredményt, és 2017-ben úgy döntött a vállalatvezetés, hogy ismét alaptevékenységére koncentrál.</p>
      <p>A Szászország német szövetségi tartomány tulajdonában lévő meisseni porcelánmanufaktúra márkajelzése a keresztbe tett kardok.</p>
    </article>
  </body>
</html>