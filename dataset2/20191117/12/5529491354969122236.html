<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/maltempo-emilia-romagna-allerta-3118073/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-17T12:43:14+00:00"/>
    <meta property="og:title" content="Maltempo Emilia Romagna, allerta rossa per i fiumi. Idice esonda a Budrio"/>
    <meta property="og:description" content="ROMA – Rimane l’allerta rossa per i fiumi in Emilia, visto che il maltempo delle ultime ore sta creando situazioni di criticità soprattutto nelle provincie di Bologna e Ferrara per il rapido innalzamento dei fiumi. La situazione più preoccupante è quella dell’Idice, esondato in provincia di Bologna, a Budrio. Le precipitazioni delle ultime 48 ore hanno creato tre colmi di piena a distanza ravvicinata.Felice Maniero resta in cella: no del Riesame alla scarcerazione, è accusato di maltrattamenti alla compagnaParalizzato dalla vita in giù dopo puntura Trigone, ragazzino di 12 anni è ricoverato a Bologna Il Reno sta raggiungendo il colmo a Casalecchio di Reno (prevista un’altezza di 2 metri e 20) e arriverà nel tardo pomeriggio-sera a Cento (Ferrara). E’ stato aperto l’impianto del cavo napoleonico per contenere parte della piena, che defluirà nelle prossime 48 ore verso il ferrarese. Anche i fiumi Samoggia e Sillaro hanno raggiunto il livello 3 e si registrano al momento allagamenti più contenuti, ma diffusi. A…"/>
  </head>
  <body>
    <article>
      <h1>Maltempo Emilia Romagna, allerta rossa per i fiumi. Idice esonda a Budrio</h1>
      <address><time datetime="2019-11-17T12:43:14+00:00">17 Nov 2019, 12:43</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/emilia_romagna_ansa.jpg"/>
        <figcaption>Maltempo in Emilia Romagna (foto Ansa)</figcaption>
      </figure>
      <p>ROMA – Rimane<a href="https://www.blitzquotidiano.it/cronaca-italia/venezia-acqua-alta-picco-2-3117994/"> l’allerta rossa</a> per i fiumi in Emilia, visto che il maltempo delle ultime ore sta creando situazioni di criticità soprattutto nelle provincie di Bologna e Ferrara per il rapido innalzamento dei fiumi.</p>
      <p>La situazione più preoccupante è quella dell’Idice, esondato in provincia di Bologna, a Budrio. Le precipitazioni delle ultime 48 ore hanno creato tre colmi di piena a distanza ravvicinata.</p>
      <figure>
        <a href="https://www.blitzquotidiano.it/cronaca-italia/felice-maniero-no-scarcerazione-maltrattamenti-compagna-3118363/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/felice-maniero-no-scarcerazione-maltrattamenti-compagna-3118363/">
          <img src="https://static.blitzquotidiano.it/wp/wp-content/uploads/2019/11/felice-maniero-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/felice-maniero-no-scarcerazione-maltrattamenti-compagna-3118363/">Felice Maniero resta in cella: no del Riesame alla scarcerazione, è accusato di maltrattamenti alla compagna</a>
      </h3>
      <figure>
        <a href="https://www.blitzquotidiano.it/cronaca-italia/paralizzato-vita-puntura-trigone-3118364/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/paralizzato-vita-puntura-trigone-3118364/">
          <img src="https://static.blitzquotidiano.it/wp/wp-content/uploads/2019/11/razza-ansa-1-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/paralizzato-vita-puntura-trigone-3118364/">Paralizzato dalla vita in giù dopo puntura Trigone, ragazzino di 12 anni è ricoverato a Bologna</a>
      </h3>
      <p>Il Reno sta raggiungendo il colmo a Casalecchio di Reno (prevista un’altezza di 2 metri e 20) e arriverà nel tardo pomeriggio-sera a Cento (Ferrara). E’ stato aperto l’impianto del cavo napoleonico per contenere parte della piena, che defluirà nelle prossime 48 ore verso il ferrarese.</p>
      <p>Anche i fiumi Samoggia e Sillaro hanno raggiunto il livello 3 e si registrano al momento allagamenti più contenuti, ma diffusi. A Medicina i tecnici sono al lavoro per un fontanazzo sul torrente Quaderna. Criticità anche a Bentivoglio e Budrio in località Fossatone per allagamenti che interessano la trasversale di pianura.</p>
      <p>“C’è la massima attenzione da parte di tutti i livelli di intervento per quella che si preannuncia come una situazione critica – afferma l’assessore regionale alla Protezione civile, Paola Gazzolo- Da ieri stiamo monitorando la situazione in tutto il territorio regionale e anche stamattina abbiamo chiuso da poco una riunione con collegati tutti i servizi territoriali. In strettissima collaborazione con i sindaci si stanno attuando i piani di protezione civile e predisponendo anche strutture per la cittadinanza nel caso dovessero essere necessarie”.</p>
    </article>
  </body>
</html>