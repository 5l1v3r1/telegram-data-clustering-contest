<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/pripravite-se-na-se-zmogljivejsi-samsung-galaxy-s10.html?RSSfcd651bc8b11d87229e6a69cba6c134c"/>
    <meta property="og:site_name" content="Računalniške novice"/>
    <meta property="article:published_time" content="2019-11-17T12:11:00+00:00"/>
    <meta property="og:title" content="Pripravite se na še zmogljivejši Samsung Galaxy S10!"/>
    <meta property="og:description" content="Pametni mobilni telefoni Samsung družine Galaxy S10 vključujejo zmogljive funkcije, ki pomagajo uporabnikom izboljšati ustvarjalnost in produktivnost."/>
  </head>
  <body>
    <article>
      <h1>Pripravite se na še zmogljivejši Samsung Galaxy S10!</h1>
      <address>
        <time datetime="2019-11-17T12:11:00+00:00">17 Nov 2019, 12:11</time>
      </address>
      <p>Pametni mobilni telefoni Samsung družine Galaxy S10 vključujejo zmogljive funkcije, ki pomagajo uporabnikom izboljšati ustvarjalnost in produktivnost. Ker pa konkurenca ne počiva, so se na spletu pojavile govorice, da bo podjetje Samsung ponudilo v prodajo dve novi različici priljubljenih novincev. Ti bodo sprva na voljo le na kitajskem, nekoliko kasneje pa bi lahko prispeli celo na ameriški ali pa celo na evropski trg.</p>
      <p>Pametni mobilni telefoni Samsung Galaxy S10 je trenutno na voljo v dveh različicah, in sicer s sistemskim pomnilnikom kapacitete osem gigabajtov in 128 gigabajti prostora ter sistemskim pomnilnikom kapacitete osem gigabajtov in 512 gigabajti prostora. Kupci na Kitajskem pa bodo kmalu umeli na voljo dve novi različici novincev. Tu bo šlo za pametni mobilni telefon Samsung Galaxy S10 s šestimi gigabajti sistemskega pomnilnika in 256 gigabajti prostora za shranjevanje podatkov in model z 12 gigabajti sistemskega pomnilnika in s kar enim terabajtom prostora za shranjevanje podatkov.</p>
      <p>Preostala strojna oprema pametnega mobilnega telefona Samsung Galaxy S10 pa bo pričakovano kos tudi najzmogljivejšim nalogam. Ta bo namreč obsegala 15,5-centimetrski oziroma 6,1-palčni zaslon AMOLED ločljivosti 3.040 x 1.440 slikovnih točk, zmogljiv mobilni procesor Qualcomm Snapdragon 855 in baterijo kapacitete 3.400 miliamper ur. Za zajem fotografij bodo na voljo trije digitalni fotoaparati ločljivosti 16 milijonov slikovnih točk, 12 milijonov slikovnih točk in 10 milijonov slikovnih točk. Za zajem sebkov bo na voljo spletna kamera ločljivosti 12 milijonov slikovnih točk. Novi različici telefona Samsung Galaxy S10 bodo na voljo le v črni in celi barvi.</p>
      <figure>
        <iframe src="https://www.youtube.com/embed/t9R7xx0joOU" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.samsung.com/ie/">Samsung</a></footer>
    </article>
  </body>
</html>