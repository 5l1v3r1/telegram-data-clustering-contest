<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904085/lokeren-voorzitter-je-wil-niet-weten-wat-we-hier-hebben-aangetroffen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T12:54:00+00:00"/>
    <meta property="og:title" content="Een puinhoop bij Lokeren? &quot;Je wil niet weten wat we hebben aangetroffen&quot;"/>
    <meta property="og:description" content="Lokeren zit in een serieus sukkelstraatje. De Waaslanders maakten in de eerste periode op geen enkel moment aanspraak op de periodetitel en verloren ook de eerste wedstrijd in de tweede periode. Trainer Glen De Boeck staat onder druk, al beseft voorzitter Louis De Vries dat de trainer het niet makkelijk heeft."/>
  </head>
  <body>
    <article>
      <h1>Een puinhoop bij Lokeren? "Je wil niet weten wat we hebben aangetroffen"</h1>
      <address>
        <time datetime="2019-11-17T12:54:00+00:00">17 Nov 2019, 12:54</time>
      </address>
      <p>
        <b>Lokeren zit in een serieus sukkelstraatje. De Waaslanders maakten in de eerste periode op geen enkel moment aanspraak op de periodetitel en verloren ook de eerste wedstrijd in de tweede periode. Trainer Glen De Boeck staat onder druk, al beseft voorzitter Louis De Vries dat de trainer het niet makkelijk heeft.</b>
      </p>
      <p>De Vries nam de club afgelopen zomer over van Roger Lambrecht. Veel plezier heeft hij echter nog niet beleefd aan die overname. Al beklaagt hij zich die niet. "Helemaal niet", klinkt het bij <a href="https://sporza.be/nl/2019/11/16/de-boeck-en-de-vries-lokeren-na-na-nederlaag-tegen-lommel/"><i>Sporza</i></a>.</p>
      <p>"Maar het is wel een heel zware job. Je wil niet weten wat we hier allemaal hebben aangetroffen, op en naast het veld. We zijn al maanden keihard aan het werken, we geven dit niet op", vertelt De Vries.</p>
      <p><b>Promotie en degradatie</b><br/>De kans dat Lokeren dit seizoen kan promoveren is na de nederlaag tegen Lommel weer wat kleiner geworden. "Maar dat was ook nooit ons doel. We wilden wel bovenaan meedraaien. Noem me na√Øef, maar ben nog altijd overtuigd dat we dat kunnen", aldus De Vries.</p>
      <p>Een doemscenario zoals degraderen? Daar houdt hij geen rekening mee. "Absoluut niet! Ik vind niet dat wij hier met minderwaardig materiaal bezig zijn", besluit hij.</p>
    </article>
  </body>
</html>