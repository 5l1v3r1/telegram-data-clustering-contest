<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/esports/futbol/Lleida-Espanyol-Copa-Rei_0_2345765525.html"/>
    <meta property="og:site_name" content="Ara.cat"/>
    <meta property="article:published_time" content="2019-11-17T12:41:51+00:00"/>
    <meta property="og:title" content="El Lleida Esportiu i l'Espanyol es veuran les cares a la Copa del Rei"/>
    <meta property="og:description" content="Luis Rubiales defensa la Supercopa a l'Aràbia Saudita: &quot;És la Supercopa de la igualtat&quot;"/>
  </head>
  <body>
    <article>
      <h1>El Lleida Esportiu i l'Espanyol es veuran les cares a la Copa del Rei</h1>
      <h2>Luis Rubiales defensa la Supercopa a l'Aràbia Saudita: "És la Supercopa de la igualtat"</h2>
      <address>
        <time datetime="2019-11-17T12:41:51+00:00">17 Nov 2019, 12:41</time>
      </address>
      <p>Aquest diumenge al matí s'ha celebrat el sorteig de la primera eliminatòria de la Copa del Rei. La ronda, que es disputarà a partit únic, es jugarà els dies 17, 18 i 19 de desembre. D'aquesta ronda en queden exclosos els equips que disputen la Supercopa d'Espanya: el Barça, el València, el Reial Madrid i l'Atlètic de Madrid.</p>
      <p>La sort ha volgut que l'Espanyol visiti el camp del Lleida. El Girona, per la seva banda, haurà d'anar a l'estadi del Linares Deportivo, a Jaén. En un altre duel 100% català, el Nàstic s'enfrontarà amb l'Olot, mentre que la resta de clubs catalans que prenen part en aquesta competició jugaran com a locals: el Badalona rebrà l'Oviedo; l'Hospitalet, el Granada; el Llagostera, l'Haro, i el Cornellà, l'Oriola.</p>
      <p>Aquests són els aparellaments d'aquesta primera ronda:</p>
      <p>CF Intercity - Athletic<br/>Melilla - <b>Llevant</b><br/>Peña Azagresa - Celta<br/>El Palmar - Getafe<br/>Becerril - Reial Societat<br/>Comillas - <b>Vila-real</b><br/>CA Antoniano - Betis<br/>Tolosa - Valladolid<br/>El Álamo - <b>Mallorca</b><br/>Andorra - Leganés<br/>Gimnástica Segoviana - <b>Elx</b><br/>Tudelano - Albacete<br/>Bergantiños - Sevilla<br/><b>Castelló</b> - Las Palmas<br/>Coruxo - Mirandés<br/>CF Llorca - Osasuna<br/>CP Cacereño - AD Alcorcón<br/><b>Lleida Esportiu</b> - <b>Espanyol<br/>Badalona - </b>Oviedo<br/>SCR Peña Deportivoa - SD Ponferradina<br/>CF Cartagena - SD Leioa<br/>Cultural Lleonesa - Las Rozas CF<br/><b>Nàstic</b> - <b>Olot</b><br/>Melilla - UCAM Múrcia<br/>UD Logronyès - Club Marino de Luanco<br/>Mérida - La Nucía<br/><b>Hèrcules</b> - Recreativo de Huelva<br/>Linares Deportivo - <b>Girona</b><br/>Reial Jaén CF - Alabès<br/>Zamora CF - Sporting de Gijón<br/>UD Socuéllamos - Saragossa<br/>CD Mensajero - CD Tenerife<br/>CD Laredo - SD Osca<br/>SD Logronyès - SD Eibar<br/>CD Lealtad de Villaviciosa - Cadis CF<br/>AD Ceuta - CD Numància<br/>SD Tarazona - Rayo Vallecano<br/><b>CE l'Hospitalet</b> - Granada CF<br/>Reial Múrcia CF - Real Racing Club de Santander<br/>Club Portugalete - Extremadura UD<br/>Peña Sport - CF Fuenlabrada<br/>Sestao River - CD Lugo<br/>CF Illueca - RC Deportivo de la Corunya<br/>UM Escobedo - Màlaga CF<br/>UD Tamaraceite - UD Almeria<br/>Pontevedra CF - <b>UD Eivissa</b><br/><b>UE Llagostera-Costa Brava</b> - Club Haro Deportivo<br/><b>UE Cornellà</b> - Oriola<br/><b/> UD San Sebastián de los Reyes - Còrdova<br/>Rayo Mahadaonda - Racing Club de Ferrol<br/>UP Langreo - CD Ebre<br/>Barakaldo CF - Villarrubia CF<br/>SD Amorebieta - CD Badajoz<br/>Unionista de Salamanca CF - <b>Atlètic Balears</b><br/>Marbella FC - CD Guijuelo</p>
      <p>Club exempt: Ieclà</p>
      <h3>"Aquesta Supercopa és la Supercopa de la igualtat"</h3>
      <p>Luis Rubiales, president de la Federació Espanyola de Futbol, ha assegurat aquest diumenge, abans del sorteig de la primera eliminatòria de la Copa del Rei, que la nova Supercopa d'Espanya (que es disputarà a l'Aràbia Saudita) era l'única manera de salvar la competició. "La Supercopa tenia dos camins: finalitzar o buscar un format atractiu. Aquests ingressos van destinats als clubs més modestos, al futbol base i al femení. Els ingressos de l'Aràbia Saudita seran els mateixos que guanyaríem en altres països", ha explicat. Així, Rubiales ha recordat que amb el pla Impulso23 arribaran "més ingressos als clubs de Segona B i Tercera". "Això també serà gràcies a la renovació de la Supercopa", ha indicat.</p>
      <p>Sobre la polèmica que ha generat el fet que la Supercopa es disputi a l'Aràbia Saudita, Luis Rubiales ha indicat: "Hi ha països on néixer home o dona no és el mateix. Els ingressos de l'Aràbia Saudita són els mateixos que tindríem en altres països. Podem canviar la situació si els inundem d'igualtat. Ens han demanat ajuda per transformar el país i ho farem", ha dit Rubiales per defensar la Supercopa. "Podem donar-los l'esquena o ajudar a transformar", ha sentenciat, abans de dir: "Aquesta Supercopa és la Supercopa de la igualtat".</p>
    </article>
  </body>
</html>