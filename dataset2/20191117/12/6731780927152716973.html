<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/17/gigliola-cinquetti-chi-e-eta-vita-privata-carriera/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-17T12:27:29+00:00"/>
    <meta property="og:title" content="Gigliola Cinquetti, chi è: età, marito, figli, carriera e vita privata della cantante"/>
    <meta property="og:description" content="Gigliola Cinquetti, chi è: età, marito, figli, carriera e vita privata della cantante passata alla storia della musica del nostro Paese"/>
  </head>
  <body>
    <article>
      <h1>Gigliola Cinquetti, chi è: età, marito, figli, carriera e vita privata della cantante</h1>
      <address><time datetime="2019-11-17T12:27:29+00:00">17 Nov 2019, 12:27</time> by <a rel="author">Benedetta</a></address>
      <figure>
        <img src="https://www.viagginews.com/wp-content/uploads/2019/09/gigliola-cinquetti.jpg"/>
      </figure>
      <p>Gigliola Cinquetti, chi è: età, marito, figli, carriera e vita privata della cantante passata alla storia della musica del nostro Paese come la più giovane vincitrice del Festival di Sanremo.</p>
      <p>E’ nata a Verona nel 1947 la cantante <b>Gigliola Cinquetti</b>, celebre al grande pubblico per l’interpretazione della sua <i>Non ho l’età</i>, canzone che vendette oltre quattro milioni di copie in tutta Europa. La Cinquetti è stata anche attrice e conduttrice televisiva.</p>
      <h3>Gigliola Cinquetti: le tappe della carriera professionale</h3>
      <p>Dopo essersi diplomata al liceo artistico e abilitata per l’insegnamento, la Cinquetti frequentò i corsi di studi universitari in Architettura e Filosofia. Fin da giovanissima però inseguì la sua passione per la musica studiando il pianoforte al Conservatorio di Verona e il canto e divenendo così una cantante professionista già all’età di 15 anni. <b>Nel 1963 vinse il Festival di Castrocaro</b>, partecipando poi al Festival di Sanremo nel 1964 e vincendolo in coppia con Patricia Carli con la canzone <i>Non ho l’età</i>. Divenne così la più giovane vincitrice del Festival, ottenendo la vittoria, anche  l’anno successivo con la medesima canzone, all’Eurofestival. Nel 1965 è nuovamente al Festival di Sanremo e nello stesso anno incide la canzone di Enzo Jannacci <i>Sfiorisci bel fiore</i>. Celebri furono le sue interpretazioni nel 1967 di <i>Una storia d’amore</i> di Francesco Guccini e nel 1968 di <i>Sera</i> di Roberto Vecchioni. Con la canzone <i>Dio come ti amo</i> vinse nuovamente il Festival di Sanremo nel 1966 in coppia con Domenico Modugno. Negli anni Settanta si avvicinò alla musica folk e intraprese la sua attività da attrice partecipando ad alcuni sceneggiati televisivi. Nel 1973 fu sua la vittoria di Canzonissima con la canzone <i>Alle porte del sole</i>. Nel 1978 pubblica l’album <i>Pensieri di donna</i> e nel 1982 l’Lp <i>il Portoballo</i>, il 1991 è l’anno infine di <i>Tuttintorno</i>. Nel 1995 la CIìinquetti è nuovamente a Sanremo con il brano scritto da Giorgio Faletti <i>Giovane Vecchio cuore</i>. Negli anni Novanta intraprende la carriera di conduttrice televisiva presentando alcuni programmi, tra i quali <i>Sliding doors</i>, <i>Gap</i>, <i>Elisir</i>, <i>Linea Verde</i> e <i>Italia Rai</i>. Nel 2015 esce il nuovo album <i>20.12</i>.</p>
      <h3>La vita privata</h3>
      <p>Gigliola Cinquetti sposò a 29 anni il giornalista <a href="https://www.viagginews.com/2019/11/02/luciano-teodori-chi-e-marito-gigliola-cinquetti/"><b>Luciano Teodori</b> </a>ed ebbe da lui due figli: Giovanni e Costantino, i quali nel 2013 parteciparono al programma televisivo <i>Pechino express</i>.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/17/giorgio-panariello-chi-eta-carriera-vita-privata-comico/"/>
        <a href="https://www.viagginews.com/2019/11/17/fabio-volo-chi-e-moglie-johanna-hauksdottir-eta-foto-lavoro/"/>
        <a href="https://www.viagginews.com/2019/11/17/giorgio-panariello-chi-e-fidanzata-claudia-capellini/"/>
      </related>
    </article>
  </body>
</html>