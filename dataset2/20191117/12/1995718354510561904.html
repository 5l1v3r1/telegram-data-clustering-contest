<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152401-u-koveli-troie-molodykiv-pobyly-i-pograbuvaly-cholovika-na-zupynci"/>
    <meta property="og:site_name" content="ВолиньPost"/>
    <meta property="article:published_time" content="2019-11-17T12:26:00+00:00"/>
    <meta property="og:title" content="У Ковелі троє молодиків побили і пограбували чоловіка на зупинці"/>
    <meta property="og:description" content="У Ковелі троє зухвалих молодиків побили чоловіка та відібрали у нього мобільний телефон і втекли."/>
  </head>
  <body>
    <article>
      <h1>У Ковелі троє молодиків побили і пограбували чоловіка на зупинці</h1>
      <address>
        <time datetime="2019-11-17T12:26:00+00:00">17 Nov 2019, 12:26</time>
      </address>
      <p>У Ковелі троє зухвалих молодиків побили чоловіка та відібрали у нього мобільний телефон і втекли.<br/><br/>Подія трапилась увечері 16 листопада на зупинці громадського транспорту, по вулиці Б.Хмельницького - пише патрульна поліція Волинської області.<br/><br/>Потерпілий негайно сповістив службу 102 та повідомив прикмети зловмисників.<br/><br/>Патрульні прибули миттєво та обстежили прилеглу територію. Неподалік виявили одного з чоловіків, який підходив по орієнтуванню і на якого вказав заявник. Ним виявився 17-річний місцевий мешканець. Молодика доставили до відділку поліції. <br/><br/>За цим фактом відомості внесли в ЄРДР за ч. 2 ст. 186 Кримінального Кодексу: йдеться про грабіж, поєднаний з насильством, яке не є небезпечним для життя чи здоров'я потерпілого. <br/><br/>Слідство триває.</p>
    </article>
  </body>
</html>