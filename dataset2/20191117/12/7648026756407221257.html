<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%97%d7%93%d7%a9%d7%95%d7%aa/%d7%a6%d7%95%d7%9e%d7%aa-%d7%a7%d7%a8%d7%95%d7%9c-%d7%90%d7%95%d7%a8%d7%9c%d7%95%d7%91-%d7%99%d7%99%d7%a4%d7%aa%d7%97-%d7%9c%d7%aa%d7%a0%d7%95%d7%a2%d7%94-%d7%9c%d7%9b%d7%99%d7%95%d7%95%d7%a0%d7%99%d7%9d-%d7%91%d7%a1%d7%95%d7%a3-%d7%97%d7%95%d7%93%d7%a9-%d7%a0%d7%95%d7%91%d7%9e%d7%91%d7%a8-418347/5"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-17T12:30:00+00:00"/>
    <meta property="og:title" content="הסתיימו העבודות בצומת קרול-אורלוב - ייפתח לתנועה בסוף חודש נובמבר"/>
    <meta property="og:description" content="הגיע הזמן: לאחר עבודות שנמשכו תקופה ארוכה, סיימה חברת נת&quot;ע שבונה את הרכבת הקלה את העבודות בצומת קרול-אורלוב שגרמו לפקקים רבים במרכז פתח תקוה. &quot;ביקשתי להקל על התושבים ועל מערך התנועה&quot;, אומר גרינברג"/>
  </head>
  <body>
    <article>
      <h1>הסתיימו העבודות בצומת קרול-אורלוב - ייפתח לתנועה בסוף חודש נובמבר</h1>
      <h2>הגיע הזמן: לאחר עבודות שנמשכו תקופה ארוכה, סיימה חברת נת"ע שבונה את הרכבת הקלה את העבודות בצומת קרול-אורלוב שגרמו לפקקים רבים במרכז פתח תקוה. "ביקשתי להקל על התושבים ועל מערך התנועה", אומר גרינברג</h2>
      <address><time datetime="2019-11-17T12:30:00+00:00">17 Nov 2019, 12:30</time> by <a rel="author">מיינט פתח תקוה</a></address>
      <figure>
        <img src="https://cdn.isnet.co.il/dyncontent/2019/11/17/033755b2-83df-439b-a2b9-40d522759af2.jpg"/>
        <figcaption>צומת קרול-אורלוב פתח תקוה. צילום: דוברות העירייה</figcaption>
      </figure>
      <p>צומת קרול-אורלוב יפתח לתנועה, וזאת לאחר שנת"ע סיימו את עבודתם במקום, וכעת ניתן יהיה לשוב ולפתוח את רחוב קרול לתנועה מצפון לדרום ולהיפך.</p>
      <p>כזכור, עבודות הרכבת הקלה ברחוב אורלוב חייבו סגירת הצומת לתנועה, מה שהכביד באופן משמעותי על המשתמשים בדרך, ובמיוחד על תושבי נווה גן והסביבה. בפגישה שהתקיימה בין ראש העיר רמי גרינברג ונציגי נת"ע ביקש ראש העיר בכל לשון של בקשה לזרז את העבודות במקום ולפתוח את הצומת, וכעת הדבר מתאפשר.</p>
      <p>ראש העירייה רמי גרינברג: "ביקשתי מנציגי נת"ע לזרז את העבודות ולסיים אותם במטרה להקל על התושבים ועל מערך התנועה. סגירת הצומת גרמה לפקקים ולהכבדה על מערך התנועה, ואני שמח כי נת"ע אכן הצליחו לקדם את העבודות בצומת על מנת להקל על התנועה ולהזרים אותה באופן טוב ויעיל יותר".</p>
      <p>עם פתיחת הצומת בסוף חודש נובמבר מערך התחבורה הציבורית יחזור לפעול כסדרו דרך רחוב קרול.</p>
    </article>
  </body>
</html>