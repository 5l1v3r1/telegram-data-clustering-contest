<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/tyskland/coburg-tillbaka-i-toppstriden-i-2-bundesliga/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-17T12:13:21+00:00"/>
    <meta property="og:title" content="Coburg tillbaka i toppstriden i 2. Bundesliga"/>
    <meta property="og:description" content="Svensklaget HSC Coburg gör ett nytt försök att nå Bundesliga. Med en dryg tredjedel avverkad i andraligan håller Pontus Zetterman och Tobias Warvne stilen som tabelltvåa. Skiljelinjen går just vid topp två – efter 34 matcher. Tusem Essen som flyttat fram positionerna från sjätteplatsen ifjor leder med två poängs marginal till Coburg (trea 2018/19). Tätduon […]"/>
  </head>
  <body>
    <article>
      <h1>Coburg tillbaka i toppstriden i 2. Bundesliga</h1>
      <address><time datetime="2019-11-17T12:13:21+00:00">17 Nov 2019, 12:13</time> by <a rel="author" href="https://handbollskanalen.se/author/fredrik-hasselgren/" target="_blank">Fredrik Hasselgren</a></address>
      <p>
        <b>Svensklaget HSC Coburg gör ett nytt försök att nå Bundesliga. Med en dryg tredjedel avverkad i andraligan håller Pontus Zetterman och Tobias Warvne stilen som tabelltvåa.</b>
      </p>
      <p>Skiljelinjen går just vid topp två – efter 34 matcher. Tusem Essen som flyttat fram positionerna från sjätteplatsen ifjor leder med två poängs marginal till Coburg (trea 2018/19).</p>
      <p>Tätduon kommer också från segrar, i Coburgs fall med klara 31–23 över konkurrenten Eisenach sedan Zetterman (fyra mål) och Warvne (tre mål) bidragit bra.</p>
      <p>Det är många minuter kvar innan de bästa grovjobbarna i 2. Bundesliga får kliva upp. Coburg fick iallafall hjälp av Ferndorf som snodde en poäng av närmaste hotet Hamm-Westfalen i den senaste omgången.</p>
      <p>Julius Lindskog Andersson hade straffbingo för Ferndorf med fem mål och är bäst i svenskligan, 17:e totalt med 52 mål under säsongen.</p>
      <p>Strax därefter, Carl Löfström med sju nya fullträffar när mittenlaget Bayer Dormagen tog sin sjätte seger. Mittsexan Löfström har nätat 51 gånger hittills, för att leda skytteligan krävs 86 mål som Coburgs kantveteran Florian Billek.</p>
      <p><b>2. Bundesliga, omgång 12</b><br/><b>EHV Aue–HSV Hamburg 24-23 (11–13)</b><br/><b>HSC Coburg–ThSV Eisenach 31–23 (15–14)</b><br/>Coburg: Pontus Zetterman 4, Tobias Warvne 3.<br/><b>TSV Bayer Dormagen–HC Elbflorenz 27–24 (11–12)</b><br/>Dormagen: Carl Löfström 7.<br/><b>TuS Ferndorf–ASV Hamm-Westfalen 24–24 (11–11)</b><br/>Ferndorf: Julius Lindskog Andersson 5.<br/><b>Krefeld–SG BBM Bietigheim 19–26 (8–17)</b><br/><b>TuS N-Lübbecke–VfL Lübeck-Schwartau 26–21 (13–9)</b><br/><b>TV Emsdetten–Tusem Essen 26–28 (13–12)</b></p>
      <p><b>Tätstriden</b>: 1. Tusem Essen 20p, 2. HSC Coburg 18p, 3. ASV Hamm-Westfalen 16p, 4. VfL Gummersbach 15p (en match mindre spelad), 5. ThSV Eisenach 15p.</p>
    </article>
  </body>
</html>