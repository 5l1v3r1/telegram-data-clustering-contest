<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/na-zakarpatti-p-yanyj-vodij-skoyiv-smertelnu-dtp.html"/>
    <meta property="og:site_name" content="1NEWS"/>
    <meta property="article:published_time" content="2019-11-17T12:25:11+00:00"/>
    <meta property="og:title" content="На Закарпатті п’яний водій скоїв смертельну ДТП"/>
    <meta property="og:description" content="На Закарпатті п’яний водій скоїв смертельну ДТП"/>
  </head>
  <body>
    <article>
      <h1>На Закарпатті п’яний водій скоїв смертельну ДТП</h1>
      <address>
        <time datetime="2019-11-17T12:25:11+00:00">17 Nov 2019, 12:25</time>
      </address>
      <figure>
        <img src="https://1news.com.ua/wp-content/uploads/2019/11/f3ef55b5c8c14559fcaca6f652697119.jpg"/>
      </figure>
      <p>На автошляху Київ-Чоп на Закарпатті п’яний водій скоїв ДТП, внаслідок якого загинула 40-річна жінка-пасажир. Про це повідомляє 1NEWS, посилаючись на <a href="https://www.unn.com.ua/uk/news/1836256-na-zakarpatti-vnaslidok-dtp-zaginula-zhinka-pasazhir">УНН</a>.</p>
      <p>“Вночі 17 листопада близько 01:15 год на лінію „102“ надійшло повідомлення про дорожню пригоду з потерпілими на автошляху „Київ-Чоп“, в межах об’їзної дороги м. Мукачева”, — йдеться в повідомленні.</p>
      <p>Встановлено, що водій автомобіля Volkswagen Golf , 26-річний берегівець, не впорався з керуванням, перетнув кільцеву розв’язку та з’їхав з проїжджої частини дороги. Від удару машину перекинуло у кювет.</p>
      <p>“Внаслідок аварії загинула пасажир автомобіля, 40-річна мешканка Кіровоградської області. Жінка померла на місці події. За результатами освідчення, водій знаходився у стані алкогольного сп’яніння-1,8 проміле алкоголю”, — йдеться в повідомленні.</p>
      <p>Розпочато слідство за частиною 2 статті 286 Кримінального кодексу України, тобто порушення правил безпеки дорожнього руху, що спричинило смерть потерпілої. Автомобіль доставлено на арештмайданчик відділення поліції.</p>
      <p>“Наразі вирішується питання про затримання водія в порядку статті 208 КПК України та повідомлення йому про підозру. В рамках досудового розслідування поліція встановить всі обставини та причини аварії”, — йдеться в повідомленні.</p>
      <p>Нагадаємо, у Львові водій скоїв наїзд на пішохода, внаслідок чого 54-річний чоловік загинув на місці події.</p>
    </article>
  </body>
</html>