<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/sport/portar-penalty-reflector-noctuna-325905.html"/>
    <meta property="og:site_name" content="Observator"/>
    <meta property="article:published_time" content="2019-11-17T12:45:00+00:00"/>
    <meta property="og:title" content="Un portar englez a distrus un reflector al nocturnei executând un penalty (Video)"/>
    <meta property="og:description" content="Tony Breeden, portarul echipei engleze Nuneaton Borough, a devenit eroul zilei, sâmbătă, după ce a reuşit să distrugă un reflector al nocturnei executând un penalty."/>
  </head>
  <body>
    <article>
      <h1>Un portar englez a distrus un reflector al nocturnei executând un penalty (Video)</h1>
      <address><time datetime="2019-11-17T12:45:00+00:00">17 Nov 2019, 12:45</time> by <a rel="author">Cristi Ioniţă</a></address>
      <p>
        <b>
          <b>Tony Breeden, portarul echipei engleze Nuneaton Borough, a devenit eroul zilei, sâmbătă, după ce a reuşit să distrugă un reflector al nocturnei executând un penalty.</b>
        </b>
      </p>
      <p>Incidentul s-a produs în timpul meciului jucat de echipa sa cu Stratford, pe teren propriu, şi câştigat de gazde cu 2-0.</p>
      <h3>Breeden a distrus unul dintre reflectoarele nocturnei executând un penalty</h3>
      <p>La 0-0, în minutul 60, gazdele au primit un penalty, iar Breeden, care obişnuia să mai înscrie goluri din faze fixe, şi-a asumat executarea loviturii de pedeapsă.</p>
      <p>Goalkeeperul lui Nuneaton şi-a luat elan şi a şutat tare, însă a trimis mingea mult peste poartă.</p>
      <p>A şutat atât de sus, încât mingea a izbit în plin unul dintre reflectoarele montate pe acoperişul peluzei de pe Liberty Way, arenă cu doar 4.614 locuri.</p>
      <figure>
        <iframe src="https://www.youtube.com/embed/cTfhZAtCFHA" width="640" height="360" data-service="Youtube" scrolling="no"/>
      </figure>
      <p>Reflectorul a căzut dar, din fericire, a rămas agăţat în cablul de alimentare, astfel că suporterii din peluză nu au fost răniţi în timpul producerii acestui incident.</p>
      <p>În cele din urmă, Kettle şi Powell au marcat golurile prin care gazdele s-au impus, cu 2-0.</p>
    </article>
  </body>
</html>