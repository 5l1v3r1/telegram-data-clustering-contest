<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3376533/erdogan-yokum-demisti-kemal-kilicdaroglundan-eyt-aciklamasi"/>
    <meta property="og:site_name" content="Milli Gazete"/>
    <meta property="article:published_time" content="2019-11-17T12:56:00+00:00"/>
    <meta property="og:title" content="Erdoğan 'Yokum' demişti! Kemal Kılıçdaroğlu'ndan EYT açıklaması"/>
    <meta property="og:description" content="Cumhurbaşkanı ve AKP Genel Başkanı Recep Tayyip Erdoğan, Emeklilikte Yaşa Takılanlar'ı (EYT) üzüecek bir açıklamada bulunmuştu."/>
  </head>
  <body>
    <article>
      <h1>Erdoğan 'Yokum' demişti! Kemal Kılıçdaroğlu'ndan EYT açıklaması</h1>
      <h2>Cumhurbaşkanı Erdoğan'ın EYT'ye dair açıklamasının ardından CHP Genel Başkanı Kemal Kılıçdaroğlu da konuya dair açıklamada bulundu.</h2>
      <address>
        <time datetime="2019-11-17T12:56:00+00:00">17 Nov 2019, 12:56</time>
      </address>
      <p>Cumhurbaşkanı ve AKP Genel Başkanı Recep Tayyip Erdoğan, Emeklilikte Yaşa Takılanlar'ı (EYT) üzüecek bir açıklamada bulunmuştu.</p>
      <p>Emeklilikte Yaşa Takılanlar’la ilgili konuşan Erdoğan, “Tutturmuşlar erken emeklilik. İskandinav ülkelerinin hepsi bu sistemle battı. Arkadaşlarıma söylüyorum; beni bu yola asla teşvik etmeyin. Seçim kaybetsek de yokum” ifadelerini kullanmıştı.</p>
      <h3>KILIÇDAROĞLU'NDAN EYT YORUMU</h3>
      <p>CHP Genel Başkanı Kemal Kılıçdaroğlu, BİRKONFED İş Dünyası Konfederasyonunun "Ekonomi Değerlendirme Toplantıları" başlığıyla düzenlediği programın ardından gazetecilerin emeklilikte yaşa takılanlara (EYT) ilişkin sorularını yanıtladı.</p>
      <p>Cumhurbaşkanı Recep Tayyip Erdoğan'ın dün yaptığı "Seçim kaybetsek de yokum" açıklaması aktarılarak yöneltilen soru üzerine Kılıçdaroğlu, şunları söyledi:</p>
      <blockquote>"Seçimi kaybetme noktasına gelmesi tabii Erdoğan'ın başarısızlığını gösteriyor. EYT'liler hiç meraklanmasınlar, onların sorunlarını çözeceğiz. Erdoğan ve iktidarı, Türkiye'nin bugüne kadarki hiçbir sorununu çözmedi, tam tersine sorun üretti. Ben buradan Türkiye Cumhuriyeti vatandaşlarına söz veriyorum, Türkiye'deki bütün sorunları, akılcı, tutarlı politikalarla istişare ederek çözeceğiz."</blockquote>
    </article>
  </body>
</html>