<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/germany/manchestyr-siti-obmislqt-kingsli-koman-za-zamestnik-na-leroj-sane-1407019.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-17T12:12:00+00:00"/>
    <meta property="og:title" content="Манчестър Сити обмислят Кингсли Коман за заместник на Лерой Сане"/>
    <meta property="og:description" content="Шампионът на Англия Манчестър Сити обмисля да привлече в редиците си френското крило Кингсли Коман Мениджърът на „гражданите“ Пеп Гуардиола вече работи един сезон с играча в Байерн Мюнхен и сега иска да го доведе на „Етихад Стейдиъм“ за заместник на Лерой Сане, който е свързван с трансфер в обратната посока"/>
  </head>
  <body>
    <article>
      <h1>Манчестър Сити обмислят Кингсли Коман за заместник на Лерой Сане</h1>
      <address><time datetime="2019-11-17T12:12:00+00:00">17 Nov 2019, 12:12</time> by <a rel="author">Sportlive.bg</a></address>
      <p>Шампионът на Англия Манчестър Сити обмисля да привлече в редиците си френското крило <a href="https://www.sportlive.bg/tags/51803">Кингсли Коман</a>. Мениджърът на „гражданите“ Пеп Гуардиола вече работи един сезон с играча в Байерн Мюнхен и сега иска да го доведе на „Етихад Стейдиъм“ за заместник на <a href="https://www.sportlive.bg/tags/45591">Лерой Сане</a>, който е свързван с трансфер в обратната посока.</p>
      <p>Сане скъса коленни връзки през месец август и ще е извън терените до пролетта. През миналото лято 23-годишният немски футболист бе обект на доста сериозен интерес от страна на <a href="https://www.sportlive.bg/tags/13464">Байерн Мюнхен</a> и в крайна сметка може да се стигне до размяна на въпросните футболисти.</p>
      <p>Кингсли Коман премина през тимовете на Пари Сен Жермен и Ювентус преди да се присъедини към баваррския гранд през 2015г. През този сезон той има 3 гола и 5 асистенции в 15 мача във всички турнири. Междувременно Сане е в своя четвърти сезон с екипа на <a href="https://www.sportlive.bg/tags/2043">Манчестър Сити</a> след трансфера си от Шалке 04 през лятото на 2016г.<i> <a href="https://www.sportlive.bg/worldfootball/england/Manchestyr-Siti-se-nasochi-kym-zashtitno-duo-na-Lestyr-1406558.html">А ето кои други футболисти попадат в трансферния списък на Хосеп Гуардиола в Манчестър Сити.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/germany/Bajern-mozhe-da-se-otkazhe-ot-Koutinxo-i-da-vzeme-drug-half-1407018.html"/>
        <a href="https://www.sportlive.bg/worldfootball/spain/Legendaren-igrach-na-Real-izbral-da-napusne-Madrid-za-da-igrae-pod-rykovodstvoto-na-Guardiola-1406926.html"/>
        <a href="https://www.sportlive.bg/worldfootball/germany/Prezidentyt-na-Bajern-potvyrdi-che-prez-zimata-otnovo-shte-se-probvat-za-transfernata-si-cel-1379574.html"/>
        <a href="https://www.sportlive.bg/timeout/timeoutother/Kingsli-Koman-prebil-bivshata-si-zaradi-Instagram-619475.html"/>
        <a href="https://www.sportlive.bg/worldfootball/england/I-Guardiola-potvyrdi-che-Sane-shte-byde-aut-za-dylgo-vreme-778213.html"/>
      </related>
    </article>
  </body>
</html>