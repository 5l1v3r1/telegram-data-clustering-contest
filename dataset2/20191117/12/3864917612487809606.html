<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2819860-verhovnij-lider-iranu-pidtrimav-zrostanna-cin-na-benzin-ake-spricinilo-protesti.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T12:13:00+00:00"/>
    <meta property="og:title" content="Верховний лідер Ірану підтримав зростання цін на бензин, яке спричинило протести"/>
    <meta property="og:description" content="Верховний лідер Ірану аятолла Алі Хаменеї висловився на підтримку рішення іранської влади підняти ціни на бензин, яке спровокувало масові протести по всій країні."/>
  </head>
  <body>
    <article>
      <h1>Верховний лідер Ірану підтримав зростання цін на бензин, яке спричинило протести</h1>
      <h2>Верховний лідер Ірану аятолла Алі Хаменеї висловився на підтримку рішення іранської влади підняти ціни на бензин, яке спровокувало масові протести по всій країні.</h2>
      <address>
        <time datetime="2019-11-17T12:13:00+00:00">17 Nov 2019, 12:13</time>
      </address>
      <p>Про це пише <a href="https://www.afp.com/en/news/3954/iran-leader-backs-petrol-price-hike-sparked-deadly-unrest-doc-1mc2a17">AFP</a>.</p>
      <p>"Верховний лідер Ірану в неділю висловив підтримку рішення щодо підвищення ціни на бензин - кроку, що викликав загальнонаціональні протести", - йдеться у повідомленні.</p>
      <p>Хаменеї, коментуючи в ефірі державного телебачення вуличні протести, звинуватив "хуліганів" у завданні майнової шкоди та заявив, що "всі центри злочинності світу постали проти нас". Також він додав, що "кілька людей втратили життя" внаслідок заворушень.</p>
      <p>"Я не експерт, є різні думки, але якщо керівники трьох гілок влади прийняли таке рішення, я його підтримую",- заявив Хаменеї.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2819840-v-irani-vnaslidok-suticok-protestuvalnikiv-iz-policieu-zaginula-21-osoba.html">В Ірані внаслідок сутичок протестувальників із поліцією загинула 21 особа</a>
      </blockquote>
      <p>Як повідомлялося, починаючи з 15 листопада, 21 людина загинула в<a href="https://www.ukrinform.ua/tag-iran"> Ірані</a> в ході зіткнень поліції з протестувальниками у кількох містах країни. Понад 140 осіб було поранено.</p>
      <p>Протести в Ірані спалахнули після того, як було оголошено, що ціна на бензин буде піднята на 50 відсотків за перші 60 літрів та на 300 відсотків - понад встановлену норму на місяць.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2819509-v-irani-prohodat-protesti-cerez-pidvisenna-cin-na-benzin.html">В Ірані проходять протести через підвищення цін на бензин</a>
      </blockquote>
      <p>Схема була узгоджена іранською Вищою радою економічної координації, що складається з президента, спікера парламенту та голови судової влади.</p>
    </article>
  </body>
</html>