<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/h-alli-selida/to-kokkino-potami-anatropes-sto-simerino-17-11-epeisodio-video/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-17T12:56:43+00:00"/>
    <meta property="og:title" content="Το Κόκκινο Ποτάμι: Ανατροπές στο σημερινό (17/11) επεισόδιο (video)"/>
    <meta property="og:description" content="Νέο επεισόδιο σήμερα, Κυριακή 17 Νοεμβρίου, για τη σειρά του Open «Το Κόκκινο Ποτάμι», με τις εξελίξεις να είναι καταιγιστικές."/>
  </head>
  <body>
    <article>
      <h1>Το Κόκκινο Ποτάμι: Ανατροπές στο σημερινό (17/11) επεισόδιο (video)</h1>
      <address>
        <time datetime="2019-11-17T12:56:43+00:00">17 Nov 2019, 12:56</time>
      </address>
      <p>Νέο επεισόδιο σήμερα, <b>Κυριακή 17 Νοεμβρίου,</b> για τη σειρά του <b><a href="https://neaselida.gr/tag/open/">Open</a> «<a href="https://neaselida.gr/tag/kokkino-potami/">Το</a></b><a href="https://neaselida.gr/tag/kokkino-potami/"> </a><b><a href="https://neaselida.gr/tag/kokkino-potami/">Κόκκινο Ποτάμι</a>»,</b> με τις εξελίξεις να είναι καταιγιστικές.</p>
      <p>H σειρά εποχής, που έχει κερδίσει το <b>τηλεοπτικό κοινό</b>, προβάλλεται κάθε <b>Κυριακή</b> στις <b>21:00</b> το βράδυ. Τι θα δούμε στο σημερινό (17/11) επεισόδιο;</p>
      <h3>Κυριακή 17 Νοεμβρίου – Επεισόδιο 8</h3>
      <figure>
        <img src="https://neaselida.gr/nsmedia/uploads/2019/11/kokkino-potami-1.jpg"/>
      </figure>
      <p>Η Ιφιγένεια, που διαισθάνεται τους κινδύνους στη σχέση της με τον Μίλτο, φτάνει στο Παρίσι για σπουδές. Το όνειρό της να γίνει αρχαιολόγος θα γίνει πραγματικότητα. Η θεία της, Ελένη, ζει εκεί και θα τη φιλοξενήσει. Με αφορμή τη δεξίωση του Γάλλου υπουργού Άμυνας, ο έρωτας Ιφιγένειας και Μίλτου αναζωπυρώνεται και καταλύει τους πειρασμούς που τους κυνηγούσαν ως τώρα. Ο Μίλτος με την Ιφιγένεια στην ευρωπαϊκή πρωτεύουσα ζουν επιτέλους ελεύθεροι και ευτυχισμένοι. Την ανέμελη ζωή τους απειλούν όμως τα σύννεφα του πολέμου που απλώνονται πάνω από τη Βαλκανική. Πίσω στην πατρίδα, στα παράλια του Πόντου, οι Τούρκοι συνεχίζουν να τρομοκρατούν τους Έλληνες. Κι αυτή τη φορά, έχουν βάλει στόχο την οικογένεια του Μίλτου.</p>
      <h3>Δείτε το τρέιλερ</h3>
      <figure>
        <iframe src="https://www.youtube.com/embed/icuI-ZNAGUc" width="696" height="392" data-service="Youtube" scrolling="no"/>
      </figure>
      <h3>Το Κόκκινο Ποτάμι: Πόσα λεφτά κοστίζει κάθε επεισόδιο της σειράς του Open</h3>
      <figure>
        <img src="https://neaselida.gr/nsmedia/uploads/2019/10/kokkino-potami-3.jpg"/>
      </figure>
      <p>Η σειρά εποχής του<a href="https://neaselida.gr/tag/open/"><b> Open, </b></a>Το <a href="https://neaselida.gr/tag/kokkino-potami/"><b>«Κόκκινο Ποτάμι»</b></a> έχει δίχως αμφιβολία κερδίσει τις εντυπώσεις από το πρώτο επεισόδιο, όπως δείχνει και η <a href="https://neaselida.gr/tag/tiletheasi/"><b>τηλεθέαση</b></a> που σημειώνει.</p>
      <p>Η σειρά που βασίζεται στο ομώνυμο βιβλίο για τη <b>γενοκτονία των Ποντίων</b> έχει κερδίσει το κοινό και έχει δικαιώσει τους υπεύθυνους του καναλιού του <b>Ιβάν Σαββίδη</b>. Βέβαια, τα χρήματα που δαπανώνται για τα γυρίσματά της δεν είναι λίγα, όμως αξίζει το αποτέλεσμα.</p>
      <p>Όπως αναφέρει το περιοδικό «TV κους κους», <b>κάθε επεισόδιο κοστίζει 120 χιλιάδες ευρώ</b>. Η σειρά μεταδίδεται κάθε Κυριακή φτάνοντας μέχρι και 30% τηλεθέαση, απέναντι σε υψηλό ανταγωνισμό.</p>
      <p>Η μεγάλη διαφορά με τη σειρά εποχής <b>«Άγριες Μέλισσες»</b> είναι ότι η παραγωγή του <b>ΑΝΤ1</b> έκανε αίτηση για επιχορήγηση από το πρόγραμμα της <b>ΕΚΟΜΕ</b>, σε αντίθεση με αυτή του Open που δεν έκανε αντίστοιχη αίτηση.</p>
      <p>Είναι χαρακτηριστικό ότι στη σειρά του Open συμμετείχαν πάνω από <b>1.000 ηθοποιοί</b> ενώ έγιναν γυρίσματα σε πόλεις του εξωτερικού.</p>
      <related>
        <a href="https://neaselida.gr/h-alli-selida/open-mparaz-exelixeon-me-ti-maria-mpakodimoy-erchontai-allages/"/>
      </related>
    </article>
  </body>
</html>