<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/17/ottimizzare-la-longevita-lautonomia-della-batteria-ci-prova-batteryguru-xda-foto-682465/"/>
    <meta property="og:site_name" content="AndroidWorld"/>
    <meta property="article:published_time" content="2019-11-17T12:36:18+00:00"/>
    <meta property="og:title" content="Come ottimizzare la longevità e l’autonomia della batteria? Ci prova BatteryGuru da XDA (foto)"/>
    <meta property="og:description" content="La batteria rappresenta un parametro estremamente importante per i dispositivi mobili attuali, sia perché la sua autonomia ci garantisce il..."/>
  </head>
  <body>
    <article>
      <h1>Come ottimizzare la longevità e l’autonomia della batteria? Ci prova BatteryGuru da XDA (foto)</h1>
      <address><time datetime="2019-11-17T12:36:18+00:00">17 Nov 2019, 12:36</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>La <b>batteria</b> rappresenta un parametro estremamente importante per i dispositivi mobili attuali, sia perché la sua <b>autonomia</b> ci garantisce il funzionamento degli smartphone e sia perché ormai <b>non sono sostituibili</b> facilmente sullo stesso device.</p>
      <p>Proprio a questo avrà pensato <i>Paget96</i>, l’utente di XDA che ha sviluppato l’app denominata <b>BatteryGuru</b>: dal nome capirete che si prefigge l’obiettivo di <b>analizzare</b> ed <b>ottimizzare</b> diversi parametri correlati alla batteria del dispositivo sul quale viene installata. Come vedete dagli esempi riportati nella <b>galleria a fine articolo</b>, l’app fornisce <b>statistiche dettagliate</b> sui parametri di carica, sulle <b>percentuali di scarica</b> correlate con le app usate, i <b>tempi stimati</b> di carica e scarica ed informazioni sugli <b>stati di attivazione</b> dello smartphone.</p>
      <p>L’app offre anche la possibilità di <b>impostare dei promemoria</b> che si attivano quando la temperatura della batteria raggiunge una certa soglia, in modo da favorirne la longevità. Sono presenti anche diversi <b>profili di utilizzo</b> del dispositivo pre-strutturati per preservare la salute della batteria oppure la sua autonomia.</p>
      <p>L’app <b>non necessita</b> dei permessi di <b>root</b> per funzionare e lo sviluppatore promette che non accederà ad alcun tipo di dato personale. Lasciamo <b>giudicare a voi</b> la sua efficacia: potete provarla scaricandola dal <b>badge</b> qui sotto. Per <b>maggiori informazioni</b> sul suo funzionamento vi rimandiamo al <a href="https://forum.xda-developers.com/android/apps-games/app-batteryguru-t3980767">thread dedicato</a> sul forum di XDA.</p>
      <p>
        <a href="https://play.google.com/store/apps/details?id=com.paget96.batteryguru">Disponibile su Google Play</a>
      </p>
      <p>Fonte: <a href="https://www.xda-developers.com/batteryguru-track-usage-optimize-battery-health-longevity/">XDA</a></p>
    </article>
  </body>
</html>