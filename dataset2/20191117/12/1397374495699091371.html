<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/pantelic-na-novom-zadatku-u-uefa-dobio-i-znacku-razgovarao-o-var-u-392993.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-17T12:08:00+00:00"/>
    <meta property="og:title" content="Pantelić na novom zadatku u UEFA, dobio i značku, razgovarao o VAR-u..."/>
    <meta property="og:description" content="Kako unaprediti VAR tehnologiju? Svoje mišljenje na ovu temu izneo je i Marko Pantelić u UEFA."/>
  </head>
  <body>
    <article>
      <h1>Pantelić na novom zadatku u UEFA, dobio i značku, razgovarao o VAR-u...</h1>
      <h2>Kako unaprediti VAR tehnologiju? Svoje mišljenje na ovu temu izneo je i Marko Pantelić u UEFA.</h2>
      <address><time datetime="2019-11-17T12:08:00+00:00">17 Nov 2019, 12:08</time> by <a rel="author">Darko Mitrović</a></address>
      <p>Naš nekadašnji reprezentativac, a sada potpredsednik Fudbalskog saveza Srbije <b>Marko Pantelić</b> izabran je i u ''Fudbalski komitet UEFA'', čiji je član od leta, a ovih dana mu je u Nionu uručena i prigodna značka. <br/><br/>Na najnovijem sastanku pomenutog komiteta, razgovarano je o mogućnostima daljeg unapređenja fudbala, između ostalog i o usavršenju VAR tehnologije.<br/><br/><i>''Detalji razgovora nisu za iznošenje u javnost, ali je tačno da smo dobar deo diskusije posvetili video-tehnologiji i načinu na koji se ona sprovodi tokom utakmica.<br/></i><i><br/></i><i>Uopšte nema dileme da li je ona dobra ili loša za fudbal. Svi smo se složili da je VAR prava stvar i da je značajno doprineo regularnosti takmičenja.<br/></i><i><br/></i><i>Procenat greške se sveo na minimum, sve je manje skandaloznih sudijskih odluka koje imaju uticaj na konačan rezultat. Sada se samo traže modeli kako da VAR tehnologija bude još brža i efikasnija.<br/></i><i><br/></i><i>Ima tu određenih finesa, videli ste da se njena primena razlikuje od šampionata do šampionata. U Engleskoj je recimo drugačija u odnosu na Italiju i Španiju. To ne sme da se dešava'</i>', izjavio je Pantelić, a prenosi ''<anchor name=""/><a href="http://zurnal.rs/fudbal/reprezentacija/88586/marko-pantelic-radimo-na-tome-da-fudbal-bude-jos-lepsi-i-jednostavniji">Žurnal</a>''.</p>
      <p>Izvor: Sportske.net, zurnal.rs</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/kako-predvideti-tumbakovicev-sastav-izgleda-da-ce-opet-biti-promena-392987.html"/>
        <a href="https://www.sportske.net/vest/domaci-fudbal/srbijo-samo-pozitivno-i-sve-ce-biti-u-redu-tumba-nista-ne-prepusta-slucaju-392932.html"/>
        <a href="https://www.sportske.net/vest/domaci-fudbal/apel-fss-a-navijacima-imajte-u-vidu-da-smo-pod-uslovnom-kaznom-392931.html"/>
        <a href="https://www.sportske.net/vest/domaci-fudbal/tadic-objasnio-ako-srbija-zeli-da-bude-ozbiljna-ekipa-ovo-je-krucijalno-392927.html"/>
        <a href="https://www.sportske.net/vest/domaci-fudbal/vec-se-vidi-ko-nije-za-reprezentaciju-392907.html"/>
      </related>
    </article>
  </body>
</html>