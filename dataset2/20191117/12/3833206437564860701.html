<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/86-godishniyat-Icko-Finci-i-mladata-mu-supruga-rabotyat-za-oshte-edno-dete-914415"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-17T12:46:00+00:00"/>
    <meta property="og:title" content="86-годишният Ицко Финци и младата му съпруга работят за още едно дете"/>
    <meta property="og:description" content="86-годишният Ицко Финци и 45 години по-младата му съпруга Лиза работят за втори наследник. Артистичн..."/>
  </head>
  <body>
    <article>
      <h1>86-годишният Ицко Финци и младата му съпруга работят за още едно дете</h1>
      <address>
        <time datetime="2019-11-17T12:46:00+00:00">17 Nov 2019, 12:46</time>
      </address>
      <p>86-годишният Ицко Финци и 45 години по-младата му съпруга Лиза работят за втори наследник. Артистичният цигулар и красивата режисьорка имат 3-годишна щерка на име Матилда. От първия си брак Финци има 53-годишен син Самуел, но семейство Финци се надявали да имат още едно дете, разкри техният приятел – режисьорът Джеки Стоев. </p>
      <p>Лиза и Ицко са с огромна разлика във възрастта, но с близки творчески идеи. Двамата се запознали, когато тя била във втори курс на НАТФИЗ. Лиза била в класа на Георги Дюлгеров и снимала късометражен филм със звездите на Народния театър. Ицко помагал на студентите. Творческата им връзка започнала през 2004 г. с късометражната комедия "Боси", сценарист и режисьор на която била Лиза. Ицко изиграл ролята на Слепеца. Любовта им обаче пламнала 9 години по-късно, по време на снимките на  документалния филм "Лятото на Мона Лиза" в Париж.</p>
      <p>Актьорът яростно опровергава слуховете, че красивата и млада Лиза, която може да му бъде внучка, е с него от материални подбуди. "Какъв брак по сметка? Каква сметка може да има тя, като пенсията ми е под 200 лева? Сега с увеличението е малко повече, но аз продължавам да живея при нея", пали се звездата от "Преброяването на дивите зайци", пише Уикенд.</p>
    </article>
  </body>
</html>