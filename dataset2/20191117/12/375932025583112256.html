<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/vallalatok/vallalati-hirek/a-china-mobile-otvenezer-5g-atjatszo-allomassal-rendelkezik-1873680/"/>
    <meta property="og:site_name" content="Világgazdaság"/>
    <meta property="article:published_time" content="2019-11-17T12:59:00+00:00"/>
    <meta property="og:title" content="A China Mobile ötvenezer 5G átjátszó állomással rendelkezik"/>
    <meta property="og:description" content="A vállalat 14 milliárd dollárt költ az ötödik generációs technológia elterjesztésének a gyorsítására a következő öt évben."/>
  </head>
  <body>
    <article>
      <h1>A China Mobile ötvenezer 5G átjátszó állomással rendelkezik</h1>
      <address><time datetime="2019-11-17T12:59:00+00:00">17 Nov 2019, 12:59</time> by <a rel="author">MTI</a></address>
      <p>A China Mobile, amely az előfizetők száma alapján a legnagyobb távközlési cég a világon, mintegy 50 ezer 5G átjátszó állomással rendelkezik Kínában.</p>
      <aside>A cég azt közölte, hogy Kína 50 nagyvárosában már elérhető az 5G mobil szolgáltatás, ami a jövő évtől már a kisebb településeken is hozzáférhető lesz.</aside>
      <p>A China Daily angol nyelvű kínai pártlap arról írt, hogy a China Mobile 100 milliárd jüant (14 milliárd dollár) költ az ötödik generációs technológia elterjesztésének a gyorsítására a következő öt évben.</p>
      <figure>
        <img src="https://www.vg.hu/wp-content/uploads/2019/10/felsoafp-1-e1570032853567.jpg"/>
        <figcaption>Fotó: AFP</figcaption>
      </figure>
      <p>Kínában júniusban adták ki a kereskedelmi engedélyeket az ötödik generációs mobilszolgáltatásokra.</p>
      <aside>A kínai információs és kommunikációs technológiai akadémia számításai szerint az 5G technológia bevezetése több mint 8 millió új munkahelyet teremt 2030-ig.</aside>
      <p>A mobil távközlési ágazat szakmai képviseleti szervezete, a Global System for Mobile Communications Alliance prognózisa szerint 2025-re az összes létező mobil szolgáltatási csatlakozásnak már 28 százaléka lesz ötödik generációs Kínában, ami egyharmadát teszi majd ki a világszerte addigra létező ötödik generációs mobil szolgáltatói kapcsolatoknak.</p>
    </article>
  </body>
</html>