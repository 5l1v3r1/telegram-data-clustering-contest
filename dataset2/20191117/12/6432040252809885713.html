<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/617876,Mieszkaniec-powiatu-nidzickiego-ugodzony-nozem-zmarl-w-szpitalu.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-17T12:50:00+00:00"/>
    <meta property="og:title" content="Mieszkaniec powiatu nidzickiego, ugodzony nożem, zmarł w szpitalu"/>
    <meta property="og:description" content="W nocy z piątku na sobotę (15\16 listopada) na terenie Mławy mieszkaniec powiatu nidzickiego został ugodzony nożem. Niestety, nie udało się go uratować. Sprawca został zatrzymany."/>
  </head>
  <body>
    <article>
      <h1>Mieszkaniec powiatu nidzickiego, ugodzony nożem, zmarł w szpitalu</h1>
      <address>
        <time datetime="2019-11-17T12:50:00+00:00">17 Nov 2019, 12:50</time>
      </address>
      <p>
        <b>W nocy z piątku na sobotę (15\16 listopada) na terenie Mławy mieszkaniec powiatu nidzickiego został ugodzony nożem. Niestety, nie udało się go uratować. Sprawca został zatrzymany.</b>
      </p>
      <p>Do zdarzenia doszło około godz. 3:00 przy ul. Stary Rynek w Mławie. <br/><br/>Według informacji podkomisarza Pawła Zimolzaka z mławskiej policji, ulicą szły trzy osoby, dwóch mężczyzn i kobieta. Niespodziewanie podszedł do nich starszy mężczyzna. Doszło do ostrej wymiany zdań między nimi. <br/><br/>—Starszy mężczyzna wyciągnął nóż i uderzył nim jednego z mężczyzn, który okazał się być mieszkańcem powiatu nidzickiego — mówi podkom. Paweł Zimolzak. <br/><br/>Ranny mężczyzna został przewieziony najpierw do mławskiego szpitala, a następnie do szpitala w Ciechanowie.<br/><br/>— Mimo udzielonej mu pomocy, mężczyzna zmarł. Sprawa została przekazana mławskiej prokuraturze. Sprawca został zatrzymany i obecnie przebywa w areszcie. — mówi podkomisarz Paweł Zimozlak. <br/><br/><i>roz</i></p>
    </article>
  </body>
</html>