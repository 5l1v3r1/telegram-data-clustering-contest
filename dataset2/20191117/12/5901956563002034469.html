<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/ostali-brez-strehe-nad-glavo-uniceno-tudi-kletno-stanovanje-249865"/>
    <meta property="og:site_name" content="Slovenske novice"/>
    <meta property="article:published_time" content="2019-11-17T12:55:00+00:00"/>
    <meta property="og:title" content="Ostali brez strehe nad glavo, uničeno tudi kletno stanovanje"/>
    <meta property="og:description" content="LJUBLJANA – Ob 5.48 je zagorelo v hiši na Cesti v Kresnice pri naselju Podgrad, poroča uprava za zaščito in reševanje. Ogenj se je s kavča hitro razširil na drugo pohištvo in ostrešje. P..."/>
  </head>
  <body>
    <article>
      <h1>Ostali brez strehe nad glavo, uničeno tudi kletno stanovanje</h1>
      <h2>Zaradi peči se je vnela pohištvena oprema v hiši.</h2>
      <address><time datetime="2019-11-17T12:55:00+00:00">17 Nov 2019, 12:55</time> by <a rel="author">T. V.</a></address>
      <p>LJUBLJANA – Ob 5.48 je zagorelo v hiši na Cesti v Kresnice pri naselju Podgrad, poroča uprava za zaščito in reševanje. Ogenj se je s kavča hitro razširil na drugo pohištvo in ostrešje.<br/><br/>Posredovali so gasilci GB in PGD Zalog - Spodnji Kašelj, ki so pogasili ogenj. Ostrešje je povsem pogorelo in so ga prekrili s ponjavami. Uničeno je tudi kletno stanovanje, saj ga je zaradi gašenja zalila voda.<br/> <br/>Policija pa je sporočila, da je bilo po do zdaj zbranih obvestilih ugotovljeno, da se je zaradi peči vnela pohištvena oprema v hiši. Nastalo je za nekaj tisoč evrov škode.<br/><br/>Policisti bodo o vseh ugotovitvah obvestili pristojno državno tožilstvo.</p>
    </article>
  </body>
</html>