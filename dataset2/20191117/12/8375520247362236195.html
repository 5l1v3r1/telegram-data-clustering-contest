<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/society/u-polshchi-pratsevlashtovano-900-tis-ukrajintsiv-nenadovgo-640495.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-17T12:53:46+00:00"/>
    <meta property="og:title" content="У Польщі працевлаштовано 900 тис. українців. Ненадовго"/>
    <meta property="og:description" content="Громадяни України не зацікавлені у довготерміновому працевлаштуванні"/>
  </head>
  <body>
    <article>
      <h1>У Польщі працевлаштовано 900 тис. українців. Ненадовго</h1>
      <address>
        <time datetime="2019-11-17T12:53:46+00:00">17 Nov 2019, 12:53</time>
      </address>
      <h4>Громадяни України не зацікавлені у довготерміновому працевлаштуванні</h4>
      <p>У Республіці Польща наразі працевлаштовано понад мільйон іммігрантів, з яких майже 90% є громадянами України.</p>
      <p>Вони працюють у середньому сім місяців на рік, повідомляє <a href="https://prostir.pl/">Простір.pl</a>.</p>
      <p>Такі дані, зокрема, наводить Національний банк Польщі та Personnel Service.</p>
      <p>Громадяни України працюють у Польщі у кожній п’ятій фірмі. Серед них 40% великих підприємств, 25% середніх та 15% малих.</p>
      <p>Однак, експерти попереджають: польським фірмам дедалі важче залучати іноземних найманих працівників.</p>
      <p>«Прийнята польською державою модель, тобто робота без дозволу на працевлаштування протягом шести місяців, призвела до того, що майже дві третини працівників з України приїздять до Польщі багато разів. Вони розглядають працю тут у короткотерміновій перспективі, тобто хочуть заробити гроші і повернутися до своєї країни», – наголошує Кшиштоф Інґльот</p>
      <p>Водночас, підкреслює він, громадяни України своєю чергою теж не зацікавлені у довготерміновому працевлаштуванні.</p>
      <p>Разом з тим, згідно з останніми даними, українські працівники у Польщі можуть розраховувати на добру заробітну плату. Щодруга фірма пропонує працівникам зі сходу ставку від 14,7 до 16 злотих брутто за годину. 15% роботодавців платить від 17 до 21 злотого брутто за годину. А щоп’ятий працедавець пропонує понад 21 злотий брутто за годину.</p>
      <p>За словами експертів, польський ринок праці дуже цінує трудових іммігрантів з України, а тому понад 17% фірм готові платити українцям більше, ніж польським працівникам, аби затримати їх у Польщі. На їхній погляд, Польщі не вистачає однозначної міграційної політики.</p>
      <p>Експерти теж погоджуються, що без працівників з України польська економіка у майбутньому не матиме таких можливостей розвитку, які вона мала за попередні чотири роки.</p>
      <blockquote>
        <b>Читайте також: <a href="https://glavcom.ua/economics/finances/na-robotu-do-polshchi-yak-ukrajina-pryamuje-do-demografichnoji-katastrofi-ostanni-dani-637730.html">На роботу до Польщі. Як Україна прямує до демографічної катастрофи.</a></b>
      </blockquote>
      <related>
        <a href="https://glavcom.ua/country/politics/tri-najblizhchi-radniki-zelenskogo-nevpinno-pratsjujut-na-kreml-piontkovskij-640490.html"/>
        <a href="https://glavcom.ua/columns/kodarchenko/na-ukrajinu-v-2020-roci-ochikuje-byudzhet-projidannya-640483.html"/>
        <a href="https://glavcom.ua/economics/finances/ukrajina-nadala-moldovi-tri-tisjachi-dozvoliv-na-vantazhni-perevezennja-640462.html"/>
      </related>
    </article>
  </body>
</html>