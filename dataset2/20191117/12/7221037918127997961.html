<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/anitkabirde-slogan-atanlara-kufreden-is-adami-tutuklandi/927110"/>
    <meta property="og:site_name" content="medya faresi"/>
    <meta property="article:published_time" content="2019-11-17T12:05:00+00:00"/>
    <meta property="og:title" content="Anıtkabir'de slogan atanlara küfreden iş adamı tutuklandı"/>
    <meta property="og:description" content="Dün adli kontrolle serbest kalmasının ardından yeniden yayınladığı videolar nedeniyle gözaltına alınarak bugün sabah adliyeye sevk edilen Mehmet Avcı çıkarıldığı mahkemece tutuklandı."/>
  </head>
  <body>
    <article>
      <h1>Anıtkabir'de slogan atanlara küfreden iş adamı tutuklandı</h1>
      <h2>Dün adli kontrolle serbest kalmasının ardından yeniden yayınladığı videolar nedeniyle gözaltına alınarak bugün sabah adliyeye sevk edilen Mehmet Avcı çıkarıldığı mahkemece tutuklandı.</h2>
      <address>
        <time datetime="2019-11-17T12:05:00+00:00">17 Nov 2019, 12:05</time>
      </address>
      <p>Vatanseverler Hareketi Derneği Başkanı olan, iş insanı Mehmet Avcı, sosyal medyada yayınladığı videoda, Anıtkabir'de 'Recep Tayyip Erdoğan' diye slogan atan gençlere küfretti.</p>
      <p>Kocaeli Cumhuriyet Savcılığı'nca başlatılan soruşturma kapsamında, önceki gün gözaltına alınan Avcı, dün sabah adliyeye sevk edildi.</p>
      <p> Adli kontrol şartıyla serbest bırakılan Avcı, sonrasında yayınladığı videolar nedeniyle yeniden gözaltına alındı. </p>
      <p>Savcılıktan yapılan yazılı açıklamada, şunlar kaydedildi:</p>
      <p>"Başiskele ilçesinde ikamet eden Mehmet Avcı’nın kendi Facebook hesabında halkı kin ve düşmanlığa tahrik edici şekilde sözler sarf etmesi üzerine Cumhuriyet Başsavcılığımızca resen soruşturma başlatılmıştır.</p>
      <p>Soruşturma kapsamında; şüpheli Mehmet Avcı 'Halkı Kin ve Düşmanlığa Alenen Tahrik' suçundan gözaltına alınmış, tutuklama talebiyle Kocaeli nöbetçi sulh ceza hakimliğine sevk edilmiş, şüpheliye isnat edilen eylem TCK 216/2 maddesi kapsamında değerlendirilmiş, yasada öngörülen ceza miktarı itibariyle eylemin tutuklama yasağı kapsamında kaldığı düşüncesiyle şüpheli adli kontrol kararıyla serbest bırakılmıştır.</p>
      <p>Şüphelinin salıverildikten sonra benzer mahiyette yeni videolar yayınlaması ve eylemine devam etmesi sebebiyle Cumhuriyet Başsavcılığımızca 16 Kasım tarihinde yeniden gözaltına alınmasına karar verilmiş ve şüpheli gözaltına alınmıştır."</p>
      <p>Avcı çıkarıldığı mahkemece tutuklandı.</p>
    </article>
  </body>
</html>