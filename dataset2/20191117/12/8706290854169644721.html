<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/economy/684820/triplasiastikan-oi-idiotes-pou-agorazoun-kokkina-akinita-photo"/>
    <meta property="og:site_name" content="enikos.gr"/>
    <meta property="article:published_time" content="2019-11-17T12:35:00+00:00"/>
    <meta property="og:title" content="Τριπλασιάστηκαν οι ιδιώτες που αγοράζουν &quot;κόκκινα&quot; ακίνητα -ΦΩΤΟ"/>
    <meta property="og:description" content="Σύμφωνα με τον πρόεδρο του Συμβολαιογραφικού Συλλόγου Εφετείων Αθηνών, Πειραιώς και Δωδεκανήσου..."/>
  </head>
  <body>
    <article>
      <h1>Τριπλασιάστηκαν οι ιδιώτες που αγοράζουν "κόκκινα" ακίνητα -ΦΩΤΟ</h1>
      <address>
        <time datetime="2019-11-17T12:35:00+00:00">17 Nov 2019, 12:35</time>
      </address>
      <p>Στα χέρια των ιδιωτών, ξένων αλλά και Ελλήνων καταλήγει σήμερα το 15% με 17 % των ακινήτων που βγαίνουν σε πλειστηριασμό είτε από τις τράπεζες είτε από τους servicers, οι οποίοι ενεργούν και εκ μέρους των funds.</p>
      <p>Σύμφωνα με τον πρόεδρο του Συμβολαιογραφικού Συλλόγου Εφετείων Αθηνών, Πειραιώς και Δωδεκανήσου, Γιώργο Ρούσκα, πρόκειται για το τριπλάσιο ποσοστό , αφού τουλάχιστον μέχρι πρότινος- η ιδιωτική τοποθέτηση δεν ξεπερνούσε το 5%.</p>
      <p>"Σε αντίθεση με παλαιότερα, όπου ο επισπεύδων (σ.σ: οι τράπεζες) ήταν και υπερθερματιστής, πλέον τέσσερις στους δέκα αγοραστές είναι ιδιώτες , ξένοι αλλά και Έλληνες” αναφέρει χαρακτηριστικά.</p>
      <p>Υπενθυμίζεται πως το συγκεκριμένο θέμα της αθρόας αγοράς ακινήτων από τα ίδια τα χρηματοπιστωτικά ιδρύματα είχε αποτελέσει πολλάκις αντικείμενο σχολιασμού από τις Βρυξέλλες, με τους Ευρωπαίους τεχνοκράτες να απευθύνουν συστάσεις στις ελληνικές τράπεζες ότι θα έπρεπε να κάνουν πιο φιλική στους επενδυτές την πλατφόρμα των ηλεκτρονικών πλειστηριασμών.</p>
      <p>Ασφαλείς πληροφορίες της εφημερίδας του “Ελεύθερου Τύπου” αναφέρουν πως οι ίδιοι επαναφέρουν από καιρού εις καιρόν το αίτημα για μείωση, αφενός του χρόνου που μεσολαβεί από την περάτωση της κατάσχεσης (από 7 σε 5 μήνες) και αφετέρου, της τιμής πρώτης προσφοράς, η οποία σήμερα πρέπει να είναι τουλάχιστον τα 2/3 της αξίας στη οποία εκτιμήθηκε το κατασχεμένο ακίνητο. Σύμφωνα με τα στοιχεία του e-auction, το 2018 έγιναν συνολικά 22.447 πλειστηριασμοί, ενώ φέτος ο αριθμός τους προβλέπεται ότι θα αγγίξει τους 30.000. Έως τα τέλη του περασμένου μήνα, δε είχαν προγραμματιστεί 22.053 δημοπρασίες εκ των οποίων 14.012 ολοκληρώθηκαν, 315 ματαιώθηκαν και 7.710 ανεστάλησαν.</p>
      <p>Όσον αφορά στο 2020, μέχρι στιγμής έχει προγραμματιστεί να διεξαχθούν μόλις 1.854 πλειστηριασμοί, με τις τράπεζες ωστόσο αλλά και πλέον τους servicers να τροφοδοτούν καθημερινά την πλατφόρμα με νέα ακίνητα.</p>
      <p>
        <b>Δείτε παρακάτω τον πίνακα με τις εκποιήσεις</b>
      </p>
      <figure>
        <img src="http://media.enikonomia.gr/data/photos/225917_ddd8377dc1-9fc3f319dc79a9ab.png"/>
      </figure>
      <p>Με πληροφορίες από την εφημερίδα "Ελεύθερο Τύπο"</p>
      <related>
        <h4>σχετικά άρθρα</h4>
        <a href="http://www.enikos.gr/economy/684490/ti-provlepei-i-rythmisi-gia-ti-meiosi-ton-lixiprothesmon-ofeilon-%0A%20%20%20%20%0A"/>
        <a href="http://www.enikos.gr/economy/684468/treli-koursa-anodou-sta-akinita-stin-athina-times-voreion-proasti%0A%20%20%20%20%0A"/>
        <a href="http://www.enikos.gr/economy/684447/maziki-apostoli-e-mails-se-13-ekat-idioktites-akiniton-gia-to-kti%0A%20%20%20%20%0A"/>
        <a href="http://www.enikos.gr/economy/684267/sto-sfyri-dekades-akinita-ofeileton-poioi-bainoun-sto-mikroskopio%0A%20%20%20%20%0A"/>
        <a href="http://www.enikos.gr/economy/683219/to-40-exodon-anakainisis-tha-epistrefetai-meso-eforias-pos-tha-ef%0A%20%20%20%20%0A"/>
        <a href="http://www.enikos.gr/economy/682804/erchontai-klimakota-prostima-gia-to-ktimatologio-ti-prepei-na-pro%0A%20%20%20%20%0A"/>
        <a href="http://www.enikos.gr/economy/682598/ktimatologio-sos-gia-tis-lanthasmenes-katagrafes-ti-ischyei-gia-t%0A%20%20%20%20%0A"/>
        <a href="http://www.enikos.gr/economy/682220/allazei-o-chartis-ton-akiniton-pou-pane-oi-times-me-to-pagoma-tou%0A%20%20%20%20%0A"/>
        <a href="http://www.enikos.gr/economy/682182/erchetai-neo-kyma-pleistiriasmon-200000-akinita-kindyneyoun-na-vg%0A%20%20%20%20%0A"/>
      </related>
    </article>
  </body>
</html>