<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sofia/2019/11/17/zabraniavat-parkiraneto-okolo-nacionalniia-stadion.429897"/>
    <meta property="og:site_name" content="Dnes.bg"/>
    <meta property="article:published_time" content="2019-11-17T09:25:00+00:00"/>
    <meta property="og:title" content="Забраняват паркирането около националния стадион"/>
    <meta property="og:description" content="СДВР решава дали да блокира центъра заради мача | Dnes.bg"/>
  </head>
  <body>
    <article>
      <h1>Забраняват паркирането около националния стадион</h1>
      <h2>СДВР решава дали да блокира центъра заради мача</h2>
      <address><time datetime="2019-11-17T09:25:00+00:00">17 Nov 2019, 09:25</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Заради мача между отборите на България и Чехия тази вечер на националния стадион "Васил Левски“ се въвежда временна организация на движението в София, съобщиха от Столичната община.</p>
      <p>От 08.00 до 22.00 часа на 17 ноември 2019 г. се забранява престоят и паркирането на пътни превозни средства, с изключение на автомобилите на участниците в мероприятието на моста пред Национален стадион "Васил Левски".</p>
      <p>От 18.00 часа на 17 ноември 2019 г. до приключване на футболната среща, само при необходимост и по преценка на ръководството на СДВР се забранява влизането на пътни превозни средства в двете посоки, с изключение на автобусите на масовия градски транспорт по: - ул. "Ген. Гурко" между бул. "Васил Левски" и бул. "Евлоги и Христо Георгиеви";  бул. "Евлоги и Христо Георгиеви" между пл. "Орлов мост" и бул. "Черни връх"; бул. "Драган Цанков" между бул. "Евлоги и Христо Георгиеви" и бул. "Пейо К. Яворов".</p>
      <p> </p>
    </article>
  </body>
</html>