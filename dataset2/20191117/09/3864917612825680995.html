<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2819828-ukrainskij-svasennik-stav-najmolodsim-u-sviti-katolickim-episkopom.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T09:50:00+00:00"/>
    <meta property="og:title" content="Український священник став наймолодшим у світі католицьким єпископом"/>
    <meta property="og:description" content="Отець Степан Сус, священник Львівської архиєпархії УГКЦ, призначений єпископом Курії Верховного Архиєпископа УГКЦ."/>
  </head>
  <body>
    <article>
      <h1>Український священник став наймолодшим у світі католицьким єпископом</h1>
      <h2>Отець Степан Сус, священник Львівської архиєпархії УГКЦ, призначений єпископом Курії Верховного Архиєпископа УГКЦ.</h2>
      <address>
        <time datetime="2019-11-17T09:50:00+00:00">17 Nov 2019, 09:50</time>
      </address>
      <p>Про це повідомляє <a href="https://www.vaticannews.va/uk/church/news/2019-11/otec-stepan-sus-pryznachenyj-yepyskopom.html">Vatican News</a>.</p>
      <p>“У п’ятницю, 15 листопада 2019 р., у Ватикані повідомлено про те, що Синод єпископів Української греко-католицької церкви, отримавши попередню згоду від Папи, здійснив канонічне обрання отця Степана Суса, священника Львівської архиєпархії <a href="https://www.ukrinform.ua/tag-ugkc">УГКЦ</a>, єпископом Курії Києво-Галицького Верховного Архиєпископа. Йому надано титулярний осідок Зіґріса”, - йдеться у повідомленні.</p>
      <figure>
        <img src="https://static.ukrinform.com/photos/2019_11/1573987926-483.jpg"/>
      </figure>
      <p>Священник, якому в жовтні виповнилося 38 років, стане наймолодшим католицьким єпископом у світі, зауважує сайт.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2817706-glava-ugkc-vruciv-najvisu-nagorodu-cerkvi-arhiepiskopu-vidna.html">Глава УГКЦ вручив орден Андрея Шептицького архієпископу Відня</a>
      </blockquote>
      <p>Степан Сус народився 7 жовтня 1981 року у Львові. Навчався у Львівській Духовній Семінарії Святого Духа. Здійснював капеланське служіння при Львівській академії сухопутних військ. З 2008 до 2012 року був відповідальним за душпастирство військовослужбовців у Львівській архиєпархії УГКЦ. 2012 року призначений Синкелом Львівської архиєпархії в справах військовослужбовців, студентів і сиріт, а також парохом гарнізонного храму святих Петра і Павла у Львові.</p>
    </article>
  </body>
</html>