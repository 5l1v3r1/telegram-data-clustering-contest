<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/nattliga-sprangningar-med-flaskbomber-nara-finsk-skola-i-esbo/"/>
    <meta property="og:site_name" content="HBL"/>
    <meta property="article:published_time" content="2019-11-17T09:29:00+00:00"/>
    <meta property="og:title" content="Nattliga sprängningar med flaskbomber nära finsk skola i Esbo"/>
    <meta property="og:description" content="Flera så kallade flaskbomber har sprängts i natt i närheten av den finskspråkiga skolan i Kilo i Esbo."/>
  </head>
  <body>
    <article>
      <h1>Nattliga sprängningar med flaskbomber nära finsk skola i Esbo</h1>
      <h2>Flera så kallade flaskbomber har sprängts i natt i närheten av den finskspråkiga skolan i Kilo i Esbo.</h2>
      <address><time datetime="2019-11-17T09:29:00+00:00">17 Nov 2019, 09:29</time> by <a rel="author">HBL</a></address>
      <p>Polisen i Västra Nyland har påträffat de unga misstänkta. De uppmanar nu att den som rör sig i närheten av skolan eller på andra platser och ser plastflaskor med ett innehåll att under inga omständigheter röra vid dem. I de flaskor som inte sprängts hittade polisen ett kraftigt frätande ämne och de hade ett kraftigt tryck.</p>
      <p>
        <b>Är det här första gången ni påträffar flaskbomber i Esbo?</b>
      </p>
      <p>– Vi har sett tecken på det här runtom i Finland. I morgon kommenterar utredningsledaren frågan. Jag kan inte ge några ytterligare kommentarer, säger överkonstapel <b>Kari Viitala</b> vid polisen i Västra Nyland.</p>
      <p>Förra hösten skrev tidningen Östnyland <a href="https://www.ostnyland.fi/artikel/flaskbomber-bakom-explosioner-i-soderkulla-polisen-vill-ha-allmanhetens-hjalp/">om ljud av explosioner</a> i omgivningarna kring Söderkulla i Sibbo.</p>
      <p>En polisutredning visade att det var ungdomar som byggt flaskbomber och sprängt dem. En plastflaska som exploderar splittras och de frätande ämnena kan orsaka allvarliga skador.</p>
    </article>
  </body>
</html>