<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/nikad-vidjeno-posle-pobede-od-27-0-smenili-trenera-da-li-su-razlozi-pravi-392982.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-17T09:49:00+00:00"/>
    <meta property="og:title" content="Nikad viđeno, posle pobede od 27:0 smenili trenera! Da li su razlozi pravi?"/>
    <meta property="og:description" content="Vrlo jasan stav kluba, jasno podeliće javnost..."/>
  </head>
  <body>
    <article>
      <h1>Nikad viđeno, posle pobede od 27:0 smenili trenera! Da li su razlozi pravi?</h1>
      <h2>Vrlo jasan stav kluba, jasno podeliće javnost...</h2>
      <address><time datetime="2019-11-17T09:49:00+00:00">17 Nov 2019, 09:49</time> by <a rel="author">Vladimir Stojanović</a></address>
      <p>Zanimljiva vest stiže iz Italije. U pitanju je omladinski šampionat, toskanska škola fudbala Inviktasauro je savladala rivale iz Marine sa 27:0.<br/><br/>Klub je reagovao i trenera pobedničke ekipe Rićina smenio, odmah posle meča.<br/><br/>Predsednik Brođeli se izvinio rivalima.<br/><br/><i>"Teško nam je, jer nismo pokazali poštovanje. Dali smo 27 golova rivalu, za tim nije bilo potrebe, to nisu vrednosti sporta. Uvek treba izbeći da se protivnik ponižava, izvinjavam se prijateljima iz Marine</i>", kaže prvi čovek pomenutog kluba.<br/><br/>Svi članovi upravnog odbora Inviktasaura su glasali za smenjivanje trenera, upućeno je zvanično izvinjenje rivalima.<br/><i><br/>"Naši treneri, što je mnogo važnije od igre moraju da vaspitavaju decu, da budu pedagozi. To je danas nije desilo"</i>, obrazložio je klub smenu trenera.</p>
      <p>Izvor: Sportske.net</p>
    </article>
  </body>
</html>