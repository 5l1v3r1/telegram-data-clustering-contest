<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/cine-nu-lupta-impotriva-sua-nu-primeste-niciun-ban-huawei-este-gata-sa-rasplateasca-peste-10-000-de-angajati-cu-aproape-300-milioane-de-dolari-18573721"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-17T09:00:00+00:00"/>
    <meta property="og:title" content="Cine nu luptă împotriva SUA, nu primeşte niciun ban: Huawei este gata să răsplătească peste 10.000 de angajaţi cu aproape 300 milioane de dolari"/>
    <meta property="og:description" content="Aproximativ 20.000 de angajaţi ai gigantului tehnologic chinez Huawei, vor fi recompensaţi cu bonusuri salariale care totalizeaz 286 milioane de dolari, pentru că au ajutat compania să se descurce şi în lipsa tehnologiei americane la care chinezii şi-au pierdut accesul în mai, scrie Business Insider."/>
  </head>
  <body>
    <article>
      <h1>Cine nu luptă împotriva SUA, nu primeşte niciun ban: Huawei este gata să răsplătească peste 10.000 de angajaţi cu aproape 300 milioane de dolari</h1>
      <address><time datetime="2019-11-17T09:00:00+00:00">17 Nov 2019, 09:00</time> by <a rel="author" href="https://www.zf.ro/autor/iulian-tenchiu" target="_blank">Iulian Tenchiu</a></address>
      <p>Aproximativ 20.000 de angajaţi ai gigantului tehnologic chinez Huawei, vor fi recompensaţi cu bonusuri salariale care totalizeaz 286 milioane de dolari, pentru că au ajutat compania să se descurce şi în lipsa tehnologiei americane la care chinezii şi-au pierdut accesul în mai, scrie Business Insider.</p>
      <p>Potrivit unui raport al Financial Times,  citat de Business Insider, bonusurile salariale vor merge către staff-ul Huawei, iar angajaţii care nu ocupă poziţii de top în companie vor fi primi pentru activitatea lor din luna octombrie, un salariu dublat.</p>
      <p>FT citează patru surse din interiorul Huawei, care au preferat să rămână anonime şi care susţin că banii vor merge mai ales către angajaţii din echipa însărcinată să reducă depdenţa acestei companii de distribuitorii tehnologie din exteriorul Chinei. Toţi cei 20.000 de angajaţi Huawei vor fi recompensaţi cu sume care pornesc de la minim 14.000 de dolari.</p>
      <p>Compania Huawei s-a aflat începând din luna mai în centrul războiului comercial dintre SUA şi China. Pe data de 16 mai, Huawei a fost plasată de autorităţile americane pe o listă neagră. Din acel moment, Huawei n-a mai putut face business cu companiile americane, fără aprobarea guvernului SUA.</p>
      <p>Lunile în care compania a avut accesul interzis la tehnologia americană şi-au pus amprenta asupra acestui gigant tehnologic. Compania a recunoscut faptul că războiul comercial a impactat negativ vânzările sale de smartphoneuri. Tot din cauza faptului că Huawei a fost introdusă pe acea listă, compania n-a mai putut lansa device-uri dotate cu sistemul de operare Android, care aparţine gigantului american Google.</p>
      <p>În acest context, Huawei a fost forţată să îşi dezvolte propriul sistem de operare –HarmonyOS– despre care un executiv al gigantului chinez a avertizat că vor mai dura câţiva ani până când va putea fi considerat un software complet şi perfect operaţional.</p>
      <p>Recompensarea angajaţilor cu bonusuri salariale generoase în timpul  războiului comercial este un instrument care a mai fost utilizat de Huawei. La începutul acestui an, Departamentul de Justiţie al SUA a acuzat gigantul tehnologic chinez că a oferit bonusuri angajaţilor săi pentru furtul de informaţii de la o serie de companii din afara Chinei.</p>
      <p>Huawei a negat orice acuzaţie legată de acest caz.</p>
    </article>
  </body>
</html>