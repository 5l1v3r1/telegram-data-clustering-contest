<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Bulgarin-specheli-specialnata-nagrada-za-interioren-dizain-na-nai-golemiya-evropeiski-forum-914355"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-17T09:08:00+00:00"/>
    <meta property="og:title" content="Българин спечели специалната награда за интериорен дизайн на най-големия европейски форум"/>
    <meta property="og:description" content="Български архитект спечели специалната награда за интериорен дизайн на най-големия европейски форум ..."/>
  </head>
  <body>
    <article>
      <h1>Българин спечели специалната награда за интериорен дизайн на най-големия европейски форум</h1>
      <address>
        <time datetime="2019-11-17T09:08:00+00:00">17 Nov 2019, 09:08</time>
      </address>
      <p>Български архитект спечели специалната награда за интериорен дизайн на най-големия европейски форум - European property awards.</p>
      <p>Архитект Павел Янев е роден във Варна в семейство на строителни инженери. Завършил е ВИАС. Свикнал е с чертежите и строежите още от малък, но от 9 години насам има архитектурно студио, в което реализира проекти със свой собствен почерк, като този за малка къща в затворен комплекс. </p>
      <p>Както при дрехите, така и при архитектурата и дизайна има повтаряемост и кръговрат на модата, отбелязва той докато ни показва къща, чийто интериор е негово дело и която много прилича по проект на тази, за която е бил награден. С нея той преборва конкуренция от 300 претенденти, съобщава bTV. </p>
      <p>Арх. Янев е привърженик на минималистичния стил, на естествените материали като дърво и камък, които са абсолютен "евъргрийн" в интериорния дизайн, както казва той. </p>
      <p>Специалистите съветват, че за добър интериорен дизайн трябва да си отделим същата сума каквато и за покупката на жилището. Във всеки случай къщата се превръща в дом, само когато има и малко плам.</p>
    </article>
  </body>
</html>