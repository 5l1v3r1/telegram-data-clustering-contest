<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/u-mercedesu-se-bude-propoustet-koncern-daimler-chce-usetrit-az-1-miliardu-euro"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-17T09:00:00+00:00"/>
    <meta property="og:title" content="U Mercedesu se bude propouštět. Koncern Daimler chce ušetřit až 1 miliardu euro"/>
    <meta property="og:description" content="Vlastník Mercedesu oznámil novou finanční strategii, během které se bude do roku 2022 snažit razantně snížit své výdaje. Roli v tom bude hrát i propouštění zaměstnanců."/>
  </head>
  <body>
    <article>
      <h1>U Mercedesu se bude propouštět. Koncern Daimler chce ušetřit až 1 miliardu euro</h1>
      <h2>Vlastník Mercedesu oznámil novou finanční strategii, během které se bude do roku 2022 snažit razantně snížit své výdaje. Roli v tom bude hrát i propouštění zaměstnanců.</h2>
      <address><time datetime="2019-11-17T09:00:00+00:00">17 Nov 2019, 09:00</time> by <a rel="author">Daniel Fuglevič</a></address>
      <p>U Daimleru se bude šetřit. Automobilový gigant, pod něhož spadá Mercedes-Benz, zveřejnil nový plán, který má obrátit upadající zisky společnosti a do konce roku 2022 vcelku zásadní cestou ušetřit její náklady až o 1 miliardu euro. Nejzásadnějším dílkem plánu je přitom právě Mercedes, u něhož se bude propouštět.</p>
      <related>
        <a href="https://www.autorevue.cz/mercedes-benz-eqc-400-4matic-cena-vybava-technicka-data-dojezd-na-jedno-nabiti"/>
      </related>
      <p>U německé automobilky je tedy v plánu redukce manažerských pozic o 10 %, což má samo o sobě ušetřit až 300 milionů euro z personálních nákladů, zatímco u divize nákladních automobilů Mercedesu-Benz chce tímto Daimler ušetřit až 250 milionů euro ve fixních nákladech společnosti.</p>
      <p>Generální ředitel Daimleru Ola Kallenius prohlásil, že společnost hledá řešení, jak navýšit upadající zisky, ale zároveň se držet v čele nových automobilových technologií. Důvodem výše zmíněných kroků mají být nejen nákladné investice do elektromobility a technologií autonomního řízení, ale také nekončící obchodní válka mezi USA a Čínou.</p>
      <related>
        <a href="https://www.autorevue.cz/pristi-mercedes-tridy-g-bude-i-elektromobil-potvrdil-to-novy-sef-koncernu-daimler"/>
      </related>
      <p>Zmíněny byly i výdaje potřebné k dosažení emisních limitů, které vyžadují komplexní opatření v celém fungování společnosti, tedy nejen v případě samotných vozů, ale rovněž v jejich produkci. Další prostředky tak v následujících letech poputují do aktualizace vývoje a procesů výroby automobilky, podle Kalleniuse opět negativně zasáhne zisky Daimleru v letech 2020 a 2021.</p>
      <p>Proto se zásadními opatřeními a šetřením přichází Daimler již nyní. Pokud vše vyjde podle plánu, vyšší zisky z prodejů osobních a užitkových vozidel vidí společnost také prostřednictvím zvyšujícího se zájmu o elektrické varianty modelů. Tímto způsobem půjde rovněž automobilka naproti přísným emisním normám v Evropě.</p>
      <p>
        <i>Galerie doplněna o Mercedes-Benz EQC.</i>
      </p>
      <related>
        <h4>Určitě si přečtěte</h4>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/nadsenec-si-nechal-postavit-specialni-kempingovy-ford-transit-na-cenu-nehledel"/>
        <a href="https://www.auto.cz/range-rover-ma-dalsi-kopii-cinane-vesele-napodobuji-tvary-i-masku-132076"/>
        <a href="https://www.autorevue.cz/skoda-130-rs-typ-739-wiki-historie"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://www.autorevue.cz/cesi-se-zblaznili-do-pistaciove-fabie-existuje-ale-neco-mnohem-raritnejsiho"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.autorevue.cz/bmw-rady-3-touring-ma-ceske-ceny-kombik-zacina-lehce-nad-milionem-nafta-je-zaklad"/>
      </related>
    </article>
  </body>
</html>