<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/mejdunarodni/Momichence-izprati-poshtenska-kartichka-na-pochinaliya-si-bashta-Do-tatko-na-nebeto-914360"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-17T09:16:00+00:00"/>
    <meta property="og:title" content="Момиченце изпрати пощенска картичка на починалия си баща &quot;До татко на небето&quot;"/>
    <meta property="og:description" content="Шестгодишна жителка на британския окръг Чешър Холи Морган изпрати пощенска картичка на починалия си ..."/>
  </head>
  <body>
    <article>
      <h1>Момиченце изпрати пощенска картичка на починалия си баща "До татко на небето"</h1>
      <address>
        <time datetime="2019-11-17T09:16:00+00:00">17 Nov 2019, 09:16</time>
      </address>
      <p>Шестгодишна жителка на британския окръг Чешър Холи Морган изпрати пощенска картичка на починалия си баща и получи неочакван отговор, съобщава "Дейли Мейл", цитиран от "Блиц". Момиченцето загубило баща си миналото лято и било много разстроено от загубата.  </p>
      <p>През октомври той трябвало да навърши 47 години. Момичето реши да поздрави баща си и му изпратило поздравителна картичка. На плика тя написала: "До татко на небето". Няколко дни по-късно семейство Морган намерило писмо в пощенската кутия на името на Холи. В него пишело, че картичката е "преодоляла звездите и другите космически обекти и е доставена на татко в рая". Майката на момичето благодарила на пощенския персонал и казала, че дъщеря ѝ е била много щастлива, когато прочела отговора.</p>
    </article>
  </body>
</html>