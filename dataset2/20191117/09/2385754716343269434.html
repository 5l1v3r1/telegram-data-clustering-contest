<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597733/den-asxoleitai-i-aek-me-tin-epistoli-olympiakou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T09:12:00+00:00"/>
    <meta property="og:title" content="Δεν ασχολείται η ΑΕΚ με την επιστολή Ολυμπιακού"/>
    <meta property="og:description" content="Καμία διάθεση να ασχοληθεί με την επιστολή του Ολυμπιακού προς τον Λευτέρη Αυγενάκη δεν έχει η ΑΕΚ, ξεκαθαρίζοντας ωστόσο ότι οι θέσεις των Πειραιωτών δεν..."/>
  </head>
  <body>
    <article>
      <h1>Δεν ασχολείται η ΑΕΚ με την επιστολή Ολυμπιακού</h1>
      <address><time datetime="2019-11-17T09:12:00+00:00">17 Nov 2019, 09:12</time> by <a rel="author">Sigmalivesports</a></address>
      <p>Καμία διάθεση να ασχοληθεί με την επιστολή του Ολυμπιακού προς τον Λευτέρη Αυγενάκη δεν έχει η ΑΕΚ, ξεκαθαρίζοντας ωστόσο ότι οι θέσεις των Πειραιωτών δεν μπορούν επ' ουδενί να αποτελούν ατζέντα συζήτησης με τα θεσμικά όργανα.<br/> <br/>Οι “ερυθρόλευκοι” απέστειλαν επιστολή στον υφυπουργό Αθλητισμού για την κατάσταση του ελληνικού ποδοσφαίρου, στην οποία μάλιστα τονίζουν ότι αν δεν σταματήσουν να... αδικούνται, θα αποχωρήσουν από αυτό! <br/> <br/>Η εν λόγω επιστολή πάντως δεν “αγγίζει” την ΑΕΚ, η οποία δεν είναι διατεθειμένη σε καμία περίπτωση να ασχοληθεί, έχοντας καταστήσει σαφές εδώ και καιρό πως όταν έχει να πει κάτι, θα απευθυνθεί στα θεσμικά όργανα. <br/> <br/>Σύμφωνα με τη “Live Sport” πάντως, εκείνο που έβγαινε ως κλίμα από την πλευρά της “κιτρινόμαυρης” ΠΑΕ ήταν πως τα όσα επικαλείται ο Ολυμπιακός στην επιστολή του, δεν γίνεται επ' ουδενί να αποτελέσουν ατζέντα συζήτησης για τους θεσμικούς παράγοντες του ποδοσφαίρου. Να μπει δηλαδή στο κάδρο της κουβέντας για την επόμενη μέρα του ποδοσφαίρου η θέση των Πειραιωτών, όπως αυτή εκφράστηκε χθες με επίσημο τρόπο. Η Ένωση από την πλευρά της κοιτάζει τη δεδομένη στιγμή μόνο να διορθώσει τα αγωνιστικά λάθη της. <br/> <br/>sdna.gr</p>
    </article>
  </body>
</html>