<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davar1.co.il/200488/"/>
    <meta property="og:site_name" content="דבר העובדים בארץ ישראל"/>
    <meta property="article:published_time" content="2019-11-17T09:10:00+00:00"/>
    <meta property="og:title" content="המבוכה שנמנעה"/>
    <meta property="og:description" content="ישראל נכנעה לראשונה בביתה בעידן הרצוג | קריכוביאק הבקיע ראשון לפולין לאחר 4 דקות, פיונטק הכפיל (54), דאבור צימק בדקה ה-88 | אוהד שפרץ למשחק כמעט גרם להפסד טכני | הנבחרת תמתין להגרלה בליגת האומות"/>
  </head>
  <body>
    <article>
      <h6 class="kicker">מוקדמות יורו 2020</h6>
      <h1>המבוכה שנמנעה</h1>
      <h2>עם הפנים לפלייאוף: נבחרת ישראל ספגה הפסד ביתי 2:1 מפולין. <br/>ישראל נכנעה לראשונה בביתה בעידן הרצוג | קריכוביאק הבקיע ראשון לפולין לאחר 4 דקות, פיונטק הכפיל (54), דאבור צימק בדקה ה-88 | אוהד שפרץ למשחק כמעט גרם להפסד טכני | הנבחרת תמתין להגרלה בליגת האומות</h2>
      <address><time datetime="2019-11-17T09:10:00+00:00">17 Nov 2019, 09:10</time> by <a rel="author">ליאור ברטל</a></address>
      <p>נבחרת ישראל הפסידה אתמול (שבת) לנבחרת פולין בתוצאה 2:1 באיצטדיון טדי. זהו ההפסד הביתי הראשון של אנדי הרצוג במשחק רשמי, הפסד שהיה יכול להפוך לתבוסה אם פולין לא הייתה מחמיצה בלי הפסקה. בתוספת הזמן פרץ אוהד ישראלי למגרש וכמעט גרם להפסד טכני של ישראל, אך בעקבות התערבות קפטן נבחרת פולין, שופט המשחק שכבר החל לדרוש מהשחקנים לרדת מהמגרש, החזיר את הנבחרות לסיים את התמודדות על כר הדשא.</p>
      <p>מחצית ראשונה חלשה מאוד של נבחרת ישראל, אשר ספגה את השער הראשון כבר בדקה ה-4 לאחר קרן מרגלי קריכוביאק. ישראל הציגה משחק חסר ניצוץ ונכנעה לכוח הפיזי ולאיכות הגדולה יותר של שחקני נבחרת פולין. מערך 3 הבלמים של הרצוג שבקמפיין לליגת האומות הבטיח הרבה, נראה רע יותר ויותר ככל שנמשך הקמפיין.</p>
      <figure>
        <img src="https://www.davar1.co.il/wp-content/uploads/2019/11/161119_soccer1.jpg"/>
        <figcaption>ישראל מול פולין, מוקדמות יורו 2020 (קרדיט: ההתאחדות לכדורגל בישראל)</figcaption>
      </figure>
      <p>ישראל ניצלה מהפסד גדול יותר ע"י פולין שכבר הבטיחה את מקומה ביורו והרבתה להחמיץ את המתנות הרבות שההגנה הישראלית העניקה לה. למרות התוצאה הצמודה יחסית, מתחילת המשחק פערי הכוחות היו נוכחים. ההגנה הישראלית טעתה פעם אחר פעם עם איבודי כדור שטותיים בחצי המגרש הישראלי שכמעט והפכו למספר שערים פולנים.</p>
      <p>בדקה ה-40 דולב חזיזה נכס במקום לואי טאהא, בעקבות כניסתו ישראל קצת התעוררה והתאימה את עצמה במערך 4-4-2 לנבחרת פולין. גם המחצית השנייה נפתחה בלחץ של פולין, שהשיגה בדקה ה-54 בקלות את השער השני. שוב פעם כדור קרן, טעות קשה של השוער הישראלי מרציאנו בהדיפת הכדור והחלוץ פיונטק גילגל מקרוב את הכדור פנימה.</p>
      <p>לאחר השער השני פולן הורידה הלוך ונתנה לנבחרת ישראל לשחק ביותר חופשיות. בדקה ה-88 מונאס דאבור כבש מקרוב, לאחר שבעיטה של זהבי מחוץ לרחבה פוגעת בשחקן הגנה ומגעה לרגלי דאבור הבלתי מכוסה. ישראל החלה ללחוץ , כדי להשיג את השוויון, אך פריצת האוהד הרסה את המומנטום הישראלי. בסיום 2:1 לזכות פולין, אשר העפילה ליורו 2020 ואילו ישראל מחכה להגרלת הפליאוף, כדי ללמוד נגד מי היא תתמודד בחצי הגמר ובגמר על הכרטיס הנוסף ליורו.</p>
    </article>
  </body>
</html>