<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1995446/%E2%80%8Bbae-g%C3%BCney-k%C4%B1br%C4%B1s-ve-yunanistan%E2%80%99dan-%C3%BC%C3%A7l%C3%BC-toplant%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-17T09:45:00+00:00"/>
    <meta property="og:title" content="​BAE, Güney Kıbrıs ve Yunanistan’dan üçlü toplantı"/>
    <meta property="og:description" content="Birleşik Arap Emirlikleri (BAE) Dışişleri Bakanı Şeyh Abdullah bin Zayed Al Nahyan, (Güney) Kıbrıs Dışişleri Bakanı Nikos Hristodoulidis ve Yunanistan Dışişleri Bakanı Nikos Dendias’ın katılımıyla Kıbrıs ve Yunanistan ile yapılan ilk üçlü toplantıya"/>
  </head>
  <body>
    <article>
      <h1>​BAE, Güney Kıbrıs ve Yunanistan’dan üçlü toplantı</h1>
      <address>
        <time datetime="2019-11-17T09:45:00+00:00">17 Nov 2019, 09:45</time>
      </address>
      <p>Birleşik Arap Emirlikleri (BAE) Dışişleri Bakanı Şeyh Abdullah bin Zayed Al Nahyan, (Güney) Kıbrıs Dışişleri Bakanı Nikos Hristodoulidis ve Yunanistan Dışişleri Bakanı Nikos Dendias’ın katılımıyla Kıbrıs ve Yunanistan ile yapılan ilk üçlü toplantıya ev sahipliği yaptı. Abu Dabi'de yapılan görüşmede BAE ile Kıbrıs ve Yunanistan arasındaki ortak ilişkileri ele aldı.<br/><br/>Görüşmede ayrıca üç ülke arasındaki işbirliğini her alanda ilerletmenin yolları ele alındı, bölgedeki son durum hakkında görüş alışverişinde bulunuldu ve Suriye, Irak, Libya, Türkiye ve İran gibi ortak ilgi kaynağı olan bir dizi bölgesel ve uluslararası konu ele alındı.<br/><br/>Şeyh Abdullah bin Zayed Al Nahyan, ülkesinin Kıbrıs ve Yunanistan ile ilişkilerini güçlendirdiğini ve bu ülkelerin halkları yararına karşılıklı işbirliği alanları geliştirdiğini vurgulayarak (Güney) Kıbrıs Dışişleri Bakanı Nikos Hristodoulidis ve Yunanistan Dışişleri Bakanı Nikos Dendias’ı memnuniyetle karşıladı.<br/><br/>Dendias ve Hristodoulidis ise üçlü toplantının önemini ve üç ülke arasındaki ilişkilerin halkları yararına güçlendirilmesindeki rolünü vurgulayarak, ülkelerinin BAE ile ortak işbirliğini güçlendirme arzusunu ifade ettiler.<br/><br/>Şarku’l Avsat’ın haberine göre, iki bakan BAE'nin uluslararası barış ve güvenliğin güçlendirilmesindeki ve dünya çapında istikrar ve barışın sağlanması için uluslararası toplumun çabalarını desteklemesindeki önemli rolüne övgüde bulundu.</p>
    </article>
  </body>
</html>