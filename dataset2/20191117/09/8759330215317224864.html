<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904066/barcelona-druk-bezig-contract-messi-te-verlengen-denk-ook-dat-het-gaat-gebeuren-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T09:27:00+00:00"/>
    <meta property="og:title" content="Barça wil contract Messi verlengen: 'Hoop dat hij blijft, denk dat het gebeurt'"/>
    <meta property="og:description" content="Barcelona is druk bezig om het contract van Lionel Messi te verlengen. Technisch directeur Éric Abidal bevestigt dit nieuws en hoopt snel met meer duidelijkheid te kunnen komen."/>
  </head>
  <body>
    <article>
      <h1>Barça wil contract Messi verlengen: 'Hoop dat hij blijft, denk dat het gebeurt'</h1>
      <address>
        <time datetime="2019-11-17T09:27:00+00:00">17 Nov 2019, 09:27</time>
      </address>
      <p>
        <b>Barcelona is druk bezig om het contract van Lionel Messi te verlengen. Technisch directeur Éric Abidal bevestigt dit nieuws en hoopt snel met meer duidelijkheid te kunnen komen.</b>
      </p>
      <p>"Hij is een sleutelspeler voor ons en heeft de optie om te vertrekken aan het einde van zijn huidige contract", aldus Abidal tegen Sport. "Maar ik weet dat de voorzitter (Josep Maria Bartomeu, red.) aan het praten is met vertegenwoordigers van Messi om er zeker van te zijn dat er actie ondernomen wordt. Ik hoop dat hij nog vele jaren bij Barcelona blijft en ik denk ook dat dat gaat gebeuren. Het is Leo's beslissing. Hij is de beste."</p>
      <p>Abidal vindt dat de Barcelona-selectie in zijn algemeen staat als een huis. "De ploeg is beter dan vorig seizoen", vervolgt hij. "Als je kijkt naar de spelers dan hebben ze niet alleen het talent, maar ook de persoonlijkheid. In sport kan mentaliteit het verschil maken. Als een team de mentaliteit heeft om een doelstelling te bereiken, dan zal dat ook gebeuren. Daar ben ik van overtuigd, 200 procent zeker."</p>
    </article>
  </body>
</html>