<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/prens-resit-olmayan-kizla-cinsel-iliskiye-girdigini-reddetti/927098"/>
    <meta property="og:site_name" content="medya faresi"/>
    <meta property="article:published_time" content="2019-11-17T09:36:00+00:00"/>
    <meta property="og:title" content="Prens reşit olmayan kızla cinsel ilişkiye girdiğini reddetti"/>
    <meta property="og:description" content="İngiltere Kraliçesi Elizabeth'in üçüncü çocuğu olan York Dükü Andrew, reşit olmayan kız çocuklarına cinsel taciz ve seks amaçlı insan kaçaklığı yapmakla suçlanan Jeffrey Epstein ile bağlantılarına ilişkin açıklamalarda bulundu."/>
  </head>
  <body>
    <article>
      <h1>Prens reşit olmayan kızla cinsel ilişkiye girdiğini reddetti</h1>
      <h2>İngiltere Kraliçesi Elizabeth'in üçüncü çocuğu olan York Dükü Andrew, reşit olmayan kız çocuklarına cinsel taciz ve seks amaçlı insan kaçaklığı yapmakla suçlanan Jeffrey Epstein ile bağlantılarına ilişkin açıklamalarda bulundu.</h2>
      <address>
        <time datetime="2019-11-17T09:36:00+00:00">17 Nov 2019, 09:36</time>
      </address>
      <p>İngiliz yayın kuruluşu BBC’ye konuşan Prens Andrew, 17 yaşındayken kendisiyle zorla cinsel ilişkiye girdiğini öne süren Virginia Giuffre’ın iddialarını reddetti.</p>
      <p>Virginia Giuffre, yargılanmayı beklerken cezaevinde intihar eden 66 yaşındaki Epstein’ın kurbanlarından biri olduğunu savunuyor.</p>
      <p>İngiltere tahtının sekizinci sıradaki varisi 59 yaşındaki Andrew, birkaç aydır Amerikalı bankacı ve iş adamı Epstein ile bağlantıları nedeniyle suçlanıyordu.</p>
      <figure>
        <img src="http://i.medyafaresi.com/uploads/content/2001-yilina-ait-bu-fotografta-york-duku-andrew-virginia-robert-ile-ghislaine-maxwellin-londradaki-evinde-yan-yana-goruluyor-17112019jpg.jpg?v=1573983446"/>
      </figure>
      <p>
        <b>O FOTOĞRAF SORULUNCA…</b>
      </p>
      <p>Virginia Giuffre (o dönemde Virginia Roberts), 2001-2002 arasında henüz 17 yaşındayken, Londra, New York ve ABD Virjin Adaları’nda Epstein’ın şahsına ait bir adada, Prens Andrew ile cinsel ilişkiye girmeye zorlandığını öne sürüyor.</p>
      <p>BBC Newsnight programından Emily Maitlis’e konuşan Andrew, “Bu yaşanmadı. Size kesinlikle, kati surette söyleyebilirim ki bu yaşanmadı. Bu hanımla bir buluşma olduğunu bile hatırlamıyorum” dedi.</p>
      <p>Giufrre ile Ghislaine Maxwell’in evinde çekilen fotoğrafı sorulduğunda Andrew, “Kesinlikle hatırlamıyorum. Yaptığımız araştırmalar fotoğrafın sahte olup olmadığını kanıtlayamadı, zira o, bir fotoğrafın fotoğrafının fotoğrafı” ifadelerini kullandı.</p>
      <p>
        <b>BEATRICE’I PİZZACIYA GÖTÜRMÜŞ</b>
      </p>
      <p>Giufrre ile zorla ilişkiye girdiği iddia edilen gün çocuklarıyla birlikte olduğunu savunan Prens Andrew, o gün kızı Beatrice’i bir parti için Woking’deki Pizza Express’e gördüğünü belirtti.</p>
      <p>Andrew, “Sanıyorum öğleden sonra 4 ya da 5 gibiydi. Çünkü Düşes dışarıdaydı. Ailemizde basit bir kuralımız vardır. Biri dışarıdıysa biri içeride olmak zorunda” dedi.</p>
      <p>O günü nasıl bu kadar net hatırladığı sorulduğunda ise York Dükü şu yanıtı verdi: “Çünkü Woking’deki Pizza Express’e gitmek benim için sıra dışı bir şeydir.”</p>
      <p>(SÖZCÜ)</p>
    </article>
  </body>
</html>