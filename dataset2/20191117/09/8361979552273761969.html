<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/kmda-vidilit-83-4-mlrd-grn-na-rozvitok-stolichnogo-transportu-novini-kiyeva-50053999.html"/>
    <meta property="og:site_name" content="НВ"/>
    <meta property="article:published_time" content="2019-11-17T09:37:00+00:00"/>
    <meta property="og:title" content="КМДА виділить 83,4 млрд грн на розвиток столичного транспорту"/>
    <meta property="og:description" content="Депутати Київської міської ради затвердили Міську цільову програму розвитку транспортної інфраструктурі міста Києва на 2019−2023 роки."/>
  </head>
  <body>
    <article>
      <h1>КМДА виділить 83,4 млрд грн на розвиток столичного транспорту</h1>
      <h2>Депутати Київської міської ради затвердили Міську цільову програму розвитку транспортної інфраструктурі міста Києва на 2019−2023 роки.</h2>
      <address>
        <time datetime="2019-11-17T09:37:00+00:00">17 Nov 2019, 09:37</time>
      </address>
      <p>Про це <a href="https://kyivcity.gov.ua/news/kivska_miska_rada_progolosuvala_za_vidilennya_834_mlrd_grn_na_rozvitok_transportno_infrastrukturi_protyagom_5_nastupnikh_rokiv/">повідомили</a> у пресслужбі КМДА.</p>
      <p>Програма спрямована на розвиток сталої міської мобільності, зокрема, на пріоритет для пішоходів, велосипедистів і громадського транспорту під час планування та будівництва транспортної інфраструктури.</p>
      <p>«Загальний бюджет програми, розрахованої на п’ять років, становить 83,4 млрд грн. Більшу частину — 76,1 млрд — фінансуватиме місто, решту суми плануємо отримати з держбюджету, а також від інвесторів і кредиторів. Значну увагу традиційно буде приділено капітальному ремонту столичних автошляхів. Також будемо встановлювати квоти на паркомісця у центрі та підвищуватимемо комфорт громадського транспорту. Це мотивуватиме киян відмовлятися від власних автівок», — зазначив виконувач обов’язків директора Департаменту транспортної інфраструктури Іван Шпильовий.</p>
      <p>Окрім зазначеного, програма передбачає закупівлю понад 400 одиниць трамваїв, тролейбусів та електробусів до 2023 року.</p>
    </article>
  </body>
</html>