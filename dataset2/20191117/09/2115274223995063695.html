<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/salute/smog_causa_morte-6552263/news/2019-11-17/"/>
    <meta property="og:site_name" content="Agi"/>
    <meta property="article:published_time" content="2019-11-17T09:17:00+00:00"/>
    <meta property="og:title" content="Lo smog è tra le principali cause di morte in Italia"/>
    <meta property="og:description" content="Secondo un report pubblicato da Lancet, tra le principali minacce per il Paese ci sono anche le ondate di calore e la riduzione del potenziale di resa delle colture"/>
  </head>
  <body>
    <article>
      <h1>Lo smog è tra le principali cause di morte in Italia</h1>
      <h2>Secondo un report pubblicato da Lancet, tra le principali minacce per il Paese ci sono anche le ondate di calore e la riduzione del potenziale di resa delle colture</h2>
      <address><time datetime="2019-11-17T09:17:00+00:00">17 Nov 2019, 09:17</time> by <a rel="author" href="https://www.agi.it/authors/vincenzo-castellano/" target="_blank">Vincenzo Castellano</a></address>
      <p>"Le principali minacce per l'Italia sono le <b>morti</b> per inquinamento atmosferico, le <b>ondate di calore</b> e la riduzione del potenziale di resa delle <b>colture</b>". Lo ha detto all'AGI Marina Romanello della University College London, una delle autrici del report pubblicato su <b>The Lancet.</b></p>
      <p>"Dagli anni '60, il potenziale di resa delle colture per il <b>mais</b> si è ridotto del 10,2 per cento, quello per il grano invernale è diminuito del 5 per cento, il potenziale del <b>grano primaverile</b> si è ridotto del 6 per cento, quello della<b> soia</b> è diminuito del 7 per cento e il potenziale di resa del <b>riso</b> è diminuito del 5 per cento", riferisce la scienziata, secondo la quale i numeri parlano chiaro.</p>
      <p> "L'Italia è esposta a livelli molto elevati di inquinamento atmosferico, che portano a circa <b>46.000 decessi prematuri </b>a causa dell'esposizione al <b>PM2,5.</b> E' il più alto tasso di mortalità d'Europa - riferisce Romanello - e l'undicesimo più alto del mondo e ha causato una perdita di 20,2 milioni di euro in Italia".</p>
      <p>Aggiunge la scienziata: "Inoltre, l'<b>invecchiamento della popolazione</b> italiana pone anche un rischio elevato di soffrire degli effetti negativi dell'esposizione a ondate di calore estreme, che colpiscono in particolare le persone di età superiore ai 65 anni. L'esposizione al calore ha portato anche a oltre 1,7 milioni di potenziali ore di lavoro globali perse nel 2017, il 67 per cento delle quali è andato perso nel settore agricolo". </p>
    </article>
  </body>
</html>