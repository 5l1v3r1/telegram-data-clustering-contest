<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597736/kyvernoasfaleiao-anaimaktos-polemos-to-runet-kai-i-eidiki-kypriaki-omada"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T09:29:00+00:00"/>
    <meta property="og:title" content="Κυβερνοασφάλεια:Ο «αναίμακτος πόλεμος», το «Runet» και η ειδική κυπριακή ομάδα"/>
    <meta property="og:description" content="Όταν η Ρωσία ανακοίνωσε τη δημιουργία του δικού της αυτόνομου διαδικτύου και παρά τις φωνές των επικριτών για δημιουργία ενός &quot;κρατικού διαδικτύου&quot;,  το..."/>
  </head>
  <body>
    <article>
      <h1>Κυβερνοασφάλεια:Ο «αναίμακτος πόλεμος», το «Runet» και η ειδική κυπριακή ομάδα</h1>
      <address><time datetime="2019-11-17T09:29:00+00:00">17 Nov 2019, 09:29</time> by <a rel="author">SigmaLive</a></address>
      <p><b>Όταν η Ρωσία ανακοίνωσε τη δημιουργία του δικού της αυτόνομου διαδικτύου και παρά τις φωνές των επικριτών για δημιουργία ενός "κρατικού διαδικτύου",  το οποίο στοχεύει στην απόλυτη λογοκρισία πολιτών και μέσων ενημέρωσης, η είδηση δεν προκάλεσε ιδιαίτερη έκπληξη.<br/></b> <br/>Κυρίως γιατί ήδη από τον περασμένο Μάιο ο Ρώσος Πρόεδρος εξήγγειλε τη δημιουργία του "Runet" με αφορμή την εθνική ασφάλεια και την αντιμετώπιση κυβερνοεπιθέσεων από το εξωτερικό για μία πυρηνική δύναμη όπως η Ρωσία.<br/> <br/>Η Κύπρος, αναγνωρίζοντας τον ουσιαστικό ρόλο των θεμάτων ασφάλειας στην προώθηση των νέων υπηρεσιών επικοινωνιών, στη χρήση των νέων τεχνολογιών και γενικότερα στην ανάπτυξη της κοινωνίας της πληροφορίας, από τον Απρίλιο του 2018 έχει εισαγάγει τη νέα νομοθεσία (Νόμος 17(Ι)2018), περί Ασφάλειας Δικτύων και Συστημάτων Πληροφοριών, με βάση την οποία ιδρύθηκε η Αρχή Ψηφιακής Ασφάλειας υπό τον Επίτροπο Επικοινωνιών, και η οποία έχει ορισθεί ως η αρμόδια Αρχή για την εφαρμογή της Οδηγίας για την Ασφάλεια Δικτύων και Πληροφοριών (NIS Directive) στην Κυπριακή Δημοκρατία και την εφαρμογή της Εθνικής Στρατηγικής για την Κυβερνοασφάλεια, και στην οποία εντάσσεται και η λειτουργία του Εθνικού CSIRT. Η νέα νομοθεσία παρέχει όλες τις εξουσίες στον Επίτροπο και την Αρχή Ψηφιακής Ασφάλειας για την εφαρμογή της οδηγίας NIS, ενώ όλες οι προαναφερόμενες εξουσίες του ΓΕΡΗΕΤ μεταφέρθηκαν στην Αρχή Ψηφιακής Ασφάλειας (ΑΨΑ).<br/> </p>
    </article>
  </body>
</html>