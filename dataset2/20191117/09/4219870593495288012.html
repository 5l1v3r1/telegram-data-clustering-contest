<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/reportaze/aktuelno.293.html:830696-Izdato-upozorenje-za-Srbiju-Spremite-se-za-udare-olujnog-vetra-najgore-ce-biti-u-Banatu"/>
    <meta property="og:site_name" content="Вечерње новости"/>
    <meta property="article:published_time" content="2019-11-17T09:00:00+00:00"/>
    <meta property="og:title" content="Izdato upozorenje za Srbiju: Spremite se za udare olujnog vetra, najgore će biti u Banatu"/>
    <meta property="og:description" content="Tokom dana očekuje se promenljivo oblačno s dužim sunčanim periodima, vetrovito i toplo, osim u Timočkoj Krajini gde će biti oblačno i hladnije"/>
  </head>
  <body>
    <article>
      <h1>Izdato upozorenje za Srbiju: Spremite se za udare olujnog vetra, najgore će biti u Banatu</h1>
      <address><time datetime="2019-11-17T09:00:00+00:00">17 Nov 2019, 09:00</time> by <a rel="author">Tanjug</a></address>
      <p>
        <b>Tokom dana očekuje se promenljivo oblačno s dužim sunčanim periodima, vetrovito i toplo, osim u Timočkoj Krajini gde će biti oblačno i hladnije</b>
      </p>
      <p>Republički hidrometeorološki zavod Srbije (RHZS) upozorio je da se i danas u košavskom području i na planinama očekuje vetrovito s jakim i olujnim jugoistočnim vetrom, koji će imati udare do 20 metara u sekundi, a na području južnog Banata i preko 24 metara u sekundi.<br/><br/>Tokom dana očekuje se promenljivo oblačno s dužim sunčanim periodima, vetrovito i toplo, osim u Timočkoj Krajini gde će biti oblačno i hladnije.<br/><br/>Duvaće slab i umeren jugoistočni vetar, u košavskom području i na planinama jak, koji će na jugu Banata povremeno imati olujne udare. Jutarnja temperatura od četiri do 15 stepeni, najviša od 18 do 21.<br/><br/>U toku noći ka ponedeljku u zapadnoj polovini zemlje naoblačenje s kišom i pljuskovima. U Beogradu promenljivo oblačno s dužim sunčanim periodima i toplo, uz umeren i jak jugoistočni vetar. Jutarnja temperatura oko 12, a najviša dnevna oko 19 stepeni.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/reportaze/aktuelno.293.html:790702-RHMZ-UPOZORAVA-Kosava-ce-dostizati-orkanske-udare"/>
        <a href="http://www.novosti.rs/vesti/beograd.74.html:790964-Kosava-cisti-do-petka"/>
        <a href="http://www.novosti.rs/vesti/srbija.73.html:710444-Veliko-Gradiste-Zabranjena-plovidba-na-Dunavu"/>
      </related>
    </article>
  </body>
</html>