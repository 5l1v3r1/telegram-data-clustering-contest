<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-mohammed-shami-and-mayank-agarwal-rise-to-career-best-test-rankings-2853849.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-17T09:29:08+00:00"/>
    <meta property="og:title" content="ICC Test Ranking: शमी और मयंक टेस्ट करियर की सर्वश्रेष्ठ रैंकिंग पर"/>
    <meta property="og:description" content="India vs Banglades, 1st Test at Indore: बांग्लादेश के खिलाफ इंदौर में खेले गए पहले टेस्ट मैच में भारत की पारी और 130 रन की जीत में अहम भूमिका निभाने वाले तेज गेंदबाज मोहम्मद शमी और सलामी बल्लेबाज..."/>
  </head>
  <body>
    <article>
      <h1>ICC Test Ranking: शमी और मयंक टेस्ट करियर की सर्वश्रेष्ठ रैंकिंग पर</h1>
      <address><time datetime="2019-11-17T09:29:08+00:00">17 Nov 2019, 09:29</time> by <a rel="author">एजेंसी,दुबई</a></address>
      <p><b>India vs Banglades, 1st Test at Indore: </b>बांग्लादेश के खिलाफ इंदौर में खेले गए पहले टेस्ट मैच में भारत की पारी और 130 रन की जीत में अहम भूमिका निभाने वाले तेज गेंदबाज मोहम्मद शमी और सलामी बल्लेबाज मयंक अग्रवाल ने आईसीसी की नवीनतम रैंकिंग में अपना सर्वश्रेष्ठ स्थान हासिल किया। पहली पारी में 27 रन देकर तीन और दूसरी पारी में 31 रन देकर चार विकेट लेने वाले शमी आठ स्थान की सुधार करते हुए 7वें पयदान पर पहुंच गए। उनके नाम 790 रेटिंग अंक है, जो किसी भारतीय तेज गेंदबाज के लिए टेस्ट में तीसरा सर्वश्रेष्ठ है। इस मामले में कपिल देव (877 अंक) और जसप्रीत बुमराह (832 अंक) क्रमश: पहले और दूसरे स्थान पर हैं। </p>
      <p>बांग्लादेश के खिलाफ करियर की सर्वश्रेष्ठ 243 रन की पारी खेल 'मैन ऑफ द मैच' रहे 28 साल के मयंक बल्लेबाजों की रैंकिंग में 11वें स्थान पर है। करियर के शुरुआती आठ टेस्ट में 858 रन बनाने वाले इस बल्लेबाज के नाम 691 रेटिंग अंक है। शुरुआती आठ टेस्ट में सिर्फ सात बल्लेबाजों ने मयंक से ज्यादा रन बनाए हैं, जिसमें डॉन ब्रैडमैन (1210), एवर्टन वीक्स (968), सुनील गावस्कर (938), मार्क टेलर (906), जॉर्ज हेडली (904), फ्रैंक वारेल (890) और हर्बर्ट सटक्लिफ (872) शामिल हैं।</p>
      <h3>
        <a href="https://www.livehindustan.com/cricket/story-india-vs-bangladesh-kohli-fan-sneaks-onto-field-during-indore-test-virat-reaction-priceless-see-pics-2853713.html">PICS: शरीर पर 'VK' लिख मैदान में घुसा फैन, विराट कोहली ने किया कुछ ऐसा</a>
      </h3>
      <p>भारत के चार बल्लेबाज शीर्ष 10 में शामिल हैं, जिनमें कप्तान विराट कोहली दूसरे, चेतेश्वर पुजारा चौथे, अजिंक्य रहाणे पांचवें और रोहित शर्मा 10वें नंबर पर शामिल है। हरफनमौला रवींद्र जडेजा ने बल्लेबाजों की रैंकिंग में चार स्थान की सुधार के साथ संयुक्त रूप से 35वें स्थान पर पहुंच गए हैं। </p>
      <p>तेज गेंदबाज इशांत शर्मा (20वां) और उमेश यादव (22वां) ने रैंकिंग में एक-एक स्थान का सुधार किया है। ऑफ स्पिनर रविचंद्रन अश्विन भी शीर्ष 10 में शामिल हैं, जबकि वह हरफनमौल खिलाड़ियों मे चौथे स्थान पर पहुंच गये हैं।</p>
      <h3>
        <a href="https://www.livehindustan.com/cricket/story-ind-vs-ban-ishant-sharma-asks-mohammed-shami-what-are-you-eating-got-this-funny-answer-2852341.html">VIDEO: इशांत ने शमी से पूछा- क्या खा रहे हो, मिला ये मजेदार जवाब</a>
      </h3>
      <p>बांग्लादेश की ओर से 43 और 64 रन की पारी खेलने वाले मुशफिकुर रहीम पांच स्थानों की सुधार के साथ 30वें स्थान पर पहुंच गए। लिटन दास 92वें से 86वें पायदान पर पहुंच गए। गेंदबाजों में चार विकेट लेने वाले अबु जायेद 18 स्थानों की सुधार के साथ 62वें पायदान पर हैं। इस बीच भारत ने आईसीसी विश्व टेस्ट चैंपियनशिप में शीर्ष पर अपनी बढ़त और मजबूत कर ली है। टीम के नाम अब 300 अंक है जबकि श्रीलंका और न्यूजीलैंड 60-60 अंके साथ दूसरे पायदान पर हैं।</p>
    </article>
  </body>
</html>