<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/bill-gates-il-depaseste-pe-jeff-bezos-si-urca-pe-primul-loc-in-topul-celor-mai-bogati-oameni-din-lume-18590820"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-17T09:17:53+00:00"/>
    <meta property="og:title" content="Bill Gates îl depăşeşte pe Jeff Bezos şi urcă pe primul loc în topul celor mai bogaţi oameni din lume"/>
    <meta property="og:description" content="Fondatorul Microsoft Bill Gates l-a depăşit vineri pe CEO-ul Amazon Jeff Bezos, urcând pe primul loc în topul celor mai bogate persoane din lume, cu 110 miliarde de dolari, potrivit indicelui Bloomberg Billionaires Index, citat de CNN. "/>
  </head>
  <body>
    <article>
      <h1>Bill Gates îl depăşeşte pe Jeff Bezos şi urcă pe primul loc în topul celor mai bogaţi oameni din lume</h1>
      <address>
        <time datetime="2019-11-17T09:17:53+00:00">17 Nov 2019, 09:17</time>
      </address>
      <p>Fondatorul Microsoft Bill Gates l-a depăşit vineri pe CEO-ul Amazon Jeff Bezos, urcând pe primul loc în topul celor mai bogate persoane din lume, cu 110 miliarde de dolari, potrivit indicelui Bloomberg Billionaires Index, citat de CNN. </p>
      <p>Este pentru prima dată când cofondatorul Microsoft ocupă primul loc în ultimii doi ani. El l-a depăşit pentru scurt timp pe Bezos luna trecută, după ce Amazon a raportat că profitul său pentru cele trei luni care se încheie în septembrie a scăzut cu aproape 28% faţă de anul precedent.</p>
      <p>Gates a urcat pe prima poziţie deoarece acţiunile Microsoft au crescut cu aproape 48% în acest an, ceea ce a contribuit la creşterea valorii pachetului său în companie. În octombrie, Microsoft s-a calificat, în defavoarea Amazon, pentru un contract de cloud computing de 10 miliarde de dolari cu Pentagonul, adăugând o tensiune suplimentară cursei averilor dintre Gates şi Bezos.</p>
      <p>Bezos, care anul acesta a renunţat la o parte semnificativă din pachetul său de acţiuni Amazon după ce s-a despărţit de soţia sa MacKenzie Bezos, se află acum pe locul doi, cu o avere netă de 108,7 miliarde de dolari.</p>
    </article>
  </body>
</html>