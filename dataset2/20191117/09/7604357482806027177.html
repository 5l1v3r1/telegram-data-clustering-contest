<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/betogingen-in-iran-tegen-verhoging-brandstofprijzen/"/>
    <meta property="og:site_name" content="SCEPTR"/>
    <meta property="article:published_time" content="2019-11-17T09:09:08+00:00"/>
    <meta property="og:title" content="Betogingen in Iran tegen verhoging brandstofprijzen"/>
    <meta property="og:description" content="Er werd het afgelopen weekend op verschillende plaatsen in Iran betoogd nadat de regering een verhoging van de brandstofprijzen had aangekondigd."/>
  </head>
  <body>
    <article>
      <h1>Betogingen in Iran tegen verhoging brandstofprijzen</h1>
      <address><time datetime="2019-11-17T09:09:08+00:00">17 Nov 2019, 09:09</time> by <a rel="author" href="https://sceptr.net/author/pietervanberkel/" target="_blank">Pieter Van Berkel</a></address>
      <p>
        <b>Er werd het afgelopen weekend op verschillende plaatsen in Iran <a href="https://www.reuters.com/article/us-iran-gasoline-protests-khamenei/irans-khamenei-blames-enemies-for-sabotage-in-gasoline-price-protests-idUSKBN1XR064?il=0">betoogd nadat de regering een verhoging van de brandstofprijzen had aangekondigd</a>. Er viel minstens één dode. </b>
      </p>
      <p>De Iraanse regering kondigde onverwacht aan dat benzine gerantsoeneerd zou worden. Daarnaast wordt de benzineprijs verhoogd. Volgens de overheid zou de prijsverhoging geld vrijmaken om de armen te helpen. Iran lijdt economisch onder de zware sancties die door de VS werden opgelegd. </p>
      <figure>
        <iframe data-src="https://twitter.com/no_itsmyturn/status/1195699341576552449?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Betogingen werden her en der gewelddadig</h3>
      <p>Zaterdag werd in minstens 40 Iraanse steden betoogd, waaronder de hoofdstad Teheran, Doroud, Garmsar, Gorgan, Ilam, Karaj, Khoramabad, Mehdishahr, Qazvin, Qom, Sanandaj, Shahroud, Shiraz en Sirjan. In Sirjan viel vrijdag een dode. Op verschillende plaatsen zou de toegang tot het internet belemmerd worden.</p>
      <p>Op verschillende plaatsen werden de betogingen gewelddadig. Op video’s op sociale media is te zien hoe gebouwen in brand werden gestoken, hoe er gevochten werd met de ordediensten en hoe er wegblokkades werden opgeworpen. Ook is te horen hoe antiregeringsslogans gescandeerd werden.</p>
      <figure>
        <iframe data-src="https://twitter.com/AuroraIntel/status/1195707578577235968?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>“Veiligheidsdiensten zullen optreden om rust te herstellen”</h3>
      <p>Intussen waarschuwde de Iraanse minister van Binnenlandse Zaken dat de ordediensten zullen optreden om de rust te herstellen. <i>“De veiligheidstroepen hebben tot nu toe terughoudendheid getoond en hebben de protesten getolereerd. Maar aangezien de rust en veiligheid van de mensen onze prioriteit is, zullen zij hun plicht vervullen om de rust te herstellen als de aanvallen op het publiek en de eigendommen van individuen doorgaan”</i>, zei minister van Binnenlandse Zaken <a href="https://sceptr.net/tag/abdolreza-rahmani-fazli/">Abdolreza Rahmani Fazli</a>.</p>
      <figure>
        <iframe data-src="https://twitter.com/no_itsmyturn/status/1195653407794745345?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>GERELATEERDE ARTIKELEN</h4>
        <a href="https://sceptr.net/2018/10/salvini-overweegt-voorzitter-europese-commissie-te-worden/"/>
        <a href="https://sceptr.net/2018/02/diepgaand-noord-korea-wil-praten-ondanks-zwaarste-sancties-ooit/"/>
        <a href="https://sceptr.net/2018/02/noord-korea-verdiende-200-miljoen-omzeilen-sancties/"/>
      </related>
    </article>
  </body>
</html>