<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/accidents/10081974-na-poltavschin-pered-sudom-postane-cholovk-kotriy-nakrav-mayna-na-28-tisyach-griven.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-17T09:23:00+00:00"/>
    <meta property="og:title" content="На Полтавщині перед судом постане чоловік, котрий накрав майна на 28 тисяч гривень"/>
    <meta property="og:description" content="30-річний житель Львівської області засвітився у семи кримінальних епізодах  Завершили досудове розслідування у кримінальному провадженні стосовно 30-річного жителя Львівської області, який тимчасово"/>
  </head>
  <body>
    <article>
      <h1>На Полтавщині перед судом постане чоловік, котрий накрав майна на 28 тисяч гривень</h1>
      <address><time datetime="2019-11-17T09:23:00+00:00">17 Nov 2019, 09:23</time> by <a rel="author">Євгенія Каблучка</a></address>
      <p>
        <b>30-річний житель Львівської області засвітився у семи кримінальних епізодах</b>
      </p>
      <p>Завершили досудове розслідування у кримінальному провадженні стосовно 30-річного жителя Львівської області, який тимчасово проживав у Лохвиці. Про це повідомляє пресслужба прокуратури Полтавської області.</p>
      <p>Упродовж липня-вересня 2019 року на території Лохвиці, у період умовно-дострокового звільнення з тюрми, чоловік займався кримінальними справами. Зокрема викрадав чуже майно з кишень одягу, автомобілів, квартир. Приблизна сума завданих збитків - понад 28 тисяч гривень.</p>
      <p>Чоловіка підозрюють у порушенні ч. 2 ст. 185 (крадіжка, вчинена повторно), ч. 2 ст. 186 (грабіж, вчинений повторно) та ч. 2 ст. 187 (розбій, вчинений особою, яка раніше вчинила розбій) Кримінального кодексу України. У кримінальному провадженні 7 епізодів.</p>
      <p>Автор: <a href="https://www.telegraf.in.ua/user/%AA%E2%E3%E5%ED%B3%FF+%CA%E0%E1%EB%F3%F7%EA%E0/">Євгенія Каблучка</a></p>
    </article>
  </body>
</html>