<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/17/black-friday-2019-origini-significato-dove-celebrare/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-17T09:49:53+00:00"/>
    <meta property="og:title" content="Black Friday 2019: origini, significato e dove si celebra"/>
    <meta property="og:description" content="Cos'è il Black Friday 2019, perché i negozi fanno gli sconti e cosa sapere sulle origini e il significato di questa giornat dedicata ai saldi."/>
  </head>
  <body>
    <article>
      <h1>Black Friday 2019: origini, significato e dove si celebra</h1>
      <address><time datetime="2019-11-17T09:49:53+00:00">17 Nov 2019, 09:49</time> by <a rel="author">Selena Marvaldi</a></address>
      <p>
        <b>Cos’è il Black Friday, origini, dove si celebra e perché ci sono i saldi in questa data particolare.</b>
      </p>
      <figure>
        <img src="https://www.viagginews.com/wp-content/uploads/2018/11/black-friday-2018-cosa-comprare-viaggi.jpg"/>
        <figcaption>iStock</figcaption>
      </figure>
      <p><a href="https://www.viagginews.com/2019/10/27/black-friday-2019-voli-aerei/"><b>Black Friday 2019</b></a>. Ormai ci siamo, manca pochissimo all’ultimo venerdì del mese, giorno in cui si celebra questa particolare ricorrenza e si possono trovare sconti, promozioni ed offerte molto interessanti. Ma quali sono le origini del Black Friday? Perché si festeggia e quando è nata questa tradizione americana, ormai esportata anche in Italia? Ecco tutto quello che serve sapere in vista di questa giornata così speciale, soprattutto per gli acquisti online.</p>
      <h3>Data del Black Friday 2019</h3>
      <p>Il Black Friday 2019 cade quest’anno il 29 novembre. Il Venerdì Nero è una “festività” se così si può dire che cade ogni anno il giorno dopo il Thaksgiving, ossia il Ringraziamento e si dà ufficialmente il via al periodo degli acquisti natalizi. A livello commerciale questo è un giorno cruciale per le vendite. Approfittando degli sconti infatti sono tantissime le persone che si “tuffano” nei negozi e soprattutto nelle grandi catene per comprare tutti i regali di Natale con anticipo e soprattutto con un prezzo ridotto rispetto all’originale. Non è una leggenda infatti che moltissime persone si accampino letteralmente davanti a grandi catene come Apple, Nike, Samsung… per cercare di essere i primi ad entrare nel negozio la mattina del Black Friday e acquistare il prodotto che desiderano. Stessa cosa succede online. Molte persone infatti si posizionano davanti al computer, con il mouse pronto a procedere all’acquisto allo scoccare della mezzanotte.</p>
      <h3>Perché si celebra il Black Friday? Significato e origini</h3>
      <p>Le origini del Black Friday, più che altro del nome che è stato dato a questo venerdì, sono incerte. Alcuni sostengono che sia legato al traffico stradale di Filadelfia che aveva bloccato tutta la città proprio il giorno dopo il Ringraziamento. Altri invece, e pare sia l’ipotesi più accreditata, sostengono che la dicitura di black si rifarebbe al colore nero che indica la ripresa delle vendite dopo il “rosso” colore che indica le perdite sul conto in banca.</p>
      <h3>Dove si festeggia il Black Friday?</h3>
      <p>Oggi il Black Friday è famoso in tutto il mondo, ma fu la catena Macy’s in America che nel 1924 organizzò la prima parata di sconti proprio per celebrare lo shopping natalizio. Dagli anni ’80 in poi ci fu una vera e propria esplosione di questa giornata e tutti ne divennero matti. Oggi il Black Friday si celebra praticamente in tutto il mondo. In Italia, a parte alcune catene, gli sconti si trovano soprattutto online.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/13/milano-villaggio-natale-2019-sequestro/"/>
        <a href="https://www.viagginews.com/2019/11/13/benji-fede-concerto-arena-verona-data-biglietti-prezzo/"/>
        <a href="https://www.viagginews.com/2019/11/13/van-gogh-monet-degas-mostra-padova/"/>
      </related>
    </article>
  </body>
</html>