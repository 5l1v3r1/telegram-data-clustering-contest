<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/benzema-far-ikke-spille-em-for-frankrike/71829183"/>
    <meta property="og:site_name" content="Dagbladet.no"/>
    <meta property="article:published_time" content="2019-11-17T09:35:45+00:00"/>
    <meta property="og:title" content="Benzema får ikke spille EM for Frankrike"/>
    <meta property="og:description" content="- Hans tid der er over, sier fotballpresidenten."/>
  </head>
  <body>
    <article>
      <h1>Benzema får ikke spille EM for Frankrike</h1>
      <h2>- Hans tid der er over, sier fotballpresidenten.</h2>
      <address><time datetime="2019-11-17T09:35:45+00:00">17 Nov 2019, 09:35</time> by <a rel="author">NTB I</a></address>
      <p>Frankrike er klare for EM i 2020. Det blir uten Karim Benzema, ifølge den franske fotballpresidenten Noel Le Graet.</p>
      <p>Benzema har ikke spilt for det franske landslaget siden 2015, men bøtter likevel inn mål for Real Madrid i hjemlig liga og mesterliga.</p>
      <p>Benzema har vært ute i kulda i fire etter at Real Madrid-spissen ble anklaget for medvirkning til utpressing. Det skal ha skjedd i forbindelse med et sexopptak av landslagsspiller Mathieu Valbuena og hans kone.</p>
      <p>Benzema har scoret 27 mål på 81 landskamper, men det blir fort ikke flere for spissen før han legger opp.</p>
      <p>
        <b>– Jeg synes Benzema er en veldig bra spiller. Jeg har aldri kritisert hans kvaliteter. Han viser igjen i Real Madrid at han er en av de beste spillerne i den posisjonen, men eventyret med Frankrike er over. Hans tid der er over, sier Le Graët til <a href="https://rmcsport.bfmtv.com/football/le-graet-benzema-est-un-tres-bon-joueur-mais-l-aventure-france-est-terminee-1807235.html">RMC</a>.</b>
      </p>
      <p>Like etter tok spissen til Twitter for å svare:</p>
      <p>– Noël, jeg trodde du ikke skulle blande deg inn i valg tatt av landslagstreneren! Vit at det er meg, og meg alene som bestemmer når landslagskarrieren er over. Dersom du mener jeg er ferdig, så la meg spille for et annet landslag jeg kan representere, og så får vi se, skriver Benzema.</p>
    </article>
  </body>
</html>