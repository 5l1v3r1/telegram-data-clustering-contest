<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/17/17-noembri-oi-kykloforiakes-rythmiseis-se-athina-kai-thesniki/"/>
    <meta property="og:site_name" content="neolaia.gr"/>
    <meta property="article:published_time" content="2019-11-17T09:14:56+00:00"/>
    <meta property="og:title" content="17 Νοέμβρη: Οι κυκλοφοριακές ρυθμίσεις που θα ισχύσουν σε Αθήνα και Θεσσαλονίκη"/>
    <meta property="og:description" content="Σε κυκλοφοριακές ρυθμίσεις θα περάσει η Τροχαία λόγω της 17 Νοέμβρη σε Αθήνα και Θεσσαλονίκη. Δείτε αναλυτικά τι θα ισχύσει για να γίνουν πιο εύκολες οι μετακινήσεις σας."/>
  </head>
  <body>
    <article>
      <h1>17 Νοέμβρη: Οι κυκλοφοριακές ρυθμίσεις που θα ισχύσουν σε Αθήνα και Θεσσαλονίκη</h1>
      <h2>Δες αναλυτικά τις κυκλοφοριακές ρυθμίσεις που θα ισχύσουν σε Αθήνα και Θεσσαλονίκη λόγω της 17 Νοέμβρη.</h2>
      <address><time datetime="2019-11-17T09:14:56+00:00">17 Nov 2019, 09:14</time> by <a rel="author">neolaia.gr Team</a></address>
      <p>Σε κυκλοφοριακές ρυθμίσεις θα περάσει η Τροχαία λόγω της <a href="https://www.neolaia.gr/tag/17-%CE%BD%CE%BF%CE%AD%CE%BC%CE%B2%CF%81%CE%B7/"><b>17 Νοέμβρη</b></a> σε Αθήνα και Θεσσαλονίκη. Δείτε αναλυτικά τι θα ισχύσει για να γίνουν πιο εύκολες οι μετακινήσεις σας.</p>
      <p>
        <b>ΑΘΗΝΑ</b>
      </p>
      <p>Οι κυκλοφοριακές ρυθμίσεις που πραγματοποιούνται γύρω από το Πολυτεχνείου φτάνουν έως την πλατεία Κάνιγγος. Ενώ, αναμένεται να επεκταθούν από το μεσημέρι της Κυριακής στην ευρύτερη περιοχή του κέντρου στους  εξής οδικούς άξονες: Πατησίων, Σταδίου, Βασ. Σοφίας, Λεωφόρου Αλεξάνδρας, καθώς και στις παράλληλες και καθέτους αυτών.</p>
      <p>Η πορεία της Κυριακής αναμένεται να ξεκινήσει στις 16:00 το μεσημέρι.  Την Κυριακή το Πολυτεχνείο κλείνει τις πύλες του στις 13:00.</p>
      <p>
        <b>ΘΕΣΣΑΛΟΝΙΚΗ</b>
      </p>
      <p>Αναλυτικά η ανακοίνωση της Διεύθυνσης Τροχαίας Θεσσαλονίκης για το Πολυτεχνείο γράφει τα εξής:</p>
      <p>«Από τη Διεύθυνση Τροχαίας Θεσσαλονίκης ανακοινώνεται ότι, την Κυριακή (17-11-2019) στο κέντρο της πόλης, με πρωτοβουλία διαφόρων φορέων της πόλης μας, θα πραγματοποιηθούν εκδηλώσεις, συγκεντρώσεις και πορείες στο πλαίσιο εορτασμού της 46ης Επετείου Εξέγερσης του Πολυτεχνείου.</p>
      <p>Από 14:30 ώρα σταδιακά και ανάλογα με την εξέλιξη των εκδηλώσεων, το κέντρο της πόλης θα αποκλειστεί και δεν θα επιτρέπεται η κίνηση των οχημάτων, ενώ θα υπάρξουν αλλαγές και στα δρομολόγια των αστικών λεωφορείων.</p>
      <p>Ειδικότερα:</p>
      <p>Από 14:30  ώρα σταδιακά θα υπάρξουν παρεμβάσεις (διακοπές- εκτροπές) της κυκλοφορίας στους δρόμους:</p>
      <p>Εγνατία, Εθν.Αμύνης, Τσιμισκή, Αγ.Δημητρίου, Πλατεία Δημοκρατίας, Πλατεία Χ.Α.Ν.Θ., Καρ.Ντηλ, Βασ.Ηρακλείου, Γ΄Σεπτεμβρίου, Αγγελάκη, Αρμενοπούλου, Γρ.Λαμπράκη, Κ.Καραμανλή και όπου αλλού απαιτηθεί, ανάλογα με τις επικρατούσες κάθε φορά κυκλοφοριακές συνθήκες.</p>
      <p>Επίσης δεν θα επιτρέπεται η στάση και η στάθμευση των αυτοκινήτων σε κεντρικούς δρόμους της πόλης, ως εξής:</p>
      <p>1. Από την 06:00 ώρα του Σαββάτου (16-11-2019) και μέχρι την 06:00 ώρα της Δευτέρας (18-11-2019) στις παρακάτω οδούς:</p>
      <ul>
        <li>Εθνικής Αμύνης, στο τμήμα της από την οδό Αγίου Δημητρίου μέχρι την πλατεία Σιντριβανίου.</li>
        <li>Εγνατία, στο τμήμα της από την οδό Γ΄Σεπτεμβρίου μέχρι οδό Εθνικής Αμύνης.</li>
        <li>Αγγελάκη, καθ’ όλο το μήκος της.</li>
        <li>Αρμενοπούλου, στο τμήμα της από την Δημ. Γούναρη μέχρι την οδό Εθν. Αμύνης.</li>
        <li>Γρ.Λαμπράκη, στο τμήμα της από την οδό Εγνατία μέχρι την οδό Γ’ Σεπτεμβρίου.</li>
      </ul>
      <p>2. Την Κυριακή (17-11-2019), από ώρα 06:00 και μέχρι τη λήξη των σχετικών εκδηλώσεων, στις παρακάτω οδούς:</p>
      <ul>
        <li>Εγνατία, στο τμήμα της από οδό Δωδεκανήσου μέχρι την οδό Εθν. Αμύνης.</li>
        <li>Αγ.Δημητρίου, στο τμήμα της από την οδό Λάζου Εξάρχου μέχρι την οδό Γ΄ Σεπτεμβρίου και στο τμήμα της από την οδό Προξένων μέχρι την Στεφ. Δραγούμη.</li>
        <li>Εθν.Αμύνης, στο τμήμα της από την πλατεία Σιντριβανίου μέχρι την πλατεία Λευκού Πύργου.</li>
        <li>Γ΄ Σεπτεμβρίου, στο τμήμα της από την οδό Αγ.Δημητρίου μέχρι την οδό Γ. Λαμπράκη.</li>
        <li>Καρ. Ντήλ, στο τμήμα της από την οδό Τσιμισκή μέχρι την οδό Βασ.Ηρακλείου.</li>
        <li>Βασ. Ηρακλείου, στο τμήμα της από την Πλατεία Αριστοτέλους μέχρι την οδό Καρ.Ντήλ.</li>
        <li>Κ. Καραμανλή, στο τμήμα της από την οδό Γ΄ Σεπτεμβρίου μέχρι Καυτανζόγλου.</li>
        <li>Ελ. Βενιζέλου, στο τμήμα της από την οδό Τσιμισκή μέχρι την οδό Ερμού.</li>
        <li>Ολυμπιάδος, στο τμήμα της από την οδό Ελένης Ζωγράφου μέχρι την οδό Κασσάνδρου.</li>
      </ul>
      <p>Σε καίρια σημεία θα υπάρχουν τροχονόμοι που θα ρυθμίζουν την κυκλοφορία και θα διευκολύνουν τους οδηγούς. Ζητούμε την κατανόηση και τη συνεργασία των πολιτών.</p>
      <p>
        <b>Δες ακόμα: <a href="https://www.neolaia.gr/2019/11/17/17-noemvri-kleistoi-stathmoi-metro-deite/">17 Νοέμβρη: Ποιοι σταθμοί του μετρό θα παραμείνουν κλειστοί;</a></b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/17/tips-pou-syxna-ksexnane-ta-zevgaria/"/>
        <a href="https://neolaia.gr/neo/sxeseis-eidiseis"/>
        <a href="https://neolaia.gr/2019/11/17/17-noemvri-se-ekseliksi-i-megali-poreia-tou-politexneiou/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/17/celebrities-se-fwtografies-me-neoterous-eautous/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/17/6-tips-gia-na-diatiriseis-ti-sxesi-sou-ygih/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/17/diethnis-imera-spoudastwn-2019-ti-einai/"/>
      </related>
    </article>
  </body>
</html>