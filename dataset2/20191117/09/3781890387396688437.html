<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742098"/>
    <meta property="og:site_name" content="เดลินิวส์"/>
    <meta property="article:published_time" content="2019-11-17T09:55:00+00:00"/>
    <meta property="og:title" content="ซึ้งน้ำใจ!ช่วย'อดีตหนุ่มแบงก์' ต่อชีวิตหมา-แมวนับร้อย"/>
    <meta property="og:description" content="ธารน้ำใจหลั่งไหลช่วยเหลือ 'อดีตหนุ่มแบงก์' หลังประกาศขายไตหาเงินเลี้ยงสุนัขและแมวร่วม 100 ชีวิต "/>
  </head>
  <body>
    <article>
      <h1>ซึ้งน้ำใจ!ช่วย'อดีตหนุ่มแบงก์' ต่อชีวิตหมา-แมวนับร้อย</h1>
      <address>
        <time datetime="2019-11-17T09:55:00+00:00">17 Nov 2019, 09:55</time>
      </address>
      <p>
        <b>ธารน้ำใจหลั่งไหลช่วยเหลือ "อดีตหนุ่มแบงก์" หลังประกาศขายไตหาเงินเลี้ยงสุนัขและแมวร่วม 100 ชีวิต </b>
      </p>
      <p>จากกรณีนายปรีชา ขวัญมงคล อายุ 58 ปี อดีตพนักงานธนาคาร อยู่บ้านเลขที่ 317 หมู่ 3 ต.พบพระ อ.พบพระ จ.ตาก ประกาศขายไต 1 ข้าง เพื่อหาทุนในการนำไปประกอบอาชีพค้าขายและเพื่อเป็นเงินช่วยเหลือหาอาหารเลี้ยงสุนัขและแมวที่อยู่ในการดูแลร่วม 100 ชีวิต หลังขาดอาหารและตายลงไปแล้วถึง 40 ตัว โดยนายปรีชาดูแลมานานกว่า 10 ปี แต่หลังออกจากการเป็นพนักงานธนาคารและหันมาประกอบอาชีพค้าขายเครื่องใช้ครัวเรือนทำให้มีรายได้ลดลง ไม่พอต่อค่าใช้จ่ายค่าอาหารเลี้ยงสุนัขและแมวเหมือนก่อน ตามที่ได้<br/>เสนอข่าวไปแล้วนั้น<br/><br/>ความคืบหน้าวันที่ 17 พ.ย. นายปรีชา ขวัญมงคล อายุ 58 ปี อดีตพนักงานธนาคาร เปิดเผยว่า หลังจากที่มีการนำเสนอข่าวออกไปพบว่ามีธารน้ำใจจากทั่วสารทิศซึ่งรวมทั้งมูลนิธิต่างๆ โทรศัพท์ติดต่อมาทางเบอร์ 089-906-9008 ของตนอย่างต่อเนื่อง โดยต้องการจะร่วมบริจาคอาหารเพื่อช่วยเหลือสุนัขและแมว บางรายขอบัญชีธนาคารซึ่งตนก็กังวลกลัวกลุ่มมิจฉาชีพจะนำตนไปแอบอ้างหาผลประโยชน์ แต่ก็ต้องขอบพระคุณในน้ำจิตน้ำใจของผู้ใจบุญทั้งหลายที่ได้ช่วยเหลือกันเป็นอย่างมาก ทั้งเดินทางนำอาหารมามอบให้ด้วยตัวเอง และส่งต่อผ่านมูลนิธิการกุศลต่างๆ ครั้งนี้<br/><br/><b><a href="https://www.dailynews.co.th/regional/741905">'อดีตหนุ่มแบงก์'ประกาศลั่น ขายไตแลกเงินช่วยหมาแมว<br/></a></b>         </p>
      <figure>
        <img src="https://www.dailynews.co.th/admin/upload/20191117/news_YHOJmvXvVh151823_533.jpg?v=20191117239?v=8802"/>
      </figure>
      <p>   </p>
      <figure>
        <img src="https://www.dailynews.co.th/admin/upload/20191117/news_fDZrqnmBpF151822_533.jpg?v=20191117239?v=5162"/>
      </figure>
    </article>
  </body>
</html>