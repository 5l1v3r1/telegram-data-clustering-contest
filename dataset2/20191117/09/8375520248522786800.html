<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/kolomoyskiy-vsih-peregrav-oligarh-hoche-povernuli-shtuchnomu-utvorennyu-nazvu-legendarnogo-klubu-640479.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-17T09:44:04+00:00"/>
    <meta property="og:title" content="Коломойський всіх переграв? Олігарх хоче повернули штучному утворенню назву легендарного клубу"/>
    <meta property="og:description" content="Ігор Валерійович прямолінійний до простоти"/>
  </head>
  <body>
    <article>
      <h1>Коломойський всіх переграв? Олігарх хоче повернули штучному утворенню назву легендарного клубу</h1>
      <address>
        <time datetime="2019-11-17T09:44:04+00:00">17 Nov 2019, 09:44</time>
      </address>
      <h4>Ігор Валерійович прямолінійний до простоти</h4>
      <p>Футбольний клуб СК «Дніпро-1» вже найближчим часом чекає ребрендинг і перейменування, повідомляє видання Tribuna.com. Найімовірніше, клуб отримає назву «Дніпро», а станеться це вже перед початком наступного сезону.</p>
      <p>Нагадаємо, що в сезоні-2014/2015 «Дніпро» зміг дійти до фіналу Ліги Європи, де в рівній боротьбі поступився іспанській «Севільї» з рахунком 2:3. Після цього у клубу почалися проблеми: спочатку з дніпрян кілька разів знімали очки через борги перед екс-тренером Хуанде Рамосом і його штабом, згодом клуб вилетів у першу лігу, а після цього опинився у другій лізі. Зрештою, в сезоні-2018/2019 клуб позбавили професіонального статусу.</p>
      <p>Натомість паралельно з крахом легендарної, створеної у 1918 році команди Коломойський створив штучне утворення з назвою СК «Дніпро-1». Президентом цього клубу став екс-комбат Юрій Береза. СК Д-1 швидко, в обхід регламентних норм, просунувся крізь усі щаблі українського футболу і нині виступає у Прем’єр-лізі. Фанати «канонічного» «Дніпра» замінника не визнають і <a href="https://glavcom.ua/sport/news/na-matchi-ukrajina-nigeriya-fanati-poinformuvali-ujefa-pro-aferu-kolomoyskogo-foto-624306.html">проводили проти нього акції</a>.</p>
      <figure>
        <iframe src="https://www.youtube.com/embed/ZMJBHWmOqVk" width="560" height="315" data-service="Youtube" scrolling="no"/>
      </figure>
      <p>Як відомо, нещодавно Коломойський анонсував відновлення клубу «Дніпро». Тепер виглядає, що цей процес буде до болю примітивним. </p>
      <blockquote>
        <b> Читайте також: <a href="https://glavcom.ua/sport/news/na-lvivskiy-ratushi-zyavilasya-roztyazhka-z-vimogoyu-vidroditi-futbolniy-dnipro-foto-623348.html">На львівській ратуші з’явилася розтяжка з вимогою відродити футбольний «Дніпро» (фото)</a></b>
      </blockquote>
      <related>
        <a href="https://glavcom.ua/sport/news/hvoriy-i-nikomu-ne-potribniy-vidomiy-kompozitor-zasmucheniy-stanom-kultovogo-fanata-dinamo-foto--635945.html"/>
      </related>
    </article>
  </body>
</html>