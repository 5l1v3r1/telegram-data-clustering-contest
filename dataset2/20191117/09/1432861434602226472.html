<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/levski/levski-shte-vdigne-zaplatata-na-stanislav-ivanov-1406982.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-17T09:59:00+00:00"/>
    <meta property="og:title" content="Левски ще вдигне заплатата на Станислав Иванов"/>
    <meta property="og:description" content="В Левски плануват да проведат разговори с нападателя Станислав Иванов по повод увеличението на заплатата му Предстоят преговори и за продължаване договора на младежкия национал, съобщава Тема Спорт"/>
  </head>
  <body>
    <article>
      <h1>Левски ще вдигне заплатата на Станислав Иванов</h1>
      <address><time datetime="2019-11-17T09:59:00+00:00">17 Nov 2019, 09:59</time> by <a rel="author">Sportlive.bg</a></address>
      <p>В <b><a href="https://www.sportlive.bg/bgfootball/levski">Левски</a></b> плануват да проведат разговори с нападателя Станислав Иванов по повод увеличението на заплатата му. Предстоят преговори и за продължаване договора на младежкия национал, съобщава "Тема Спорт".</p>
      <p>В момента младокът е обвързан със "сините" до края на юни 2021 година, тоест до края на следващия шампионат. Иванов е най-бързо прогресиращият играч на клуба за този сезон, утвърди се в стартовия състав, а освен това е и основна фигура в младежкия национален отбор. Обяснимо е след последните му добри изяви и със синия, и с националния екип той да предизвика интерес от европейски клубове. Такива информации вече се появиха, както и спекулации за ухажване от Лудогорец.</p>
      <p>Скоро не се очертава някой да измести Станислав Иванов от титулярното място в Левски. Привлеченият от Септември Здравко Димитров рядко получава шанс, а дошлият от Хекен футболист Насиру Мохамед е абсолютна загадка, въпреки че бе купен за около 300 хиляди евро. "Сините" вече се чудят как да го засилят обратно към Швеция.</p>
      <p>А Станислав Иванов само може да си мечтае за заплатата на Насиру Мохамед. Дори при увеличение на сегашното възнаграждение той ще остане далеч под чужденеца. Това сравнение се отнася и относно другото крило Паулиньо, който също е с доста висока заплата.</p>
      <p>Наскоро Левски увеличи парите на Станислав Костов. Голмайсторът на Първа лига за миналия сезон получаваше в пъти по-ниска заплата от конкурентите си на поста централен нападател - Дени Алар и Найджъл Робърта. Костов подписа договор при по-добри финансови условия, а давността вече е до 30.06.2022 година. <b><i><a href="https://www.sportlive.bg/bgfootball/levski/Stanislav-Ivanov-celq-pyrvo-da-se-nalozha-v-Levski-a-posle---top-pyrvenstvo-v-Evropa-521739.html">А какви цели обяви Станислав през 2016 година вижте в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/levski/Seriozen-evropejski-klub-e-gledal-Stanislav-Ivanov-sreshtu-Polsha-1406814.html"/>
        <a href="https://www.sportlive.bg/bgfootball/national-team/Bylgariq-do-21-g-zapazi-shansove-za-Evro'21-s-chudesna-pobeda-Stanislav-Ivanov---geroj-1406687.html"/>
        <a href="https://www.sportlive.bg/bgfootball/levski/Kokala-Bosyt-na-Levski-e-nedovolen-chuvam-che-shte-vzima-merki-1406537.html"/>
        <a href="https://www.sportlive.bg/bgfootball/ludogorec/Ludogorec-razpitva-za-zvezda-na-Levski-gotov-e-da-dade-milion-evro-1391023.html"/>
        <a href="https://www.sportlive.bg/bgfootball/levski/Eliten-frenski-tim-shte-sledi-atakuvashto-duo-na-Levski-v-Razgrad-1381673.html"/>
      </related>
    </article>
  </body>
</html>