<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/na-prerovsku-zemrel-pri-nehode-osobniho-auta-59lety-ridic/1822018?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-17T09:15:00+00:00"/>
    <meta property="og:title" content="Na Přerovsku zemřel při nehodě osobního auta 59letý řidič"/>
    <meta property="og:description" content="Přerov - Devětapadesátiletý řidič zemřel v sobotu při nehodě svého osobního auta v katastru Měrovic nad Hanou na Přerovsku. Podle policie nepřežil náraz do betonového mostku, okolnosti nehody se i nadále vyšetřují. ČTK to dnes sdělila policejní mluvčí Miluše Zajícová."/>
  </head>
  <body>
    <article>
      <h1>Na Přerovsku zemřel při nehodě osobního auta 59letý řidič</h1>
      <address><time datetime="2019-11-17T09:15:00+00:00">17 Nov 2019, 09:15</time> by <a rel="author" href="http://www.ctk.cz/" target="_blank">ČTK</a></address>
      <p>Přerov - Devětapadesátiletý řidič zemřel v sobotu při nehodě svého osobního auta v katastru Měrovic nad Hanou na Přerovsku. Podle policie nepřežil náraz do betonového mostku, okolnosti nehody se i nadále vyšetřují. ČTK to dnes sdělila policejní mluvčí Miluše Zajícová.</p>
      <p>"Při jízdě ve směru od Měrovic v levotočivé zatáčce, z dosud nezjištěných příčin, vyjel vpravo mimo komunikaci do silničního příkopu a přední částí vozidla pak narazil do betonového mostku, o který se vozidlo zastavilo. Téměř šedesátiletý řidič náraz nepřežil a na místě utrpěl zranění neslučitelná se životem," uvedla policejní mluvčí.</p>
      <p>Na místě zasahovali hasiči a letecká záchranná služba, muži však již záchranáři nedokázali pomoci. Škoda byla předběžně stanovena na 55.000 korun, dodala mluvčí.</p>
      <p>Tragickou nehodu v Olomouckém kraji vyšetřovali policisté naposledy na konci října. Mezi Určicemi a Prostějovem tehdy zemřel jednašedesátiletý muž, kterého srazilo osobní auto. Do chodce bez reflexních doplňků vozidlo narazilo při projíždění zatáčky, zemřel na místě.</p>
    </article>
  </body>
</html>