<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/fortnite-battle-breakers-collaborazione/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-17T09:45:00+00:00"/>
    <meta property="og:title" content="Fortnite X Battle Breakers, in arrivo una collaborazione tra i due titoli? | Game Division"/>
    <meta property="og:description" content="Secondo quanto emerso da alcune indiscrezioni sarebbe in arrivo a breve una collaborazione tra Fortnite e Battle Breakers."/>
  </head>
  <body>
    <article>
      <h1>Fortnite X Battle Breakers, in arrivo una collaborazione tra i due titoli? | Game Division</h1>
      <address>
        <time datetime="2019-11-17T09:45:00+00:00">17 Nov 2019, 09:45</time>
      </address>
      <p>Nei giorni scorsi <b>Epic Games</b>, software house celebre ultimamente soprattutto per <b>Fortnite</b>, ha rilasciato <b>Battle Breakers</b>, RPG a turni per mobile e PC sviluppato da una piccola frangia dello studio.</p>
      <p>Il titolo, che è composto da centinaia di livelli, boss e eroi, è stato reso disponibile come free to play e sta attualmente venendo pubblicizzato da <b>Epic Games</b>. Proprio questa volontà di spingere ulteriormente<b> Battle Breakers</b> nei suoi primi giorni di vita è riscontrabile in alcune indiscrezioni che vorrebbero un evento in collaborazione con <b>Fortnite</b> prossimamente in arrivo.</p>
      <p>Leggi anche: <a href="https://www.tomshw.it/videogioco/nintendo-switch-lite-esclusive/">Nintendo Switch Lite avrà esclusive? Ecco la risposta ufficiale del Presidente</a></p>
      <figure>
        <iframe data-src="https://twitter.com/FNBRUnreleased/status/1189351441082863616?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/11/fortnite-11-11-62698.768x432.jpg"/>
        </figure>
        <figure>
          <img src="https://www.tomshw.it/images/images/2019/11/fortnite-11-11-62697.768x432.jpg"/>
        </figure>
        <figure>
          <img src="https://www.tomshw.it/images/images/2019/11/fortnite-60820.768x432.jpg"/>
        </figure>
      </slideshow>
      <p>Tale evento conterrebbe anche una skin gratuita, conosciuta come <b>Razor</b>, con relativo dorso decorativo rilasciata nel celebre battle royale a tutti coloro che completeranno delle determinate azioni. Il leak non è purtroppo riuscito a chiarire se tale premio sarà disponibile solo per la modalità Salva il mondo di <b>Fortnite</b> o se sarà invece possibile usare <b>Razor</b> anche nella più conosciuta modalità PvP. In ogni caso vi invitiamo a prendere tutte queste informazioni con le pinze, trattandosi di indiscrezioni.</p>
      <p>A onor del vero tale vociferata collaborazione è già parzialmente in corso, essendo alcune skin di <b>Fortnite</b> attualmente presenti come eroi all’interno di <b>Battle Breakers</b>. Nessuna notizia ufficiale invece, come dicevamo, riguardo lo sbarco di contenuti del nuovo titolo sul battle royale. Probabilmente per saperne di più non ci sarà da attendere poi molto e basterà aspettare il prossimo update settimanale del titolo.</p>
      <p>Che ne pensate di questa notizia e di questa possibile collaborazione, avete già provato <b>Battle Breakers</b>? La skin svelata dal leak è di vostro gradimento, vi piacerebbe usarla per scendere sul campo di battaglia? Fateci sapere che ne pensate direttamente nei commenti!</p>
      <blockquote>Sul mercato è appena arrivato un nuovo e interessante pacchetto di contenuti aggiuntivi per <b>Fortnite</b>. Potete recuperarlo fin da ora comodamente <a href="https://toms.it/HS1g7">a questo indirizzo</a>!</blockquote>
    </article>
  </body>
</html>