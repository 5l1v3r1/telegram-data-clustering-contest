<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/bursa-uludag-da-sonbaharin-son-demleri-1207741.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T09:46:00+00:00"/>
    <meta property="og:title" content="Bursa Uludağ'da sonbaharın son demleri"/>
    <meta property="og:description" content="TÜRKİYE'nin en önemli kış turizm merkezlerinden Uludağ'a henüz kar düşmezken, sonbaharın son günlerinde doyumsuz manzaralar ortaya çıkıyor."/>
  </head>
  <body>
    <article>
      <h1>Bursa Uludağ'da sonbaharın son demleri</h1>
      <h2>TÜRKİYE'nin en önemli kış turizm merkezlerinden Uludağ'a henüz kar düşmezken, sonbaharın son günlerinde doyumsuz manzaralar ortaya çıkıyor.</h2>
      <address>
        <time datetime="2019-11-17T09:46:00+00:00">17 Nov 2019, 09:46</time>
      </address>
      <figure>
        <a href="http://www.bursadabugun.com/video/bursa-uludag-da-sonbaharin-son-demleri-114635.html">
          <img src="http://images.bursadabugun.com/video/2019/11/17/114635-5dd1223d28dc3.jpg"/>
        </a>
        <figcaption>Bursa Uludağ'da sonbaharın son demleri</figcaption>
      </figure>
      <p><b>Bursa sınırları içerisinde 9 bin 62 hektar ormanlık alana sahip Uludağ</b>, özellikle kış aylarında kayak merkezleri, doğal yapısı, sosyal tesis ve konaklama imkanlarıyla yoğun ilgi görüyor.</p>
      <figure>
        <img src="https://images.bursadabugun.com/editor/haber/17112019/uludagda-sonbaharin-son-demleri-3817-dhaphoto2-5dd10aa3caec8.jpg"/>
      </figure>
      <p>1961 yılında <b>Milli Park </b>olarak koruma altına alınan, bünyesinde meşe türleri, çam türleri, kestane, ceviz, kavak, fındık, gürgen, çınar, Uludağ köknarı ve Batı Karadeniz köknarı gibi ağaçları barındıran ve geçtiğimiz sezona göre kar yağışının geciktiği Uludağ'da, sonbaharın son günlerinde ağaçlar güzelliğini gözler önüne serdi.</p>
      <p>Uludağ, sonbaharın sonlarına gelirken sarı ve yeşilin çeşitli tonlarına büründü. Yerli ve yabancı turistlerin kış aylarında akın ettiği <b>Uludağ</b>, sonbaharda da doğal güzellikleri, doyumsuz manzarasıyla ilgi çekiyor.</p>
      <figure>
        <img src="https://images.bursadabugun.com/editor/haber/17112019/uludagda-sonbaharin-son-demleri-3817-dhaphoto4-5dd10aa7405b0.jpg"/>
      </figure>
      <p>Sarı, yeşil ve kahverenginin tonlarını barındıran ağaçlar arasında fotoğraf çektirmek isteyenler ise Uludağ'ın yolunu tutuyor.</p>
      <figure>
        <img src="https://images.bursadabugun.com/editor/haber/17112019/uludagda-sonbaharin-son-demleri-3817-dhaphoto3-5dd10aa37a05c.jpg"/>
      </figure>
      <figure>
        <img src="https://images.bursadabugun.com/editor/haber/17112019/uludagda-sonbaharin-son-demleri-3817-dhaphoto5-5dd10aa98b4d4.jpg"/>
      </figure>
    </article>
  </body>
</html>