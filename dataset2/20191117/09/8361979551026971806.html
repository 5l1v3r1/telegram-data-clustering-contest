<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/rozsliduvannya-maydanu-lishe-na-pochatku-novini-ukrajini-50054001.html"/>
    <meta property="og:site_name" content="НВ"/>
    <meta property="article:published_time" content="2019-11-17T09:28:00+00:00"/>
    <meta property="og:title" content="Рябошапка про розслідування Майдану: «Ми лише на самому початку цього шляху»"/>
    <meta property="og:description" content="У виявленні причетних до вбивств на Майдані Генеральна прокуратура не дійшла навіть до середньої ланки."/>
  </head>
  <body>
    <article>
      <h1>Рябошапка про розслідування Майдану: «Ми лише на самому початку цього шляху»</h1>
      <h2>У виявленні причетних до вбивств на Майдані Генеральна прокуратура не дійшла навіть до середньої ланки.</h2>
      <address>
        <time datetime="2019-11-17T09:28:00+00:00">17 Nov 2019, 09:28</time>
      </address>
      <p>Про це заявив генпрокурор Руслан Рябошапка в <a href="https://www.kyivpost.com/ukraine-politics/ruslan-riaboshapka-there-are-no-untouchables-in-ukraine.html">інтерв'ю Kyiv Post</a>.</p>
      <p>За його словами, прокурори, які займалися справами Майдану, не досягли результатів.</p>
      <p>«Вони (прокурори — ред.) хотіли б займатися ними вічно, щоб забезпечити себе роботою. Ми витратили 170 мільйонів гривень лише на зарплати прокурорів у справах Євромайдану. Вони думали, що в них будуть ще 20−25 років на розслідування цих справ», — заявив Рябошапка.</p>
      <p>Він додав, що ГПУ наразі не дійшла до середньої ланки.</p>
      <p>«Ми лише на самому початку цього шляху. Є багато підозрюваних — антимайданівці, поліцейські, заступники міністрів та міністри. Але ми не знайшли їх. Багато хто за кордоном», — сказав генпрокурор.</p>
      <p>Раніше стало відомо, що <a href="https://nv.ua/ukr/ukraine/events/slidstvo-u-spravah-maydanu-zupinyayetsya-novini-ukrajini-50053983.html">розслідування злочинів Майдану зупиниться 20 листопада</a>. Верховна Рада не проголосувала за необхідні поправки до закону про Держбюро розслідувань, які б дозволили продовжити розслідування <a href="https://nv.ua/ukr/tags/revoljutsija-dostoinstva.html">злочинів Майдану</a>.</p>
      <p>Від 20 листопада прокуратура більше не вестиме досудове розслідування в кримінальних провадженнях. За нею залишиться лише функція процесуального керівництва.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/292/original/45941a3c0450e8e52eb538e39cb2544b.png?stamp=1&amp;q=85&amp;w=115"/>
      </figure>
      <p>Леонід Бершидський<br/>Чому в Москві не сталося Майдану?</p>
      <p>Усі незавершені справи Генпрокуратури перейдуть до інших правоохоронних органів. Зокрема розслідування злочинів, пов’язаних з масовими протестами у 2013−2014 роках, тобто «справа Майдану» перейде до Державного бюро розслідувань.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/politics/gorbatyuk-mozhe-pereyti-v-dbr-novini-ukrajini-50051773.html">Горбатюк може очолити підрозділ ДБР з розслідування справ Майдану — Труба</a>
        </li>
        <li>
          <a href="https://nv.ua/ukr/ukraine/politics/gpu-perevirit-zniknennya-materialiv-sprav-maydanu-novini-ukrajini-50051965.html">ГПУ почала службову перевірку щодо можливої втрати матеріалів справ Майдану</a>
        </li>
      </ul>
    </article>
  </body>
</html>