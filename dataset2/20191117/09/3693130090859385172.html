<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/houston-harden-in-sovuyla-kazandi-1207739.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T09:38:00+00:00"/>
    <meta property="og:title" content="Houston, Harden'ın şovuyla kazandı"/>
    <meta property="og:description" content="Amerikan Basketbol Ligi'nde (NBA) Minnesota Timberwolves'u 125-105 yenen Houston Rockets'ın all-star oyuncusu James Harden, 49 sayı, 6 asist, 5 ribaunt üretti."/>
  </head>
  <body>
    <article>
      <h1>Houston, Harden'ın şovuyla kazandı</h1>
      <h2>Amerikan Basketbol Ligi'nde (NBA) Minnesota Timberwolves'u 125-105 yenen Houston Rockets'ın all-star oyuncusu James Harden, 49 sayı, 6 asist, 5 ribaunt üretti.</h2>
      <address>
        <time datetime="2019-11-17T09:38:00+00:00">17 Nov 2019, 09:38</time>
      </address>
      <p><b>0NBA'e 8 maçla devam edildi. </b>Minnesota Timberwolves'un konuğu olan Houston Rockets, mücadeleyi 125-105 kazanarak üst üste 7. galibiyetini aldı.</p>
      <p>Rockets'ın all-star oyuncusu James Harden, 49 sayı, 6 <b>asist</b>, 5 ribauntla sahanın en etkili ismi oldu. 20 sayı atan Ben McLemore ve 19'ar sayı kaydeden Austin Rivers ve Chris Clemons, Rockets'ın galibiyet almasında önemli rol oynadı.</p>
      <p>Minnesota Timberwolves'ta Karl-Anthony Towns 27 sayı ve 15 ribauntla "double-double" yaparken, Jake Layman karşılaşmayı 21 sayı ile tamamladı.<br/><br/><b>Ersanlı Milwaukee Bucks galip geldi</b><br/><br/>Doğu Konferansı temsilcilerinin mücadelesinde Milwaukee Bucks, konuk olduğu Indiana Pacers'ı 102-83 mağlup etti.</p>
      <p>Misafir ekipte Giannis Antetokounmpo 26 sayı ve 13 ribauntla "double-double" yaparken, milli basketbolcu Ersan İlyasova takımına 6 sayı, 1 asist ve 1 ribauntluk katkıda bulundu.</p>
      <p>Indiana Pacers'ta ise 11 sayı ve 14 ribauntla Domantas Sabonis ve 16 sayı ve 11 ribauntla Myles Turner "double-double" yaptı.</p>
      <p><b>Sonuçlar:</b><br/>Chicago Bulls-Brooklyn Nets: 111-117<br/>Indiana Pacers-Milwaukee Bucks: 83-102<br/>New York Knicks-Charlotte Hornets: 102-103<br/>Miami Heat-New Orleans Pelicans: 109-94<br/>Minnesota Timberwolves-Houston Rockets: 105-125<br/>San Antonio Spurs-Portland Trail Blazers: 116-121<br/>Dallas Mavericks-Toronto Raptors: 110-102<br/>Los Angeles Clippers-Atlanta Hawks: 150-101</p>
    </article>
  </body>
</html>