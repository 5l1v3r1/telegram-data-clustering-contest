<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/hristika/ergasia/125382/aitiseis-se-dyo-programmata-toy-oaed"/>
    <meta property="og:site_name" content="Insider"/>
    <meta property="article:published_time" content="2019-11-17T09:00:00+00:00"/>
    <meta property="og:title" content="Ξεκινούν οι αιτήσεις σε δύο προγράμματα πρόσληψης ανέργων από την Περιφέρεια Δυτικής Μακεδονίας"/>
    <meta property="og:description" content="Δύο νέα προγράμματα εστιασμένα στην καταπολέμηση της ανεργίας στην Περιφέρεια Δυτικής Μακεδονίας ξεκινούν να δέχονται αιτήσεις από την ερχόμενη εβδομάδα."/>
  </head>
  <body>
    <article>
      <h1>Ξεκινούν οι αιτήσεις σε δύο προγράμματα πρόσληψης ανέργων από την Περιφέρεια Δυτικής Μακεδονίας</h1>
      <h2>Δύο νέα προγράμματα εστιασμένα στην καταπολέμηση της ανεργίας στην Περιφέρεια Δυτικής Μακεδονίας ξεκινούν να δέχονται αιτήσεις από την ερχόμενη εβδομάδα.</h2>
      <address><time datetime="2019-11-17T09:00:00+00:00">17 Nov 2019, 09:00</time> by <a rel="author">Αγγελική Μαρίνου</a></address>
      <p>Δύο νέα προγράμματα εστιασμένα <b>στην καταπολέμηση της ανεργίας στην Περιφέρεια Δυτικής Μακεδονίας</b>, ξεκινούν να δέχονται αιτήσεις από την ερχόμενη εβδομάδα.</p>
      <p>Πρόκειται για τα εξής:</p>
      <p><b>α) </b>«<b>Πρόγραμμα προεργασίας για 300 ανέργους νέους, ηλικίας 18-30 ετών </b>σε επιχειρήσεις του ιδιωτικού τομέα και σε επιχειρήσεις, φορείς, οργανισμούς του δημοσίου τομέα που ασκούν τακτικά οικονομική δραστηριότητα, στην Περιφέρεια Δυτικής Μακεδονίας».</p>
      <p>Οι ηλεκτρονικές αιτήσεις στο συγκεκριμένο πρόγραμμα ξεκινούν την Τρίτη 19/11/2019 και ώρα 12η μεσημβρινή και αφορούν επιχειρήσεις του ιδιωτικού τομέα και επιχειρήσεις, φορείς Κοινωνικής και Αλληλέγγυας Οικονομίας (Κ.ΑΛ.Ο), επιχειρήσεις, φορείς και οργανισμούς του δημοσίου τομέα όπως αυτός ορίζεται από το άρθρο 51 του ν. 1892/1990 όπως ισχύει, και επιχειρήσεις της τοπικής αυτοδιοίκησης πρώτου και δεύτερου βαθμού που ασκούν τακτικά οικονομική δραστηριότητα (πάροχοι) και δραστηριοποιούνται στην Περιφέρεια της Δυτικής Μακεδονίας.</p>
      <p>Οι επιχειρήσεις αυτές θα συμμετάσχουν στη διαδικασία τοποθέτησης ανέργων νέων ηλικίας 18-30 ετών στις δομές τους, για χρονικό διάστημα 7 μηνών.</p>
      <p>Το πρόγραμμα έχει ως στόχο την προετοιμασία ανέργων για την ένταξή τους στην αγορά εργασίας, του δημοσίου ή του ιδιωτικού τομέα. Αφορά 300 εγγεγραμμένους στα μητρώα ανέργων των ΚΠΑ2 του ΟΑΕΔ, που εδρεύουν σε περιοχές αρμοδιότητας της Περιφέρειας Δυτικής Μακεδονίας.</p>
      <p>Οι πάροχοι ανάλογα με το προσωπικό που απασχολούν εντάσσονται στο Πρόγραμμα ως εξής:</p>
      <p>α) πάροχοι με προσωπικό έως 3 άτομα μπορούν να ενταχθούν το ανώτατο για έναν ωφελούμενο,<br/>β) πάροχοι με προσωπικό 4-9 άτομα μπορούν να ενταχθούν το ανώτατο για δύο ωφελούμενους,<br/>γ) πάροχοι με προσωπικό 10-19 άτομα μπορούν να ενταχθούν το ανώτατο για τρεις ωφελούμενους,<br/>δ) πάροχοι με προσωπικό 20-30 άτομα μπορούν να ενταχθούν το ανώτατο για πέντε ωφελούμενους,</p>
      <p>ε) πάροχοι με προσωπικό 31-50 άτομα μπορούν να ενταχθούν το ανώτατο για οκτώ ωφελούμενους,<br/>στ) πάροχοι με προσωπικό άνω των 50 ατόμων μπορούν να ενταχθούν το ανώτατο για αριθμό ωφελουμένων που αντιστοιχεί στο 20% του συνολικού απασχολούμενου προσωπικού κατά την αίτηση, και έως 20 ωφελούμενους.</p>
      <p>Απαραίτητη προϋπόθεση για την ένταξη παρόχου στο πρόγραμμ,α είναι να μην έχει προβεί σε μείωση του προσωπικού του κατά τη διάρκεια ενός τριμήνου πριν την ημερομηνία υποβολής της ηλεκτρονικής αίτησης εκδήλωσης ενδιαφέροντος στην ηλεκτρονική πλατφόρμα του ΟΑΕΔ.</p>
      <p>Ωφελούμενοι του προγράμματος είναι εγγεγραμμένοι, στα μητρώα ανέργων των ΚΠΑ2 του ΟΑΕΔ που εδρεύουν σε περιοχές αρμοδιότητας της Περιφέρειας Δυτικής Μακεδονίας, νέοι ηλικίας από 18 έως 30 ετών, απόφοιτοι οποιασδήποτε εκπαιδευτικής βαθμίδας.</p>
      <p>Οι πάροχοι, οι οποίοι δραστηριοποιούνται σε περιοχές αρμοδιότητας των ΚΠΑ2 της Περιφέρειας Δυτικής Μακεδονίας και διαθέτουν κωδικούς πρόσβασης στο πληροφορικό σύστημα του ΟΑΕΔ (e-services) υποβάλλουν μία μόνο ηλεκτρονική αίτηση – εντολή κενής θέσης – υπεύθυνη δήλωση, η οποία είναι αναρτημένη στην ιστοσελίδα του Οργανισμού ( www.oaed.gr ).</p>
      <p><b>β) </b>«Ειδικό<b> πρόγραμμα απασχόλησης 250 ανέργων ηλικίας 22-39 ετών στην Περιφέρεια Δυτικής Μακεδονίας </b>και στα νομικά πρόσωπα δημοσίου και ιδιωτικού δικαίου αυτής και τα οποία δεν ασκούν οικονομική δραστηριότητα».</p>
      <p>Οι αιτήσεις στο συγκεκριμένο πρόγραμμα ξεκινούν την Τρίτη 19/11/2019 και ώρα 12 η μεσημβρινή και θα ολοκληρωθούν τη Δευτέρα 1/12/2019 και ώρα 12 η μεσημβρινή και υποβάλλονται από τους ενδιαφερόμενους εγγεγραμμένους, στα μητρώα ανέργων των ΚΠΑ2 του ΟΑΕΔ που εδρεύουν σε περιοχές αρμοδιότητας της Περιφέρειας Δυτικής Μακεδονίας, πτυχιούχους Ανώτατων Εκπαιδευτικών και Τεχνολογικών Ιδρυμάτων ηλικίας 22-39 ετών.</p>
      <p>Το πρόγραμμα, χρονικής διάρκειας 12 μηνών, έχει ως στόχο την άμεση αντιμετώπιση της ανεργίας στην Περιφέρεια Δυτικής Μακεδονίας και της αδυναμίας πρόσβασης στην αγορά εργασίας των νέων πτυχιούχων, που συνεχίζουν να πλήττονται από την παρατεταμένη οικονομική κρίση και την αντιμετώπιση του φαινομένου διαρροής επιστημονικού δυναμικού νεαρής ηλικίας σε άλλες χώρες προς αναζήτηση εργασίας το οποίο έχει σοβαρές επιπτώσεις στην απασχόληση και στην ελληνική οικονομία γενικότερα.</p>
      <p>Δικαίωμα αίτησης συμμετοχής έχουν μόνο οι εγγεγραμμένοι άνεργοι στα μητρώα ανέργων των ΚΠΑ2 του ΟΑΕΔ που εδρεύουν σε περιοχές αρμοδιότητας της Περιφέρειας Δυτικής Μακεδονίας, οι οποίοι είναι κάτοχοι πτυχίου τριτοβάθμιας πανεπιστημιακής ή τεχνολογικής εκπαίδευσης, ηλικίας 22 έως 39 ετών.</p>
      <p>Η υποβολή των αιτήσεων γίνεται αποκλειστικά με ηλεκτρονικό τρόπο, μέσω του διαδικτύου, στην ιστοσελίδα του ΟΑΕΔ ( www.oaed.gr ), χρησιμοποιώντας το σχετικό πεδίο υποβολής ηλεκτρονικής αίτησης, ως πιστοποιημένοι χρήστες στις Ηλεκτρονικές Υπηρεσίες της Διαδικτυακής πύλης του ΟΑΕΔ, εισάγοντας τους κωδικούς πρόσβασης σε αυτή (Ονομασία Χρήστη και Συνθηματικό).</p>
      <p>Υποχρέωση προσκόμισης των σχετικών δικαιολογητικών στις αρμόδιες Υπηρεσίες του Οργανισμού (ΚΠΑ) μέχρι και τέσσερις (4) εργάσιμες ημέρες από την ημερομηνία λήξης της υποβολής των ηλεκτρονικών αιτήσεων, έχουν μόνο οι δυνητικά ωφελούμενοι οι οποίοι είναι: α) κάτοχοι μεταπτυχιακών και διδακτορικών τίτλων σπουδών και β) άνεργοι που ανήκουν στην κατηγορία των ΑμεΑ, αλλά έχουν εγγραφεί ως κοινοί άνεργοι στο γενικό μητρώο του Οργανισμού και επιθυμούν να μεταφερθούν στο ειδικό μητρώο ΑμεΑ του Οργανισμού.</p>
      <p>Οι ωφελούμενοι άνεργοι επιλέγονται και κατατάσσονται στον Πίνακα Κατάταξης Ανέργων με βάση τα ακόλουθα κριτήρια κατάταξης:<br/>1. Χρονικό διάστημα συνεχόμενης εγγεγραμμένης ανεργίας ωφελουμένου, με ανώτατο όριο τους 24 μήνες<br/>2. Μεταπτυχιακός τίτλος σπουδών (οποιουδήποτε γνωστικού αντικειμένου)<br/>3. Διδακτορικός τίτλος σπουδών (οποιουδήποτε γνωστικού αντικειμένου)<br/>4. Ετήσιο εισόδημα ατομικό ή οικογενειακό<br/>5. Εγγραφή στο μητρώο ανέργων ΑμεΑ του ΟΑΕΔ<br/>6. Ιδιότητα του δικαιούχου Κοινωνικού Εισοδήματος Αλληλεγγύης (ΚΕΑ)</p>
      <p>Περισσότερες πληροφορίες για το πρόγραμμα, τις προϋποθέσεις και τη διαδικασία προσλήψεων οι ενδιαφερόμενοι μπορούν να αναζητήσουν στην ιστοσελίδα του Οργανισμού Απασχόλησης Εργατικού Δυναμικού ( www.oaed.gr ).</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/hristika/ergasia/125112/erhontai-dyo-diagonismoi-se-ypoyrgeia"/>
        <a href="https://www.insider.gr/hristika/ergasia/124963/55489-eykairies-ergasias-se-epiheiriseis"/>
        <a href="https://www.insider.gr/hristika/ergasia/124879/mitarakis-stoheyoyme-se-perissoteroys-ergazomenoys-pliroys-apasholisis-kai"/>
      </related>
    </article>
  </body>
</html>