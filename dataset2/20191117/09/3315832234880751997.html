<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/c67e17e4f143d8f2/accident-pe-bulevardul-traian-din-capitala-un-barbat-a-ajuns-in-stare-grava-la-spital-dupa-ce-a-fost-lovit-de-o-masina.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-17T09:58:27+00:00"/>
    <meta property="og:title" content="Accident pe bulevardul Traian din capitală: Un bărbat a ajuns în stare gravă la spital după ce a fost lovit de o mașină"/>
    <meta property="og:description" content="Un bărbat în vârstă de 64 de ani a ajuns în stare gravă la spital, după ce a fost lovit de un automobil în timp ce traversa neregulamentar strada."/>
  </head>
  <body>
    <article>
      <h1>Accident pe bulevardul Traian din capitală: Un bărbat a ajuns în stare gravă la spital după ce a fost lovit de o mașină</h1>
      <address><time datetime="2019-11-17T09:58:27+00:00">17 Nov 2019, 09:58</time> by <a rel="author">Jurnal.md</a></address>
      <p>
        <b>Un bărbat în vârstă de 64 de ani a ajuns în stare gravă la spital, după ce a fost lovit de un automobil în timp ce traversa neregulamentar strada.</b>
      </p>
      <p>Accidentul a avut loc aseară în jurul orei 18:00 pe bulevardul Traian din sectorul Botanica al capitalei.</p>
      <p>Potrivit Ofițerului de presă al Poliției Capitalei, Natalia Stati, la volanul automobilului de marca Ford se afla un bărbat în vârstă de 32 de ani. Acesta a lovit victima de 64 de ani care în acel moment traversa strada neregulamentar în afara trecerii de pietoni.</p>
      <p>În urma impactului, bărbatul a fost preluat de o ambulanță și transportat în stare gravă la spital.</p>
      <p>Șoferul a trecut testul alcoolscopic, care a demonstrat că acesta nu era în stare de ebrietate.</p>
      <p>Pe acest caz a fost inițiat un proces penal în vederea stabilirii tuturor circumstanțelor.</p>
    </article>
  </body>
</html>