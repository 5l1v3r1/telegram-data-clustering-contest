<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204553-impichment-trampa-oprilyudneni-novi-svidchennya-shchodo-jogo-rozmovi-z-zelenskim"/>
    <meta property="og:site_name" content="Mind UA"/>
    <meta property="article:published_time" content="2019-11-17T09:19:00+00:00"/>
    <meta property="og:title" content="Імпічмент Трампа: оприлюднені нові свідчення щодо його розмови з Зеленським"/>
    <meta property="og:description" content="Колишній співробітник Ради нацбезпеки США і помічниця віце-президента країни дали свідчення у цій справі"/>
  </head>
  <body>
    <article>
      <h1>Імпічмент Трампа: оприлюднені нові свідчення щодо його розмови з Зеленським</h1>
      <h2>Колишній співробітник Ради нацбезпеки США і помічниця віце-президента країни дали свідчення у цій справі</h2>
      <address>
        <time datetime="2019-11-17T09:19:00+00:00">17 Nov 2019, 09:19</time>
      </address>
      <p>Ще дві особи, які чули телефонну розмову президента США Дональда Трампа і президента України Володимира Зеленського, через яку американському лідеру загрожує імпічмент, дали свідчення в Палаті представників Конгресу. Про це <a href="https://www.dw.com/uk/%D1%81%D0%BF%D1%80%D0%B0%D0%B2%D0%B0-%D0%BF%D1%80%D0%BE-%D1%96%D0%BC%D0%BF%D1%96%D1%87%D0%BC%D0%B5%D0%BD%D1%82-%D1%82%D1%80%D0%B0%D0%BC%D0%BF%D0%B0-%D0%BE%D0%BF%D1%80%D0%B8%D0%BB%D1%8E%D0%B4%D0%BD%D0%B5%D0%BD%D1%96-%D0%BD%D0%BE%D0%B2%D1%96-%D1%81%D0%B2%D1%96%D0%B4%D1%87%D0%B5%D0%BD%D0%BD%D1%8F/a-51282722">пише </a>dw.</p>
      <p>Мова йде про свідчення представників з розвідки колишнього співробітника Ради національної безпеки США Тіма Моррісона і співробітниці віце-президента США Майка Пенса Дженніфер Вільямс.</p>
      <p>Розшифровки їх свідчень оприлюднені в скороченому варіанті.</p>
      <p>Зокрема, Вільямс назвала звернене до Зеленського прохання Трампа провести антикорупційне розслідування щодо Джо Байдена і його сина Хантера «незвичайним» і «недоречним».</p>
      <p>«У моїх очах це вказувало на можливу наявність інших мотивів для притримання військової допомоги», – заявила Вільямс. За її словами, виглядало це так, ніби йшлося радше про «особистий політичний порядок денний» президента, ніж про зовнішньополітичні інтереси США.</p>
      <p>Своєю чергою, Тім Моррісон зазначив, що часткове призупинення виплати допомоги Україні було пов'язано з вимогою оголосити про намір провести розслідування щодо сім'ї Байдена і компанії Burisma. При цьому, за його враженнями, у розмові Трампа із Зеленським 25 липня не було нічого протизаконного.</p>
      <p>Нагадаємо: <a href="https://mind.ua/news/20202459-spiker-palati-predstavnikiv-ssha-zayavila-pro-pochatok-proceduri-impichmentu-trampa">в США триває скандал</a>, який почався у зв'язку з телефонною розмовою президента США і його українського колеги Володимира Зеленського 25 липня. Дональда Трампа звинувачують у тому, що він намагався змусити Київ розпочати розслідування проти сина його потенційного суперника на президентських виборах в 2020 році Джозефа Байдена – Хантера.</p>
      <related>
        <h4>Також читайте</h4>
        <a href="https://mind.ua/news/20204542-prokuratura-ssha-vzyalas-za-dzhuliani-pereviryae-chi-ne-otrimuvav-vin-vigodu-vid-gazovogo-biznesu-v-uk"/>
        <a href="https://mind.ua/news/20204541-sud-vidpraviv-pid-domashnij-aresht-kerivnika-odnogo-z-golovnih-departamentiv-opu"/>
        <a href="https://mind.ua/news/20204540-sud-v-ispaniyi-zakriv-spravu-proti-firtasha"/>
      </related>
    </article>
  </body>
</html>