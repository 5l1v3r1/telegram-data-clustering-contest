<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://torino.repubblica.it/cronaca/2019/11/17/news/torino_migliorano_condizioni_matsumoto_sveglio_e_cosciente_il_creatore_di_capitan_harlock-241240923/"/>
    <meta property="og:site_name" content="Repubblica.it"/>
    <meta property="article:published_time" content="2019-11-17T09:02:00+00:00"/>
    <meta property="og:title" content="Torino, migliorano condizioni Matsumoto, sveglio e cosciente il creatore di Capitan Harlock"/>
    <meta property="og:description" content="Si era sentito male venerdì sera a Torino mentre partecipava a un evento in suo onore"/>
  </head>
  <body>
    <article>
      <h1>Torino, migliorano condizioni Matsumoto, sveglio e cosciente il creatore di Capitan Harlock</h1>
      <h2>Si era sentito male venerdì sera a Torino mentre partecipava a un evento in suo onore</h2>
      <address><time datetime="2019-11-17T09:02:00+00:00">17 Nov 2019, 09:02</time> by <a rel="author">CRISTINA PALAZZO</a></address>
      <p> Migliorano le condizioni di Leiji Matsumoto, il celebre fumettista giapponese, 81 anni, ideatore di Capitan Harlock,<a href="https://torino.repubblica.it/cronaca/2019/11/15/news/malore_per_matsumoto_a_torino_il_papa_di_capitan_harlock_annulla_la_serata-241214182/"> colpito venerdì sera da un malore</a> mentre si trovava in un hotel a Torino. Matsumoto era arrivato al pronto soccorso dell'ospedale Molinette venerdì sera in condizioni critiche. Subito è stato stato sottoposto a tutti gli esami diagnostici per escludere una patologia cerebrale. Quindi il maestro è stato trasferito al reparto di rianimazione, dove i medici hanno riscontrato un'alterazione elettrolitica, prontamente trattata.<br/><br/>Matsumoto è stato estubato ieri  pomeriggio ed è sveglio e cosciente. Rimarrà ricoverato in osservazione ancora per qualche giorno, assistito dall'equipe dell'Anestesia e rianimazione delle Molinette diretta dal dottor Roberto Balagna. Il fumettista era giunto nei giorni scorsi in città per celebrare i 40 anni dalla prima messa in onda in televisione di Capitan Harlock.<br/>I<br/>ntanto decine sono i messaggi e i saluti per sostenere Matsumoto in questo delicato momento. “Tutti noi del Salone del Libri amiamo Leiji Matsumoto. Da Galaxy Express 999 a Danguard, da Starzinger a Capitan Harlock le sue opere hanno contributo alla nostra educazione artistica e sentimentale - spiega il direttore Nicola Lagioia -. Saperlo in un momento difficile ci addolora. Gli siamo vicini. Forza maestro”.<br/> </p>
    </article>
  </body>
</html>