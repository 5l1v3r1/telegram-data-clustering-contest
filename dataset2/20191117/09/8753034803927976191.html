<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/kultur/i/70ov2o/har-du-kjaerlighetssorg-og-digger-selvpining-hoer-paa-dette"/>
    <meta property="og:site_name" content="Aftenbladet"/>
    <meta property="article:published_time" content="2019-11-17T09:34:41+00:00"/>
    <meta property="og:title" content="Har du kjærlighetssorg og digger selvpining? Hør på dette."/>
    <meta property="og:description" content="SA Zeiner synger om kjærligheten fra A til Å."/>
  </head>
  <body>
    <article>
      <h1>Har du kjærlighetssorg og digger selvpining? Hør på dette.</h1>
      <h2>SA Zeiner synger om kjærligheten fra A til Å.</h2>
      <address><time datetime="2019-11-17T09:34:41+00:00">17 Nov 2019, 09:34</time> by <a rel="author">Stella Marie Brevik</a></address>
      <figure>
        <img src="https://sa.mnocdn.no/images/fe43a6cf-518c-44cd-b70d-3e559b07a92f?fit=crop&amp;q=80&amp;w=480"/>
      </figure>
      <aside>1 2 3 4 5 6</aside>
      <p><b>SA Zeiner:</b> <i>«The only scars I've got, I got in my sleep» (Indianer)</i></p>
      <p>SA Zeiner, aka Sigrid A. Zeiner-Gundersen fra Oslo, er noen man kan kalle for en «flinkis»: Hun visste det var musikk hun ville drive med, og hun sang klassisk til hun flyttet til London for å studere popmusikk.</p>
      <p>Hennes første ep tar oss med på en reise gjennom en kjærlighetssyklus alle kan kjenne seg igjen i: Håp, forelskede, vrede og savn. Å få reisen servert på under en time er derimot uvanlig og kan både gjøre godt og vondt for sjelen.</p>
      <p>Dette er ikke plata du hører på hvis du har vondt i hjertet. Eller, hvis du liker selvpining kan du bare å kjøre på.</p>
      <p>Bak den klare vokalen ligger det lag på lag med synth, piano og strykere. Ep-en er vakkert produsert. Den klassiske inspirasjonen løfter tekstene, men det kan bli for mye av det gode; noen av låtene blir for anonyme og forsvinner i det popifiserte universet av kjærlighetslåter.</p>
      <p>Uansett, jeg tror vi hører mer fra SA Zeiner.</p>
      <p><b>Beste spor: </b>«Prodigy», «Forever, here».</p>
    </article>
  </body>
</html>