<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-england-pace-spearhead-james-anderson-likely-to-make-comeback-after-injury-2853858.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-17T09:37:09+00:00"/>
    <meta property="og:title" content="दक्षिण अफ्रीका के खिलाफ हो सकती है जेम्स एंडरसन की वापसी "/>
    <meta property="og:description" content="England vs South Africa: इंग्लैंड के तेज गेंदबाज जेम्स एंडरसन दक्षिण अफ्रीका के खिलाफ होने वाली सीरीज में टीम में वापसी कर सकते हैं। यह तेज गेंदबाज एशेज सीरीज के पहले टेस्ट मैच से पिंडली में चोट के..."/>
  </head>
  <body>
    <article>
      <h1>दक्षिण अफ्रीका के खिलाफ हो सकती है जेम्स एंडरसन की वापसी </h1>
      <address><time datetime="2019-11-17T09:37:09+00:00">17 Nov 2019, 09:37</time> by <a rel="author">एजेंसी,लंदन</a></address>
      <p><b>England vs South Africa: </b>इंग्लैंड के तेज गेंदबाज जेम्स एंडरसन दक्षिण अफ्रीका के खिलाफ होने वाली सीरीज में टीम में वापसी कर सकते हैं। यह तेज गेंदबाज एशेज सीरीज के पहले टेस्ट मैच से पिंडली में चोट के कारण बाहर है। सीरीज के पहले टेस्ट मैच में पहली पारी में सिर्फ चार ओवर फेंकने के बाद जेम्स एंडरसन ने मैदान छोड़ दिया था और वह फिर पूरी सीरीज से बाहर हो गए थे। </p>
      <p>37 साल का यह खिलाड़ी पोचफेस्ट्रॉम में अभ्यास शिविर में हिस्सा लेगा और अगर ठीक स्थिति रहते हैं तो दक्षिण अफ्रीका के खिलाफ होने वाली चार मैचों की सीरीज के पहले मैच में हिस्सा लेंगे। </p>
      <p>बीबीसी ने इंग्लैंड के महानिदेशक एश्ले जाइल्स के हवाले से लिखा है, “जिम्मी (एंडरसन)  पोचफेस्ट्रॉम जा रहे हैं। हमें उम्मीद है कि वह मैच खेलेंगे। हमें लगता है कि वह ट्रैक पर हैं, जो अच्छी बात है। मेडिकल टीम खुश है।”</p>
      <h3>
        <a href="https://www.livehindustan.com/cricket/story-ashton-agar-suffers-head-injury-after-dropping-brothers-catch-in-marsh-cup-watch-video-2853821.html">भाई का कैच पकड़ने में एश्टन को लगी बॉल, खून से लथपथ हुआ चेहरा- VIDEO</a>
      </h3>
      <h3>
        <a href="https://www.livehindustan.com/cricket/story-mohammed-shami-and-mayank-agarwal-rise-to-career-best-test-rankings-2853849.html">ICC Test Ranking: शमी और मयंक टेस्ट करियर की सर्वश्रेष्ठ रैंकिंग पर</a>
      </h3>
      <p>जाइल्स ने कहा, “दक्षिण अफ्रीका में हम जिन पिचों पर खेलेंगे वो किस तरह की होंगी यह देखना दिलचस्प होगा। मुझे लगता है उन पर घास होगी और वह गेंदबाजों की प्रतिस्पर्धा चाहेंगे। यह रोचक सीरीज होगी।”</p>
      <p>जेम्स एंडरसन इंग्लैंड के लिए टेस्ट में सबसे ज्यादा विकेट लेने वाले गेंदबाज हैं। उन्होंने अपने देश के लिए 149 टेस्ट खेले हैं और 575 विकेट लिए हैं।</p>
    </article>
  </body>
</html>