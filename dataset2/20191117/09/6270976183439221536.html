<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/17/advokaty-rodyn-nebesnoyi-sotni-vymagayut-sklykannya-pozachergovoyi-sesiyi-verhovnoyi-rady/"/>
    <meta property="og:site_name" content="Рубрика"/>
    <meta property="article:published_time" content="2019-11-17T09:08:47+00:00"/>
    <meta property="og:title" content="Адвокати родин Небесної сотні вимагають скликання позачергової сесії Верховної Ради"/>
    <meta property="og:description" content="Адвокатська дорадча група, яка об’єднує адвокатів родин Небесної сотні, вимагає скликати позачергову сесію парламенту, щоб продовжити слідство у справах Майдану. Про це йдеться у заяві Адвокатської дорадчої групи, оприлюдненій у Facebook. “Вимагаємо від Президента скликати позачергову сесію Верховної Ради і проголосувати за норму, яка дозволить зберегти слідство у Справах Майдану. Вимагаємо не передавати провадження у […]"/>
  </head>
  <body>
    <article>
      <h1>Адвокати родин Небесної сотні вимагають скликання позачергової сесії Верховної Ради</h1>
      <address><time datetime="2019-11-17T09:08:47+00:00">17 Nov 2019, 09:08</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2018/11/534429_720_750-860x580-c-1.jpg"/>
      </figure>
      <p>Фото unian<br/><b><b>Адвокатська дорадча група, яка об’єднує адвокатів родин Небесної сотні, вимагає скликати позачергову сесію парламенту, щоб продовжити слідство у справах Майдану.</b></b></p>
      <p>Про це йдеться у заяві Адвокатської дорадчої групи, оприлюдненій у <a href="https://www.facebook.com/HeavenlyHundredLawyers/posts/1480427592105157">Facebook</a>.</p>
      <p>“Вимагаємо від Президента скликати позачергову сесію Верховної Ради і проголосувати за норму, яка дозволить зберегти слідство у Справах Майдану.</p>
      <p>Вимагаємо не передавати провадження у Справах Майдану до ДБР до прийняття поправки, створення управління по Майдану в ДБР і переведення туди слідчих з ГПУ”, — йдеться у заяві.</p>
      <p>Раніше повідомлялося, що <a href="https://rubryka.com/2019/11/17/rozsliduvannya-zlochyniv-majdanu-zupynytsya-20-lystopada/">Верховна Рада не проголосувала за необхідні поправки до закону про Держбюро розслідувань, які б дозволили продовжити розслідування злочинів Майдану. Як наслідок, слідство зупиниться 20 листопада, а наступне голосування в парламенті відбудеться тільки 3 грудня.</a></p>
    </article>
  </body>
</html>