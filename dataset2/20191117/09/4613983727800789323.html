<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/charts/nay-golemite-petrolni-i-gazovi-otkritiya-v-sveta-ot-1868-g-nasam.html"/>
    <meta property="og:site_name" content="Money.bg"/>
    <meta property="article:published_time" content="2019-11-17T09:25:57+00:00"/>
    <meta property="og:title" content="Най-големите петролни и газови открития в света от 1868 г. насам"/>
    <meta property="og:description" content="В най-голямото от тях има запаси от нефт между 88-104 милиарда барела"/>
  </head>
  <body>
    <article>
      <h1>Най-големите петролни и газови открития в света от 1868 г. насам</h1>
      <address><time datetime="2019-11-17T09:25:57+00:00">17 Nov 2019, 09:25</time> by <a rel="author" href="https://money.bg/author/pavlina-tsaneva" target="_blank">Павлина Цанева</a></address>
      <p>Откритията на нефт и газ вълнуват пазарите и нациите с перспективата за печалби, данъчни приходи и работни места. Геологическите процеси обаче не са ги разпредели поравно по Земята, а и самото им присъствие не гарантира огромни печалби за нацията, под която земя те лежат. Цели икономики са изградени върху откриването и експлоатацията им, докато някои държави злоупотребяват с това богатство или просто очакваният растеж не се осъществява.</p>
      <p><a href="https://2oqz471sa19h3vbwa53m33yj-wpengine.netdna-ssl.com/wp-content/uploads/2019/11/COTW-OilDiscoveries-21.png">Картата</a>, изготвена от Visual Capitalist e на база изследванията от икономиста Джим Къст от Световната банка и икономиста от Института за управление на природните ресурси Дейвид Михали, като в нея се очертават големите нефтени открития. Тя включва 1 232 находища на възстановими резерви от над 500 милиона барела нефтен еквивалент (BOE) от 1868 до 2010 г.</p>
      <p>Те се струпват в определени части на света, обхващащи 46 държави и имат значителна роля за икономиката на всяка страна. Едно находище в днешни дни е средно на стойност 1,4% от БВП на дадена държава въз основа на паричната стойност от тяхното производство или нетната настояща стойност (NPV - разликата между настоящата стойност на входящите парични потоци и сегашната стойност на изходящите парични потоци за определен период от време).</p>
      <p>
        <b>На челните 5 позиции за най-големите находища на нефт и газ (от общо 1 232) са:</b>
      </p>
      <ol>
        <li>
          <i>Находището Ghawar в Саудитска Арабия с 88-104 млрд. барела (открито 1948 г.)</i>
        </li>
        <li>
          <i>Находището Burgan в Кувейт със 66-72 млрд. барела (открито 1937 г.)</i>
        </li>
        <li>
          <i>Находището Gachsaran в Иран със 66 млрд. барела (открито 1927 г.)</i>
        </li>
        <li>
          <i>Находището Mesopotamian Foredeep в Кувейт със 66-67 млрд. барела (няма данни)</i>
        </li>
        <li>
          <i>Находището Bolivar Coastal във Венецуела с 30-32 млрд. барела (открито 1917 г.)</i>
        </li>
      </ol>
      <p>Mестоположението на тези находища разкрива определен модел на геополитическо влияние и значимостта им за световната икономика. Въпреки че тези открития са донесли огромни предимства под формата на евтино гориво и много приходи, те също са променили, по който нациите управляват своето природно богатство.</p>
      <p>
        <b>Бъдещето на ресурсното богатство: проклятие или благословия?</b>
      </p>
      <p>Откриването на петрол може да нанесе пагубни последици за икономиката много преди един барел да напусне земята. В идеалния случай то би трябвало да засили икономическата продукция на страната. Въпреки това, след големи открития, прогнозираният растеж понякога не винаги се реализира според очакваното.</p>
      <p>Преминаването от откритието до устойчив просперитет зависи от редица стъпки. Държавите трябва да осигурят инвестиции, за да разработят проект за производство, а правителствената политика да реагира, като подготви икономиката за приток на инвестиции и чуждестранна валута. Това обаче е предизвикателство, тъй като апетитът към тези масивни проекти изглежда намалява.</p>
      <p>В свят, който работи за намаляване на зависимостта си от изкопаеми горива, е интересно какво ще се случи със страните, които зависят от петролното богатство, когато търсенето за него започне да отслабва?</p>
      <p>Държавите не могат да са сигурни, че техните петролни и газови ресурси ще се превърнат в надеждно богатство - вместо това е по-важно да наблегнат върху управлението на това, с което разполагат в момента.</p>
      <p>Ето я и класацията от общо 1 232 открития с 20-те най-големи находища на нефт и газ:</p>
      <figure>
        <img src="https://webnews.bg/uploads/images/44/2744/452744/640x.jpg?_=1573720701"/>
        <figcaption>Източник: Visual Capitalist</figcaption>
      </figure>
    </article>
  </body>
</html>