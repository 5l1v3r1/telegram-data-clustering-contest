<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/sport-rakitic-no-del-barca-a-15-mln-dalla-premier-lui-vorrebbe-la-juve-l-inter-c-e-323295"/>
    <meta property="og:site_name" content="FcInterNews.it"/>
    <meta property="article:published_time" content="2019-11-17T09:18:09+00:00"/>
    <meta property="og:title" content="Sport - Rakitic, no del Barça a 15 mln dalla Premier. Lui vorrebbe la Juve, l'Inter c'è"/>
    <meta property="og:description" content="Il Barcellona rispedisce al mittente un'offerta di 15 milioni di euro dalla Premier League per Ivan Rakitic. Lo svela Sport, quotidiano catalano, da sempre vicino alle vicende di casa..."/>
  </head>
  <body>
    <article>
      <h1>Sport - Rakitic, no del Barça a 15 mln dalla Premier. Lui vorrebbe la Juve, l'Inter c'è</h1>
      <address><time datetime="2019-11-17T09:18:09+00:00">17 Nov 2019, 09:18</time> by <a rel="author">Alessandro Cavasinni</a></address>
      <p>Il Barcellona rispedisce al mittente un'offerta di <b>15 milioni di euro</b> dalla Premier League per <b>Ivan Rakitic</b>. Lo svela <i>Sport</i>, quotidiano catalano, da sempre vicino alle vicende di casa Barça. Il croato è retrocesso in modo netto nelle gerarchie di <b>Valverde</b>, è scontento e a gennaio probabilmente cambierà aria. Ma il club <i>blaugrana </i>chiede minimo <b>35 milioni </b>per lasciarlo partire, anche perché c'è bisogno di rimpinguare le casse in chiave FFP Uefa.</p>
      <p>Secondo <i>Sport</i>, in cima ai desideri di Rakitic ci sarebbe la <b>Juventus</b>, che però non pare disposta ad accontentare le richieste dei catalani a meno di un'uscita di peso nel reparto mediano (Matuidi?). E in Inghilterra, il croato non vuole andare. Si è vociferato di un presunto interesse dell'<b>Atletico Madrid</b>, ma - come sottolinea anche <i>Sport </i>- sulle tracce di Rakitic, oltre alla Juve, c'è soprattutto l'<b>Inter di Conte</b>.</p>
    </article>
  </body>
</html>