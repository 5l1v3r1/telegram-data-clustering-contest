<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597737/afton-ton-paikti-isos-thelei-na-parei-apo-tin-kypro-o-roka"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T09:32:00+00:00"/>
    <meta property="og:title" content="Αυτόν τον παίκτη ίσως θέλει να πάρει από την Κύπρο ο Ρόκα!"/>
    <meta property="og:description" content="Ο Τσάβι Ρόκα συμφώνησε με τον Παναθηναϊκό, για να αναλάβει την θέση του τεχνικού διευθυντή, αλλά ελάχιστοι ξέρουν, ότι υπήρχε περίπτωση να έρθει στους..."/>
  </head>
  <body>
    <article>
      <h1>Αυτόν τον παίκτη ίσως θέλει να πάρει από την Κύπρο ο Ρόκα!</h1>
      <address><time datetime="2019-11-17T09:32:00+00:00">17 Nov 2019, 09:32</time> by <a rel="author">Sigmalivesports</a></address>
      <p>Ο Τσάβι Ρόκα συμφώνησε με τον Παναθηναϊκό, για να αναλάβει την θέση του τεχνικού διευθυντή, αλλά ελάχιστοι ξέρουν, ότι υπήρχε περίπτωση να έρθει στους "πράσινους" και το 2017. Το καλοκαίρι του 2017 ο Νίκος Λυμπερόπουλος είχε αποχωρήσει από τον Παναθηναϊκό και τότε ο Γιάννης Αλαφούζος έψαχνε τον αντικαταστάτη του.<br/> <br/>Το όνομα του Τσάβι Ρόκα είχε παίξει δυνατά τότε , αλλά υπήρχε ένα εμπόδιο. Ηταν στην ΑΕΚ Λάρνακας και δεν ήθελε, ούτε μπορούσε να φύγει από την ομάδα της Κύπρου.<br/> <br/>Ετσι το θέμα του δεν προχώρησε και γρήγορα βγήκε από την λίστα, που είχε στα χέρια του ο Γιάννης Αλαφούζος.<br/> <br/>Η μοίρα τα έφερε έτσι, όμως και ο γάμος με τον Ρόκα θα γίνει το 2019 δυόμισι χρόνια μετά. Ο Γιάννης Αλαφούζος πριν πάρει την απόφαση, για τον Ρόκα , μάζεψε πληροφορίες και έμαθε τα καλύτερα για το έργο του στην τετραετία, που ήταν στην Κύπρο.<br/> <br/>Επίσης σημαντικό είναι, ότι ο Ρόκα ξέρει τον Δώνη και το αντίθετο, οπότε τεχνικός διευθυντής και προπονητής, θα έχουν μία κοινή πορεία , με μοναδικό στόχο η ομάδα να κάνει βήματα παραπάνω.<br/> <br/>ΕΙΣΗΓΗΣΗ ΤΟΥ ΖΟΡΝΤΙ ΚΡΟΙΦ<br/> <br/>Όταν πήγε ο Ρόκα στην ΑΕΚ Λάρνακας πήγε με τις συστάσεις του  Ζόρντι Κρόιφ. Τότε, όταν ο γιος του Γιόχαν Κρόιφ ήταν τεχνικός διευθυντής της ΑΕΚ Λάρνακας είχε μία πολύ καλή σχέση με τον πρόεδρο της ομάδας Αντρο Καραπατάκη. Όταν ρωτήθηκε ο Κρόιφ είπε τα καλύτερα λόγια για τον Ρόκα και η άποψή του έπαιξε ρόλο για την πρόσληψη του Ισπανού τεχνικού διευθυντή.<br/> <br/>Η γνωριμία των δύο κρατάει χρόνια από τότε, που ο Ρόκα ήταν στην Μπαρτσελόνα και τελικά αποδείχθηκε, ότι η ΑΕΚ έκανε την καλύτερη επιλογή, αφού ανέβασε επίπεδο την Κυπριακή ομάδα η παρουσία του Ρόκα από το 2014 έως το 2018 και άφησε έργο.<br/> <br/>Ο ΓΙΑΝΝΟΥ<br/> <br/>Ενας από τους παίκτες, που πήρε ο Ρόκα στην ΑΕΚ Λάρνακας τον Γενάρη του 2018, ήταν ο Απόστολος Γιάννου. Τότε το όνομά του είχε παίξει και για τον Παναθηναϊκό, αλλά προτίμησε να πάει στην ΑΕΚ, λόγω της δύσκολης οικονομικής κατάστασης του Παναθηναϊκού . Ο Γιάννου τα πάει μία χαρά στην ΑΕΚ και το ερχόμενο καλοκαίρι λήγει το συμβόλαιό του. Ας το έχουμε υπόψη μας, διότι μπορεί το όνομά του να παίξει και πάλι για τον Παναθηναϊκό, που θα ενισχυθεί στην επίθεση.</p>
    </article>
  </body>
</html>