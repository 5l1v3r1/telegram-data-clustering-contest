<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/politika/aktuelno.289.html:830698-Vucic-bio-zivotno-ugrozen-Ministar-Loncar-otkriva-sta-se-desavalo-na-VMA"/>
    <meta property="og:site_name" content="Вечерње новости"/>
    <meta property="article:published_time" content="2019-11-17T09:28:00+00:00"/>
    <meta property="og:title" content="“Vučić bio životno ugrožen”: Ministar Lončar otkriva šta se dešavalo na VMA"/>
    <meta property="og:description" content="Ministar zdravlja dr Zlatibor Lončar da je u petak došlo do ozbiljnog pogoršanja njegovog zdravstvenog stanja i da su lekari VMA odmah po prijemu procenili da je životno ugrožen"/>
  </head>
  <body>
    <article>
      <h1>“Vučić bio životno ugrožen”: Ministar Lončar otkriva šta se dešavalo na VMA</h1>
      <address><time datetime="2019-11-17T09:28:00+00:00">17 Nov 2019, 09:28</time> by <a rel="author">Tanjug</a></address>
      <p>
        <b>Ministar zdravlja dr Zlatibor Lončar da je u petak došlo do ozbiljnog pogoršanja njegovog zdravstvenog stanja i da su lekari VMA odmah po prijemu procenili da je životno ugrožen</b>
      </p>
      <p>Ministar zdravlja dr Zlatibor Lončar istakao je danas u izjavi Tanjugu da predsednik Aleksandar Vučić ima hronične, manje probleme sa srcem, ali da je u petak došlo do ozbiljnog pogoršanja njegovog zdravstvenog stanja, kada je odlučio da se obrati lekarima VMA.</p>
      <p>Odmah po prijemu procenjeno je da je predsednik Srbije životno ugrožen, rekao je ministar Lončar.</p>
      <related>
        <a href="https://www.novosti.rs/vesti/naslovna/politika/aktuelno.289.html:830645-Pakleni-tempo-a-malo-odmora-Otkrivamo-zasto-je-predsednik-Vucic-hospitalizovan-na-VMA"/>
      </related>
      <p>U toj zdravstvenoj ustanovi su medicinski timovi momentalno sproveli sve neophodne mere za saniranje ovako ozbiljnog stanja, a predsednik Vučić je, prema recima ministra Lončara, dobro odreagovao na terapiju koja mu je prepisana.</p>
      <p>Ipak, stručni timovi VMA su predsedniku Srbije preporučili da u narednom periodu smanji svoje redovne aktivnosti kako bi se u potpunosti oporavio od pogoršanja zdravstvenog stanja do kog je došlo u petak.</p>
      <p>"Koristim ovu priliku da lično zahvalim medicinskim timovima VMA, koji su još jednom pokazali svoju stručnost i profesionalizam", rekao je ministar Lončar, dodajući da su vrhunski lekari i sestre potvrda snage jedne države.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/politika/aktuelno.289.html:830706-Srpska-lista-osudila-uvrede-povodom-zdravlja-Vucica"/>
        <a href="http://www.novosti.rs/vesti/naslovna/politika/aktuelno.289.html:830590-Hvala-svima-vracam-se-u-pogon-Predsednik-Vucic-se-oglasio-prvi-put-posle-odlaska-na-VMA-FOTO"/>
        <a href="http://www.novosti.rs/vesti/naslovna/politika/aktuelno.289.html:830645-Pakleni-tempo-a-malo-odmora-Otkrivamo-zasto-je-predsednik-Vucic-hospitalizovan-na-VMA"/>
      </related>
    </article>
  </body>
</html>