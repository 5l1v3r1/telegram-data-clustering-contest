<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/challenge-cup-herrar/alingsas-kvalar-vidare-i-challenge-cup/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-17T09:00:46+00:00"/>
    <meta property="og:title" content="Alingsås kvalar vidare i Challenge Cup"/>
    <meta property="og:description" content="Alingsås HK kan med all sannolikhet se fram emot åttondel i Challenge Cup. AHK var inte till sin fördel i första halvlek, efter paus gällde målproduktion med sylvass precision till 32–21 mot JD Techniek Hurry-Up. Med hela bilden klar gick Alingsås från hög felprocent till kvalitet i alla lagdelar med halvtidsvilan (12–12) som tydlig skiljelinje. […]"/>
  </head>
  <body>
    <article>
      <h1>Alingsås kvalar vidare i Challenge Cup</h1>
      <address><time datetime="2019-11-17T09:00:46+00:00">17 Nov 2019, 09:00</time> by <a rel="author" href="https://handbollskanalen.se/author/fredrik-hasselgren/" target="_blank">Fredrik Hasselgren</a></address>
      <p>
        <b>Alingsås HK kan med all sannolikhet se fram emot åttondel i Challenge Cup. AHK var inte till sin fördel i första halvlek, efter paus gällde målproduktion med sylvass precision till 32–21 mot JD Techniek Hurry-Up.</b>
      </p>
      <p>Med hela bilden klar gick Alingsås från hög felprocent till kvalitet i alla lagdelar med halvtidsvilan (12–12) som tydlig skiljelinje. Förvisso hängde det nederländska motståndet med ett tag till, riktningen var utstakad när gästerna tog för sig.</p>
      <p>Bland de bästa målskyttarna blandade Alingsås mellan sin snabba handboll, sju mål från Samuel Lindberg och lika många tack vare Andreas Langs skytte.</p>
      <p>Gustav Skagerling avslutade starkt mellan stolparna och Mikael Franzén summerade matchen till tydlig triumf.</p>
      <p>– Dom gör en hel del bra saker i första halvlek så länge dom orkar, men i andra är det inte riktigt samma ork. Då får vi lite luft, sade han <a href="https://www.alingsastidning.se/2019/11/ahk-avgjorde-i-andra-halvlek/">till Alingsås Tidning</a>.</p>
      <p>Elva plusmål är och bör vara behaglig marginal inför returen i Estrad.</p>
      <p>– Det är klart det är ett drömläge nu för oss men vi vill vinna hemma också. Det var fräckt att uppleva de här annorlunda hallarna som det gäller för oss att hantera, det är en nyttig lärdom, fortsatte tränaren <a href="https://www.alingsastidning.se/2019/11/ahk-avgjorde-i-andra-halvlek/">till Alingsås Tidning</a>.</p>
      <p>
        <b>Challenge Cup, omgång 3, match 1:2<br/>JD Techniek Hurry-Up–Alingsås HK 21–32 (12–12)</b>
      </p>
    </article>
  </body>
</html>