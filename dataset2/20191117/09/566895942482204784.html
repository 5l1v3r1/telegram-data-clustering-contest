<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2575569/ternopilski-volonteri-gotuut-rizdvani-podarunki-dla-ditej-zi-shidnoi-ukraini"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-17T09:01:00+00:00"/>
    <meta property="og:title" content="Тернопільські волонтери готують різдвяні подарунки для дітей зі східної України"/>
    <meta property="og:description" content="Перша церква ХВЄ міста Тернополя готує пакунки"/>
  </head>
  <body>
    <article>
      <h1>Тернопільські волонтери готують різдвяні подарунки для дітей зі східної України</h1>
      <address><time datetime="2019-11-17T09:01:00+00:00">17 Nov 2019, 09:01</time> by <a rel="author">Антоніна Албул</a></address>
      <p>
        <i>«Подарунок неба», – таку акцію взялися організовувати у Тернополі. Волонтери готують подарунки для малечі, яка проживає на території, де триває російсько-українська війна.</i>
      </p>
      <p>Різдвяний проект «Подарунок неба» реалізовують у Тернополі другий рік поспіль, – розповідає <a href="https://zz.te.ua/ternopoliany-hotuiut-rizdviani-podarunky-dlia-ditey-zi-skhidnoi-ukrainy/">зз</a> його співкоординаторка Діна Мартинюк. Наразі Перша церква ХВЄ міста Тернополя готує пакунки, які передадуть перед Різдвяними святами на Східну Україну.</p>
      <p>«Ще декілька тижнів і ми святкуватимемо Різдво! Це особливий час, коли ми маємо хорошу нагоду розповідати людям про народження Спасителя. Щиро запрошуємо до участі у різдвяному проекті «Подарунок неба»! Вже декілька років відбуваються поїздки на Схід України із подарунками та різдвяною програмою для дітей та дорослих. Кожен бажаючий може приєднатись та взяти у ньому участь. Якщо ви маєте бажання підготувати подарунок для дитини, напишіть нам і ми приєднаємо вас до viber-групи, де є вся необхідна інформація про те, як саме це робити. Звертайтесь за номерами 0966232699; 0976147573. Радо допоможемо усе з’ясувати!».</p>
      <p>Додамо, такі акції допомагають налагодити комунікацію жителів західного та східного регіонів України, що важливо в умовах інформаційної війни, яку веде проти України Росія.</p>
    </article>
  </body>
</html>