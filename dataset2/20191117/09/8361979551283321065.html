<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/ryaboshapka-pro-kolomoyskogo-i-ahmetova-novini-ukrajini-50053998.html"/>
    <meta property="og:site_name" content="НВ"/>
    <meta property="article:published_time" content="2019-11-17T09:04:00+00:00"/>
    <meta property="og:title" content="Рябошапка заявив, що ГПУ «може розслідувати і Коломойського, і Ахметова»"/>
    <meta property="og:description" content="Генеральна прокуратура буде «розслідувати будь-кого, хто порушив закон, навіть Коломойського, навіть Ахметова»."/>
  </head>
  <body>
    <article>
      <h1>Рябошапка заявив, що ГПУ «може розслідувати і Коломойського, і Ахметова»</h1>
      <h2>Генеральна прокуратура буде «розслідувати будь-кого, хто порушив закон, навіть Коломойського, навіть Ахметова».</h2>
      <address>
        <time datetime="2019-11-17T09:04:00+00:00">17 Nov 2019, 09:04</time>
      </address>
      <p>Про це заявив генпрокурор Руслан Рябошапка в <a href="https://www.kyivpost.com/ukraine-politics/ruslan-riaboshapka-there-are-no-untouchables-in-ukraine.html">інтерв'ю Kyiv Post</a>.</p>
      <p>За його словами, в Україні «немає недоторканих людей».</p>
      <p>«Ми маємо дуже сильну підтримку президента та парламенту. В мене є право розслідувати будь-кого, включно з Коломойським, Ахметовим та іншими олігархами», — сказав Рябошапка.</p>
      <p>Водночас він додав, що «не варто очікувати дива», Генпрокуратура не винесе підозри олігархам вже зараз.</p>
      <p>«У нас є вся потрібна нам політична воля, але для того, щоб розслідувати дуже впливових людей, потрібен ще один компонент — професійні потужності прокуратури. Іноді в держави не вистачає потужностей, щоб переслідувати надвпливових людей. Вони контролюють медіа та цілі сектори економіки. Вони можуть досить ефективно протистояти державі. Ми розбудовуємо наші потужності, але розуміємо, що рівень довіри до прокуратури зараз дуже низький», — заявив Рябошапка.</p>
      <p>Читайте також:<br/><a href="https://nv.ua/ukr/ukraine/politics/dzhoker-napisav-ryaboshapci-foto-listuvannya-50053667.html">&amp;nbspРябошапка розповів, що отримав повідомлення від пранкера Джокера</a></p>
    </article>
  </body>
</html>