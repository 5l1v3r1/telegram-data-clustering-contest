<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/tak-zvana-dnr-hoche-prodovzhennya-zakonu-pro-osobliviy-status-donbasu-novini-ukrajini-50054002.html"/>
    <meta property="og:site_name" content="НВ"/>
    <meta property="article:published_time" content="2019-11-17T09:56:00+00:00"/>
    <meta property="og:title" content="Однієї думки з Путіним. В «ДНР» просять пролонгації чинного закону про особливий статус Донбасу"/>
    <meta property="og:description" content="Бойовики «ДНР» вимагають, щоб Верховна Рада продовжила дію чинного закону про особливий статус Донбасу."/>
  </head>
  <body>
    <article>
      <h1>Однієї думки з Путіним. В «ДНР» просять пролонгації чинного закону про особливий статус Донбасу</h1>
      <h2>Бойовики «ДНР» вимагають, щоб Верховна Рада продовжила дію чинного закону про особливий статус Донбасу.</h2>
      <address>
        <time datetime="2019-11-17T09:56:00+00:00">17 Nov 2019, 09:56</time>
      </address>
      <p>Про це заявила «міністерка закордонних справ» псевдореспубліки Наталія Ніконорова, пишуть <a href="http://novosti.dn.ua/news/296905-v-dnr-schytayut-chto-novyy-zakon-ob-osobom-statuse-donbassa-ne-nuzhen">Новости Донбасса</a>.</p>
      <p>«Чинний документ враховує всі примітки до комплексу заходів (Мінські угоди — ред.). Необхідно деякі статті коригувати, але в цілому відповідність та кореляція з примітками. Тому новий закон буде або дублювати чинний, або він не буде відповідати приміткам комплексу заходів», — сказала вона.</p>
      <p>Ніконорова додала, що треба погодити імплементацію формули Штайнмайєра паралельно з дією закону про особливий статус.</p>
      <p>З такою ж позицією <a href="https://nv.ua/ukr/world/geopolitics/putin-vimagaye-osobliviy-status-donbasu-novini-ukrajini-50053657.html">напередодні виступив президент РФ Володимир Путін</a>. Він заявив, що Україна повинна продовжити дію закону про особливий статус Донбасу. На думку Путіна, у разі відсутності закону про особливий статус, втрачає сенс й формула Штайнмайєра, адже вона «є лише інструментом для імплементації закону про особливий статус».</p>
      <p>Водночас глава Верховної Ради Дмитро Разумков заявив, що <a href="https://nv.ua/ukr/ukraine/politics/koli-priymut-zakon-pro-osobliviy-status-donbasu-novini-ukrajini-50053986.htmlhttps:/nv.ua/ukr/tags/osobyj-status-donbassa.html">новий закон про особливий статус Донбасу необхідно прийняти вже до Нового року</a>.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/politics/mzs-protestuye-proti-rosiyskogo-gumkonvoyu-na-donbasi-novini-ukrajini-50053782.html">Україна направила ноту протесту через «гумконвой» Росії на Донбасі</a>
        </li>
        <li>
          <a href="https://nv.ua/ukr/ukraine/events/obsye-zafiksuvala-na-donbasi-195-vibuhiv-za-dobu-novini-ukrajini-50053990.html">ОБСЄ зафіксувала на Донбасі 195 вибухів за добу</a>
        </li>
      </ul>
    </article>
  </body>
</html>