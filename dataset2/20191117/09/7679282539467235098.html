<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/assembly-elections/jharkhand-assembly-election-2019/story-jharkhand-legislative-assembly-elections-2019-criminal-prosecution-filled-on-two-thirds-of-jharkhand-mlas-2853851.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-17T09:28:54+00:00"/>
    <meta property="og:title" content=" झारखंड विधान सभा चुनाव 2019: झारखंड के दो तिहाई विधायकों पर आपराधिक मुकदमे "/>
    <meta property="og:description" content="झारखंड विधानसभा चुनाव 2014 में चुनकर विधायक बने 79 में से 62 फीसदी (49 विधायकों) पर आपराधिक मुकदमे दर्ज हैं। यह खुलासा झारखंड इलेक्शन वॉच और एसोसिएशन फॉर डेमोक्रेटिक रिफाम्र्स (एडीआर) ने शनिवार को..."/>
  </head>
  <body>
    <article>
      <h1> झारखंड विधान सभा चुनाव 2019: झारखंड के दो तिहाई विधायकों पर आपराधिक मुकदमे </h1>
      <address><time datetime="2019-11-17T09:28:54+00:00">17 Nov 2019, 09:28</time> by <a rel="author">रांची, हिन्दुस्तान ब्यूरो</a></address>
      <p>झारखंड विधानसभा चुनाव 2014 में चुनकर विधायक बने 79 में से 62 फीसदी (49 विधायकों) पर आपराधिक मुकदमे दर्ज हैं। यह खुलासा झारखंड इलेक्शन वॉच और एसोसिएशन फॉर डेमोक्रेटिक रिफाम्र्स (एडीआर) ने शनिवार को जारी अपनी रिपोर्ट में किया है।</p>
      <p>यह भी उजागर हुआ है कि 48 फीसदी यानि 79 में से 38 विधायकों पर गंभीर आपराधिक मुकदमे दर्ज हैं। एसोसिएशन फॉर डेमोक्रेटिक रिफाम्र्स के झारखंड कोआर्डिनेटर सुधीर पाल के अनुसार झारखंड इलेक्शन वॉच और एसोसिएशन फॉर डेमोक्रेटिक रिफाम्र्स ने झारखंड विधानसभा सचिवालय में विधायकों और विधानसभा के प्रदर्शन और कार्य से संबंधित जानकारी लेने के लिए आरटीआई दाखिल की थी।<br/>यह रिपोर्ट प्राप्त प्रतिक्रियाओं पर आधारित है। झारखंड विधानसभा में 82 सीटें हैं। इस रिपोर्ट में झारखंड विधानसभा के मनोनीत एंग्लो-इंडियन प्रतिनिधि साथ ही उन विधायकों का विश्लेषण भी किया गया है, जिन्होंने इस्तीफा दे दिया या उपचुनाव के माध्यम से विधानसभा के लिए निर्वाचित हुए।</p>
      <p><b>विधानसभा के 16 सत्र में कुल 6198 सवाल पूछे गए</b><br/>झारखंड राज्य विधानसभा में प्रतिवर्ष 25 दिन की औसत बैठक हुई। विश्लेषित किए गए 82 में से 75 विधायकों (उप चुनावों के माध्यम से निर्वाचित और नामांकित विधायकों सहित) ने 4489 तारांकित प्रश्न और 1709 अतारांकित प्रश्न पूछे। इस प्रकार कुल 6198 सवाल आए। चौथी झारखंड विधानसभा में 130 बिल पेश किए गए। इनमें से 126 (97%) बिल पास हुए।</p>
      <p><b>अधिक सवाल पूछने वाले पांच विधायक</b><br/>विधायक पार्टी कुल सवाल<br/>प्रदीप यादव झाविमो 171<br/>रामकुमार पाहन भाजपा 168<br/>आलमगीर आलम कांग्रेस 164<br/>विरंची नारायण भाजपा 160<br/>अरूप चटर्जी मासस 159</p>
      <p><b>इन विधायकों ने सदन में कम किए सवाल</b><br/>कमल किशोर भगत आजसू 09<br/>राजकिशोर महतो आजसू 10<br/>साइमन मरांडी झामुमो 12<br/>नमन बिक्सल कोंगारी कांग्रेस 13<br/>रघुनंदन मंडल भाजपा 13<br/> </p>
    </article>
  </body>
</html>