<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/scuola/universita/cards/erasmus-2019-record-scambi-universita-scuole-italiane/scuole-italiane-record_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-17T22:00:00+00:00"/>
    <meta property="og:title" content="Erasmus, nel 2019 record di scambi per università e scuole italiane"/>
    <meta property="og:description" content="Per il 2020 Bruxelles mette in campo 3 miliardi (+12% rispetto al 2019) per gli studenti e potenzia la cooperazione con l’Africa: 35mila borse per universitari e prof"/>
  </head>
  <body>
    <article>
      <h1>Erasmus, nel 2019 record di scambi per università e scuole italiane</h1>
      <address><time datetime="2019-11-17T22:00:00+00:00">17 Nov 2019, 22:00</time> by <a rel="author">Antonella De Gregorio</a></address>
      <p>Ha 32 anni il programma Erasmus: una proposta adulta, di formazione e mobilità, che sino ad oggi ha fatto viaggiare oltre mezzo milione di studenti italiani e che nel tempo si è esteso a tutti i settori dell’istruzione, comprendendo anche gli adulti. Nel 2019, il programma, in costante rinnovamento, ha registrato il record di partecipazione di scuole: su un totale di 2.052 «partenariati scolastici» (un’azione Erasmus+ in vigore da tre anni, che consente alle scuole europee di scambiare alunni e insegnanti) approvati nel Vecchio Continente, 1.001 sono quelli di cui faranno parte gli istituti italiani. Negli ultimi due anni hanno partecipato più di 15mila scuole e nel 2020 altre 9mila scuole avranno l’opportunità di partecipare. Cresce anche la partecipazione degli universitari - +17,2% rispetto all’anno accademico 2018-19 - e degli adulti, grazie anche al budget totale assegnato all’Italia, che nel 2019 ha raggiunto i 170 milioni di euro.</p>
      <figure>
        <img src="https://images2.corriereobjects.it/methode_image/2019/11/15/Cultura/Foto%20Cultura%20-%20Trattate/Erasmus1-kHlB-U3150969649113PII-593x443@Corriere-Web-Sezioni.jpg?v=201911181349"/>
      </figure>
      <aside>Scheda 1 di 8<br/><br/>INDIETRO<a href="https://www.corriere.it/scuola/universita/cards/erasmus-2019-record-scambi-le-scuole-italiane/programma-fino-2027.shtml"> AVANTI</a></aside>
    </article>
  </body>
</html>