<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/mushtaq-ahmed-has-called-for-the-resumption-of-cricketing-ties-between-india-and-pakistan.html"/>
    <meta property="og:site_name" content="DoolNews"/>
    <meta property="article:published_time" content="2019-11-17T22:04:00+00:00"/>
    <meta property="og:title" content="ഇന്ത്യയും പാകിസ്താനും തമ്മിലുള്ള ക്രിക്കറ്റ് ബന്ധം പുനസ്ഥാപിക്കണമെന്ന് മുഷ്താഖ് അഹമ്മദ്; 'അത് ഇരുരാജ്യങ്ങളും തമ്മിലുള്ള ബന്ധം ശക്തിപ്പെടുത്തും'"/>
    <meta property="og:description" content="Cricket India Pakistan Cricket Mushtaq Ahmed Cricket ഇന്ത്യയും പാകിസ്താനും തമ്മിലുള്ള ക്രിക്കറ്റ് ബന്ധം പുനസ്ഥാപിക്കണമെന്ന് മുന്‍ പാക് താരം മുഷ്താഖ് അഹമ്മദ്. അത് ഇരുരാജ്യ"/>
  </head>
  <body>
    <article>
      <h1>ഇന്ത്യയും പാകിസ്താനും തമ്മിലുള്ള ക്രിക്കറ്റ് ബന്ധം പുനസ്ഥാപിക്കണമെന്ന് മുഷ്താഖ് അഹമ്മദ്; 'അത് ഇരുരാജ്യങ്ങളും തമ്മിലുള്ള ബന്ധം ശക്തിപ്പെടുത്തും'</h1>
      <address><time datetime="2019-11-17T22:04:00+00:00">17 Nov 2019, 22:04</time> by <a rel="author">ന്യൂസ് ഡെസ്‌ക്</a></address>
      <p>ഇന്ത്യയും പാകിസ്താനും തമ്മിലുള്ള ക്രിക്കറ്റ് ബന്ധം പുനസ്ഥാപിക്കണമെന്ന് മുന്‍ പാക് താരം മുഷ്താഖ് അഹമ്മദ്. അത് ഇരുരാജ്യങ്ങളും തമ്മിലുള്ള ബന്ധം ശക്തിപ്പെടുത്തുമെന്നും അദ്ദേഹം പറഞ്ഞു.</p>
      <p>ഇരുരാജ്യങ്ങളും തമ്മിലുള്ള പരമ്പര മത്സരങ്ങള്‍ നടന്നിട്ട് വര്‍ഷങ്ങളേറെയായി. ഐ.സി.സി സംഘടിപ്പിക്കുന്ന ടൂര്‍ണ്ണമെന്റുകളില്‍ മാത്രമേ ഇരുരാജ്യങ്ങളും മത്സരിക്കാറുള്ളൂ. ഇരു രാജ്യങ്ങളും തമ്മിലുള്ള പരമ്പര മത്സരങ്ങള്‍ അവസാനമായ നടന്നത് 2012-2013 വര്‍ഷത്തിലാണ്.</p>
      <p>ഞാന്‍ കരുതുന്നത് ഇന്ത്യയും പാകിസ്താനും തമ്മിലുള്ള ക്രിക്കറ്റ് ബന്ധം പുനസ്ഥാപിക്കണമെന്നാണ്. എനിക്ക് തോന്നുന്നത് ക്രിക്കറ്റിന് ഇരുരാജ്യങ്ങളെയും ഒരുമിപ്പിക്കാനുള്ള കഴിവുണ്ടെന്നാണ്. ക്രിക്കറ്റ് സ്‌നേഹവും ആനന്ദവും സന്തോഷവും ആരാധകര്‍ക്ക് നല്‍കും. ഇന്ത്യയും പാകിസ്താനും ഏറ്റുമുട്ടുമ്പോള്‍ അത് വളരെ വീര്യം നിറഞ്ഞ മത്സരമാകും അത്. ഇന്ത്യ-പാകിസ്താന്‍ പരമ്പര ആഷസിനേക്കാള്‍ വലുതാണെന്നും മുഷ്താഖ് അഹമ്മദ് പറഞ്ഞു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <related>
        <a href="https://www.doolnews.com/justice-nazeer-who-pronounced-ayodhya-verdict-gets-z-category-security-cover795.html?utm_source=doolnews&amp;utm_medium=related"/>
      </related>
      <p>നമ്മള്‍ തമ്മില്‍ ക്രിക്കറ്റ് കളിക്കുമ്പോള്‍ കാര്യങ്ങള്‍ എളുപ്പമുള്ളതാകും. അത് രാഷ്ട്രീയ നേതാക്കള്‍ക്ക് സംസാരിക്കാനും ശരിയായ വഴിയില്‍ കാര്യങ്ങളെ കൊണ്ടുപോവാന്‍ വലിയ അവസരമാണ് ഒരുക്കുക. രണ്ട് സര്‍ക്കാരുകളും തമ്മില്‍ വിനിമയം നടക്കേണ്ടതുണ്ടെന്നാണ് ഞാന്‍ കരുതുന്നതെന്നും മുഷ്താഖ് അഹമ്മദ് പറഞ്ഞു.</p>
      <related>
        <a href="https://www.doolnews.com/child-day-celebration-at-kayamkulam-without-nehru-image.html?utm_source=doolnews&amp;utm_medium=related"/>
      </related>
      <p>രണ്ട് രാജ്യങ്ങളും ഇരുന്ന് സംസാരിക്കുകയും പ്രശ്‌നങ്ങളെ വിശകലനം ചെയ്യുകയും ചെയ്യണം. കര്‍ത്താപൂര്‍ ഇടനാഴി തുറന്നത് ഇരുരാജ്യങ്ങള്‍ക്കിടയില്‍ നടന്ന നല്ല തുടക്കമാണ്. വിനിമയം ശരിയായി നടന്നാല്‍ എല്ലാ പ്രശ്‌നങ്ങളും പരിഹരിക്കാന്‍ സാധിക്കും. എല്ലാ കായിക ഇനങ്ങള്‍ക്കും, പ്രത്യേകിച്ച് ക്രിക്കറ്റിന് ഇക്കാര്യത്തില്‍ ഇരുരാജ്യങ്ങളും തമ്മിലുള്ള ബന്ധത്തില്‍ വലിയ മാറ്റമുണ്ടാക്കാന്‍ കഴിയുമെന്നും അദ്ദേഹം പറഞ്ഞു.</p>
      <related>
        <a href="https://www.doolnews.com/gaurav-vallab-against-raghubar-das-jharkhand-election.html?utm_source=doolnews&amp;utm_medium=related"/>
      </related>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/WOHPLaovcuQ" width="560" height="315" data-service="Youtube" scrolling="no"/>
      </figure>
    </article>
  </body>
</html>