<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://revistapresei.hotnews.ro/stiri-radio_tv-23496858-vasile-dincu-ires-digi-24-dan-barna-fost-peste-partid-alegerile-prezidentiale-vazut-cum-prabusit-dupa-ancheta-rise.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-17T22:35:00+00:00"/>
    <meta property="og:title" content="Vasile Dîncu, IRES, la Digi 24: Dan Barna a fost peste partid la alegerile prezidenţiale /Am văzut cum s-a prăbușit după ancheta Rise"/>
    <meta property="og:description" content="Dan Barna s-a situat peste partid la alegerile prezidenţiale de săptămâna trecută - este concluzia surprinzătoare a sociologului Vasile Dîncu, care a realizat exit poll-ul IRES în"/>
  </head>
  <body>
    <article>
      <h1>Vasile Dîncu, IRES, la Digi 24: Dan Barna a fost peste partid la alegerile prezidenţiale /Am văzut cum s-a prăbușit după ancheta Rise</h1>
      <address><time datetime="2019-11-17T22:35:00+00:00">17 Nov 2019, 22:35</time> by <a rel="author">I.B.</a></address>
      <p>​Dan Barna s-a situat peste partid la alegerile prezidenţiale de săptămâna trecută - este concluzia surprinzătoare a sociologului Vasile Dîncu, care a realizat exit poll-ul IRES în seara alegerilor. Invitat la emisiunea <a href="https://www.digi24.ro/stiri/actualitate/politica/alegeri-prezidentiale-2019/vasile-dincu-ires-concluzie-surprinzatoare-dan-barna-a-fost-peste-partid-la-alegerile-prezidentiale-1218025">„În faţa ta”, de la Digi24</a>, Dîncu spune că, potrivit măsurătorilor IRES, intenţia de vot a partidului în ziua dinaintea alegerilor era de 10%, iar cea a lui Dan Barna ajungea la 15 procente. Sociologul a arătat cum se explică acest fenomen.<br/><br/><b>Declarații Vaile Dîncu:</b></p>
      <ul>
        <li><b>Startul lui Barna în alegeri:</b> Dan Barna a pornit cu o diferenţă de vreo 14 procente faţă de Viorica Dăncilă la ora 10:00, când am făcut prima raportare, iar după aceea s-a oprit această creştere şi a fost o creştere mai lentă şi a fost oprită undeva la amiază. Pentru că nu s-a mai respectat modelul de la europarlamentare. Dacă după ora 14:00 tinerii ar fi ieşit la vot, exact cum s-a întâmplat la europarlamentare, atunci probabil că această curbă ar fi continuat să crească.</li>
        <li><b>Despre impactul anchetei Rise Project:</b> Ştiam că rezultatul este normal pentru că, în primul rând, am văzut că în august, în mijlocul acelui scandal de presă - n-a fost un scandal, dar a fost o investigaţie de presă <i>Rise Project</i> - am văzut ca Dan Barna, dintr-un candidat viabil, care era în jur de 17-18% şi cu posibilităţi să crească, aşa cum s-a întâmplat şi la europarlamentare, în campanie, în ziua votului, a căzut la încredere în jur de 10 procente.</li>
        <li><b>Alianţa 2020 avea în august şi în iulie undeva în jur de 22-24 de procente</b>, ca după alegerile europarlamentare, de regulă apare, partidele care au avut o dinamică pozitivă, cresc mult mai mult după alegeri, pentru că se reformează opinia după alegeri. Imediat după acel eveniment, partidul a căzut la 10%.</li>
      </ul>
    </article>
  </body>
</html>