<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/irlandiya-daniya-prognoz-i-stavka-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-17T22:17:00+00:00"/>
    <meta property="og:title" content="Ірландія – Данія. Прогноз і ставка Вадима Скічка"/>
    <meta property="og:description" content="Центральний матч понеділка відбудеться у Дубліні. Ірландія прийматиме Данію з якою острів’яни останнім часом грають дуже часто. Кваліфікація на ЧС-2018, Ліга Націй, тепер кваліфікація на Євро-2020 і що цікаво – за п’ять попередніх матчів впродовж двох років «Хлопці у зеленому» жодного разу не здолали «Червоно-білих». Чи вдасться їм спроба №6 невідомо, але постійний прогнозист «Рейтингу Букмекерів» і коментатор MEGOGO Вадим Скічко переконаний, що ірландці старатимуться."/>
  </head>
  <body>
    <article>
      <h1>Ірландія – Данія. Прогноз і ставка Вадима Скічка</h1>
      <address><time datetime="2019-11-17T22:17:00+00:00">17 Nov 2019, 22:17</time> by <a rel="author">Вадим Скічко</a></address>
      <p>Центральний матч понеділка відбудеться у Дубліні. Ірландія прийматиме Данію з якою острів’яни останнім часом грають дуже часто. Кваліфікація на ЧС-2018, Ліга Націй, тепер кваліфікація на Євро-2020 і що цікаво – за п’ять попередніх матчів впродовж двох років «Хлопці у зеленому» жодного разу не здолали «Червоно-білих». Чи вдасться їм спроба №6 невідомо, але постійний прогнозист «Рейтингу Букмекерів» і коментатор MEGOGO Вадим Скічко переконаний, що ірландці старатимуться.</p>
      <p>
        <b>21:45, 18 лис 2019</b>
      </p>
      <p>«Ми знаємо, що нам робити», – багатозначно сказав перед грою наставник збірної Ірландії Мік Маккарті. Навіть у самій Ірландії достатньо тих, хто вважає, що острів’яни на пряму на Євро не потраплять. Втім, Маккарті має намір здивувати тих, хто сумнівається. За таких обставин здивувати вдасться лише перемогою, адже будь-який інший результат господарів поля не влаштує. В разі чого у острів’ян буде можливість усе надолужити через плей-оф Ліги Націй, але там буде значно складніше, ніж у групі, коли домашній матч із Данією вирішує по суті все. Принаймні докласти усіх зусиль, кинути усі резерви на гру проти скандинавів ірландці просто зобов’язані.</p>
      <p>Коефіцієнти на цей матч високі – це свідчить про певну непередбачуваність двобою у Дубліні. Хоча данці недаремно вважаються фаворитами. Команда Оге Гарейде вміє грати проти Ірландії, крім того їх влаштує нічия. Але я вважаю. що «Хлопці у зеленому» здійснять героїчну спробу усе врятувати та помчать на ворота Шмайхеля з перших хвилин. Не скажу, що ірландці переможуть, але на кутові точно мають напрацювати. Вдома у кваліфікації на Євро команда Маккарті виконала 6 кутових з Грузією, 14 з Ґібралтаром і 4 зі Швейцарією. Не уявляю собі як мають оборонятися данці аби убезпечити себе від кутових на свої ворота. Стандарти можуть стати одним із засобів досягнення мети для ірландців, тож сподіваюся побачити щонайменше 5 кутових від них. У минулих двох домашніх зустрічах із Данією острів’яни виконувли 3 і 4 корнера відповідно та не перемагали. У понеділок їм потрібна лише перемога, тож наполегливість у створенні моментів є обов’язковою. А де моменти та удари – там і кутові.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/shhodennyj-ekspres-grayemo-koefitsiyent-2-84-3/"/>
        <a href="https://bookmaker-ratings.com.ua/tips/prognoz-i-stavka-latviya-avstriya-stavymo-na-kil-kist-zabytyh-m-yachiv/"/>
        <a href="https://bookmaker-ratings.com.ua/tips/ispaniya-rumuniya-prognoz-i-stavka-vadyma-skichka/"/>
      </related>
    </article>
  </body>
</html>