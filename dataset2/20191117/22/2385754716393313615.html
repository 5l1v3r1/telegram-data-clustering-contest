<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/tennis/597827/o-thrylikos-tsitsipas-katektise-to-atp-finals"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T22:54:00+00:00"/>
    <meta property="og:title" content="Ο ΘΡΥΛΙΚΟΣ Τσιτσιπάς κατέκτησε το ATP Finals"/>
    <meta property="og:description" content="Ο Στέφανος Τσιτσιπάς με μεγαλειώδη εμφάνιση επικράτησε 6-7 (6), 6-2, 7-6 (4) επί του Ντόμινικ Τιμ και κατέκτησε το ATP Finals που διεξήχθη στο..."/>
  </head>
  <body>
    <article>
      <h1>Ο ΘΡΥΛΙΚΟΣ Τσιτσιπάς κατέκτησε το ATP Finals</h1>
      <address><time datetime="2019-11-17T22:54:00+00:00">17 Nov 2019, 22:54</time> by <a rel="author">SigmaliveSportime</a></address>
      <p>Ο Στέφανος Τσιτσιπάς με μεγαλειώδη εμφάνιση επικράτησε 6-7 (6), 6-2, 7-6 (4) επί του Ντόμινικ Τιμ και κατέκτησε το ATP Finals που διεξήχθη στο Λονδίνο.<br/> <br/>Η τεράστια εβδομάδα του Στέφανου Τσιτσιπά ολοκληρώθηκε με μοναδικό τρόπο. Ο Στεφ επικράτησε 6-7 (6), 6-2, 7-6 (4) επί του Ντόμινικ Τιμ και κατέκτησε το ATP Finals. Ο 21χρονος ήταν ο κορυφαίος στην εβδομάδα των κορυφαίων στο Λονδίνο και δίκαια έφτασε στην κατάκτηση του τροπαίου.<br/> <br/><b>Είναι ο μεγαλύτερος τίτλος του Έλληνα τενίστα και μια από τις σπουδαιότερες επιτυχίες του αθλητισμού της χώρας. <br/></b> <br/><b>Η εξέλιξη του αγώνα</b></p>
      <ul>
        <li>Στο 1ο σετ ο Τσιτσιπάς με 2 άσους και χωρίς να χάσει πόντο "γράφει" το 1-0 αλλά θα του απαντήσει ο Τιμ με τον ίδιο ακριβώς τρόπο (1-1).  Το 4ο γκέιμ είχε το 1ο μπρέικ ποιντ του αγώνα για την πλευρά του Τσιτσιπά αλλά ο Τιμ θα το σβήσει για να ισοφαρίσει σε 2-2.  Στο 7ο γκέιμ ο Τσιτσιπάς θα σβήσει 2 μπρέικ ποιντ του Τιμ και θα προηγηθεί με 4-3. Είναι η σειρά του Αυστριακού να σβήσει διπλό μπρέικ πόιντ για να ισοφαρίσει σε 4-4 αλλά ο Τσιτσιπάς θα αποκτήσει προβάδισμα (5-4).  Ο Τιμ θα ισοφαρίσει σε 5-5 και σε 6-6. Στο τάι μπρέικ ο Αυστριακός θα προηγηθεί με 3-0 και 5-2 αλλά ο Έλληνας θα ισοφαρίσει σε 5-5 και σε 6-6!  <b>Τελικά ο Ντομινίκ θα κερδίσει το σετ με 7-6 (6) σε 1.07'. </b></li>
      </ul>
      <p> </p>
      <ul>
        <li>Ιδανικό ξεκίνημα στο 2ο σετ για τον Τσιτσιπά αφού με μπρέικ θα προηγηθεί με 1-0 και με το σερβίς του με 2-0.  Με νέο μπρέικ θα φτάσει με άνεση στο 3-0 και με love θα πάρει προβάδισμα με 4-0! Ο Τιμ θα μειώσει σε 4-1 αλλά ο Τσιτσιπάς με το σερβίς του θα φτάσει στο 5-1 και στο 6-2! </li>
      </ul>
      <p> </p>
      <ul>
        <li>Στο 3ο σετ ο Τσιτσιπάς θα απειλήσει με το καλημέρα 2 φορές με μπρέικ πόιντ αλλά ο Τιμ θα απαντήσει και θα προηγηθεί με 1-0. Ο Τσιτσιπάς με μπρέικ θα κάνει το 2-1 και θα φτάσει στο 3-1 πριν μειώσει σε 3-2 ο αντίπαλος του. Με μπρέικ ο Τιμ θα ισοφαρίσει σε 3-3 και θα προηγηθεί με 4-3. Με καλό σερβίς ο Τσιτσιπάς θ΄αντέξει στην πίεση και θα ισοφαρίσει σε 4-4. Ο Στέφανος θα οδηγήσει το σετ στο τάι μπρέικ! Εκεί θα προηγηθεί με 4-1 και θα κερδίσει με 7-6 (4). </li>
      </ul>
      <p> <br/> <br/> </p>
    </article>
  </body>
</html>