<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3324275"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-17T22:11:00+00:00"/>
    <meta property="og:title" content="השוטר בחקירתו על הירי במהלך המרדף בי-ם: החשוד סיכן שוטרים"/>
    <meta property="og:description" content="חקירת מח&quot;ש שנפתחה בעקבות אירוע ירי נגד חשודים בגניבת כלי רכב ליד ירושלים, מעלה כי השוטר ירה למוות באחד מהחשודים, לאחר..."/>
  </head>
  <body>
    <article>
      <h1>השוטר בחקירתו על הירי במהלך המרדף בי-ם: החשוד סיכן שוטרים</h1>
      <address><time datetime="2019-11-17T22:11:00+00:00">17 Nov 2019, 22:11</time> by <a rel="author">מאיה הורודניצ'אנו</a></address>
      <figure>
        <img src="https://img.wcdn.co.il/f_auto,w_700/2/9/4/9/2949771-46.jpeg"/>
        <figcaption>ירה בחשדו לאחר שיצא מהרכב (צילום אילוסטרציה: משטרת ישראל)</figcaption>
      </figure>
      <p>חקירת מח"ש שנפתחה היום (ראשון) בעקבות אירוע ירי מצד שוטרים במהלך מרדף אחר חוליית גנבי רכב ליד מחסום המנהרות בגוש עציון, העלתה כי השוטר ירה למוות באחד החשודים לאחר שהאחרון יצא מהמכונית הגנובה עמה נמלט. מהירי נפצע החשוד, תושב מזרח ירושלים בן 24, באורח אנוש ומותו נקבע בבית החולים שערי צדק.</p>
      <p>עם קבלת הדיווח על אודות האירוע, הגיעו חוקרי מח"ש לזירה ופתחו בחקירה, כולל חקירתו של השוטר מימ"ר ירושלים אשר היה מעורב בביצוע הירי. השוטר טען בחקירתו כי ירה לעבר החשוד בעודו מנסה להימלט רגלית לאחר שסיכן שוטרים, תחילה באוויר ואז לפלג גופו התחתון. השוטר שוחרר בתום חקירתו בתנאים מגבילים.</p>
      <p>בתוך כך, בית משפט השלום בירושלים האריך היום בחמישה ימים את מעצרם של שלושת החשודים, יתר חברי החוליה, שנעצרו הלילה. לשניים מהעצורים היו חבלות על הפנים ונציג המשטרה אמר כי התנגדו באלימות למעצר.</p>
      <p>עו"ד איציק כהן, סנגורו של השוטר שירה למוות בחשוד בגניבה, מסר בתגובה כי "מדובר בשוטר שהיה בעיצומו של מרדף אחר חשוד שניסה לפגוע בשוטרים ושפעל על פי נהלי המשטרה ואין לנו ספק שהדברים יובהרו בהמשך החקירה".</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3324114">במהלך מרדף משטרתי: חשוד בגניבת רכב נורה למוות ליד ירושלים </a>
        <a href="https://news.walla.co.il/item/3324146"> "מדובר באלימות שוטרים": שוחרר תושב עיסאוויה שנעצר בחשד לתקיפה </a>
        <a href="https://news.walla.co.il/item/3321908"> החלטה נדירה: הפרקליטות פתחה מחדש תיק שנסגר נגד שוטר </a>
        <a href="https://tld.walla.co.il/item/3024690?lm_supplier=16893&amp;lm_bc=18500"> התנסו בחינם בהמצאה חדשנית לטיפול בדורבן וכאבי עקב תוכן מקודם</a>
      </p>
      <p>האירוע התרחש במהלך פעילות של המשטרה נגד חוליית גנבי רכב. לפי המשטרה זוהו שלושה רכבים גנובים מאזור גבעת משואה והחל מרדף אחריהם. בדיקה ראשונית של המשטרה העלתה כי החשוד שנורה "סיכן במנוסתו את חיי הבלשים ויתר משתמשי הדרך ובתגובה בוצע לעבר החשוד ירי במטרה לנטרל את האיום".</p>
      <p>(עדכון ראשון: 19:09)</p>
    </article>
  </body>
</html>