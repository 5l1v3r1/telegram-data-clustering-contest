<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3377003/rusyadan-onemli-karar-alikoydugu-ukrayna-gemilerini-teslim-ediyor"/>
    <meta property="og:site_name" content="Milli Gazete"/>
    <meta property="article:published_time" content="2019-11-17T22:49:00+00:00"/>
    <meta property="og:title" content="Rusya'dan önemli karar! Alıkoyduğu Ukrayna gemilerini teslim ediyor"/>
    <meta property="og:description" content="Rus Federal Güvenik Servisi tarafından yapılan açıklamada Rusya tarafından alıkonulan Ukrayna gemileri teslim edileceği açıklandı."/>
  </head>
  <body>
    <article>
      <h1>Rusya'dan önemli karar! Alıkoyduğu Ukrayna gemilerini teslim ediyor</h1>
      <h2>Rus Federal Güvenik Servisi tarafından yapılan açıklamada Rusya tarafından alıkonulan Ukrayna gemileri teslim edileceği açıklandı.</h2>
      <address>
        <time datetime="2019-11-17T22:49:00+00:00">17 Nov 2019, 22:49</time>
      </address>
      <p>Rusya Federal Güvenlik Servisi (FSB) Rusya'nın Kerç Boğazı'nda el koyduğu 3 Ukrayna savaş gemisinin teslim edilmek üzere Kerç Boğazı'ndan ayrıldığını açıkladı.</p>
      <p>Federal Güvenlik Servisi tarafından yapılan açıklamada,<b> "Ukrayna ile varılan anlaşmaya göre 'Nikopol', 'Yeni Kapu' ve 'Berdyansk' savaş gemileri, 18 Kasım'da kararlaştırılan yerde teslim edilecek"</b> şeklindeki ifadeler kullanıldı.</p>
      <p>Geçen yıl kasım ayı sonunda Karadeniz'de Kerç Boğazı yakınlarında, kara sularını ihlal ettiği iddiası üzerine Rus savaş gemileri, Ukrayna Deniz Kuvvetlerine ait 3 gemiye el koymuş ve personeli gözaltına almıştı.</p>
      <p>Uluslararası Deniz Hukuku Mahkemesi, mayıs ayında Rusya'nın el koyduğu 3 Ukrayna savaş gemisi ile 24 mürettebatın serbest bırakılması yönünde karar almış ardıdan Rusya ile Ukrayna arasında Kerç boğazı krizi sonrasında tutuklanan 24 Ukraynalı denizcinin de aralarında bulunduğu esir ve tutuklu değişimi eylülde yapılmıştı.</p>
    </article>
  </body>
</html>