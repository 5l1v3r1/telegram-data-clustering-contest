<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904162/-als-belgi-europees-kampioen-wil-worden-moeten-aantal-jongens-er-absoluut-bij-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T22:22:00+00:00"/>
    <meta property="og:title" content="&quot;Als België Europees kampioen wil worden, moeten aantal jongens er absoluut bij&quot;"/>
    <meta property="og:description" content="De Rode Duivels gingen zaterdag kinderlijk eenvoudig voorbij"/>
  </head>
  <body>
    <article>
      <h1>"Als België Europees kampioen wil worden, moeten aantal jongens er absoluut bij"</h1>
      <address>
        <time datetime="2019-11-17T22:22:00+00:00">17 Nov 2019, 22:22</time>
      </address>
      <p>
        <b>De Rode Duivels gingen zaterdag kinderlijk eenvoudig voorbij <a href="https://www.voetbalprimeur.be/nieuws/904020/rode-duivels-zijn-zeker-van-groepswinst-na-makkelijke-overwinning-in-rusland.html?utm_source=doorlink&amp;utm_medium=doorlink&amp;utm_campaign=%2F">Rusland (1-4)</a>, toch de sterkste teegenstander in de EK-voorronde. Slechts weinig landen kunnen tegenwoordig nog tegenstand bieden aan de troepen van Roberto Martinez. Toch heeft Peter Vandenbempt enkele noodzakelijke voorwaarden voor wie droomt van EK-winst.</b>
      </p>
      <p>"Tegen Rusland was <a href="https://www.voetbalprimeur.be/nieuws/904038/hazard-geniet-na-zege-tegen-rusland-een-goede-dag-voor-de-familie-.html?utm_source=doorlink&amp;utm_medium=doorlink&amp;utm_campaign=%2F">Eden Hazard de grote roerganger</a> met zijn doelpunten en acties", zag Vandenbempt voor <a href="https://sporza.be/nl/2019/11/17/tien-oefenwedstrijden-in-ek-voorronde-tegen-topland-oefenen-zo/"><i>Sporza</i></a>. "Hij lijkt zachtjesaan naar zijn betere niveau toe te groeien, al heeft de vorm van de Rode Duivels op dit moment geen enkel belang. De vorm van nu zal niet bepalend zijn voor wat we over 8 maanden te zien krijgen. Dan zal moeten blijken wie op dat moment de grote vorm heeft."</p>
      <aside>Lees meer<br/><a href="https://www.voetbalprimeur.be/nieuws/904021/vp-rapport-hazard-broertjes-boven-n-negatieve-uitschieter-bij-rode-duivels.html?itm_source=www.voetbalprimeur.be&amp;itm_medium=highlighted-content">VP Rapport: Hazard-broertjes boven, één negatieve uitschieter bij Rode Duivels</a></aside>
      <p>En dat zal nodig zijn, aldus Vandenbempt. De journalist ziet vier onmisbare spelers. "Als België Europees kampioen wil worden, zijn er toch een aantal spelers die er absoluut bij moeten zijn én in grote vorm moeten zijn. Eden Hazard is er daar eentje van, net zoals Romelu Lukaku, Kevin De Bruyne en Thibaut Courtois", somt Vandenbempt op.</p>
      <aside>Lees meer<br/><a href="https://www.voetbalprimeur.be/nieuws/898852/verliezen-toplanden-champions-league-ticket-european-leagues-met-voorstel.html?itm_source=www.voetbalprimeur.be&amp;itm_medium=highlighted-content">European Leagues countert Champions Leauge-opzet met enkel toplanden</a></aside>
      <p>"De sleutelspelers die de ruggengraat van dit elftal vormen, moeten op het goeie moment in absolute topvorm zijn, zoals ze dat ook waren op het WK tegen Brazilië. En misschien net iets minder tegen Frankrijk, met de uitschakeling als gevolg", blikt Vandenbempt ter afsluiting nog eens terug op de zomer van 2018.</p>
    </article>
  </body>
</html>