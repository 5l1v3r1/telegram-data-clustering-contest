<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/bologna/politica/regionali-emilia-romagna-2020-sondaggi-1.4893194"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-17T22:11:51+00:00"/>
    <meta property="og:title" content="Regionali Emilia Romagna 2020, la guerra dei sondaggi tra Pd e Lega"/>
    <meta property="og:description" content="Bonaccini in netto vantaggio secondo Winpool nonostante la coalizione più debole, Borgonzoni davanti per Mg Research"/>
  </head>
  <body>
    <article>
      <h1>Regionali Emilia Romagna 2020, la guerra dei sondaggi tra Pd e Lega</h1>
      <h2>Bonaccini in netto vantaggio secondo Winpool nonostante la coalizione più debole, Borgonzoni davanti per Mg Research</h2>
      <address><time datetime="2019-11-17T22:11:51+00:00">17 Nov 2019, 22:11</time> by <a rel="author">FEDERICO DEL PRETE</a></address>
      <p>Bologna, 18 novembre 2019 - Mi vota o non mi vota? La margherita dei<b> sondaggi per le Regionali regala petali contraddittor</b>i, anche nello stesso giorno. Due rilevazioni diffuse ieri, infatti, danno risultati opposti: <b>per ‘Winpool’, Stefano Bonaccini </b>(<a href="https://www.ilrestodelcarlino.it/bologna/politica/video/elezioni-emilia-romagna-bonaccini-1.4890184"><b>video</b></a>) sarebbe <b>saldamente al comando </b>della gara per l’Emilia-Romagna: 50,7% contro il 42,1% della sua sfidante, <b>Lucia Borgonzoni</b>, una forbice che si allargherebbe a <b>14 punti in caso di alleanza tra Pd e M5s.</b> <b>Per ‘Mg Research’,</b> le cose starebbero<b> esattamente all’opposto</b>: la fedelissima di <a href="https://www.ilrestodelcarlino.it/bologna/cronaca/salvini-14-novembre-1.4885090"><b>Matteo Salvini</b></a> oscillerebbe tra il 44 e il 48%, mentre il governatore uscente si fermerebbe in una forbice tra il 42 e il 46%.</p>
      <p>Insomma, <b>la corsa resta apertissima e incertissima</b>. Il sondaggio di Winpool è stato commissionato dagli stessi dem e pubblicato sul ‘Sole 24 Ore’. Riguarda mille interviste telefoniche, condotte tra il 9 e il 14 novembre, dunque in gran parte al netto dell’arrivo di Salvini al Paladozza e della manifestazione delle ‘sardine’ anti-Lega di giovedì scorso. La fotografia è limpida. Bonaccini sarebbe nettamente avanti rispetto alla Borgonzoni in entrambi gli scenari: di 8 punti, 50 a 42, nel caso di candidato M5s autonomo (fermo al 6,2%), addirittura di 14, 56 a 42, in caso di alleanza Pd-Cinque Stelle.</p>
      <p>
        <b>LEGGI ANCHE <a href="https://www.ilrestodelcarlino.it/bologna/cronaca/sardine-chi-sono-1.4889181">Sardine, chi sono i quattro ragazzi che hanno riempito piazza Maggiore</a></b>
      </p>
      <p>Un vantaggio figlio soprattutto della figura del governatore uscente che sembra rassicurare più della sua sfidante gli emiliano-romagnoli. A dimostrarlo il diverso andamento delle coalizioni: il centrosinistra sarebbe sotto, 44,8% rispetto al 47,6% del centrodestra, con un boom della <b>Lega </b>(33%), praticamente appaiata al <b>Pd</b> (33,9%). Bene anche <b>Fdi</b> (6,1%) e la lista del presidente, data all’8%, mentre si dimezzano <b>Forza Italia</b> (4,4%) e <b>Cinque Stelle</b> (6%).</p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4890419.1573951342%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>La cena che dà inizio alla campagna elettorale del Pd. Al centro Bonaccini, alla sua destra Zingaretti (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4890420.1573951341%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Il Pd sarà in piazza Maggiore il 7 dicembre (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4890421.1573951341%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>(foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4890422.1573951342%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Duemila persone alla cena del Pd (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4890423.1573951342%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>L'abbraccio tra Bonaccini e Zingaretti (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4890424.1573951342%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Zingaretti (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4890425.1573951342%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>(foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4890426.1573951342%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>(foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4890427.1573951342%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>(foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4890428.1573951342%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Alla serata era presente anche il giornalista Giovanni Floris (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4890429.1573951342%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>(foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4890430.1573951343%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>(foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4890431.1573951343%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>(foto Schicchi)</figcaption>
        </figure>
        <figcaption>
          <a href="https://www.ilrestodelcarlino.it/bologna/politica/foto/elezioni-emilia-romagna-cena-pd-1.4890286">Elezioni Emilia Romagna, cena del Pd per Bonaccini. Le foto</a>
        </figcaption>
      </slideshow>
      <p>Diametralmente opposto lo scenario raccontato dall’indagine di ‘Mg Research’ e diffusa dal sito ‘Affari Italiani’: Borgonzoni tra il 44 e il 48% e davanti a Bonaccini, fermo tra il 42 e il 46%, con il M5s a fare da ago della bilancia, tra il 6 e l’8%. Per quanto riguarda i partiti la Lega sarebbe tra il 32 e il 36%, Fdi tra il 7 e il 9% e Forza Italia tra il 4 e il 6% (totale centrodestra: 46-50%). In crescita anche il Pd, tra il 33 e il 37%, che cannibalizza il resto delle forze della coalizione, ferma al 40,5%. «Io non credo ai sondaggi, non ci guardo nemmeno», il commento di Bonaccini, convinto che «conteranno i voti veri». Il governatore ha ribadito l’invito per la manifestazione in piazza Maggiore del 7 dicembre: «Se volete darmi una mano, ognuno venga con le bandiere che gli pare. Abbiamo bisogno di tornare là dove andavamo spesso e dove rischiamo di non tornare più».</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/bologna/politica/video/elezioni-emilia-romagna-bonaccini-1.4890184"/>
        <a href="https://www.ilrestodelcarlino.it/bologna/politica/foto/elezioni-emilia-romagna-cena-pd-1.4890286"/>
        <a href="https://www.ilrestodelcarlino.it/bologna/cronaca/sardine-chi-sono-1.4889181"/>
        <a href="https://www.ilrestodelcarlino.it/bologna/cronaca/video/salvini-piazza-maggiore-sardine-1.4886409"/>
        <a href="https://www.ilrestodelcarlino.it/bologna/cronaca/foto/salvini-proteste-1.4886009"/>
        <a href="https://www.ilrestodelcarlino.it/bologna/politica/elezioni-emilia-romagna-sondaggi-1.4874454"/>
        <a href="https://www.ilrestodelcarlino.it/bologna/cronaca/salvini-14-novembre-1.4885090"/>
      </related>
    </article>
  </body>
</html>