<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134735-kulbokos-ekipa-pateike-staigmena-ir-pirmoji-sudave-smugi-lygos-lyderiui-real.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-17T22:00:00+00:00"/>
    <meta property="og:title" content="Kulbokos ekipa pateikė staigmeną ir pirmoji sudavė smūgį lygos lyderiui „Real“"/>
    <meta property="og:description" content="Staigmeną Ispanijoje pateikė Arnoldo Kulbokos atstovaujamas Bilbao „RETAbet“ (5-4) klubas, kuris tapo pirmuoju, nukovusiu ACB lygos lyderį Madrido „Real“ (8-1). Lietuvio ekipa sekmadienio vakarą namuose dramoje su pratęsimu 82:81 (23:21, 18:16, 19:17, 17:23, 5:4) palaužė karališkąjį Ispanijos sostinės klubą. Kulboka per 21 minutę pelnė 6 taškus (0/1 dvit. 2/7 trit.), atkovojo 7 kamuolius, kartą prasižengė, vieną sykį suklydo ir taip surinko 5 ..."/>
  </head>
  <body>
    <article>
      <h1>Kulbokos ekipa pateikė staigmeną ir pirmoji sudavė smūgį lygos lyderiui „Real“</h1>
      <address>
        <time datetime="2019-11-17T22:00:00+00:00">17 Nov 2019, 22:00</time>
      </address>
      <p>Nuotr.: Facebook.com</p>
      <figure>
        <a href="https://www.basketnews.lt/paveikslelis-200734-any1000x1000.jpg">
          <img src="https://www.basketnews.lt/paveikslelis-200734-any630x500.jpg"/>
        </a>
      </figure>
      <p>Nuotr. Facebook.com</p>
      <p>Staigmeną Ispanijoje pateikė Arnoldo Kulbokos atstovaujamas Bilbao „RETAbet“ (5-4) klubas, kuris tapo pirmuoju, nukovusiu ACB lygos lyderį Madrido „Real“ (8-1).</p>
      <p>Lietuvio ekipa sekmadienio vakarą namuose dramoje su pratęsimu <b>82:81</b> (23:21, 18:16, 19:17, 17:23, 5:4) palaužė karališkąjį Ispanijos sostinės klubą.</p>
      <p>Kulboka per 21 minutę pelnė 6 taškus (0/1 dvit. 2/7 trit.), atkovojo 7 kamuolius, kartą prasižengė, vieną sykį suklydo ir taip surinko 5 efektyvumo balus.</p>
      <p>Sergio Llullas turėjo galimybę rungtynes užbaigti dar per pagrindinį rungtynių laiką, tačiau to padaryti nepavyko, kai jo mestas tritaškis paskutinę sekundę tikslo nepasiekė.</p>
      <p>Iki pratęsimo pabaigos likus žaisti 2 minutes ir 16 sekundžių Ondrejus Balvinas išprovokavo pražangą, realizavo vieną iš dviejų baudų ir taip persvėrė rezultatą Bilbao komandos naudai – 82:81.</p>
      <p>Per likusį laiką ekipos taškų nepelnė ir Kulbokos klubas šventė pergalę.</p>
      <p>Tai buvo jau trečiasis „RETAbet“ šį sezoną ACB lygoje žaistas pratęsimas ir pirmasis, kurį pavyko laimėti.</p>
      <p>
        <i>„RETAbet“: Axelis Bouteille 22, Jaylonas Brownas 21, Benas Lammersas 10.</i>
      </p>
      <p>
        <i>„Real“: Sergio Llullas 24, Jaycee Carrollas 20, Facundo Campazzo ir Usmanas Garuba po 9.</i>
      </p>
      <h3>Bilbao RETAbet Basket / Tvarkaraštis</h3>
      <figure>
        <img src="https://www.basketnews.lt/paveikslelis-149379-tmlgs.jpg"/>
      </figure>
      <p>
        <a href="https://www.basketnews.lt/komandos/83-bilbao-retabet-basket.html">Bilbao RETAbet Basket</a>
      </p>
      <figure>
        <img src="https://www.basketnews.lt/paveikslelis-112282-tmlgs.jpg"/>
      </figure>
      <p><a href="https://www.basketnews.lt/komandos/368-madrido-real.html">Madrido Real</a> <a href="https://www.basketnews.lt/rungtynes/ziureti/84845-bilbao-retabet-basket-madrido-real.html">Sekm.<br/>19:30</a></p>
      <figure>
        <img src="https://www.basketnews.lt/paveikslelis-3750-tmlgs.jpg"/>
      </figure>
      <p>
        <a href="https://www.basketnews.lt/komandos/370-malagos-unicaja.html">Malagos Unicaja</a>
      </p>
      <figure>
        <img src="https://www.basketnews.lt/paveikslelis-149379-tmlgs.jpg"/>
      </figure>
      <p><a href="https://www.basketnews.lt/komandos/83-bilbao-retabet-basket.html">Bilbao RETAbet Basket</a> <a href="https://www.basketnews.lt/rungtynes/ziureti/84848-malagos-unicaja-bilbao-retabet-basket.html">Šešt.<br/>21:30</a></p>
    </article>
  </body>
</html>