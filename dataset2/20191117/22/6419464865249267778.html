<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/polytechneio-28-syllipseis-kai-41-prosagoges-sta-exarcheia-traymatistikan-dyo-astynomikoi/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-17T22:37:59+00:00"/>
    <meta property="og:title" content="Πολυτεχνείο: 28 συλλήψεις και 41 προσαγωγές στα Εξάρχεια – Τραυματίστηκαν δύο αστυνομικοί"/>
    <meta property="og:description" content="Σε 28 συλλήψεις και 41 προσαγωγές προχώρησαν οι αστυνομικές δυνάμεις στα Εξάρχεια, μετά την ολοκλήρωση της πορείας για την επέτειο του Πολυτεχνείου, σύμφωνα"/>
  </head>
  <body>
    <article>
      <h1>Πολυτεχνείο: 28 συλλήψεις και 41 προσαγωγές στα Εξάρχεια – Τραυματίστηκαν δύο αστυνομικοί</h1>
      <address>
        <time datetime="2019-11-17T22:37:59+00:00">17 Nov 2019, 22:37</time>
      </address>
      <p>Σε <b>28 <a href="https://neaselida.gr/tag/syllipsis/">συλλήψεις</a></b> και <b>41 προσαγωγές</b> προχώρησαν οι <b>αστυνομικές δυνάμεις</b> στα <a href="https://neaselida.gr/tag/exarchia/"><b>Εξάρχεια</b></a>, μετά την ολοκλήρωση της <b>πορείας</b> για την επέτειο του <a href="https://neaselida.gr/tag/polytechnio/"><b>Πολυτεχνείου</b></a>, σύμφωνα με το Αρχηγείο της <b>ΕΛ.ΑΣ</b>.</p>
      <p>Παράλληλα, κατά την διάρκεια των επεισοδίων <b>τραυματίστηκαν δύο αστυνομικοί</b>.</p>
      <p>Όσον αφορά τις συλλήψεις, οι <b>6</b> έγιναν σε δώμα κτιρίου στην οδό Σπύρου Τρικούπη στα Εξάρχεια, όπου βρέθηκαν και κατασχέθηκαν μολότοφ, αντιασφυξιογόνες μάσκες, γάντια, πέτρες και άλλα αντικείμενα, οι <b>2</b> στην οδό Στουρνάρη και οι <b>20</b> στην πλατεία Εξαρχείων, μετά τη λήξη των πορειών, για επιθέσεις σε βάρος των αστυνομικών δυνάμεων.</p>
      <figure>
        <img src="https://neaselida.gr/nsmedia/uploads/2019/11/exarheia-astynomia8.jpg"/>
      </figure>
      <p>Όπως σημειώνει ακόμη το<b> Αρχηγείο της ΕΛ.ΑΣ</b>., «οι σημερινές προγραμματισμένες εκδηλώσεις για την επέτειο του Πολυτεχνείου σε διάφορες περιοχές της χώρας εξελίχθηκαν στο σύνολό τους ομαλά χωρίς να καταγραφούν ιδιαίτερα προβλήματα, ενώ οι αστυνομικές Αρχές έλαβαν όλα τα ενδεικνυόμενα μέτρα για τη διαφύλαξη και την προστασία των εκδηλώσεων».</p>
      <p>Παράλληλα, σε άλλες πόλεις προσήχθησαν συνολικά<b> 31 άτομα</b> για συμμετοχή σε επεισόδια.</p>
      <p>Ειδικότερα, <b>14 στη Θεσσαλονίκη</b>, <b>10 στην Πάτρα</b> και<b> 7 στο Ηράκλειο</b>.</p>
      <related>
        <a href="https://neaselida.gr/ellada/polytechneio-28-syllipseis-kai-13-prosagoges-sta-exarcheia-photos-videos/"/>
      </related>
    </article>
  </body>
</html>