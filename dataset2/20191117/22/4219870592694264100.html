<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/sport.295.html:830838-Velickovicu-nije-bilo-lako-Utrnuo-sam-ali-pobedi-se-ne-gleda-u-zube"/>
    <meta property="og:site_name" content="Вечерње новости"/>
    <meta property="article:published_time" content="2019-11-17T22:38:00+00:00"/>
    <meta property="og:title" content="Veličkoviću nije bilo lako: Utrnuo sam, ali pobedi se ne gleda u zube"/>
    <meta property="og:description" content="Kapiten košarkaša Partizana Novica Veličković kaže da su želja i borbenost odlučili pobednika u derbiju protiv Crvene zvezde (75:72) u ABA ligi"/>
  </head>
  <body>
    <article>
      <h1>Veličkoviću nije bilo lako: Utrnuo sam, ali pobedi se ne gleda u zube</h1>
      <address><time datetime="2019-11-17T22:38:00+00:00">17 Nov 2019, 22:38</time> by <a rel="author">Tanjug</a></address>
      <p>
        <b>Kapiten košarkaša Partizana Novica Veličković kaže da su želja i borbenost odlučili pobednika u derbiju protiv Crvene zvezde (75:72) u ABA ligi</b>
      </p>
      <p>Kapiten košarkaša Partizana Novica Veličković kaže da su želja i borbenost odlučili pobednika u derbiju protiv Crvene zvezde (75:72) u ABA ligi.<br/><br/>"Pravi derbi. Zasluženo smo izašli kao pobednici, 40 minuta smo se borili. Imali smo padove, bilo je dosta tenzije, ali je bitno što smo slavili posle poraza u poslednje vreme. Uspeli smo da se dignemo na psihološkom planu", rekao je Veličković novinarima posle utakmice u "Štark areni". <br/><br/>Krilni centar crno-belih naglašava da veći motiv uvek odlučuje derbi. "To uvek presudi svaki derbi, u suštini. I pre utakmice sam rekao da taktika radi svoje, ali ona može da se meri sa željom i borbom. Volim ovaj naboj. Pribojavao sam se malo jer je mnogima prvi derbi".<br/><br/>On je priznao da se pribojavao završnice i gubitka velike prednosti Partizana.<br/><br/>"Utrnuo sam u poslednjih četiri, pet minuta. Imali smo priliku ranije da završimo meč. Ipak, pobedi se ne gleda u zube", zaključio je Veličković i zahvalio se publici na velikoj podršci.</p>
      <related>
        <h4>Srodne vesti</h4>
        <a href="http://www.novosti.rs/vesti/sport.297.html:825085-Maljkovic-Dosledni-i-objektivni-Velickovic-Novosti-su-porodicna-tradicija"/>
        <a href="http://www.novosti.rs/vesti/sport.295.html:814587-Velickovic-Mislim-da-mogu-jos-da-ponudim-Partizanu"/>
        <a href="http://www.novosti.rs/vesti/sport.295.html:811761-Zaigraj-basket-sa-svojim-idolima-na-Adi-Ciganliji"/>
      </related>
    </article>
  </body>
</html>