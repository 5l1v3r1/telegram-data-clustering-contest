<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/ispaniya-rumuniya-prognoz-i-stavka-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-17T22:44:00+00:00"/>
    <meta property="og:title" content="Іспанія – Румунія. Прогноз і ставка Вадима Скічка"/>
    <meta property="og:description" content="Матч який не вирішує нічого, а втім усе одно є цікавим, адже грає Іспанія. «Червона Фурія» давно забезпечила собі перше місце у групі, тож у Роберта Морено є можливість погратися зі складом. Іспанські медіа, скажімо, прогнозують першу появу у основі Дані Ольмо, який дебютний вихід на заміну за національну збірну відзначив голом у ворота Мальти. Постійний прогнозист «Рейтингу Букмекерів» і коментатор MEGOGO Вадим Скічко вважає, що цього разу має відзначитися інший футболіст, який теж у грі проти Мальти у Кадісі з’явився з лави запасних."/>
  </head>
  <body>
    <article>
      <h1>Іспанія – Румунія. Прогноз і ставка Вадима Скічка</h1>
      <address><time datetime="2019-11-17T22:44:00+00:00">17 Nov 2019, 22:44</time> by <a rel="author">Вадим Скічко</a></address>
      <p>Матч який не вирішує нічого, а втім усе одно є цікавим, адже грає Іспанія. «Червона Фурія» давно забезпечила собі перше місце у групі, тож у Роберта Морено є можливість погратися зі складом. Іспанські медіа, скажімо, прогнозують першу появу у основі Дані Ольмо, який дебютний вихід на заміну за національну збірну відзначив голом у ворота Мальти. Постійний прогнозист «Рейтингу Букмекерів» і коментатор MEGOGO Вадим Скічко вважає, що цього разу має відзначитися інший футболіст, який теж у грі проти Мальти у Кадісі з’явився з лави запасних.</p>
      <p>
        <b>21:45, 18 лис 2019</b>
      </p>
      <p>Припускаю, що Ольмо теж може забити знову. Один з лідерів іспанської молодіжки стрімко увірвався до національної збірної та одразу ж виправдав довіру тренерського штабу. Та й взагалі від господарів поля очікується не один і не два голи. Однак я хотів би поговорити про іншого гравця «Червоної Фурії». Пако Алькасер не забиває за клуб і збірну з вересня. Нечувано як для такого талановитого бомбардира! Але є пояснення: у жовтні у нападника сталася травма ахіла, тож він поки наче не набрав належної форми. Після відновлення він тричі виходив на заміну у матчах за «Боруссію» Дортмунд і так само з’явився з лавки проти мальтійців. Дивовижно, але з п’яти м’ячів які влетіли до воріт острів’ян після появи Алькасера він взяв участь лише у одному і те як асистент. Пако абсолютно точно скучив за голами. Йому необхідно нарешті забити, аби відчути себе добре та забути про травму та два місяці без голів.</p>
      <p>Іспанська преса пророкує появу Пако Алькасера у основі у грі проти румунів у Мадриді. Якщо так, то у нападника «Боруссії» буде щонайменше година ігрового часу, аби вразити ворота суперника. За збірну Алькасер взагалі забиває зразково: 12 голів за 18 матчів. Якщо він отримає шанс від Роберта Морено, то безумовно має вхопитися за нього. Тим паче що досвід забивати Румунії у нього вже є – автором переможного м’яча у Бухаресті був саме Пако Алькасер.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/shhodennyj-ekspres-grayemo-koefitsiyent-2-84-3/"/>
        <a href="https://bookmaker-ratings.com.ua/tips/prognoz-i-stavka-latviya-avstriya-stavymo-na-kil-kist-zabytyh-m-yachiv/"/>
        <a href="https://bookmaker-ratings.com.ua/tips/irlandiya-daniya-prognoz-i-stavka-vadyma-skichka/"/>
      </related>
    </article>
  </body>
</html>