<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/moda/news/cards/collezione-borse-nata-san-patrignano-che-sostiene-comunita-disegni-lugosis/laboratorio-le-maestranze-esperte_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-17T22:00:00+00:00"/>
    <meta property="og:title" content="La collezione di borse nata a San Patrignano che sostiene la comunità. Con i disegni di Lugosis"/>
    <meta property="og:description" content="San Patrignano presenta due collezioni realizzate dai ragazzi della Comunità, con la collaborazione di Lugosis e Cuba Lab ed il sostegno del Gruppo Tod’s. Da giovedì in vendita online"/>
  </head>
  <body>
    <article>
      <h1>La collezione di borse nata a San Patrignano che sostiene la comunità. Con i disegni di Lugosis</h1>
      <address><time datetime="2019-11-17T22:00:00+00:00">17 Nov 2019, 22:00</time> by <a rel="author">Michela Proietti</a></address>
      <p>Martina, ospite della Comunità di San Patrignano, da due anni, dice che quando uscirà vorrà proseguire a fare borse: il sogno sarebbe quello di farlo proprio nelle Marche, nel gruppo Tod’s, che sostiene il laboratorio di pelletteria all’interno della comunità. Martina, insieme ad un altro gruppo di ragazzi ospiti di San Patrignano, ha realizzato le due collezioni di pelletteria nate nei laboratori della Comunità, con la collaborazione di Lugosis e Cuba Lab ed il sostegno del Gruppo Tod’s.<b> Le borse e pochette che da giovedì saranno in vendita in esclusiva sul sito e-commerce www.tods.com e presso gli outlet del Gruppo Tod’s</b>, sono state create mettendo in pratica quanto imparato dalle maestranze artigianali del Gruppo Tod’s, che hanno trasferito alla comunità il know how necessario alla realizzazione dei prototipi. «Siamo doppiamente orgogliosi di questa nuova collezione, da un lato perché incarna lo spirito di una moda attenta al sociale che non rinuncia però all’estetica e alla qualità, dall’altro perché i ragazzi e le ragazze si sono entusiasmati e divertiti nel realizzare gli accessori. Hanno respirato creatività assaporando ogni passaggio, dall’idea all’oggetto finale», spiega Eugenia Marelli, Responsabile Reparto Pelletteria San Patrignano. I ricavati delle vendite verranno completamente devoluti alla Comunità per la realizzazione e il finanziamento dei propri progetti, così da rappresentare un importante strumento di formazione e motivazione per i giovani di San Patrignano, che, sin dalla sua fondazione nel 1978, accoglie ragazzi e ragazze in maniera gratuita (a cura di Michela Proietti, photo courtesy Tod’s, Max Montigelli per SgpItalia)</p>
      <figure>
        <img src="https://images2.corriereobjects.it/methode_image/2019/11/18/Moda/Foto%20Moda%20-%20Trattate/San%20Patrignano%202019%20(4)-khOF-U31501059755353WRC-593x443@Corriere-Web-Sezioni.jpg?v=201911181151"/>
      </figure>
      <aside>Scheda 1 di 10<br/><br/>INDIETRO<a href="https://www.corriere.it/moda/news/cards/collezione-borse-nata-san-patrignano-che-sostiene-comunita-disegni-lugosis/firma-lugosis.shtml"> AVANTI</a></aside>
    </article>
  </body>
</html>