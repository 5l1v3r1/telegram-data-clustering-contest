<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/moda/news/19_novembre_18/modello-zalando-nero-twitter-cascata-commenti-razzisti-c242df14-09da-11ea-bb7c-d14e3a07c9b7.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-17T22:00:00+00:00"/>
    <meta property="og:title" content="Il modello di Zalando è nero, su Twitter cascata di commenti razzisti"/>
    <meta property="og:description" content="Un tweet promozionale della piattaforma di e-commerce tedesca è stato bersagliato di commenti razzisti: «Non la comprerò mai finché la indossa un ne**o», «Vendetele in Africa»"/>
  </head>
  <body>
    <article>
      <h1>Il modello di Zalando è nero, su Twitter cascata di commenti razzisti</h1>
      <h2>Un tweet promozionale della piattaforma di e-commerce tedesca è stato bersagliato di commenti razzisti: «Non la comprerò mai finché la indossa un ne**o», «Vendetele in Africa»</h2>
      <address><time datetime="2019-11-17T22:00:00+00:00">17 Nov 2019, 22:00</time> by <a rel="author">Redazione Online</a></address>
      <p>Una polo rosa, indossata da un modello dalla pelle scura: basta questo per scatenare una lunga serie di commenti razzisti su Twitter. E’ successo quando Zalando, piattaforma di commercio online tedesca (ma operativa anche in Italia) ha usato la foto in questione per promuovere la sua attività sul social. Molti utenti hanno visto il tweet sponsorizzato e hanno risposto con affermazioni insultanti e cariche di odio razziale: «Non la comprerò mai finché la indossa un ne**o», «Vendetele in Africa», «Avete sbagliato continente per la vostra pubblicità». L’episodio è stato <a href="https://twitter.com/SirDistruggere/status/1195854868961005573">segnalato da Signor Distruggere alias Vincenzo Maisto, blogger e influencer salernitano, che ha condiviso uno screenshot del tweet e delle risposte </a>con il commento: «Italia 2019 d.C.».</p>
      <p>Poche ore dopo, il blogger ha integrato la sua segnalazione con un secondo screenshot, sempre di un tweet di Zalando, ma questa volta con una <b>modella</b>. I commenti, però, sono egualmente negativi: «Se volete vendere in Italia mettete donne italiane».</p>
      <p>.</p>
    </article>
  </body>
</html>