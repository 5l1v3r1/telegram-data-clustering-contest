<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/strashen-raketen-udar-v-srtseto-na-bagdad_news709898.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-17T22:35:00+00:00"/>
    <meta property="og:title" content="Страшен ракетен удар в сърцето на Багдад"/>
    <meta property="og:description" content="На обстрел бе подложена &quot;Зелената зона&quot; в иракската столица - на нейна територия са държавни институции, къщи и вили на длъжностни лица, власти, включително пар"/>
  </head>
  <body>
    <article>
      <h1>Страшен ракетен удар в сърцето на Багдад</h1>
      <h2>На обстрел бе подложена "Зелената зона" в иракската столица - на нейна територия са държавни институции, къщи и вили на длъжностни лица, власти, включително парламента на страната</h2>
      <address>
        <time datetime="2019-11-17T22:35:00+00:00">17 Nov 2019, 22:35</time>
      </address>
      <p>https://blitz.bg/svyat/strashen-raketen-udar-v-srtseto-na-bagdad_news709898.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574021263-fff.jpg"/>
      </figure>
      <p>
        <b>Една от зоните, разположена в непосредствена близост до "Зелената зона" на Багдад, беше подложена на ракетен огън в неделя вечерта. Това съобщи "Ал Сумария".</b>
      </p>
      <p>Една от ракетите паднала в река Тигър, други две избухнали близо до футболния стадион и на територията на една от компаниите на брега срещу внимателно охраняваната "Зелена зона" в централния квартал на "Ал Карад".<br/><br/>Съобщава се, че най-малко двама души са ранени.</p>
      <p>"Зелена зона" - квартал в центъра на Багдад на западния бряг на река Тигър, покриващ площ от 10 квадратни км, се появи след свалянето на режима на Саддам Хюсеин през 2003 г. и официално беше наречена "Международната зона".<br/><br/>Името "Зелена зона" обаче се вкорени в медиите, включително и защото това място се считаше за почти най-безопасното в цял Ирак, което през онези години беше потопено в продължителен вътрешен конфликт.</p>
      <p>На нейна територия са държавни институции, къщи и вили на длъжностни лица, власти, включително парламента на страната. Има и много посолства, включително САЩ и Великобритания, както и представителства на чуждестранни компании.</p>
      <p>През декември миналата година, за първи път от 15 години, властите частично разрешиха достъп на обикновени граждани и превозни средства.<br/><br/>Премиерът на Ирак Адел Абдел Махди обяви пълното откриване на зелената зона на 3 юни, преди първия ден на Ид ал Фитр, който бележи края на светия месец за мюсюлманите Рамадан.</p>
      <p>В края на октомври в резултат на обстрела на "зелената зона" един беше убит, а двама иракски войници бяха ранени, след като с минохвъргачки беше обстрелян контролно-пропускателен пункт близо до американското посолство.</p>
    </article>
  </body>
</html>