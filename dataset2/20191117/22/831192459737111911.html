<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/sokaristikes-apokalypseis-gia-tin-aliki-voygioyklaki-oi-teleytaies-meres-toy-gamoy-tis-me-ton-papamichail-kai-i-dolofonia-toy-proin-syntrofos-tis-poy-eiche-diatelesei-kai-ypoyrgos-viomichanias-mia-tra/"/>
    <meta property="og:site_name" content="europost.gr"/>
    <meta property="article:published_time" content="2019-11-17T22:06:57+00:00"/>
    <meta property="og:title" content="Σοκαριστικές αποκαλύψεις για την Αλίκη Βουγιουκλάκη: Οι τελευταίες μέρες του γάμου της με τον Παπαμιχαήλ και η δολοφονία του πρώην σύντροφος της, που είχε διατελέσει και υπουργός Βιομηχανίας! Μια τραγική ιστορία που μόνο λίγοι γνώριζαν!"/>
    <meta property="og:description" content="Λίγοι είναι αυτοί που γνωρίζουν ότι ο πρώην σύντροφος της Αλίκης Βουγιουκλάκη είχε δολοφονηθεί. Μια ιστορία που σοκάρει... Σας έχουμε λεπτομέρειες για μια σχέση της θρυλικής ηθοποιού που λίγοι θυμούνται. Με αφορμή την πρόσφατη επέτειο από την"/>
  </head>
  <body>
    <article>
      <h1>Σοκαριστικές αποκαλύψεις για την Αλίκη Βουγιουκλάκη: Οι τελευταίες μέρες του γάμου της με τον Παπαμιχαήλ και η δολοφονία του πρώην σύντροφος της, που είχε διατελέσει και υπουργός Βιομηχανίας! Μια τραγική ιστορία που μόνο λίγοι γνώριζαν!</h1>
      <address>
        <time datetime="2019-11-17T22:06:57+00:00">17 Nov 2019, 22:06</time>
      </address>
      <p>Λίγοι είναι αυτοί που γνωρίζουν ότι ο πρώην σύντροφος της Αλίκης Βουγιουκλάκη είχε δολοφονηθεί. Μια ιστορία που σοκάρει…</p>
      <p>Σας έχουμε λεπτομέρειες για μια σχέση της θρυλικής ηθοποιού που λίγοι θυμούνται.</p>
      <p>Με αφορμή την πρόσφατη επέτειο από την δολοφονία του εκδότη και πολιτικού Νίκου Μομφεράτου, ενός άντρα που υπήρξε σύμφωνα με τον γιο της Βουγιουκλάκη, πολύ σημαντικός στη ζωή της, θυμόμαστε αυτό το ειδύλλιο που η ηθοποιός θέλησε να κρατήσει μακριά από τον Τύπο.</p>
      <p>Το 1972 ο γάμος της Αλίκης Βουγιουκλάκη με τον Δημήτρη Παπαμιχαήλ περνούσε την τελευταία και οριστική κρίση του. Οι καυγάδες ήταν συστατικό της καθημερινότητας τους πλέον, ενώ λέγεται πως οι κουβέντες που αντάλλασαν ήταν τόσο βαριές ώστε σταδιακά χάθηκε κάθε είδους εκτίμηση ανάμεσα τους.</p>
      <p>Σε αυτή τη δύσκολη φάση, κατά την οποία πολλοί κάνουν λόγο ακόμα και για ενδοοικογενειακή βία και κακοποίηση, η Βουγιουκλάκη βρίσκει στήριγμα και παρηγοριά δίπλα σε έναν πολύ ισχυρό άνδρα της εποχή. Τον εκδότη Νίκο Μομφεράτο, με τον οποίο γνωρίστηκαν σε μία δεξίωση.</p>
      <p>Όπως εξιστορεί ο γιος τής εθνικής σταρ στο βιβλίο του, Έχω Ένα Μυστικό «η χημεία τους ταίριαζε απόλυτα». Ο Γιάννης τονίζει: «Η Αλίκη φαίνεται να είχε μεγάλη ανάγκη να συναντάει εκείνη την περίοδο τον εκδότη, καθώς εκείνος τη φρόντιζε πολύ και πρόσεχε ακόμα και την εμφάνισή της». Ηταν ένα συναίσθημα, που, όπως γράφει ο Γιάννης Παπαμιχαήλ, είχε χρόνια να νιώσει η μητέρα του, υπονοώντας ότι ο Δημήτρης Παπαμιχάηλ είχε πάψει να την βλέπει σαν γυναίκα και την έβλεπε ουσιαστικά σαν ανταγωνιστή.</p>
      <p>Ο Νίκος Μομφεράτος (που επί επταετίας χρημάτισε και υπουργός Βιομηχανίας) ήταν, λοιπόν, αυτός που της στάθηκε ακόμα και στα οικονομικά της αδιέξοδα. Θέματα που η Αλίκη έκρυβε από τον σύζυγό της Δημήτρη για να μην επιβαρύνει περισσότερο την κατάστασή του. «Η σχέση τους ήταν μεν ερωτική, αλλά οι δυο τους δεν υπήρξαν ποτέ σύντροφοι κάτω από την ίδια στέγη».</p>
      <figure>
        <img src="https://europost.gr/wp-content/uploads/2019/11/nikos_momferatos-300x221.jpg"/>
      </figure>
      <p>Και ο Νίκος Μομφεράτος της έκανε πρόταση γάμου, χωρίς όμως να πάρει θετική απάντηση από την ίδια, καθώς η ηθοποιός δεν ήθελε με τίποτα να ξαναπαντρευτεί. Παρόλα αυτά εκείνος συνέχισε να είναι συνέχεια δίπλα της, προσφέροντας της τα πάντα, από ασφάλεια μέχρι οικονομική στήριξη και επαγγελματικές συμβουλές όποτε το είχε ανάγκη.</p>
      <p>Απ’ ό,τι φαίνεται πάντως, προς το τέλος του γάμου τους ο Παπαμιχαήλ είχε αρχίσει να αντιλαμβάνεται την στενή σχέση της Αλίκης με τον Μομφεράτο κάτι που οδήγησε σε ακόμα μεγαλύτερες εντάσεις και καυγάδες. Συγκεκριμένα ένα βράδυ μετά από έναν πολύ άσχημο καυγά στο σπίτι της οδού Στησιχόρου, η ηθοποιός το σκάει με τον εκδότη πηγαίνοντας εκδρομή με το σκάφος του.</p>
      <p>Η ίδια πολλά χρόνια μετά, σε συνέντευξη της θα χαρακτηρίσει τον Νίκο Μομφεράτο ως «ο μεγάλος έρωτας της ζωής μου», ίσως σε μία προσπάθεια να υποτιμήσει την σχέση και τον έρωτα της για τον Γιώργο Ηλιάδη, ο οποίος, σύμφωνα με τον γιο της, υπήρξε η αδυναμία της.</p>
      <p>Ο Νίκος Μομφεράτος δολοφονήθηκε σαν σήμερα από την 17α Νοέμβρη στο αυτοκίνητο του. Μαζί του βρισκόταν και ο οδηγός του, Παναγιώτης Ρουσέτης.</p>
      <p>Τα αποσπάσματα σχετικά με τις δηλώσεις του Γιάννη Παπαμιχαήλ είναι από το βιβλίο του, «Έχω Ένα Μυστικό»</p>
    </article>
  </body>
</html>