<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18577669-atunci-cand-dinozaurii-erau-forma-dominanta-de-viata-de-pe-terra-planeta-se-afla-in-partea-opusa-a-caii-lactee"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-17T22:00:00+00:00"/>
    <meta property="og:title" content="Atunci când dinozaurii erau forma dominantă de viaţă de pe Terra, planeta se afla în partea opusă a Căii Lactee"/>
    <meta property="og:description" content="Cercetătoarea NASA Jessie Christiansen a prezentat o animaţie care arată cum s-a schimbat poziţia Pământului în spaţiu de-a lungul milioanelor de ani."/>
  </head>
  <body>
    <article>
      <h1>Atunci când dinozaurii erau forma dominantă de viaţă de pe Terra, planeta se afla în partea opusă a Căii Lactee</h1>
      <address><time datetime="2019-11-17T22:00:00+00:00">17 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5387/18577669/1/calea-lactee-123-rf-descopera.jpg"/>
        <figcaption>Credit foto: 123RF</figcaption>
      </figure>
      <p>Cercetătoarea NASA Jessie Christiansen a prezentat o animaţie care arată cum s-a schimbat poziţia Pământului în spaţiu de-a lungul milioanelor de ani.</p>
      <p>Un adevăr rămâne universal valabil: totul se mişcă, totuşi, în funcţie de scara la care privim lucrurile, tindem să trecem cu vederea această realitate. Un astfel de exemplu, după cum explică cercetătoarea Jessie Christiansen de la NASA, cu ajutorul unei animaţii publicate pe o reţea de socializare, este cel al propriei planete. Adesea, atunci când ne gândim la Pământ, ne imaginăm că acesta se învârte în jurul Soarelui şi al propriei axe, dar, după cum explică cercetătorul citat de către <a href="http://www.sciencealert.com/dinosaurs-roamed-the-earth-on-the-other-side-of-the-milky-way?fbclid=IwAR32nufwxL2wRABL46bEbw9CSa-2hLKgxCl_fAkhyLIFI-vZYrKKAtm6Nfw">Science Alert</a>, atunci când dinozaurii stăpâneau planeta,aceasta se afla în partea opusă a <a href="https://www.descopera.ro/stiinta/18337992-cateva-milioane-de-gauri-negre-care-se-misca-la-viteze-mari-ar-putea-exista-in-calea-lactee">Căii Lactee</a>.</p>
      <figure>
        <iframe data-src="https://twitter.com/aussiastronomer/status/1166773845400801281?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Soarele nostru orbitează în jurul <a href="https://www.descopera.ro/stiinta/18448311-calea-lactee-pierde-sau-castiga-in-greutate">centrului galactic</a> într-o rotaţie care durează 250 de milioane de ani, animaţia realizată de către Jessie Christiansen porneşte din punctul aproximativ în care ne aflăm acum, dar în trecutul cosmic, în urmă cu 250 de milioane de ani, Pământul se afla în epoca triascică şi <a href="https://www.descopera.ro/natura/15513805-cele-mai-mari-mituri-despre-dinozauri-au-fost-spulberate">dinozaurii </a>începeau să apară.</p>
      <p>Jessie Christiansen a avut ideea de a realiza această animaţie în timpul unui eveniment organizat pentru astronomi la Institutul Tehnologic din Pasadena, California. „Aceasta a fost prima dată când mi-am dat seama că acele perioade de timp, de fapt, se potrivesc împreună”, a declarat Jessie Christianen. „Atunci am avut această idee că aş putea descrie evoluţia dinozaurilor odată cu <a href="https://www.descopera.ro/stiinta/18172959-in-trecutul-cosmic-calea-lactee-s-a-ciocnit-cu-o-alta-galaxie">rotirea galaxiei</a>”.</p>
      <p>„Animaţia face să pară că am revenit în acelaşi loc, dar, în realitate, întreaga galaxie s-a mutat foarte mult”, a spus Christiansen. „Este mai mult ca şi cum am face o spirală prin spaţiu”. În timp ce vecinii noştri se schimbă la fiecare rotaţie realizată în jurul centrului galactic, Pământul reuşeşte să rămână, în linii mari, la fel, fiind singura planetă pe care o ştim care găzduieşte viaţa biologică.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/stiinta/18248049-in-copilaria-sa-calea-lactee-a-devorat-o-alta-galaxie">În ”copilăria” sa, Calea Lactee a devorat o altă galaxie</a>
        </b>
      </p>
      <p>
        <b>
          <a href="https://www.descopera.ro/stiinta/18462157-calea-lactee-a-furat-alte-sase-galaxii-mai-mici">Calea Lactee a „furat” alte şase galaxii mai mici</a>
        </b>
      </p>
      <p>
        <b>
          <a href="https://www.descopera.ro/stiinta/18172959-in-trecutul-cosmic-calea-lactee-s-a-ciocnit-cu-o-alta-galaxie">În trecutul cosmic, Calea Lactee s-a ciocnit cu o altă galaxie</a>
        </b>
      </p>
      <p>
        <b>
          <a href="https://www.descopera.ro/stiinta/18448311-calea-lactee-pierde-sau-castiga-in-greutate">Calea Lactee pierde sau câştigă în greutate?</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/18462157-calea-lactee-a-furat-alte-sase-galaxii-mai-mici"/>
        <a href="https://www.descopera.ro/stiinta/18448311-calea-lactee-pierde-sau-castiga-in-greutate"/>
        <a href="https://www.descopera.ro/stiinta/18337992-cateva-milioane-de-gauri-negre-care-se-misca-la-viteze-mari-ar-putea-exista-in-calea-lactee"/>
        <a href="https://www.descopera.ro/stiinta/18248049-in-copilaria-sa-calea-lactee-a-devorat-o-alta-galaxie"/>
      </related>
    </article>
  </body>
</html>