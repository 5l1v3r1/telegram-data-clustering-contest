<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/17/vodafone-promo-ricarica-personalizzata-242365/"/>
    <meta property="og:site_name" content="MobileWorld"/>
    <meta property="article:published_time" content="2019-11-17T22:24:32+00:00"/>
    <meta property="og:title" content="Vodafone: minuti e Giga illimitati per 7 giorni con la Ricarica Personalizzata da 9€, ma solo per alcuni clienti"/>
    <meta property="og:description" content="È dallo scorso mese di marzo che Vodafone mette a disposizione dei suoi clienti la Ricarica Personalizzata, ovvero la possibilità di ricaricare il credito"/>
  </head>
  <body>
    <article>
      <h1>Vodafone: minuti e Giga illimitati per 7 giorni con la Ricarica Personalizzata da 9€, ma solo per alcuni clienti</h1>
      <address><time datetime="2019-11-17T22:24:32+00:00">17 Nov 2019, 22:24</time> by <a rel="author" href="https://www.mobileworld.it/author/tomdelly/" target="_blank">Edoardo Carlo Ceretti</a></address>
      <p>È dallo scorso mese di marzo che <a href="https://www.mobileworld.it/tag/vodafone/">Vodafone</a> mette a disposizione dei suoi clienti la <b>Ricarica Personalizzata</b>, ovvero la possibilità di ricaricare il credito residuo di un importo a scelta, a scaglioni di 1€, a partire dai 5€ in su. Ora però torniamo a parlarne per una nuova <b>promozione</b>, che l’operatore rosso ha deciso di legare proprio alla Ricarica Personalizzata.</p>
      <p>Alcuni clienti stanno infatti ricevendo un SMS che li informa della possibilità di usufruire di <b>minuti di chiamate e traffico dati illimitato per una settimana</b>, ricaricando il proprio credito residuo di<b> almeno 9€</b>, taglio reso possibile proprio grazie alla Ricarica Personalizzata. Ecco il testo del messaggio inviato dall’operatore:</p>
      <blockquote>Vuoi personalizzare l’importo da ricaricare? Ora puoi farlo. Vai sull’app My Vodafone e clicca su Ricarica online e scegli Personalizza: per esempio 6, 7, 8, 9 e così via. Se ricarichi almeno 9 euro entro il giorno 18 Novembre 2019 hai una settimana di Giga e minuti illimitati. Provalo ora: voda.it/myricarica</blockquote>
      <p>La promozione sembrerebbe dunque essere disponibile soltanto<b> fino al 18 novembre</b> ed è sfruttabile dai clienti Vodafone che riceveranno l’invito tramite SMS. <b>Qualcuno di voi l’ha ricevuto?</b></p>
      <p>
        <a href="https://www.smartworld.it/tag/black-friday">TUTTO SUL BLACK FRIDAY</a>
      </p>
      <p>
        <a href="https://www.facebook.com/groups/smartworldfamily/">GRUPPO FACEBOOK DI SMARTWORLD</a>
      </p>
      <p>Via: <a href="https://www.mondomobileweb.it/163487-vodafone-ricarica-personalizzata-promo-giga-minuti-illimitati-alcuni-clienti/">Mondomobileweb</a></p>
    </article>
  </body>
</html>