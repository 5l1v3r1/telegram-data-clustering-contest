<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/sport/cards/motogp-pagelle-2019-super-marquez-dovizioso-8-valentino-rossi-flop-5/marc-marquez-voto-10_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-17T22:00:00+00:00"/>
    <meta property="og:title" content="MotoGp, le pagelle 2019: super Marquez, Dovizioso da 8, Valentino Rossi flop da 5"/>
    <meta property="og:description" content="Zero gare vinte, una striscia perdente di 46 Gp: il Dottore ha deluso. Ottimi Quartararo e Dalla Porta. Promosso Morbidelli, Iannone bocciato"/>
  </head>
  <body>
    <article>
      <h1>MotoGp, le pagelle 2019: super Marquez, Dovizioso da 8, Valentino Rossi flop da 5</h1>
      <address><time datetime="2019-11-17T22:00:00+00:00">17 Nov 2019, 22:00</time> by <a rel="author">Paolo Lorenzi e Flavio Vanetti</a></address>
      <p>Il sesto titolo in Motogp (ottavo in carriera contando 125 e Moto2 e quarto consecutivo) è corredato da una formidabile serie di primati: il maggior punteggio mai realizzato in top class, 17 podi in una stagione che alla luce dei dati risulta perfetta. Marquez ha raggiunto una maturità agonistica completa: non cade quasi più, o comunque molto poco rispetto a un tempo, ha elaborato una visione di gara completa, sa gestire ogni fase con l’astuzia e l’intelligenza che dimostra al pari di un incredibile talento di guida. È estremamente versatile e in grado di adattarsi in fretta alle circostante e agli avversari che di volta in volta si trova davanti. E, infine, ha una carica agonistica inesauribile, unita a una volontà di ferro e a una fame di risultati insaziabile. In sintesi è una perfetta macchina da guerra, apparentemente priva di punti deboli. Per metterlo in difficoltà serve un avversario di pari livello. Altrimenti continuerà a correre contro se stesso, cercando nuovi primati da superare, altri titoli da collezionare (a proposito, gliene manca uno per raggiungere Rossi). (Lorenzi)</p>
      <figure>
        <img src="https://images2.corriereobjects.it/methode_image/2019/11/17/Sport/Foto%20Sport%20-%20Trattate/AFP_1MC4XQ-kWCE-U31501037450319qgF-593x443@Corriere-Web-Sezioni.jpg?v=201911180917"/>
        <figcaption>Afp</figcaption>
      </figure>
      <aside>Scheda 1 di 13<br/><br/>INDIETRO<a href="https://www.corriere.it/sport/cards/motogp-pagelle-2019-super-marquez-dovizioso-8-valentino-rossi-flop-5/dalla-porta-voto-95.shtml"> AVANTI</a></aside>
    </article>
  </body>
</html>