<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/cultura/14890262-laureatul-care-a-refuzat-banii-lui-nobel"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-17T22:00:00+00:00"/>
    <meta property="og:title" content="Laureatul care a refuzat banii lui Nobel: ''Numai o persoană diabolică a putut să inventeze Premiul''"/>
    <meta property="og:description" content="La 18 noiembrie 1926, George Bernard Shaw refuză sa accepte banii pentru Premiul Nobel, spunând:"/>
  </head>
  <body>
    <article>
      <h1>Laureatul care a refuzat banii lui Nobel: ''Numai o persoană diabolică a putut să inventeze Premiul''</h1>
      <address><time datetime="2019-11-17T22:00:00+00:00">17 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <slideshow>
        <figure>
          <img src="https://storage0.dms.mpinteractiv.ro/media/401/321/5106/14890262/1/3701.jpg"/>
          <figcaption>Laureatul care a refuzat banii lui Nobel: ''Numai o persoană diabolică a putut să inventeze Premiul''</figcaption>
        </figure>
        <figure>
          <img src="https://storage0.dms.mpinteractiv.ro/media/401/321/5106/14890262/2/index.jpg"/>
          <figcaption>Laureatul care a refuzat banii lui Nobel: ''Numai o persoană diabolică a putut să inventeze Premiul''</figcaption>
        </figure>
      </slideshow>
      <p>La 18 noiembrie 1926, George Bernard Shaw refuză sa accepte banii pentru Premiul Nobel, spunând: "Pot să-l iert pe Alfred Nobel pentru că a inventat dinamita, dar numai o persoană diabolică a putut să inventeze Premiul Nobel".</p>
      <p>George Bernard Shaw (n. 26 iulie 1856, Dublin - d. 2 noiembrie 1950, Ayot Saint Lawrence) a fost un scriitor irlandez, laureat al premiului Nobel pentru literatură în 1925, considerat de unii critici ca unul din cei mai importanţi dramaturgi de limbă engleză de la William Shakespeare. Shaw s-a făcut cunoscut atât ca autor de piese de teatru, cât şi în calitate de critic de artă şi publicist politic.</p>
      <p>Popularitatea lui a crescut cu fiecare nouă piesă, iar la sfârşitul secolului Shaw era deja cunoscut ca cel mai de seamă dramaturg al timpului.<br/><br/>Devenit celebru, a continuat până la sfârşitul vieţii să participe la viaţa social-politică. Poziţia lui era ambiguă, salută revoluţia socialistă din Rusia şi se declară entuziast după vizita făcută în Uniunea Sovietică în anii 30, anii marilor epurări staliniste, în acelaşi timp condamnă regimurile totalitare şi este adept al democraţiei.</p>
      <figure>
        <img src="https://storage0.dms.mpinteractiv.ro/media/401/321/5106/14890262/2/index.jpg"/>
      </figure>
      <p>
        <b>Descoperă îţi prezintă principalele semnificaţii istorice ale zilei de 18 noiembrie:</b>
      </p>
      <p><b>1392</b> - Prima menţiune documentară a stolnicului (dregător personal al domnului) în Moldova.<br/><br/><b>1786</b> - S-a născut compozitorul şi dirijorul Carl Maria von Weber, considerat părintele operei romantice germane (opera "Der Freischutz")<br/><br/><b>1787</b> - S-a născut Louis Daguerre, pictor decorator francez; realizator al dioramei şi dagherotipiei, primul procedeu de fotografiere (m. 10 iulie 1851)<br/><br/><b>1886 </b>- A încetat din viaţă Chester Arthur, cel de-al 22-lea preşedinte al SUA (1881-1885) (n. 5 octombrie 1829)<br/><br/><b>1906</b> - S-a născut pictorul Corneliu Baba; între creaţiile sale se disting autoportretele şi portretele unor personalităţi ale culturii româneşti precum: L.S.Bulandra, Mihail Sorbul, Krikor Zambaccian (m. 29 decembrie 1997)<br/><br/><b>1922</b> - A încetat din viaţă scriitorul Marcel Proust: "În căutarea timpului pierdut" (n. 10 iulie 1871)<br/><br/><b>1940</b> - A încetat din viaţă Ion Inculeţ, om politic român din Basarabia; în calitate de preşedinte al Sfatului Ţării a desfăşurat o intensă activitate pentru unirea Basarabiei cu România (n. 5 aprilie 1884)<br/><br/><b>1952</b> - A încetat din viaţă poetul Paul Eluard (Eugene Grindel), reprezentant al suprarealismului (n.1895)<br/><br/><b>1962</b> - A încetat din viaţă fizicianul Niels Bohr, laureat al Premiului Nobel, în 1922, pentru teoria asupra structurii atomului. El s-a refugiat în SUA, în timpul celui de-al Doilea Război Mondial, şi a participat la fabricarea primelor bombe atomice (n. 7 octombrie 1885).<br/><br/><b>1976 </b>- A încetat din viaţă pictorul şi graficianul Man Ray (Emanuel Rabinovitch), membru al grupării dadaiste din New York (n. 27 august 1890)<br/><br/><b>1992</b> - A încetat din viaţă prozatorul Radu Tudoran, fratele scriitorului Geo Bogza (romanele de succes "Toate pânzele sus", "Maria şi marea") (n. 8 martie 1910)<br/><br/><b>2002 </b>- A încetat din viaţă actorul James Coburn (Premiul Oscar, în anul 1998, pentru cel mai bun actor în rol secundar pentru prestaţia din filmul "Affliction") (n. 31 august 1928)<br/><br/><b>2006 </b>- Senatul SUA votează în favoarea unei noi extinderi a NATO<br/><br/><b>2010</b> - A încetat din viaţă astronomul american de origine britanică Brian Marsden, celebru pentru studiile asupra cometelor şi care a contribuit la retrogradarea lui Pluto în categoria planetelor pitice (n. 5 august 1937)</p>
      <related>
        <a href="https://www.descopera.ro/cultura/15968931-doua-tablouri-ale-unui-tanar-pictor-roman-vandute-cu-peste-5-milioane-de-dolari"/>
      </related>
      <related>
        <a href="https://www.descopera.ro/cultura/15944910-cel-mai-bun-oras-din-europa-in-care-iti-poti-petrece-o-vacanta-de-iarna-scaldata-in-razele-soarelui"/>
      </related>
      <related>
        <h4>Citeşte şi</h4>
        <a href="https://www.descopera.ro/cultura/15969775-cuvantul-anului-2016-stabilit-de-dictionarul-oxford"/>
        <a href="https://www.descopera.ro/cultura/15969768-un-bust-al-lui-nicolae-iorga-dezvelit-pe-un-teren-din-sarande-in-albania-donat-de-marele-istoric-statului-roman"/>
        <a href="https://www.descopera.ro/cultura/15969753-bob-dylan-nu-va-participa-la-ceremonia-de-acordare-a-premiului-nobel"/>
        <a href="https://www.descopera.ro/cultura/15968931-doua-tablouri-ale-unui-tanar-pictor-roman-vandute-cu-peste-5-milioane-de-dolari"/>
      </related>
    </article>
  </body>
</html>