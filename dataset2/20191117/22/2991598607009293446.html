<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://napoli.repubblica.it/cronaca/2019/11/17/news/tragedia_sfiorata_sulla_napoli-bari_bus_di_pellegrini_in_fiamme_tutti_salvi-241292423/"/>
    <meta property="og:site_name" content="Repubblica.it"/>
    <meta property="article:published_time" content="2019-11-17T22:36:00+00:00"/>
    <meta property="og:title" content="Tragedia sfiorata sulla Napoli-Bari, bus di pellegrini in fiamme: tutti salvi"/>
    <meta property="og:description" content="Il rogo si è sviluppato all'altezza del casello di Vallata. Il pullman trasportava una comitiva di napoletani al rientro da una gita a San Giovanni"/>
  </head>
  <body>
    <article>
      <h1>Tragedia sfiorata sulla Napoli-Bari, bus di pellegrini in fiamme: tutti salvi</h1>
      <h2>Il rogo si è sviluppato all'altezza del casello di Vallata. Il pullman trasportava una comitiva di napoletani al rientro da una gita a San Giovanni Rotondo</h2>
      <address><time datetime="2019-11-17T22:36:00+00:00">17 Nov 2019, 22:36</time> by <a rel="author">PIERLUIGI MELILLO</a></address>
      <p>Tragedia sfiorata sull'autostrada Napoli-Bari: un incendio ha distrutto un pullman di pellegrini napoletani che tornavano da una gita a San Giovanni Rotondo nel Santuario di San Pio. Erano diretti a Gragnano.<br/><br/>E' successo nei pressi del casello di Vallata lungo la carreggiata in direzione di Napoli. Non ci sono stati feriti, i passeggeri sono riusciti a mettersi in salvo prima che il mezzo venisse completamente avvolto dalle fiamme. Sul posto sono intervenuti i vigili del fuoco di Avellino, ma è stato necessario richiedere i rinforzi dai distaccamenti di Bisaccia e Grottaminarda. Il bus in fiamme si è rimesso in marcia all'indietro, finendo per urtare un'autovettura che si era fermata a poca distanza per aiutare i passeggeri.<br/><br/>Le fiamme si sono propagate anche all'autovettura. Ci sono stati momenti di forte spavento, ma alla fine i vigili del fuoco hanno messo in sicurezza la zona consentendo ai mezzi di soccorso di recuperare tutti i passeggeri. Disagi per il traffico sull'A16: forti rallentamenti alla circolazione si sono registrati durante le operazioni di spegnimento.</p>
    </article>
  </body>
</html>