<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/futbol/andorra-turkiye-mac-sonu-aciklamalari"/>
    <meta property="og:site_name" content="FotoMaç"/>
    <meta property="article:published_time" content="2019-11-17T22:58:37+00:00"/>
    <meta property="og:title" content="Andorra-Türkiye maç sonu açıklamaları!"/>
    <meta property="og:description" content="EURO 2020 elemeleri grup aşaması son maçında A Milli Takım'ımız Andorra'ya konuk oldu. Millilerimiz mücadeleyi Enes Ünal'ın golleriyle 2-0 mağlup ederek H Grubu'nu 23 puanla 2. sırada tamamladı. Karşılaşma sonrası Ay-Yıldızlılar'dan maç sonu değerlendirmeler geldi. İşte o açıklamalar..."/>
  </head>
  <body>
    <article>
      <h1>Andorra-Türkiye maç sonu açıklamaları!</h1>
      <address>
        <time datetime="2019-11-17T22:58:37+00:00">17 Nov 2019, 22:58</time>
      </address>
      <p>
        <b>EURO 2020 elemeleri grup aşaması son maçında A Milli Takım'ımız Andorra'ya konuk oldu. Millilerimiz mücadeleyi Enes Ünal'ın golleriyle 2-0 mağlup ederek H Grubu'nu 23 puanla 2. sırada tamamladı. Karşılaşma sonrası Ay-Yıldızlılar'dan maç sonu değerlendirmeler geldi. İşte o açıklamalar...</b>
      </p>
      <figure>
        <img src="https://iaftm.tmgrup.com.tr/32bf06/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031220686.jpg&amp;mw=1000&amp;l=1"/>
        <figcaption>Milli Takım'ımız EURO 2020 elemeleri kapsamında, H Grubu'nda son maçını Andorra'ya karşı oynadı.</figcaption>
      </figure>
      <figure>
        <img src="https://iaftm.tmgrup.com.tr/751003/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031228888.jpg&amp;mw=1000&amp;l=1"/>
        <figcaption>Millilerimiz mücadeleden 2-0'lık skorla ayrılarak grubu topladığı 23 puanla 2. sırada bitirmeyi başararak EURO 2020'ye katılma hakkı kazandı.</figcaption>
      </figure>
      <figure>
        <img src="https://iaftm.tmgrup.com.tr/48c58c/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031228545.jpg&amp;mw=1000&amp;l=1"/>
        <figcaption>Ay-Yıldızlılar'ın gollerini Enes Ünal kaydetti.</figcaption>
      </figure>
      <figure>
        <img src="https://iaftm.tmgrup.com.tr/86d7eb/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031225853.jpg&amp;mw=1000&amp;l=1"/>
        <figcaption>Karşılaşma sonra Milli Takım'ımızdan birçok isim maç sonu değerlendirmelerde bulundu.</figcaption>
      </figure>
      <figure>
        <img src="https://iaftm.tmgrup.com.tr/1aa682/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031227146.jpg&amp;mw=1000&amp;l=1"/>
        <figcaption>
          <i>
            <b>İŞTE O AÇIKLAMALAR...</b>
          </i>
        </figcaption>
      </figure>
      <figure>
        <img src="https://iaftm.tmgrup.com.tr/750907/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031220983.jpg&amp;mw=1000&amp;l=1"/>
        <figcaption><b>ENES ÜNAL: BU AN UNUTULMAZ<br/></b>Milli Takım'da ilk kez gol atmasıyla ilgili konuşan Enes Ünal "Ben de çok uzun süredir istiyordum ve bekliyordum. Bu an unutulmaz." dedi.</figcaption>
      </figure>
      <figure>
        <img src="https://iaftm.tmgrup.com.tr/2d71c8/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031224084.jpg&amp;mw=1000&amp;l=1"/>
        <figcaption>Açıklamalarına devam eden Enes Ünal "Benim için en büyük şey Milli Takım'da oynamak ve gol atmak. Golleri attım, gururluyum. Eleştiriler de oldu güzel sözler de oldu.</figcaption>
      </figure>
      <figure>
        <img src="https://iaftm.tmgrup.com.tr/1cbf04/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031221135.jpg&amp;mw=1000&amp;l=1"/>
        <figcaption>Ben hep kendimi hazır tutmaya çalıştım. Bu son gelişimde daha motive ve daha hırslıydım. Oynarım, oynamam önemli değil. Ben hocama, takıma nasıl yardımcı olurum diye her şeyi yapmaya hazırım. Burada olmak istiyorum." diye konuştu.</figcaption>
      </figure>
      <figure>
        <img src="https://iaftm.tmgrup.com.tr/ad9082/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031223069.jpg&amp;mw=1000&amp;l=1"/>
        <figcaption><b>HAKAN ÇALHANOĞLU: STRESİ ÜZERİMİZDEN ATTIK, ÇOK MUTLUYUZ</b><br/>İzlanda maçında tur atladıktan sonra rahatladıklarını söyleyen Çalhanoğlu, "Stresi üzerimizden attığımız için çok mutluyuz.</figcaption>
      </figure>
      <figure>
        <img src="https://iaftm.tmgrup.com.tr/a7d7a4/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031221709.jpg&amp;mw=1000&amp;l=1"/>
        <figcaption>İzlanda maçında çok heyecanlıydık. O maçı atlattık buraya rahat bir şekilde geldik. burada şartlar rahat olmasa bile görevimizi yaptık." dedi.</figcaption>
      </figure>
      <figure>
        <img src="https://iaftm.tmgrup.com.tr/c16859/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031228578.jpg&amp;mw=1000&amp;l=1"/>
        <figcaption><b>"80 MİLYON İÇİN ELİMİZDEN GELENİ YAPIYORUZ"</b><br/>Bugün sahaya kaptan olarak çıkmasıyla ilgili de konuşan yıldız futbolcu, "Her zaman soyunma odasından çıkmadan önce konuşuyoruz.</figcaption>
      </figure>
      <figure>
        <img src="https://iaftm.tmgrup.com.tr/5b385b/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031219916.jpg&amp;mw=1000&amp;l=1"/>
        <figcaption>Bugün kaptanlık görevini Emre Ağabey ve Burak Ağabey'den aldım ve ben de bir konuşma yaptım. 80 milyon kişiyi temsil ediyoruz. 80 milyon için elimizden geleni yapıyoruz. Türk bayrağını en iyi şekilde temsil etmek istiyoruz." ifadelerini kullandı.</figcaption>
      </figure>
      <figure>
        <img src="https://iaftm.tmgrup.com.tr/e85c58/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031228147.jpg&amp;mw=1000&amp;l=1"/>
        <figcaption><b>"GENÇLER İÇİN ÇOK SEVİNDİM"</b><br/>Son olarak genç futbolcular Enes ve Ahmed için mutlu olduğunu belirten Hakan Çalhanoğlu, "Enes için çok mutluyum. Maçtan önce penaltıyı bana bırak demişti, ona bıraktım.</figcaption>
      </figure>
      <figure>
        <img src="https://iaftm.tmgrup.com.tr/41d09a/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031222095.jpg&amp;mw=1000&amp;l=1"/>
        <figcaption>"Ahmed için de çok mutluyum. Gençler için çok sevindim. Ben de o yoldan geldim daha çok yolumuz var." diye konuştu.</figcaption>
      </figure>
      <figure>
        <img src="https://iaftm.tmgrup.com.tr/2df7db/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031228625.jpg&amp;mw=1000&amp;l=1"/>
        <figcaption><b>AHMED KUTUCU: MİLLİ OLDUM, GURUR DUYDUM</b><br/>İlk kez Milli Takım'da görev yapmasıyla ilgili konuşan Ahmed Kutucu, "İlk heyecan çok fazlaydı. Gurur verici bir duygu. Güzel bir maçtı, kazandık" dedi.</figcaption>
      </figure>
      <figure>
        <img src="https://iaftm.tmgrup.com.tr/fa54be/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031225366.jpg&amp;mw=1000&amp;l=1"/>
        <figcaption>19 yaşındaki hücum oyuncusu ayrıca "A Milli Takım'da oynamak güzeldi oynamak zevk verdi. Takım arkadaşlarım yardımcı oldu." diye konuştu.</figcaption>
      </figure>
      <figure>
        <img src="https://iaftm.tmgrup.com.tr/64f037/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031226329.jpg&amp;mw=1000&amp;l=1"/>
        <figcaption><b>OZAN KABAK: ÇOK MUTLU VE GURURLUYUM</b><br/>EURO 2020 biletiyle ilgili konuşan Ozan Kabak, "Finallere gittiğimiz için çok mutluyum, çok gururluyum." dedi.</figcaption>
      </figure>
      <figure>
        <img src="https://iaftm.tmgrup.com.tr/2f8db6/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031223178.jpg&amp;mw=1000&amp;l=1"/>
        <figcaption>İlk kez Milli Takım'da görev yapmasıyla ilgili konuşan Ozan Kabak "Zorlu bir havada ve zorlu bir zeminde oynadık. Kazanmayı bildik, mutluyum."</figcaption>
      </figure>
      <figure>
        <img src="https://iaftm.tmgrup.com.tr/aeae0b/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031228065.jpg&amp;mw=1000&amp;l=1"/>
        <figcaption>"Az daha gol de atıyordum ama nasip değilmiş. İnşallah ilerleyen maçlarda daha değerli goller atarım." diye konuştu.</figcaption>
      </figure>
      <figure>
        <img src="https://iaftm.tmgrup.com.tr/eff748/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031218889.jpg&amp;mw=1000&amp;l=1"/>
        <figcaption><b>ŞENOL GÜNEŞ: BU ÇOCUKLAR, DÜNYA KUPASI'NA DA GİDECEK</b><br/>Andorra galibiyeti hakkında konuşan Şenol Güneş "2-0 ile başlamıştık, 2-0 ile bitirdik. Bu yıl da bitti. Gelecek yıl Mart ayında hazırlık maçları başlayacak. Geçmiş geride kaldı."</figcaption>
      </figure>
      <figure>
        <img src="https://iaftm.tmgrup.com.tr/3087fa/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031220310.jpg&amp;mw=1000&amp;l=1"/>
        <figcaption>"Durum değerlendirmesi yapacağız, sonra ne yapacağımızı konuşuruz. Bireysel ve takım kalitesi farklıydı, skora da yansıdı. İzlanda'ya benzer yapısı var Andorra'nın. Ancak Andorra'nun fizik gücü zayıf."</figcaption>
      </figure>
      <figure>
        <img src="https://iaftm.tmgrup.com.tr/6edd6f/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031227809.jpg&amp;mw=1000&amp;l=1"/>
        <figcaption>"İstanbul'da Andorra'ya karşı daha zorlanmıştık, bu kez ona izin vermedik. Sahanın koşulları biraz olumsuzdu. istekli ve iştahlıydık. 3 puanı kazanmanın önemini biliyorduk, oyunculara teşekkür ederim." dedi.</figcaption>
      </figure>
      <figure>
        <img src="https://iaftm.tmgrup.com.tr/c4c610/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031224101.jpg&amp;mw=1000&amp;l=1"/>
        <figcaption><b>GENÇ İSİMLER HAKKINDA KONUŞTU</b><br/>Genç isimlerin ilk kez Milli Takım forması giymesiyle ilgili açıklamalarda bulunan Şenol Güneş "Ahmed Kutucu yürekli, basan, isteyen hareketli bir genç. Olumlu görünüyor. Berkay Özcan yeni, Mert Çetin yeni. Mert Müldür'ü oynatamadık, sakatlığı vardı."</figcaption>
      </figure>
      <figure>
        <img src="https://iaftm.tmgrup.com.tr/5157a6/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031222904.jpg&amp;mw=1000&amp;l=1"/>
        <figcaption>"Bilinmeyen oyuncuları görmeye çalıştık. Maçı kazanmaya çalıştık. Andorra da kötü bir seyahattan geldi, başta tempoluydular ama sonra oyundan düştüler. Taraftarlar da bu soğuk havada, böyle bir yerde bizimle oldu." diye konuştu.</figcaption>
      </figure>
      <figure>
        <img src="https://iaftm.tmgrup.com.tr/32baaa/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031220946.jpg&amp;mw=1000&amp;l=1"/>
        <figcaption><b>"STOPER FAZLALIĞINDAN..."</b><br/>Stoper bölgesi için oldukça fazla alternatif olmasıyla ilgili gelen soruyu yanıtlayan Şenol Güneş "Kendi insanımıza imkan ve zaman verebildiğimiz vakit bir de sabredince oluyor. Gelişime açık bir takımız. Merih Demiral'ın sıkıntısı var, oynamıyor. Onu oynatmış olduk."</figcaption>
      </figure>
      <figure>
        <img src="https://iaftm.tmgrup.com.tr/4bf153/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031220502.jpg&amp;mw=1000&amp;l=1"/>
        <figcaption>"Bu stoper fazlalığından bir alternatif olur mu görmek istiyoruz. Oyuncularımızın bazıları kendi takımlarında oynamıyor ama yaşları daha genç. Daha da iyi olacaklar." açıklamasını yaptı.</figcaption>
      </figure>
      <figure>
        <img src="https://iaftm.tmgrup.com.tr/0bbdaf/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031227173.jpg&amp;mw=1000&amp;l=1"/>
        <figcaption><b>"23 OYUNCU İLE GİDECEĞİZ.."</b><br/>EURO 2020 için çalışmalara başlayacaklarını söyleyen Şenol Güneş "Elimizde bir kadro var, yeniler girer, girmez göreceğiz. EURO 2020'de 23 oyuncu olacak, bir rekabet olacak, umarım güzel bir rekabet olur."</figcaption>
      </figure>
      <figure>
        <img src="https://iaftm.tmgrup.com.tr/e16947/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031221573.jpg&amp;mw=1000&amp;l=1"/>
        <figcaption>"Türk pasaportu olan herkese Milli Takım kapısı açık. 23 kişi alacağız, alamayacağımız oyuncular olacak ama onlar da devam edecek, bir sonraki turnuvalar için çalışacaklar." dedi.</figcaption>
      </figure>
      <figure>
        <img src="https://iaftm.tmgrup.com.tr/0ec7f1/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031219400.jpg&amp;mw=1000&amp;l=1"/>
        <figcaption><b>"BU ÇOCUKLAR, DÜNYA KUPASI'NA GİDECEK"</b><br/>"EURO 2020'de en düşük hedefiniz nedir?" sorusunu da yanıtlayan Şenol Güneş "Hayalimiz, hedefimiz özellikle bu sene için EURO 2020'ye katılmaktı. EURO 2020'de oynayabileceğimiz en iyi oyunu ve performansı göstermek istiyoruz."</figcaption>
      </figure>
      <figure>
        <img src="https://iaftm.tmgrup.com.tr/c53ed6/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031220809.jpg&amp;mw=1000&amp;l=1"/>
        <figcaption>"Bu grubun Dünya Kupası'nda da olmasını bekliyorum. Asıl hedeflediğimiz yer orası." diyerek sözlerini noktaladı.</figcaption>
      </figure>
      <figure>
        <img src="https://iaftm.tmgrup.com.tr/fcf68f/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031221230.jpg&amp;mw=1000&amp;l=1"/>
      </figure>
      <figure>
        <img src="https://iaftm.tmgrup.com.tr/64b312/0/0/0/0/0/0?u=https://iftm.tmgrup.com.tr/album/2019/11/18/andorra-turkiye-mac-sonu-aciklamalari-1574031223969.jpg&amp;mw=1000&amp;l=1"/>
      </figure>
    </article>
  </body>
</html>