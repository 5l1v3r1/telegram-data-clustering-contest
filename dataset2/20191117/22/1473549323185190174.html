<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-z-kraju,3/konin-zamieszki-po-smierci-21-letniego-adama-zastrzelonego-przez-policjanta-zatrzymani,986198.html"/>
    <meta property="og:site_name" content="TVN24"/>
    <meta property="article:published_time" content="2019-11-17T22:08:31+00:00"/>
    <meta property="og:title" content="Protesty po śmierci 21-latka zastrzelonego przez policjanta. Zatrzymania i apel o spokój"/>
    <meta property="og:description" content="Kilkadziesiąt osób wzięło udział w proteście w pobliżu Komendy Miejskiej Policji w Koninie w związku ze śmiercią mężczyzny 21-letniego mężczyzny postrzelonego przez policjanta. Zatrzymano siedem os..."/>
  </head>
  <body>
    <article>
      <h1>Protesty po śmierci 21-latka zastrzelonego przez policjanta. Zatrzymania i apel o spokój</h1>
      <address><time datetime="2019-11-17T22:08:31+00:00">17 Nov 2019, 22:08</time> by <a rel="author">akw//rzw</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/fd4e5eee-a588-4da4-8526-57d73dca9a15-480p.mp4"/>
          <figcaption>Siedem osób zatrzymanych w związku z protestem przed...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/98478202-2748-4827-86ec-d7419f8b46df-480p.mp4"/>
          <figcaption>Zamieszki po śmierci 21-latka zastrzelonego przez policjanta</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/0e201140-a963-478f-ba90-c9e34d41c301-480p.mp4"/>
          <figcaption>Oficer prasowy konińskiej policji o zatrzymanych</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/f6c31995-25cc-478b-ae20-1461f4e11ef1-480p.mp4"/>
          <figcaption>"Przyszliśmy tutaj, żeby uczcić tego dzieciaka"</figcaption>
        </figure>
        <figcaption>Siedem osób zatrzymanych w proteście pod komendą policji w Koninie<cite>Foto: tvn24 | Video: tvn24</cite></figcaption>
      </slideshow>
      <h3>Kilkadziesiąt osób wzięło udział w proteście w pobliżu Komendy Miejskiej Policji w Koninie w związku ze śmiercią mężczyzny 21-letniego mężczyzny postrzelonego przez policjanta. Zatrzymano siedem osób, w tym czworo nieletnich. Prezydent miasta Piotr Korytkowski zaapelował o spokój i zapowiedział na poniedziałek posiedzenie sztabu kryzysowego.</h3>
      <p>W czwartek rano na ulicy kardynała Stefana Wyszyńskiego w Koninie umundurowani <a href="https://www.tvn24.pl/poznan,43/konin-policjant-postrzelil-mlodego-mezczyzne-na-ul-wyszynskiego-chlopak-nie-zyje,985318.html">policjanci chcieli wylegitymować trzech młodych mężczyzn</a>. Jak podaje policja, jeden z nich zaczął uciekać. Funkcjonariusz ruszył za nim w pościg, oddał strzał. Zaraz po postrzeleniu mężczyzny policjanci rozpoczęli udzielanie mu  pierwszej pomocy, wezwano też pogotowie ratunkowe. Pomimo reanimacji, ranny zmarł.</p>
      <figure>
        <img src="https://r-scale-e0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/06ebec10-672d-4a10-b052-91fadc2e6884.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>21-latek zastrzelony przez policjanta<cite>Źródło: PAP/Tomasz Wojtasik</cite></figcaption>
      </figure>
      <h3>Ranni policjanci</h3>
      <related>
        <a href="https://www.tvn24.pl/poznan,43/policjant-smiertelnie-postrzelil-21-latka-prokuratura-sprawdza-czy-musial-uzyc-broni,985611.html"/>
      </related>
      <p>W niedzielę kilkudziesięciu ludzi zgromadziło się na manifestacji przed Komendą Miejską Policji w Koninie. Wznoszono wulgarne okrzyki, w policjantów rzucano butelkami i kamieniami.</p>
      <p>Oficer prasowy konińskiej policji podkomisarz Marcin Jankowski poinformował, że w związku z atakiem kamieniami i innymi niebezpiecznymi przedmiotami na policjantów została przeprowadzona interwencja. Funkcjonariusze użyli gazu łzawiącego, oddali też salwę ostrzegawczą z broni gładkolufowej.</p>
      <p>Najpierw Jankowski przekazał, że zostały zatrzymane cztery osoby, w tym jeden nieletni. - Są podejrzane o naruszenie nietykalności cielesnej policjantów i inne występki - wyjaśnił.</p>
      <p>- Trzech policjantów jest rannych, jeden został uderzony kastetem - powiedział Jankowski. Poinformował, że obrażenia, jakie odnieśli policjanci, nie zagrażają ich życiu.</p>
      <h3>Siedem osób zatrzymanych</h3>
      <p>W poniedziałek rano reporter TVN24 Aleksander Przybylski przekazał, że liczba zatrzymanych osób w czasie protestu wzrosła do siedmiu. Wszyscy z nich byli pijani, przy czym cztery osoby to osoby nieletnie. W związku z tym zostały poddane pod opiekę rodziców. Pozostali trzej mężczyźni trzeźwieją. Niewykluczone, że usłyszą zarzuty znieważenie funkcjonariusza.</p>
      <figure>
        <img src="https://r-scale-00.dcs.redcdn.pl/scale/o2/tvn/web-content/m/p1/v/1f71e393b3809197ed66df836fe833e5/0e201140-a963-478f-ba90-c9e34d41c301/S/000.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Oficer prasowy konińskiej policji o zatrzymanych<cite>Wideo: tvn24</cite></figcaption>
      </figure>
      <h3>"Bardziej opłacałaby się tu minuta ciszy"</h3>
      <p>Jan Kordylewski, jeden z uczestników pikiety, tłumaczył, że mieszkańcy przyszli przed komisariat, "żeby uczcić tego dzieciaka, który zginął z rąk policjanta". Przyznał, że "kamienie niepotrzebnie poleciały".</p>
      <p>- Bardziej opłacałaby się tu minuta ciszy, nawet wyzwiska, ale bez agresji - powiedział.</p>
      <figure>
        <img src="https://r-scale-e0.dcs.redcdn.pl/scale/o2/tvn/web-content/m/p1/v/1f71e393b3809197ed66df836fe833e5/f6c31995-25cc-478b-ae20-1461f4e11ef1/S/023.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>"Przyszliśmy tutaj, żeby uczcić tego dzieciaka"<cite>Wideo: tvn24</cite></figcaption>
      </figure>
      <h3>Prezydent tonuje nastroje</h3>
      <related>
        <a href="https://www.tvn24.pl/poznan,43/policjant-smiertelnie-postrzelil-21-latka-sytuacja-zmusila-policjanta-do-uzycia-broni,985318.html"/>
      </related>
      <p>Wieczorem o spokój w mieście zaapelował prezydent Konina Piotr Korytkowski.</p>
      <p>- W tej chwili trwają dochodzenia wszystkich służb, policji oraz prokuratury, zmierzające do tego, aby wyjaśnić wszystkie okoliczności związane z tym tragicznym zdarzeniem - przypomniał.</p>
      <p>Prezydent zaznaczył, że nie może dochodzić do sytuacji, gdy miasto jest sparaliżowane i dochodzi do wyłączenia ruchu oraz świateł na ulicy. - Miasto musi funkcjonować. Proszę i apeluję o to, aby zachowywać się bezpiecznie, żeby nie wznosić burd - podkreślił. Korytkowski zaapelował do rodziców osób małoletnich, którzy - jak mówił - "także biorą aktywny udział podczas demonstracji przed komendą".</p>
      <p>- Dochodzenia trwają, liczymy na szybkie wyjaśnienie sprawy - zaznaczył.</p>
      <p>Prezydent złożył kondolencje rodzinie zmarłego 21-latka. Zapowiedział zwołanie na poniedziałek sztabu kryzysowego.</p>
      <figure>
        <img src="https://r-scale-c0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/048bb765-b52f-4c0d-8a9b-baaecbba2f38.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Prezydent Konina Piotr Korytkowski zaapelował o spokój w mieście<cite>Wideo: tvn24</cite></figcaption>
      </figure>
      <h3>Prokuratorskie śledztwo</h3>
      <p>W sprawie śmierci 21-latka śledztwo wszczęła Prokuratura Okręgowa w Koninie. Postępowanie dotyczy nieumyślnego nadużycia uprawnień przez funkcjonariusza publicznego i nieumyślnego spowodowania śmierci. W piątek odbyła się sekcja zwłok mężczyzny.</p>
      <p>Na razie nie przeprowadzono jakichkolwiek czynności z udziałem policjanta, który oddał strzał. Prokuratura argumentowała to jego stanem zdrowia. Śledczy zabezpieczyli nagranie z monitoringu, na którym, jak podano, przynajmniej częściowo zarejestrowany został przebieg zdarzenia.</p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/v/1f71e393b3809197ed66df836fe833e5/1e7a9511-6edf-4074-8b36-1d0effec5555/S/000.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>21-latek postrzelony w Koninie<cite>Wideo: Lm.pl</cite></figcaption>
      </figure>
      <related>
        <h4>Dowiedz się więcej...</h4>
        <a href="https://www.tvn24.pl/poznan,43/policjant-smiertelnie-postrzelil-21-latka-prokuratura-sprawdza-czy-musial-uzyc-broni,985611.html"/>
        <a href="https://www.tvn24.pl/poznan,43/policjant-smiertelnie-postrzelil-21-latka-sytuacja-zmusila-policjanta-do-uzycia-broni,985318.html"/>
      </related>
    </article>
  </body>
</html>