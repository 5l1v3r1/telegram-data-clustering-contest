<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/society/police/item/489006-syros-tzixantistis-pou-protagonistouse-se-binteo-toy-isis-krateitai-se-ellinikes-fylakes"/>
    <meta property="og:site_name" content="thestival.gr"/>
    <meta property="article:published_time" content="2019-11-17T22:11:00+00:00"/>
    <meta property="og:title" content="Σύρος τζιχαντιστής που πρωταγωνιστούσε σε βίντεο του ISIS κρατείται σε ελληνικές φυλακές"/>
    <meta property="og:description" content="Τζιχαντιστής που κρατείται σε ελληνικές φυλακές πρωταγωνιστούσε σε βίντεο του ISIS με φρικαλεότητες."/>
  </head>
  <body>
    <article>
      <h1>Σύρος τζιχαντιστής που πρωταγωνιστούσε σε βίντεο του ISIS κρατείται σε ελληνικές φυλακές</h1>
      <address><time datetime="2019-11-17T22:11:00+00:00">17 Nov 2019, 22:11</time> by <a rel="author">Thestival team</a></address>
      <p>Τζιχαντιστής που κρατείται σε ελληνικές φυλακές πρωταγωνιστούσε σε βίντεο του ISIS με φρικαλεότητες.</p>
      <p>Σύμφωνα με ρεπορτάζ του ΑΝΤ1, ο τζιχαντιστής εντοπίστηκε με τον γιο του στην Κω. Πρόκειται για 26χρονο Σύρο που συμμετείχε σε βίντεο του Χαλιφάτου όπου αποτυπώνονται ακρωτηριασμοί, βασανισμοί, εκρήξεις και άλλες «φρικαλεότητες.</p>
      <p>Αυτός από την πρώτη στιγμή έχει μία συγκεκριμένη τοποθέτηση όσον αφορά την δική του συμμετοχή στο βίντεο, η οποία είναι δευτερολέπτων σε ένα βίντεο έντεκα λεπτών. Η δική του συμμετοχή είναι 2ή3 δευτερολέπτων όσον αφορά την ανακοίνωση της ποινής», αναφέρει ο δικηγόρος του 26χρονου τζιχαντιστή.</p>
      <p>Το βίντεο εντοπίστηκε με τη βοήθεια της Interpol. Σε αυτό ακούγεται να λέει: «Το Ισλαμικό Κράτος πήρε εντολή από το Θεό και τον Μοχάμεντ να πολεμήσει τους άπιστους….».</p>
      <p>Ο νεαρός ισχυρίστηκε ενώπιον του ανακριτή: «Στο συγκεκριμένο βίντεο πράγματι ήμουν ιμάμης και με διέταξαν απλώς να ανακοινώσω στον κόσμο τι αποφάσισε το δικαστήριο. Το δικαστήριο δεν ξέρω από ποιους αποτελείται. Μου φέρνουν στο τζαμί οι φρουροί και ανακοινώνω την απόφαση για το θέμα».</p>
    </article>
  </body>
</html>