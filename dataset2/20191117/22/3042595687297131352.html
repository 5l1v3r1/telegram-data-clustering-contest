<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kjendis/har-flyttet-fra-hverandre/71830971"/>
    <meta property="og:site_name" content="Dagbladet.no"/>
    <meta property="article:published_time" content="2019-11-17T22:52:13+00:00"/>
    <meta property="og:title" content="- Har flyttet fra hverandre"/>
    <meta property="og:description" content="Maren Platou bekrefter at det er slutt med artistkjæresten Kyrre «Kygo» Gørvell-Dahll."/>
  </head>
  <body>
    <article>
      <h1>- Har flyttet fra hverandre</h1>
      <h2>Maren Platou bekrefter at det er slutt med artistkjæresten Kyrre «Kygo» Gørvell-Dahll.</h2>
      <address><time datetime="2019-11-17T22:52:13+00:00">17 Nov 2019, 22:52</time> by <a rel="author">Anniken Aronsen</a></address>
      <p>Søndag ble det klart at at Maren Platou og Kyrre «Kygo» Gørvell-Dahll ikke lenger er et par. Det forteller Platou selv på sin <a href="https://www.instagram.com/stories/marenplatou/">Instagram</a>.</p>
      <p>
        <b>- Det er sårt og vanskelig å måtte meddele at Kyrre og meg har flyttet fra hverandre. Ting blir ikke alltid slik man har trodd. Setter pris på at privatlivet mitt blir respektert i tiden fremover. Det vil ikke bli gitt noen kommentarer utover dette, skriver hun.</b>
      </p>
      <p>Gørvell-Dahll har selv ikke kommentert bruddet, og Dagbladet har foreløpig ikke fått noen kommentar fra Gørvell-Dahlls manager Myles Shear. Hans stefar og co-manager, Jan Bjordal, har heller ikke svart på Dagbladets henvendelse sent søndag kveld.</p>
      <p>De to møttes for fem år siden, fortalte de i et intervju i september. De har vært svært private rundt forholdet og knapt stilt opp i intervjuer sammen.</p>
      <h3>Fem år</h3>
      <p>Forholdet deres ble kjent omtrent på samme tid da Gørvell-Dahll slo gjennom som Kygo.</p>
      <p>
        <b>- Vi ble kjent via felles venner for fem år siden, og hadde det veldig gøy den sommeren vi møttes. Det tok litt tid før det ble ordentlig seriøst mellom oss, siden Kyrre stadig var på reisefot, fortalte Platou til <a href="https://costume.no/mote/intervju/sammen-om-likestilling-maren-kyrre">Costume</a> i september.</b>
      </p>
      <p>I fjor hadde den bergenske EDM-artist 86 konserter i 31 land. Til tross for avstandsforholdet har de to holdt sammen i mange år. I samme intervju forteller Platou at de har vært flinke til å støtte hverandres karriere. Selv har hun studert sykepleie.</p>
      <h3>Villa</h3>
      <p>I september i fjor kjøpte Gørvell-Dahll <a href="https://www.dagbladet.no/kjendis/kygo-kjopte-bolig-til-41-millioner-kroner/70244087">en stor villa i Bergen for hele 41 millioner kroner</a> - tidenes dyreste bolig i byen noensinne.</p>
      <p>
        <b>Gørvell-Dahll slo gjennom i 2014, og ble allerede året etter artisten som raskest har nådd en milliard avspillinger på Spotify. Han har siden hatt hits med store artist, senest avdøde Whitney Houston. Tidligere i år ble han kåret til den tredje mest populære EDM-artisten i verden av Billboard.</b>
      </p>
      <p>Gørvell-Dahll har tidligere sagt at det har vært utfordrende med avstandsforhold. 28-åringen reiser verden rundt på turné.</p>
      <p>
        <i>Dagbladet oppdaterer saken</i>
      </p>
    </article>
  </body>
</html>