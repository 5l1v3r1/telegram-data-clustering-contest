<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/eipe-to-nai-poia-pasignosti-koykla-dimosiografos-pantreyetai-voyleyti-tis-n-d/"/>
    <meta property="og:site_name" content="europost.gr"/>
    <meta property="article:published_time" content="2019-11-17T22:15:52+00:00"/>
    <meta property="og:title" content="Είπε το «Ναί»! Ποιά πασίγνωστη, κούκλα δημοσιογράφος παντρεύεται βουλευτή της Ν.Δ?…"/>
    <meta property="og:description" content="Κουφέτα για τη Βίκυ Παπαλουκά. Η γνωστή δημοσιογράφος και παρουσιάστρια είπε το «ναι» στον δικηγόρο και βουλευτή της Νέας Δημοκρατίας στον νομό Γρεβενών Ανδρέα Πάτση. Η ξανθιά καλλονή έγινε ευρέως γνωστή όταν προσελήφθη στην ΕΡΤ παρουσιάζοντας"/>
  </head>
  <body>
    <article>
      <h1>Είπε το «Ναί»! Ποιά πασίγνωστη, κούκλα δημοσιογράφος παντρεύεται βουλευτή της Ν.Δ?…</h1>
      <address>
        <time datetime="2019-11-17T22:15:52+00:00">17 Nov 2019, 22:15</time>
      </address>
      <p>Κουφέτα για τη Βίκυ Παπαλουκά. Η γνωστή δημοσιογράφος και παρουσιάστρια είπε το «ναι» στον δικηγόρο και βουλευτή της Νέας Δημοκρατίας στον νομό Γρεβενών Ανδρέα Πάτση.</p>
      <p>Η ξανθιά καλλονή έγινε ευρέως γνωστή όταν προσελήφθη στην ΕΡΤ παρουσιάζοντας την εκπομπή «Με αρετή και τόλμη» του Γενικού Επιτελείου Στρατού. Η Βίκυ, που έκανε τον βουλευτή του Κυριάκου να πέσει ξερός από την ομορφιά της, είχε περιπλανηθεί επαγγελματικά σε πολλούς περιφερειακούς σταθμούς ως δημοσιογράφος έως το 2017, όταν της έγινε ξαφνικά και αναπάντεχα η πρόταση για την κρατική τηλεόραση. Μετά το τέλος της συνεργασίας της με την ΕΡΤ, υπήρξε ρεπόρτερ στο δελτίο ειδήσεων του Star και πλέον σήμερα στην προσωπική της ζωή απολαμβάνει τον έρωτά της με τον δικηγόρο και βουλευτή της Νέας Δημοκρατίας.</p>
      <figure>
        <img src="https://europost.gr/wp-content/uploads/2019/11/f2-15-300x171.jpg"/>
      </figure>
      <p>Μιλώντας στο magdasnews.gr τον περασμένο Μάρτιο η ίδια είχε αναφερθεί, μεταξύ άλλων, στην προσωπική της ζωή. «Σήμερα είμαι γεμάτη, ευτυχισμένη και ολοκληρωμένη ουσιαστικά! Εδώ και καιρό συναντήθηκαν οι δρόμοι μας με τον δικηγόρο Ανδρέα Πάτση. Ο Ανδρέας νιώθω ότι είναι ο άνδρας της ζωής μου» είχε δηλώσει η παρουσιάστρια.</p>
      <figure>
        <img src="https://europost.gr/wp-content/uploads/2019/11/f1-PAPALOYKA-300x279.jpg"/>
      </figure>
      <p>Η εντυπωσιακή Βίκυ Παπαλουκά, που είναι μητέρα δύο παιδιών, ενός γιου 14 ετών και μιας κόρης πέντε ετών, έχει βρει, όπως φαίνεται, το «λιμάνι» της στον Γρεβενιώτη δικηγόρο και βουλευτή.</p>
      <p>H είδηση ότι οι δυο τους θα επισημοποιήσουν τη σχέση τους έγινε γνωστή μέσω της δημοσίευσης της αναγγελίας του γάμου τους σε καθημερινή εφημερίδα: «Ο Ανδρέας Πάτσης, γεννηθείς εις Αθήνας Αττικής, κάτοικος Κηφισιάς Αττικής, γιος του Κωνσταντίνου και της Ελένης, το γένος Βλάχου, και η Βασιλική Παπαλουκά, γεννηθείσα εις Αθήνας Αττικής, κάτοικος Κηφισιάς Αττικής, κόρη του Γεωργίου και της Μαρίας, το γένος Καμπόλη, πρόκειται να παντρευτούν. Ο γάμος θα γίνει στην Κηφισιά Αττικής». Με το καλό και καλούς απογόνους…</p>
    </article>
  </body>
</html>