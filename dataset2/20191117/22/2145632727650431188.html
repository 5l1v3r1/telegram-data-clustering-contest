<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18591730-trei-dintre-cele-mai-folosite-browsere-de-internet-din-lume-compromise-de-hackeri-chinezi-la-o-competitie"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-17T22:00:00+00:00"/>
    <meta property="og:title" content="Trei dintre cele mai folosite browsere de internet din lume, compromise de hackeri chinezi la o competiţie"/>
    <meta property="og:description" content="Browserele Chrome, Edge şi Safari, trei dintre cele mai cunsocute browsere de internet din lume, au fost compromise de hackeri etici de elită din China."/>
  </head>
  <body>
    <article>
      <h1>Trei dintre cele mai folosite browsere de internet din lume, compromise de hackeri chinezi la o competiţie</h1>
      <address><time datetime="2019-11-17T22:00:00+00:00">17 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18591730/1/sxfa.jpg"/>
      </figure>
      <p>Browserele Chrome, Edge şi Safari, trei dintre cele mai cunsocute browsere de internet din lume, au fost compromise de hackeri etici de elită din China.</p>
      <p>Cei mai buni hackeri etici din China s-au strâns în acest weekend în oraşul Chengdu pentru a participa la evenimentul Tianfu Cup, în care se caută vulnerabilităţi în programe, aplicaţii şi dispozitive hardware. Concursul este cel mai important de acest gen din China, potrivit Mediafax.</p>
      <p>Regulile de la Tianfu Cup sunt similare cu cele de la Pwn2Own, cea mai mare competiţie de hacking din lume. Participanţii caută vulnerabilităţi în programe, aplicaţii populare şi dispozitive, care le permit să preia controlul asupra acestora. Câştigătorii primesc premii consistente şi au parte de faimă.</p>
      <p>În prima zi, pe 16 noiembrie, au fost compromise mai multe programe populare, printre care: browserele Google Chrome, Apple Safari, Microsoft Edge, suita de productivitate Office 365 şi programul Adobe PDF Reader. A fost compromis şi un dispozitiv hardware, routerul D-Link DIR-878.</p>
      <p>În primăvara anului 2018, guvernul chinez le-a interzis hackerilor etici din China să mai participe la competiţii din străinătate. Câteva luni mai târziu a fost anunţată competiţia Tianfu Cup, aflată acum la a doua ediţie.</p>
      <related>
        <a href="https://www.descopera.ro/dnews/18287478-un-hacker-a-creat-rochia-care-te-scapa-de-amenzile-de-circulatie-cum-reuseste-sa-pacaleasca-radarele-politistilor"/>
      </related>
      <related>
        <a href="https://www.descopera.ro/dnews/17909123-hacker-creeaza-noua-religie-iesire-matrix"/>
      </related>
      <related>
        <a href="https://www.descopera.ro/lumea-digitala/17078627-guccifer-20-un-hacker-care-s-a-dat-drept-roman-si-a-dezvaluit-date-despre-congresmeni-democrati-era-agent-gru"/>
      </related>
      <related>
        <a href="https://www.descopera.ro/dnews/14855727-un-hacker-a-accesat-conturile-sefului-cia-si-secretarului-sua-pentru-securitatea-interna-ce-a-gasit-la-unul-dintre-ei"/>
      </related>
      <related>
        <a href="https://www.descopera.ro/dnews/14815357-pericolul-din-spatele-webcam-urilor-timp-de-12-ore-zilnic-acest-hacker-ii-urmarea-pe-toti-cei-care-faceau-sex"/>
      </related>
      <related>
        <a href="https://www.descopera.ro/lumea-digitala/17890856-vulnerabilitati-retelele-4g-5g-hackerii-accesa-dispozitivele"/>
      </related>
      <related>
        <a href="https://www.descopera.ro/dnews/17884164-microsoft-hackeri-rusi-atacat-cibernetic-romania"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18287478-un-hacker-a-creat-rochia-care-te-scapa-de-amenzile-de-circulatie-cum-reuseste-sa-pacaleasca-radarele-politistilor"/>
        <a href="https://www.descopera.ro/dnews/17909123-hacker-creeaza-noua-religie-iesire-matrix"/>
        <a href="https://www.descopera.ro/lumea-digitala/17078627-guccifer-20-un-hacker-care-s-a-dat-drept-roman-si-a-dezvaluit-date-despre-congresmeni-democrati-era-agent-gru"/>
        <a href="https://www.descopera.ro/dnews/14855727-un-hacker-a-accesat-conturile-sefului-cia-si-secretarului-sua-pentru-securitatea-interna-ce-a-gasit-la-unul-dintre-ei"/>
      </related>
    </article>
  </body>
</html>