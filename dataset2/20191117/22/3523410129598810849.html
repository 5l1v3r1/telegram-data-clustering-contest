<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640421/%D8%B9%D8%B1%D8%B6%D9%87-%D8%A8%D8%B1%D9%86%D8%AC%E2%80%8C%D9%87%D8%A7%DB%8C-%D9%88%D8%A7%D8%B1%D8%AF%D8%A7%D8%AA%DB%8C-%D8%AF%D8%B1-%D8%A7%D9%86%D8%A8%D8%A7%D8%B1%D9%87%D8%A7-%D8%A7%D8%B2-%D8%A7%D9%85%D8%B1%D9%88%D8%B2"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T22:12:00+00:00"/>
    <meta property="og:title" content="عرضه برنج‌های وارداتی در انبارها از امروز"/>
    <meta property="og:description" content="معاون بازرگانی داخلی وزیر صمت گفت: برای جلوگیری از افزایش قیمت کالاها، گشت‌های بازرسی با همراهی اتحادیه‌ها در سطح کشور انجام می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/640421/%D8%B9%D8%B1%D8%B6%D9%87-%D8%A8%D8%B1%D9%86%D8%AC%E2%80%8C%D9%87%D8%A7%DB%8C-%D9%88%D8%A7%D8%B1%D8%AF%D8%A7%D8%AA%DB%8C-%D8%AF%D8%B1-%D8%A7%D9%86%D8%A8%D8%A7%D8%B1%D9%87%D8%A7-%D8%A7%D8%B2-%D8%A7%D9%85%D8%B1%D9%88%D8%B2">عرضه برنج‌های وارداتی در انبارها از امروز</a>
      </h1>
      <h2>معاون بازرگانی داخلی وزیر صمت گفت: برای جلوگیری از افزایش قیمت کالاها، گشت‌های بازرسی با همراهی اتحادیه‌ها در سطح کشور انجام می‌شود.</h2>
      <address><time datetime="2019-11-17T22:12:00+00:00">17 Nov 2019, 22:12</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، عباس قبادی در حاشیه برگزاری سومین نشست ویژه<b> ستاد تنظیم بازار</b> که با حضوراعضا و مدیران اصناف و <b>فروشگاه های زنجیره ای</b> برگزار شد گفت: در نشست امروز قرار شد که اگر ضرروتی در تامین کالا در کشور به وجود آمد، از طریق انبارهای سطح کشور تامین شود.</p>
      <p>وی ادامه داد: با توجه به موجودی های مطمئن و انبارهایی که مملو از کالاها هستند و شرایطی که کشور در حال حاضر در آن وجود دارد، شرایط احتکار وجود ندارد و احتکار گران فروشی جایگاهی ندارد.</p>
      <p>قبادی توضیح داد: اگر در سطح کشور گرانفروشی رویت شود، قطعا به عنوان تخلف از آن یاد می شود و تشکیل پرونده داده می شود و در محاکم قضایی به آن رسیدگی می شود.</p>
      <p>وی همچنین از سامانه ۱۲۴ و تمامی سازمان های صنعت، معدن و تجارت کل کشور، سازمان حمایت، بازرسان صنفی،به عنوان درگاه ارسال گزارشات مردمی یاد کرد.</p>
      <p>وی با اشاره به تشدید نظارت در سطح کشور و بازرسی های روزانه گفت: براساس دستور قائم مقام وزیر صمت،بازرسی و نظارت باید لحظه ای باشد و بازرسان در فروشگاه های زنجیره ای حضور داشته باشند و هر گونه تغییر قیمت به لحظه هم به معاونت بازرگانی،سازمان حمایت و.. گزارش داده شود که اگر کالایی با افزایش قیمت یا تسریع در صف عرضه مواجه شوند همان لحظه نسبت به تغییر و برخورد با متخلف انجام شود.</p>
      <p>قبادی با اشاره به روند ثابت در قیمت کالاها در یکسال گذشته بیان کرد: عرضه برنج درراستای کمک به تولید داخل متوقف شده بود و اکنون پس از پایان فصل برداشت، عرضه برنج از روز گذشته در کشور آغاز شده است وقرار است از محل واردات برنج که در انبارها وجود داردبه بازار تزریق بشود.</p>
      <p>وی درباره افزایش نرخ برنج گفت: قیمت برنج هیچ گونه افزایش قیمتی به خصوص درباره برنج وارداتی و خارجی انجام نشده است.</p>
      <p>قبادی با اشاره به اینکه هیچ کالایی با افزایش قیمت روبرو نخواهد شد، توضیح داد: البته طبیعی است در مورد وانت بارها که جابه جایی بار را انجام می دهند، درصد غیر قابل توجهی که محسوس هم نیست،تغییر قیمتی به وجود بیاید،اما در هیچ کالایی افزایش قیمت نخواهیم داشت.</p>
      <p>رئیس ستاد تظمیم بازار با اشاره به سهمیه بنزین برای تاکسی های تلفنی گفت: برای این دسته از تاکسی ها سهمیه در نظر گرفته نشده است و از طرف قائم مقام وزیر صمت تلکیف شده است که اطلاعات این گروه از تاکسی ها جمع آوری شود و با ابلاغ به دستگاه مذکور سهمیه اختصاصی برای آنها در نظر گرفته شود.</p>
    </article>
  </body>
</html>