<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/scena.147.html:830834-Sa-Divninom-platom-od-dve-marke-Karleusa-je-mogla-da-sanja-karijeru-Evo-sta-je-Dragana-Mirkovic-uradila-pre-25-godina-da-joj-pomogne"/>
    <meta property="og:site_name" content="Вечерње новости"/>
    <meta property="article:published_time" content="2019-11-17T22:04:00+00:00"/>
    <meta property="og:title" content="Sa Divninom platom od dve marke Karleuša je mogla da sanja karijeru: Evo šta je Dragana Mirković uradila pre 25 godina da joj pomogne"/>
    <meta property="og:description" content="Jelena Karleuša osvrnula se na početak svoje karijere i zahvalila je Dragani Mirković što je finansirala njen prvi album"/>
  </head>
  <body>
    <article>
      <h1>Sa Divninom platom od dve marke Karleuša je mogla da sanja karijeru: Evo šta je Dragana Mirković uradila pre 25 godina da joj pomogne</h1>
      <address><time datetime="2019-11-17T22:04:00+00:00">17 Nov 2019, 22:04</time> by <a rel="author">Novosti online</a></address>
      <p>
        <b>Jelena Karleuša osvrnula se na početak svoje karijere i zahvalila je Dragani Mirković što je finansirala njen prvi album</b>
      </p>
      <p>Jelena Karleuša osvrnula se na početak svoje karijere i zahvalila je Dragani Mirković što je finansirala njen prvi album. Kako kaže, njena majka Divna Karleuša tada je imala platu dve marke, a za album je trebalo dosta novca, pa je "luče iz Kasidola" pomoglo i pozajmilo im novac.<br/><br/>Popularna pevačica ne zaboravlja kako je počela i često pominje kome je sve zahvalna za svoju karijeru. Jedna od njih je i Dragana Mirković, koju Jelena obožava i večni joj je dužnik.<br/><br/>Ona je u emisiji „Zvezde Granda“ otkrila da joj je za prvi album, u vreme kada je bila inflacija, pomogla upravo Dragana.<br/><br/>- Prvi album sam snimila sa 16 godina i znam koliko je veoma bitan prvi korak - rekla je Jelena dok je razgovarala s jednom kandidatkinjom, pa ju je Saša Popović pitao:<br/><br/>- Da li si ti prvi album snimila sa 16 godina zato što si bila kvalitet ili zato što ti je majka bila poznata?</p>
      <figure>
        <img src="http://www.novosti.rs/upload/images/2019b//11/17n/jk2-printscreen.jpg"/>
      </figure>
      <p>- Ja sam bila veliki talenat. Moja majka je neko ko je želeo da mi ispuni snove i stane iza mene, nikada mi nije lomila krila, uvek je bila moja najveća podrška. Volela bih da svi roditelji budu podrška svojoj deci - rekla je Karleuša, a Popović je imao potpitanje:<br/><br/>- Da nije bilo tvoje majke, da li bi snimila taj album?<br/><br/>- Ne bih tada sigurno. Ja sam veliki borac u životu i izborila bih se. Lav sam i u životu i u horoskopu. Mnogo bi mi teže bilo. Ali sećam se da je moja majka, kada je trebalo da snimim prvi album, bila honorarni voditelj na radiju i plata joj je bila dve marke. A album koji su mi radili Braja i Zoran Tutunović tada je koštao 25.000 maraka i moja majka je pozajmila te pare od Dragane Mirković 1995 - rekla je Karleuša i dobila aplauz.</p>
      <related>
        <h4>Srodne vesti</h4>
        <a href="http://www.novosti.rs/vesti/scena.147.html:830737-Decko-nisam-andjeo-Razgolicena-Karleusa-u-zmijskom-izdanju-FOTO"/>
        <a href="http://www.novosti.rs/vesti/scena.147.html:830539-Jelena-Karleusa-se-oprostila-od-preminule-devojcice-Mirno-spavaj-Sofija"/>
        <a href="http://www.novosti.rs/vesti/scena.147.html:829736-Pevacici-je-ona-desna-ruka-Ovo-je-rodjena-sestra-Dragane-Mirkovic-FOTO"/>
        <a href="http://www.novosti.rs/vesti/scena.147.html:828410-Stigla-kad-je-niko-nije-ocekivao-Karleusa-dosla-u-sud-firmirana-od-glave-do-pete-bez-trunke-sminke-FOTO"/>
      </related>
    </article>
  </body>
</html>