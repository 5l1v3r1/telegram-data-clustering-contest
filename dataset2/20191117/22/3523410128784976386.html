<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640422/%D8%AA%D8%B1%DA%A9%DB%8C%D8%A8-%D8%AF%D9%88%D9%84%D8%AA-%D8%B9%D8%B1%D8%A7%D9%82-%D8%AF%D8%B1%D9%88%D8%A7%DA%A9%D9%86%D8%B4-%D8%A8%D9%87-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%AA%D8%B1%D9%85%DB%8C%D9%85-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T22:14:00+00:00"/>
    <meta property="og:title" content="ترکیب دولت عراق، درواکنش به اعتراضات ترمیم می‌شود"/>
    <meta property="og:description" content="سخنگوی دولت عراق از تغییر در کابینه فعلی این کشور خبر داد و گفت، این تغییر شامل وزرای امور اقتصادی دولت خواهد شد."/>
  </head>
  <body>
    <article>
      <h1>
        <a href="https://www.bultannews.com/fa/news/640422/%D8%AA%D8%B1%DA%A9%DB%8C%D8%A8-%D8%AF%D9%88%D9%84%D8%AA-%D8%B9%D8%B1%D8%A7%D9%82-%D8%AF%D8%B1%D9%88%D8%A7%DA%A9%D9%86%D8%B4-%D8%A8%D9%87-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%AA%D8%B1%D9%85%DB%8C%D9%85-%D9%85%DB%8C%E2%80%8C%D8%B4%D9%88%D8%AF">ترکیب دولت عراق، درواکنش به اعتراضات ترمیم می‌شود</a>
      </h1>
      <h2>سخنگوی دولت عراق از تغییر در کابینه فعلی این کشور خبر داد و گفت، این تغییر شامل وزرای امور اقتصادی دولت خواهد شد.</h2>
      <address><time datetime="2019-11-17T22:14:00+00:00">17 Nov 2019, 22:14</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «سعد الحدیثی» سخنگوی دولت عراق امروز یکشنبه از عزم نخست‌وزیر برای تغییر در کابینه فعلی خبر داد.</p>
      <p>در واکنش به اعتراضات و تظاهرات یک ماه اخیر مردم عراق در چندین استان، عادل عبدالمهدی نخست‌وزیر این کشور قصد تغییر چند وزیر کنونی را دارد.</p>
      <p>الحدیثی به شبکه خبری «روسیا الیوم» گفت، «عبدالمهدی قصد اصلاح کابینه را دارد. الان لیست اسامی وزرایی دارد آمده می‌شود که قرار است تغییر کنند».</p>
      <p>به گفته این مقام عراقی، وزارتخانه‌هایی که مسئول آنان تغییر خواهد کرد، وزارتخانه‌های خدمات‌رسان و اقتصادی است که مورد خواست معترضان [و مردم] است.</p>
      <p>سخنگوی دولت عراق توضیح داد که «معیار انتخاب وزرای جدید، معیارهایی به دور از احزاب سیاسی و طبق نظر نخست‌وزیر خواهد بود».</p>
      <p>قرار است نخست وزیر عراق بعد از تکمیل لیست ترمیم کابینه، آن را برای تصویب به پارلمان بفرستد تا پارلمان به آنان رأی اعتماد بدهد.</p>
      <p>عراق از اول ماه اکتبر شاهد اعتراضات مردمی است. دور اول اعتراض‌ها به دلیل ایام اربعین متوقف شد و در اولین جمعه پس از اربعین حسینی، (25 اکتبر) در چند شهر عراق از سر گرفته شد. به گفته منابعی در پارلمان عراق، حدود سیصد نفر در جریان اعتراض‌های خیابانی جان خود را از دست دادند.</p>
    </article>
  </body>
</html>