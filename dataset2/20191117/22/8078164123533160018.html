<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/cards/amanda-lear-80-anni-d-arte-disco-music-pittura-teatro-swinging-london-tv/amanda-80_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-17T22:00:00+00:00"/>
    <meta property="og:title" content="Amanda Lear: 80 anni d'arte tra Disco music, pittura e teatro. Dalla Swinging London alla TV."/>
    <meta property="og:description" content="Ha conosciuto i Beatles, amoreggiato con i Rolling Stones, amato Bowie e Dalì, praticato ogni arte possibile e oggi è felice di essere ancora da queste parti."/>
  </head>
  <body>
    <article>
      <h1>Amanda Lear: 80 anni d'arte tra Disco music, pittura e teatro. Dalla Swinging London alla TV.</h1>
      <address><time datetime="2019-11-17T22:00:00+00:00">17 Nov 2019, 22:00</time> by <a rel="author">Giulia Cavaliere</a></address>
      <p>Amanda Lear nasceva oggi 80 anni fa esatti, ed è stata una cantante, attrice, scrittrice, pittrice, modella, doppiatrice e presentatrice televisiva e, insieme a questo, anche qualcosa e molto di più. Per lei vale infatti più che mai la definizione di 'icona' nell'accezione più classica e nel senso più antico possibile, etereo, che avvicina l'icona alla musa e più che a una rockstar fa venire in mente personaggi che hanno smosso l'anima, il pensiero e il talento di grandi artisti, figure femminili d'avanguardia come per esempio Lou Salomè. Di Amanda Lear si sa poco, si sa cioè molto di ciò che ha fatto ma l'ordine delle cose, i tempi, i reali spostamenti lungo l'arco dei decenni, nel mondo, sfuggono ai più e questo fa di lei, in modo ancor più evidente, un figura ammantata di mistero e magia. Da sempre nota per la sua estetica androgina e per il gossip nato intorno alla sua identità, ancora oggi c'è chi la vuole originariamente uomo e ancora non è data per certa la sua città natale. </p>
      <figure>
        <img src="https://images2.corriereobjects.it/methode_image/2019/11/18/Spettacoli/Foto%20Spettacoli/Amanda-Lear-presunta.jpg?v=201911180916"/>
      </figure>
      <aside>Scheda 1 di 9<br/><br/>INDIETRO<a href="https://www.corriere.it/spettacoli/cards/amanda-lear-80-anni-d-arte-disco-music-pittura-teatro-swinging-london-tv/modella-scuola-d-arte.shtml"> AVANTI</a></aside>
    </article>
  </body>
</html>