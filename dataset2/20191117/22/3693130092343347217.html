<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/sakarya-da-zincirleme-kaza-3-yarali-1207876.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T22:22:00+00:00"/>
    <meta property="og:title" content="Sakarya'da zincirleme kaza: 3 yaralı"/>
    <meta property="og:description" content="Sakarya'nın Serdivan ilçesinde 4 aracın karıştığı zincirleme trafik kazasında 3 kişi yaralandı."/>
  </head>
  <body>
    <article>
      <h1>Sakarya'da zincirleme kaza: 3 yaralı</h1>
      <h2>Sakarya'nın Serdivan ilçesinde 4 aracın karıştığı zincirleme trafik kazasında 3 kişi yaralandı.</h2>
      <address>
        <time datetime="2019-11-17T22:22:00+00:00">17 Nov 2019, 22:22</time>
      </address>
      <p>Kaza, saat 22.00 sıralarında <b>Serdivan ilçesi İstiklal Mahallesi Muhsin Yazıcıoğlu Bulvarı'</b>nda meydana geldi.</p>
      <figure>
        <img src="https://images.bursadabugun.com/editor/haber/18112019/aw857980-01-5dd1b9de78a53.jpg"/>
      </figure>
      <p>İddiaya göre, bulvar üzerinde Serdivan istikametine doğru seyir halinde olan ve sürücülerinin isimleri henüz öğrenilemeyen 34 BJY 441 plakalı otomobil ile 54 B 2925 plakalı otomobil çarpıştı. 34 RG 9072 plakalı otomobil sürücüsü ise önünde kaza yapan araçlara çarpmamak için aniden manevra yaptı. Sürücüsünün kontrolünden çıkan 34 RG 9072 otomobil, önünde bulunan 41 DD 313 plakalı otomobile çarptı. Çarpışmanın etkisiyle 34 RG 9072 plakalı araç takla atarak ters döndü. Toplamda 4 aracın karıştığı zincirleme trafik kazasında 3 kişi yaralandı.</p>
      <figure>
        <img src="https://images.bursadabugun.com/editor/haber/18112019/aw857980-06-5dd1b9d7df4b3.jpg"/>
      </figure>
      <p>Kazanın haber verilmesi üzerine olay yerine çok sayıda sağlık ekibi sevk edildi. <b>Sağlık ekiplerince </b>kaza yerinde ilk müdahaleleri yapılan yaralılar <b>Sakarya Üniversitesi Eğitim ve Araştırma Hastanesine</b> kaldırılarak tedavi altına alındı. Meydana gelen trafik kazası sonrasında trafik bir süre tek şerit üzerinden kontrollü şekilde sağlandı. Kaza yapan araçların yoldan çekici yardımıyla kaldırılmasının ardından trafik normal seyrine dönerken, polis meydana gelen <b>zincirleme </b>trafik kazası ile ilgili inceleme başlattı.<br/> </p>
    </article>
  </body>
</html>