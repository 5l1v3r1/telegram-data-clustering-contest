<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18554864-o-molecula-noua-poate-reprezenta-baza-unor-noi-forme-de-testare-pentru-maladii-precum-parkinson-alzheimer-sau-boala-prionica"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-17T22:00:00+00:00"/>
    <meta property="og:title" content="O moleculă nouă poate reprezenta baza unor noi forme de testare pentru maladii, precum Parkinson, Alzheimer sau boala prionică"/>
    <meta property="og:description" content="În prezent, nu există o metodă eficientă de a testa predispoziţia unei persoane de a dezvolta boala prionică."/>
  </head>
  <body>
    <article>
      <h1>O moleculă nouă poate reprezenta baza unor noi forme de testare pentru maladii, precum Parkinson, Alzheimer sau boala prionică</h1>
      <address><time datetime="2019-11-17T22:00:00+00:00">17 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5387/18554864/2/test-sange-pixabay-descopera.jpg"/>
        <figcaption>Credit foto: Pixabay</figcaption>
      </figure>
      <p>În prezent, nu există o metodă eficientă de a testa predispoziţia unei persoane de a dezvolta boala prionică.</p>
      <p>În cadrul unui studiu recent, o echipă de cercetători, care şi-a îndreptat activitatea către producerea unei metode de testare pentru boala prionică, a explicat modul în care o moleculă sintetică nouă poate ajuta la izolarea proteinelor care joacă un rol important în evoluţia acestei boli neurodegenerative, notează <a href="http://medicalxpress.com/news/2019-11-game-changing-prion-alzheimer-parkinson-diseases.html?fbclid=IwAR09ZkjpGtodOpq_RABF4Mp1pTwGP8V1Daa_kYNOVz1ZNiE44R2nG81JWjI">Medicalxpress</a>.</p>
      <p>Această metodă, testată pe animale model, reprezintă prima metodă noninvazivă de testare a acumulărilor de proteine împlicate în evoluţia <a href="https://www.descopera.ro/stiinta/9718865-prionii-ucigasii-nevazuti-din-creier">bolii prionice</a> făcută publică de către cercetători.</p>
      <p>„Perlele noastre peptoide au capacitatea de a detecta proteinele care acţionează ca agenţi infecţioşi, deci ar putea avea un impact semnificativ în domeniul bolilor prionice, dar am arătat, de asemenea, că poate căuta proteinele mari agregate care sunt agenţii bolii în bolile <a href="https://www.descopera.ro/stiinta/16920232-proteina-ce-provoaca-aparitia-bolii-alzheimer-s-ar-putea-raspandi-in-creier-precum-o-infectie">Alzheimer </a>şi Parkinson, printre altele”, explică Ronald Zuckermann, membru fondator al echipei care a identificat această proteină. „Bolile prionice sunt rare, dar există multe boli pe bază de proteine care funcţionează anormal, care afectează milioane de oameni şi care sunt, de asemenea, foarte puţin înţelese. Şi ca în <a href="https://www.descopera.ro/stiinta/17558512-om-deces-mancat-creier-veverita">cazul bolilor prionice</a>, avem nevoie de o modalitate de a diagnostica aceste afecţiuni cu debut lent în anii înainte de apariţia simptomelor”, mai adaugă acesta.</p>
      <p>Peptoidele sunt compuşi artificiali care imită <a href="https://www.descopera.ro/stiinta/17022909-un-studiu-asupra-unor-specii-de-virusuri-a-scos-la-iveala-un-posibil-mecanism-pentru-aparitia-cancerului-si-a-diabetului">peptidele</a>, lanţuri scurte de aminoacizi, folosite pentru formarea proteinelor. Atunci când sunt adăugate într-un mostră de lichid provenită de la un pacient, acestea acţionează precum un magnet, atrâgând proteinele prionice, fără a interacţiona cu proteinele care funcţionează normal. „Proteina agregată anormal are mai multe cârlige - mai multe site-uri de legare - care se vor ataşa la perlă, care este ca foaia de completare. Dar proteina naturală, pliată corect, are doar un singur cârlig, astfel că afinitatea sa de legare este mult mai mică”, explică dr. Michael Connolly.</p>
      <p>”Pe lângă potenţialul detectare a purtătorilor de <a href="https://www.descopera.ro/dnews/16190925-boala-care-actioneaza-in-tacere-si-poate-fi-descoperita-cand-este-prea-tarziu">boli asimptomatice</a>, peptoidele ar putea fi optimizate pentru a analiza rapid şi rapid sângele şi produsele din sânge, o capacitate care va fi foarte importantă pentru evitarea transmiterii accidentale în cazul unei noi epidemii de boală prionică”, a declarat cercetătoarea Simone Hornemann, membră a grupului care a realizat descoperirea.</p>
      <p>Studiul a fost publicat în <i>PLOS ONE.</i></p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/stiinta/9718865-prionii-ucigasii-nevazuti-din-creier">Prionii – ucigaşii nevăzuţi din creier</a>
        </b>
      </p>
      <p>
        <b>
          <a href="https://www.descopera.ro/stiinta/16920232-proteina-ce-provoaca-aparitia-bolii-alzheimer-s-ar-putea-raspandi-in-creier-precum-o-infectie">Proteina ce provoacă apariţia bolii Alzheimer s-ar putea răspândi în creier precum o infecţie</a>
        </b>
      </p>
      <p>
        <b>
          <a href="https://www.descopera.ro/stiinta/15007617-cauza-maladiei-alzheimer-e-cel-mai-probabil-transmisibila-tot-mai-multe-cercetari-sugereaza-acest-lucru-video">Cauza maladiei Alzheimer e, cel mai probabil, TRANSMISIBILĂ. Tot mai multe cercetări sugerează acest lucru - VIDEO</a>
        </b>
      </p>
      <p>
        <b>
          <a href="https://www.descopera.ro/stiinta/18521010-cercetatorii-au-putut-analiza-in-premiera-structura-proteinelor-care-duc-la-aparitia-alzheimer">Cercetătorii au putut analiza în premieră structura proteinelor care duc la apariţia Alzheimer</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/18542258-un-test-de-sange-ar-putea-detecta-cancerul-la-san-cu-cinci-ani-inainte-de-aparitia-simptomelor"/>
        <a href="https://www.descopera.ro/stiinta/18312118-un-nou-test-de-sange-ar-putea-ajuta-la-stabilirea-riscului-de-deces-al-unei-persoane-pe-un-deceniu"/>
        <a href="https://www.descopera.ro/lumea-digitala/18266714-surpriza-totala-in-clasamentul-av-test-cel-mai-bun-antivirus-in-2019-este-un-produs-gratuit-pe-care-s-ar-putea-sa-il-ai-deja"/>
        <a href="https://www.descopera.ro/stiinta/18260324-boala-alzheimer-test-de-sange-prezice-aparitie-simptome-mai-devreme"/>
      </related>
    </article>
  </body>
</html>