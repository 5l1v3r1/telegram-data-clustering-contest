<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/shche-5-hvilin-chomu-vidkladati-budilnik--shkidliva-zvichka_n169672"/>
    <meta property="og:site_name" content="Радіо Максимум"/>
    <meta property="article:published_time" content="2019-11-17T08:14:00+00:00"/>
    <meta property="og:title" content="Гормональний збій"/>
    <meta property="og:description" content="Більшість з нас щоранку влаштовують війну і торги з будильником, переводячи стрілки 'ще бодай на 5 хвилиночок'. Лікар зі США Кріс Вінтер, вважає, що ця звичка може негативно вплинути на ваш організм. У результаті: збій у виробленні гормонів, надмірна сонливість вдень і порушення роботи органів."/>
  </head>
  <body>
    <article>
      <h1>Гормональний збій</h1>
      <address><time datetime="2019-11-17T08:14:00+00:00">17 Nov 2019, 08:14</time> by <a rel="author">Лазур Назарій</a></address>
      <p>
        <b>Більшість з нас щоранку влаштовують війну і торги з будильником, переводячи стрілки "ще бодай на 5 хвилиночок". Лікар зі США Кріс Вінтер, вважає, що ця звичка може негативно вплинути на ваш організм. У результаті: збій у виробленні гормонів, надмірна сонливість вдень і порушення роботи органів.</b>
      </p>
      <p>Розберімось конкретніше в тому, чим же загрожує вам хронічне відкладання будильника?</p>
      <related>
        <h4>І ще:</h4>
        <a href="https://maximum.fm/ucheni-nazvali-optimalnu-temperaturu-v-oseli_n169633"/>
      </related>
      <blockquote>Якщо переводити будильник вранці щоразу, то мозок не зрозуміє, коли йому потрібно перебудуватися на режим неспання. У результаті, організм не запускає потрібний механізм вивільнення гормонів, і ви не будете відчувати, що достатньо відпочили зранку, – розповідає Вінтер.</blockquote>
      <p>Головне порушення відбувається у зв'язці мелатонін-кортизол. При пробудженні, гормон сну мелатонін поступається місцем головному гормону неспання – кортизолу. Якщо після пробудження ви знову починаєте спати, низка необхідних гормонів не виробляється, і коли ви нарешті встанете, будете відчувати сонливість та дезорієнтацію.</p>
      <figure>
        <video src="https://hips.hearstapps.com/ghk.h-cdn.co/assets/15/47/1447705585-gif-hand-alarm-clock-2.gif?v1.0b98r1" autoplay="" loop=""/>
      </figure>
      <h3>Проблеми з туалетом</h3>
      <p>Пробудження перебудовує весь організм на новий лад: він буквально починає вмикатися в активний режим роботи, кишківник – не виняток. Сон і травлення тісно пов'язані, а якщо кишківник вчасно не прокинеться, то це може привести до запору або здуття.</p>
      <h3>Голод переслідуватиме вас</h3>
      <p>Пробудження пов'язано з виділенням ще одного гормону греліну – гормону голоду. Якщо ви прокинулися голодними, а потім знову заснули, то грелін знову падає, але через кілька годин підніметься з новою силою, змушуючи вас переїдати.</p>
      <figure>
        <video src="https://thumbs.gfycat.com/FavorableGargantuanAmericancrow-size_restricted.gif" autoplay="" loop=""/>
      </figure>
      <h3>Ви зрозумієте, що таке "сонне сп'яніння"</h3>
      <p>Сонне сп'яніння схоже на алкогольне – вам важко робити вибір, можете помилитися в ухваленні рішення, складно ввімкнутися в роботу.</p>
      <p>Якщо ви не хочете почуватися кепсько – прокидайтесь тоді, коли сигналізує будильник. Головне – робити це без різких рухів. Потягніться на ліжку. Зробіть легку розминку, і лише після цього можете вставати з теплого ложа.</p>
      <related>
        <h4>Читайте також:</h4>
        <a href="https://maximum.fm/yak-pozbutisya-golovnogo-bolyu-bez-tabletok-prosti-ta-diyevi-sposobi_n169664"/>
      </related>
      <p>Джерело: <a href="https://newsyou.info/utrennij-peresyp-opasen-dlya-zdorovya">News You</a></p>
      <related>
        <h4>До теми</h4>
        <a href="https://maximum.fm/projdi-test-yakij-ti-student_n130968"/>
        <a href="https://maximum.fm/z-dnem-studenta-top-10-filmiv-pro-studentske-zhittya_n169509"/>
        <a href="https://maximum.fm/najseksualnishij-shef-kuhar-krayini-naparnicya-astafyevoyi-rozburhala-merezhu-prozorim-kitelem_n169646"/>
      </related>
    </article>
  </body>
</html>