<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/doktorun-feci-olumu-215329h.htm"/>
    <meta property="og:site_name" content="OLAY"/>
    <meta property="article:published_time" content="2019-11-17T08:31:21+00:00"/>
    <meta property="og:title" content="Doktorun feci ölümü"/>
    <meta property="og:description" content="İstanbul Arnavutköy'de cadde üzerinde bisikletiyle seyir halinde olan bir adamın üstüne virajı alamayan bir TIR devrildi."/>
  </head>
  <body>
    <article>
      <h1>Doktorun feci ölümü</h1>
      <h2>İstanbul Arnavutköy'de cadde üzerinde bisikletiyle seyir halinde olan bir adamın üstüne virajı alamayan bir TIR devrildi.</h2>
      <address>
        <time datetime="2019-11-17T08:31:21+00:00">17 Nov 2019, 08:31</time>
      </address>
      <p>Bisikletli adam olay yerinde hayatını kaybederken hafif yaralı TIR sürücüsü, gözaltına alındı. Feci şekilde hayatını kaybeden bisikletlinin Op. Dr. Aytan Kar olduğu öğrenildi.</p>
      <p>Hadımköy Mahallesi Abdülezel Caddesi üzerinde ilerlediği sırada virajı alamayan 47 PF 937 plakalı iplik bobinleri yüklü TIR, sürücünün kontrolünden çıkarak, yolda bisikletiyle seyir halnde olan Op. Dr. Aytan Kar'ın üzerine devrildi. Olayı gören vatandaşlar jandarma, sağlık ve itfaiye ekiplerine haber verdi.</p>
      <p>Olay yerine gelen sağlık ekipleri TIR'ın altında kalan Op. Dr. Aytan Kar'ın hayatını kaybettiğini belirledi. Kazada TIR sürücüsü ise hafif yaralandı. Olay yerine gelen savcı incelemelerde bulundu. TIR sürücüsü gözaltına alınırken, Op. Dr. Aytan Kar'ın cenazesi ise morga kaldırıldı.</p>
    </article>
  </body>
</html>