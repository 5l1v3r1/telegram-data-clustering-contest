<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-krimi/politsiyata-izdirva-obraliya-gazostantsiya-v-sofiya-406940.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-17T08:24:05+00:00"/>
    <meta property="og:title" content="Полицията издирва обралия газостанция в София"/>
    <meta property="og:description" content="Откраднати са над 1000 лева от служителка на станция на булевард Тодор Каблешков в София"/>
  </head>
  <body>
    <article>
      <h1>Полицията издирва обралия газостанция в София</h1>
      <address><time datetime="2019-11-17T08:24:05+00:00">17 Nov 2019, 08:24</time> by <a rel="author">Редактори, сн. БНТ</a></address>
      <p>Полицаи продължават да издирват мъжа, който нападна и рани жена при обир в газостанция снощи. Откраднати са над 1000 лева от служителка на станция на булевард Тодор Каблешков в София.</p>
      <p>Парите са задигнати от портмоне и не е ясно дали са лични или служебни, предаде БНТ.</p>
      <p>Нахлулият в газостанцията мъж е бил въоръжен с нож след като е заплашил и порязал служителката по ръката, той е успял да задигне парите и да избяга. На място са пристигнали както частната охранителна фирма на обекта, така и полицията. Жената е без сериозни наранявания.</p>
      <p>По данни на МВР с идването на зимния сезон подобни въоръжени грабежи зачестяват.</p>
    </article>
  </body>
</html>