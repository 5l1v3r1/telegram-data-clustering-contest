<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/florenzi-rispetto-le-scelte-di-fonseca-da-capitano-devo-dare-l-esempio-323289"/>
    <meta property="og:site_name" content="FcInterNews.it"/>
    <meta property="article:published_time" content="2019-11-17T08:50:48+00:00"/>
    <meta property="og:title" content="Florenzi: &quot;Rispetto le scelte di Fonseca. Da capitano devo dare l'esempio&quot;"/>
    <meta property="og:description" content="Dopo giorni di silenzi, ieri Alessandro Florenzi ha rotto gli argini e ha detto la sua sulle tante voci di mercato che lo riguardano. &quot;In Bosnia non ho giocato per far cambiare idea al mister..."/>
  </head>
  <body>
    <article>
      <h1>Florenzi: "Rispetto le scelte di Fonseca. Da capitano devo dare l'esempio"</h1>
      <address><time datetime="2019-11-17T08:50:48+00:00">17 Nov 2019, 08:50</time> by <a rel="author">Alessandro Cavasinni</a></address>
      <p>Dopo giorni di silenzi, ieri <b>Alessandro Florenzi </b>ha rotto gli argini e ha detto la sua sulle tante voci di mercato che lo riguardano. "In Bosnia non ho giocato per far cambiare idea al mister (riferendosi a <b>Fonseca</b>, <i>ndr</i>), ma l’ho fatto per me stesso – ha detto –. Penso solo a giocare, voglio dare il mio contributo alla Roma. A breve spero di riuscire a mettere in difficoltà il mister, che ora sta facendo altre scelte che rispetto. Se devo fare il capitano devo dare l’esempio: come successo negli anni scorsi, metto la Roma davanti a me stesso. Tutti dobbiamo stare in silenzio e lavorare, perché se lo fa il capitano, lo fanno anche tutti gli altri". Florenzi è stato accostato a <b>Inter</b>, Fiorentina, Samp e Milan.</p>
    </article>
  </body>
</html>