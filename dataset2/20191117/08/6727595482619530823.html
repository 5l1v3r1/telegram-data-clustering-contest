<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/odisha-govt-withdraws-booklet-describing-mahatma-gandhi-s-death-as-accident123.html"/>
    <meta property="og:site_name" content="DoolNews"/>
    <meta property="article:published_time" content="2019-11-17T08:56:00+00:00"/>
    <meta property="og:title" content="ഗാന്ധിജിയുടേത് 'ആകസ്മിക മരണം', പ്രതിഷേധത്തിനൊടുവില്‍ ലഘുലേഖ പിന്‍വലിച്ച് ഒഡീഷ സര്‍ക്കാര്‍"/>
    <meta property="og:description" content="Mahathama Gandhi Odisha India ഭുവനേശ്വര്‍: മഹാത്മാഗാന്ധിയുടേത് ആക്‌സ്മിക മരണമാണെന്ന് വിദ്യാര്‍ഥികള്‍ക്കുള്ള സര്‍ക്കാര്‍ ലഘുലേഘയില്‍ പരാമര്‍ശിച്ച സംഭവത്തില്‍ തെറ്റ് സമ്മതി"/>
  </head>
  <body>
    <article>
      <h1>ഗാന്ധിജിയുടേത് 'ആകസ്മിക മരണം', പ്രതിഷേധത്തിനൊടുവില്‍ ലഘുലേഖ പിന്‍വലിച്ച് ഒഡീഷ സര്‍ക്കാര്‍</h1>
      <address><time datetime="2019-11-17T08:56:00+00:00">17 Nov 2019, 08:56</time> by <a rel="author">ന്യൂസ് ഡെസ്‌ക്</a></address>
      <p>ഭുവനേശ്വര്‍: മഹാത്മാഗാന്ധിയുടേത് ആക്‌സ്മിക മരണമാണെന്ന് വിദ്യാര്‍ഥികള്‍ക്കുള്ള സര്‍ക്കാര്‍ ലഘുലേഘയില്‍ പരാമര്‍ശിച്ച സംഭവത്തില്‍ തെറ്റ് സമ്മതിച്ച് ഒഡീഷ വിദ്യാഭ്യസ മന്ത്രി സമിര്‍ രജ്ഞന്‍ ദശ്. ലഘുലേഖ പിന്‍വലിച്ചെന്നും മനപ്പൂര്‍വ്വമല്ലാതെ സംഭവിച്ച പിഴവാണെന്നും  ആവശ്യമായ തിരുത്തല്‍ വരുത്തി ലഘുലേഘ ഒരു മാസത്തിനുള്ളില്‍ പുനപ്രസിദ്ധീകരിച്ച് വിദ്യാര്‍ഥികളില്‍ എത്തിക്കുമെന്നും അദ്ദേഹം നിയമസഭയില്‍ പറഞ്ഞു. സംഭവവുമായി ബന്ധപ്പെട്ട ഒരു ഉദ്യോഗസ്ഥനെ പുറത്താക്കുകയും മറ്റു രണ്ടുദ്യോഗസ്ഥരോട് വിശദീകരണം തേടുകയും ചെയ്തതായും മന്ത്രി അറിയിച്ചിട്ടുണ്ട്.</p>
      <p>മഹാത്മാഗാന്ധിയുടെ 150ാം ജന്‍മവാര്‍ഷികത്തോടനുബന്ധിച്ച് ഒഡീഷ സര്‍ക്കാര്‍ പുറത്തിറക്കിയ ‘ആമാ ബാപ്പുജി: ഏക ജലക’ [നമ്മുടെ ബാപ്പുജി: ഒറ്റനോട്ടത്തില്‍ ] എന്ന രണ്ടു പേജുള്ള ലഘുലേഖയിലായിരുന്നു വിവാദ പരാമര്‍ശം.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>ഗാന്ധിജിയുടെ വിദ്യാഭ്യാസ, രാഷ്ട്രീയ ജീവിതവും ഒഡീഷയുമായുള്ള ബന്ധവും പരാമര്‍ശിക്കുന്ന ലഘുലേഖയില്‍ ഗാന്ധിയുടെ മരണത്തെകുറിച്ച് ആക്‌സ്മികമായ അപകടത്തെ തുടര്‍ന്ന് ദല്‍ഹിയിലെ ബിര്‍ല ഹൗസില്‍ വെച്ച് മരണപ്പെടുകയായിരുന്നു എന്നാണ് പറഞ്ഞിരുന്നത്.</p>
      <related>
        <a href="https://www.doolnews.com/gandhi-died-due-to-accidental-sequence-of-events-says-odisha-government-booklet567.html?utm_source=doolnews&amp;utm_medium=related"/>
      </related>
      <p>പരാമര്‍ശം വന്‍വിവാദമാവുകയും സംഭവിച്ച പിഴവില്‍ മുഖ്യമന്ത്രി നവീന്‍ പട്‌നായിക് മാപ്പുപറണമെന്നും പിഴവ് ഉടന്‍ തിരുത്തണമെന്നും പരക്കെ ആവശ്യമുയര്‍ന്നിരുന്നു. ഇതേത്തുടര്‍ന്ന് വെള്ളിയാഴ്ച നിയമസഭാ സ്പീക്കര്‍ എസ്.എന്‍ പത്രോ വിഷയത്തില്‍ സര്‍ക്കാരിനോട് വിശദീകരണം ആവശ്യപ്പെടുകയായിരുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p> ഒഡീഷയിലെ ബി.ജെ.ഡി സര്‍ക്കാര്‍ കേന്ദ്ര സര്‍ക്കാരിന് അടിമപ്പെട്ടെന്നും ബി.ജെ.പിയിലെ ഒരു വിഭാഗം ഗാന്ധിജിയെ കൊലപ്പെടുത്തിയ നാഥുറാം വിനായക് ഗോഡ്‌സെയെ ആരാധിക്കുകയും ചെയ്യുന്നതിനാല്‍ അബന്ധം പിണഞ്ഞത് തന്നെയാണോ എന്ന് സംശയിക്കുന്നതായും സി.എല്‍.പി പാര്‍ട്ടി നേതാവ് നരസിങ്ക മിശ്ര ആരോപിച്ചിരുന്നു.</p>
      <figure>
        <iframe src="https://www.youtube.com/embed/WOHPLaovcuQ" width="560" height="315" data-service="Youtube" scrolling="no"/>
      </figure>
    </article>
  </body>
</html>