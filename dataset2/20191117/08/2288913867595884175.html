<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191117_04721485"/>
    <meta property="og:site_name" content="De Standaard"/>
    <meta property="article:published_time" content="2019-11-17T08:29:00+00:00"/>
    <meta property="og:title" content="Twingo wordt op snelweg aangereden door zware pick-up: 22-jarige man komt om"/>
    <meta property="og:description" content="Een 22-jarige man is zondagochtend vroeg omgekomen bij een zwaar verkeersongeval op de E40 in Nieuwpoort. De jonge Fransman werd met zijn Renault Twingo aa..."/>
  </head>
  <body>
    <article>
      <h1>Twingo wordt op snelweg aangereden door zware pick-up: 22-jarige man komt om</h1>
      <address>
        <time datetime="2019-11-17T08:29:00+00:00">17 Nov 2019, 08:29</time>
      </address>
      <p>
        <b>Een 22-jarige man is zondagochtend vroeg omgekomen bij een zwaar verkeersongeval op de E40 in Nieuwpoort. De jonge Fransman werd met zijn Renault Twingo aangereden door een zware pick-up. Hij vloog tegen een verkeersbord en was op slag dood. De Dodge Ram die de Twingo aanreed, kwam een eindje verder tot stilstand in een wei.</b>
      </p>
      <p>Het ongeval gebeurde rond 3.30 uur op de E40 richting binnenland, ter hoogte van Nieuwpoort. Een 22-jarige Fransman werd er achteraan aangereden door een zware Dodge pick-up. De kleine wagen van de Fransman vloog tegen een verkeersbord, terwijl de Dodge in een veld vijftig meter verder eindigde.</p>
      <p>Voor de jonge Fransman kon geen hulp meer baten. Hij was op slag dood. Het parket heeft een verkeersdeskundige aangesteld om de omstandigheden van het ongeval te onderzoeken.</p>
      <p>De bestuurder van de Dodge was bij aankomst van de hulpdiensten spoorloos. Toen de politie met de vaststellingen van het ongeval bezig was, daagde hij weer op. Hij werd meegenomen voor verhoor.</p>
    </article>
  </body>
</html>