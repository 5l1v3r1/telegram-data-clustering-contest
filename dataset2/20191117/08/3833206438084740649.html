<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Slavi-Trifonov-na-totalna-voina-s-vsichki-914332"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-17T08:13:00+00:00"/>
    <meta property="og:title" content="Слави Трифонов на тотална война с всички"/>
    <meta property="og:description" content="На тотална война срещу всички тръгна Слави Трифонов! Чрез новата си телевизия &quot;7/8&quot; Дългия не спира ..."/>
  </head>
  <body>
    <article>
      <h1>Слави Трифонов на тотална война с всички</h1>
      <address>
        <time datetime="2019-11-17T08:13:00+00:00">17 Nov 2019, 08:13</time>
      </address>
      <p>На тотална война срещу всички тръгна Слави Трифонов! Чрез новата си телевизия "7/8" Дългия не спира да се гаври с конкурентите си.</p>
      <p>Слави всячески се опитва да осмива популярни риалити формати и сериали. В една от вечерите на актьорите екипът на шоумена си направи пародия с предаването "Фермата". Артистите на Дългия се превъплътиха като водещите на формата, който е един от най-успешните в бившата му телевизия Би Ти Ви. Към тях се присъедини и Динко, в който образ влезе Иво Сиромахов.</p>
      <p>"Здравейте. Аз съм Иван от Иван и Андрей", казва единият от актьорите на Дългия.</p>
      <p>На импровизираната арена от екипа на Трифонов се правиха на истински шутове. Опитите им да се доближат до Иван и Андрей изобщо не получиха.</p>
      <p>Пародийният скеч изобщо не се хареса и на широката публика. В интернет пространството се появиха злобни коментари по адрес на Слави за гаврата с обичаното предаването "Фермата".</p>
      <p>"Пародия - пародия, ама тях ги гледат, а вас не", гласи един от коментарите в официалната страница на Слави Трифонов.</p>
      <p>"Не е красиво да се подиграваш с другите телевизии, то и вашата вече е за смях, първо вижте себе си. Пълен провал сте", пише дама по адрес на Дългия.</p>
      <p>Това не е първата гавра на Слави с други телевизии, съобщава "<a href="https://www.bgdnes.bg/Article/7875608">България Днес</a>". Чрез актьорското трио - Иво Сиромахов, Мариан Бачев и Краси Радков, от телевизията на Дългия осмиват сериалите "Откраднат живот" и "Пътят на честта", които вървят по Нова телевизия. В усмиването новата телевизия не знае граници.</p>
    </article>
  </body>
</html>