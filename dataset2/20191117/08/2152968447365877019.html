<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/kino/2019/11/17/izneveri-s-otrovi-ili-svetovna-istoriia-na-otravianiiata.429720"/>
    <meta property="og:site_name" content="Dnes.bg"/>
    <meta property="article:published_time" content="2019-11-17T08:54:00+00:00"/>
    <meta property="og:title" content="Изневери с &quot;Отрови или световна история на отравянията&quot;"/>
    <meta property="og:description" content="Филмът - по телевизия Bulgaria ON AIR | Dnes.bg"/>
  </head>
  <body>
    <article>
      <h1>Изневери с "Отрови или световна история на отравянията"</h1>
      <h2>Филмът - по телевизия Bulgaria ON AIR</h2>
      <address><time datetime="2019-11-17T08:54:00+00:00">17 Nov 2019, 08:54</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Рецептата за семейно щастие, понякога минава и през определени "Отрови или световна история на отравянията". Именно с това ще ни занимае режисьорът Карен Шахназаров във филма си от 2001 г.</p>
      <p>Всичко в живота на театралния актьор Олег и съпругата му Катя изглежда нормално, до момента на неочакваното гостуване на неговия съсед Арнолд в дома му. Светът на Олег се преобръща след като заподозрява госта, че има връзка със съпругата му.</p>
      <p>И докато актьорът е решил да дави мъката си из московските улици, среща случаен пенсионер, който му разказва за измените на неговата жена и как той се е справил със ситуацията като я е... отровил.</p>
      <p>Карен Шахназаров ни отвежда в поредното си трагикомично приключение из човешките отношения, които променят светогледа ни и ни превръщат в "нови" хора.</p>
      <p>Граничещ с абсурдността, сюжетът около любовния триъгълник се усложнява покрай появата на известни исторически личности като Папа Александър VI, представител на династията на Борджиите и сина му Чезаре, Екатерина Медичи, Нерод и други отровени в миналото.</p>
      <p>В ролите ще видим Олег Басилашвили, Андрей Панин, Александр Баширов, Людмила Касаткина, Дмитрий Дюжев. Гледайте "Отрови или световна история на отравянията" на 17 ноември от 22.30 часа по телевизия <a href="https://www.bgonair.bg/"><b>Bulgaria ON AIR</b></a>.</p>
    </article>
  </body>
</html>