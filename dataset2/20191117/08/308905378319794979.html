<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/hoe-groot-is-het-imagoprobleem-van-xbox-33149"/>
    <meta property="og:site_name" content="Apparata"/>
    <meta property="article:published_time" content="2019-11-17T08:23:00+00:00"/>
    <meta property="og:title" content="Hoe groot is het imagoprobleem van Xbox?"/>
    <meta property="og:description" content="Er is maar één console die groeit in marktaandeel. Welke zou dat zijn?"/>
  </head>
  <body>
    <article>
      <h1>Hoe groot is het imagoprobleem van Xbox?</h1>
      <h2>Er is maar één console die groeit in marktaandeel. Welke zou dat zijn?</h2>
      <address><time datetime="2019-11-17T08:23:00+00:00">17 Nov 2019, 08:23</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>PlayStation en Xbox komen allebei in 2020 met nieuwe consoles en de concurrentiestrijd om de gunst van de gamer wordt langzaam opgevoerd. Nu we aan het begin staan van een battle die epischer is dan de finale van menig game is het een goed moment om eens te kijken hoe de kaarten verdeeld zijn. Welke console heeft het meeste marktaandeel? De PlayStation 4, Xbox One of Nintendo Switch? Het antwoord zal je wellicht verbazen als je onderstaande grafiek bekijkt.</p>
      <figure>
        <img src="https://static.apparata.nl/images/2019/Marktaandeel-xbox-playstation-switch.jpg"/>
      </figure>
      <p>Inderdaad, Nintendo, dat eerder dit jaar de <a href="https://www.apparata.nl/nieuws/nintendo-switch-lite-dit-is-m-dan-echt-31728">Nintendo Switch Lite</a> uitbracht, is de enige console die op dit moment razendsnel marktaandeel verovert. Dit lijkt vooral ten koste te gaan van de Xbox One. Als we echter kijken naar de historische verkopen en die met elkaar vergelijken zien we een nog veel schokkender beeld. Vanaf 2017 zien we dat Xbox en PlayStation beide marktaandeel blijven verliezen aan Nintendo Switch. Toch lijkt PlayStation het tij te kunnen keren en de verliezen te kunnen beperken, terwijl het verlies voor Xbox alleen maar verder oploopt.</p>
      <figure>
        <img src="https://static.apparata.nl/images/2019/xbox-playstation-switch-historische-verkopen.jpg"/>
      </figure>
      <p>Wanneer we de cijfers een laatste keer uitbreiden en de gehele levensduur van de consoles in ogenschouw nemen zien we dat de Xbox qua consoles vooral lijkt te teren op haar verleden.</p>
      <figure>
        <img src="https://static.apparata.nl/images/2019/xbox-playstation-switch-alle-verkopen.jpg"/>
      </figure>
      <p>Het lijkt er dan ook op dat vooral de Xbox er erg hard aan zal moeten werken om haar marktaandeel te heroveren. Met deze ontwikkelingen in het achterhoofd is het <a href="https://www.apparata.nl/nieuws/xbox-baas-geeft-inkijkje-in-de-ontwikkelingen-xbox-project-scarlett-33134">interview van Xbox-baas</a> Phil Spencer ook makkelijk in context te plaatsen. De beslissing om door te gaan met de ontwikkeling van Xbox (b)lijkt op basis van deze cijfers in ieder geval niet zo’n formaliteit als je wellicht had gedacht.</p>
      <p>Bron: <a href="https://www.vgchartz.com/article/441391/year-on-year-sales-amp-market-share-charts-november-9-2019/">VGChartz</a></p>
    </article>
  </body>
</html>