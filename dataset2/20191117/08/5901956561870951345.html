<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/zagorelo-v-kleti-stirje-potrebovali-zdravnisko-pomoc-249828"/>
    <meta property="og:site_name" content="Slovenske novice"/>
    <meta property="article:published_time" content="2019-11-17T08:02:00+00:00"/>
    <meta property="og:title" content="Zagorelo v kleti, štirje potrebovali zdravniško pomoč"/>
    <meta property="og:description" content="KRANJ – Gorenjski policisti so v zadnjih dneh obravnavali dva požara, in sicer dimniški požar brez materialne škode v petek dopoldne na Koroški Beli ter isti dan popoldne v kleti zasebnega obj..."/>
  </head>
  <body>
    <article>
      <h1>Zagorelo v kleti, štirje potrebovali zdravniško pomoč</h1>
      <h2>Policisti opozarjajo, ne puščajte nenadzorovanih prižganih sveč.</h2>
      <address><time datetime="2019-11-17T08:02:00+00:00">17 Nov 2019, 08:02</time> by <a rel="author">T. V.</a></address>
      <p>KRANJ – Gorenjski policisti so v zadnjih dneh obravnavali dva požara, in sicer dimniški požar brez materialne škode v petek dopoldne na Koroški Beli ter isti dan popoldne v kleti zasebnega objekta v Kranju.<br/><br/>Okoliščine kažejo, da je ogenj v Kranju povzročila sveča. Štirim osebam je bila zaradi vdihavanja dima nudena zdravniška pomoč. Nastala je manjša materialna škoda.<br/><br/>V še enem dogodku, ki se ni razvil v požar, pa so policisti posredovali zaradi vžiga podstavka za svečo na balkonu objekta.<br/><br/>Škoda v tem primeru ni nastala, so sporočili iz PU Kranj in ob tem opozorili, da prižganih sveč doma ne puščajte brez nadzora.</p>
    </article>
  </body>
</html>