<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/17/borodyanskyj-hoche-shhob-shkolyari-zdavaly-test-na-mediagramotnist/"/>
    <meta property="og:site_name" content="Рубрика"/>
    <meta property="article:published_time" content="2019-11-17T08:26:31+00:00"/>
    <meta property="og:title" content="Бородянський хоче, щоб школярі здавали тест на медіаграмотність"/>
    <meta property="og:description" content="Міністр культури, молоді та спорту Володимир Бородянський вважає, що частина зовнішнього незалежного оцінювання або окремий шкільний іспит має бути на тему медіаграмотності Про це він сказав під час публічної дискусії: “Свобода слова, захист журналістів та інформаційного простору України від дезінформації”, повідомляє Укрінформ. “Ідея є. Її ще, напевно, зарано вголос проговорювати. Але ми вважаємо, що країна, яка […]"/>
  </head>
  <body>
    <article>
      <h1>Бородянський хоче, щоб школярі здавали тест на медіаграмотність</h1>
      <address><time datetime="2019-11-17T08:26:31+00:00">17 Nov 2019, 08:26</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/07/91_main-860x580-c-1.jpg"/>
      </figure>
      <p>
        <b>
          <b>Міністр культури, молоді та спорту Володимир Бородянський вважає, що частина зовнішнього незалежного оцінювання або окремий шкільний іспит має бути на тему медіаграмотності</b>
        </b>
      </p>
      <p>Про це він сказав під час публічної дискусії: “Свобода слова, захист журналістів та інформаційного простору України від дезінформації”, повідомляє <a href="https://www.ukrinform.ua/rubric-society/2818940-borodanskij-hoce-abi-test-na-mediagramotnist-dodali-do-zno.html">Укрінформ.</a></p>
      <p>“Ідея є. Її ще, напевно, зарано вголос проговорювати. Але ми вважаємо, що країна, яка знаходиться в епіцентрі такої потужної інформації війни, як наша, повинна займатися цим питанням (медіаграмотності – ред.), починаючи зі школи. І озвучу не обговорену поки що з Міністерством освіти сентенцію, тому це дуже-дуже наперед, але в принципі я вважаю, що частиною ЗНО або такого тесту, який є фінальним у школі, повинне бути розуміння людиною, як залишатись убезпеченим в інформаційному просторі. Тому ЗНО – дуже потужний інструмент у цьому випадку. Але його треба обережно використовувати, і ми це теж розуміємо. Тому поки це лише ідея – не більше й не менше того”, – пояснив Бородянський.</p>
      <related>
        <h4>Читайте також</h4>
        <a href="https://rubryka.com/article/mediagramotnist-shho-mayemo-i-shho-ochikuvaty-najtsikavishe-z-lektsij-spikeriv-shkoly-disinfaketion/"/>
      </related>
      <p>Раніше <a href="https://rubryka.com/2019/11/06/borodyanskyj-v-ukrayini-planuyut-zaprovadyty-vidpovidalnist-dlya-zhurnalistiv-za-manipulyatsiyi/">Бородянський заявив, що в Україні планують запровадити відповідальність для журналістів за маніпуляції.</a></p>
    </article>
  </body>
</html>