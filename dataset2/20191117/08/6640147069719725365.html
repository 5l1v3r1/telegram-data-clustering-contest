<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-spada-e-scudo-mangiano-pokemon/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-17T08:45:00+00:00"/>
    <meta property="og:title" content="Pokémon Spada e Scudo, a Galar si mangiano pokémon | Game Division"/>
    <meta property="og:description" content="Pokémon Spada e Scudo si tinge di una vena inquietante: a quanto pare a Galar si mangiano infatti le simpatiche creature."/>
  </head>
  <body>
    <article>
      <h1>Pokémon Spada e Scudo, a Galar si mangiano pokémon | Game Division</h1>
      <address>
        <time datetime="2019-11-17T08:45:00+00:00">17 Nov 2019, 08:45</time>
      </address>
      <p>Dopo una lunghissima attesa sono finalmente usciti nei negozi venerdì 15 novembre <b>Pokémon Spada e Scudo</b>, con i due titoli di <b>Game Freak</b> che hanno provato a segnare un nuovo passo evolutivo della leggendaria saga.</p>
      <p>Tra le varie novità introdotte in questi capitoli c’è però anche una piccola vena inquietante, emersa dalle descrizioni dei vari oggetti. A quanto pare, infatti, a <b>Galar</b> si mangiano i pokémon e, come se tutto questo non bastasse, vengono anche dati da mangiare alle altre creature.</p>
      <p>Leggi anche: <a href="https://www.tomshw.it/videogioco/diablo-2-remastered-sarebbe-complicato/">Diablo 2 Remastered, secondo gli autori sarebbe molto complicato da realizzare</a></p>
      <figure>
        <img src="https://www.tomshw.it/images/images/2019/11/pokemon-spada-e-pokemon-scudo-63131.jpg"/>
      </figure>
      <p>Come ben sapranno i giocatori di <b>Pokémon Spada e Scudo, </b>infatti, in tali titoli è stata inserita la possibilità di preparare vari piatti con il curry. Tra queste pietanze ad emergere è in particolare una, composta da code di <b>Slowpoke</b>. Un’ ingrediente difficilmente equivocabile: del resto, come riporta la descrizione, si tratta semplicemente di “uno dei tanti ingredienti che possiamo usare per cucinare nel nostro accampamento. ”</p>
      <p>L’aspetto più curioso ed inquietante della vicenda è però il fatto che <b>Slowpoke</b> non è attualmente presente all’interno di <b>Pokémon Spada e Scudo </b>e non è quindi chiaro come gli abitanti di <b>Galar</b> possano procurarsi ingenti quantità di tale prelibatezza.</p>
      <p>In ogni caso non è la prima volta che tale tema viene trattato all’interno di <b>Pokémon</b> e, ad esempio, durante la prima serie dell’anime <b>Farfetch’d</b> viene descritto nel pokédex come un ingrediente decisamente apprezzato. Un fatto che, come cita la celebre enciclopedia, ha portato il pokémon sull’orlo dell’estinzione.</p>
      <p>Che ne pensate di questa notizia e di tale fatto? Avete già provato a cucinare qualche manicaretto con le tanto apprezzate code di <b>Slowpoke</b>? Fateci sapere la vostra opinione direttamente nei commenti qui sotto!</p>
      <blockquote>Se mangiare pokémon vi interessa particolarmente potete trovare Pokémon Spada <a href="https://toms.it/IIKKz">a questo link</a> e Pokémon Scudo <a href="https://toms.it/2B2oy">a questo.</a></blockquote>
    </article>
  </body>
</html>