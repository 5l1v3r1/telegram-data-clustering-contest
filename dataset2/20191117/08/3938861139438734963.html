<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_teatrali-skinuli-cheskih-komunistiv/938427"/>
    <meta property="og:site_name" content="Gazeta.ua"/>
    <meta property="article:published_time" content="2019-11-17T08:20:00+00:00"/>
    <meta property="og:title" content="Театрали скинули чеських комуністів"/>
    <meta property="og:description" content="В Празі пройшла 40-тисячна демонстрація чеських студентів 17 листопада 1989 року. Чеська поліція жорстоко розігнала студентів. За тиждень на маніфести вийшло 75% населення Чехословаччини. В історію революція ввійшла під назвою &quot;Оксамитова&quot;. Комуністичний уряд пішов у відставку, а новим ..."/>
  </head>
  <body>
    <article>
      <h1>Театрали скинули чеських комуністів</h1>
      <address><time datetime="2019-11-17T08:20:00+00:00">17 Nov 2019, 08:20</time> by <a rel="author">Ольга Васьків</a></address>
      <figure>
        <img src="https://static2.gazeta.ua/img2/cache/preview/938/938427_w_300.jpg?v=0"/>
        <figcaption>Учні празьких і братиславських вузів і актори столичних театрів оголосили тижневий страйк. Активісти створили Громадянський форум - об'єднання демократичних сил. Фото: https://www.boskovice-festival.cz</figcaption>
      </figure>
      <p>В Празі пройшла <b>40-тисячна демонстрація чеських студентів 17 листопада 1989 року.</b> Чеська поліція жорстоко розігнала студентів. За тиждень на маніфести вийшло 75% населення Чехословаччини. В історію <b>революція ввійшла під назвою "Оксамитова"</b>. Комуністичний уряд пішов у відставку, а новим президентом став драматург, лідер опозиції Вацлав Гавел.</p>
      <p>Того дня півстоліття тому нацисти убили учасника студентських мітингів 24-річного Яна Оплетала. Тисячі студентів міста Праги та їхніх викладачів вийшли на вулиці міста - протестували проти нацистської Німеччини, яка окупувала Чехословаччину. 9 розстріляли, ще 1200 студентів відправили в концтабори. Відтоді в багатьох країнах відзначають День Студента. Сучасні чеські студенти отримали офіційний дозвіл на проведення мітингу.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_studenti-dobilisya-vidstavki-ministra/934182"/>
      </related>
      <p>Прийшло 40 тисяч. Студентів зупинили поліцейські на Національному бульварі на шляху до Вацлавської площі. Учасникам демонстрації запропонували розійтися. Тих, що залишилися, жорстоко побили поліцейські. Наступного дня учні празьких і братиславських вузів і актори столичних театрів оголосили тижневий страйк. До страйку приєдналися члени мистецьких та літературних об'єднань, організацій та установ.Активісти створили Громадянський форум - об'єднання демократичних сил. У його складі були незалежні організації, представники церков і звичайні громадяни .</p>
      <p>Представники влади зустрілися з лідером Вацлавом Гавелом, почалися переговори. Той 26 листопада скликає мітинг. На загальнодержавної забастовку у Празі прийшло близько 800 000 чоловік, в Братиславі - близько 100 000, у великих містах люди також повиходили на площі. За тиждень після початку революції керівництво Комуністичної партії на чолі з Мілошем Якешем подало у відставку. Потім залишив владу і президент Густав Гусак. На дострокових виборах 29 грудня переміг Вацлав Гавел.</p>
      <blockquote>Верховна Рада УРСР 23 жовтня 1990 року проголосувала за відставку прем'єр-міністра Віталія Масола. За 6 днів він піде у відставку. 2 жовтня 1990-го на Майдані у Києві <a href="https://gazeta.ua/articles/history/_studenti-dobilisya-vidstavki-ministra/934182">почалась Революція на граніті. </a>Українські студенти розпочали політичне голодування. Вони виступили проти підписання нового сюзного договору, який втримував Україну від незалежності.</blockquote>
    </article>
  </body>
</html>