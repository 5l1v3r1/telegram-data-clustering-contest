<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/verstapen-trgva-prvi-v-braziliya-406942.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-17T08:38:06+00:00"/>
    <meta property="og:title" content="Верстапен тръгва първи в Бразилия"/>
    <meta property="og:description" content="Фетел е втори, а Хамилтън е трети"/>
  </head>
  <body>
    <article>
      <h1>Верстапен тръгва първи в Бразилия</h1>
      <address><time datetime="2019-11-17T08:38:06+00:00">17 Nov 2019, 08:38</time> by <a rel="author">Пламен Вълков</a></address>
      <p>Холандецът Макс Верстапен с "Ред Бул" спечели квалификациите за място за Гран При на Бразилия във Формула 1. Верстапен беше най-бърз на пистата "Интерлагос" с 1:07.508 минути и записа втори полпъзишън в кариерата си. Трикратният победител в Гран при на Бразилия Себастиан Фетел (Германия) с "Ферари" остана втори на 123 хилядни от секундата. Миналогодишният  шампион на "Интерлагос" Люис Хамилтън (Великобритания) с "Мерцедес", който вече си осигури шеста световна титла, се класира трети на 191 хилядни. Шарл Льоклер (Монако) с "Ферари" завърши четвърти на 220 хилядни, но ще стартира от седмата редица заради наказание от 10 места. Така Валтери Ботас (Финландия), който остана пети на 366 хилядни, ще започне от втора редица до съотборника си в "Мерцедес" Хамилтън. </p>
    </article>
  </body>
</html>