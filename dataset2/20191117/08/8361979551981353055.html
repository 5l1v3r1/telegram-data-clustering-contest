<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/viyskovu-dopomogu-ssha-zupinili-cherez-baydena-novini-ukrajini-50053994.html"/>
    <meta property="og:site_name" content="НВ"/>
    <meta property="article:published_time" content="2019-11-17T08:17:00+00:00"/>
    <meta property="og:title" content="Працівник Ради нацбезпеки США заявив, що затримка військової допомоги Україні пов’язана з Байденом"/>
    <meta property="og:description" content="Затримка військової допомоги Україні була пов’язана з намаганням Білого дому досягти початку розслідування щодо конкурента Дональда Трампа Джо Байдена."/>
  </head>
  <body>
    <article>
      <h1>Працівник Ради нацбезпеки США заявив, що затримка військової допомоги Україні пов’язана з Байденом</h1>
      <h2>Затримка військової допомоги Україні була пов’язана з намаганням Білого дому досягти початку розслідування щодо конкурента Дональда Трампа Джо Байдена.</h2>
      <address>
        <time datetime="2019-11-17T08:17:00+00:00">17 Nov 2019, 08:17</time>
      </address>
      <p>Про це йдеться в свідченнях співробітника Ради національної безпеки Сполучених Штатів Америки Тіма Моррісона, передає <a href="https://www.reuters.com/article/us-usa-trump-impeachment/pence-aide-said-trumps-ukraine-phone-call-was-unusual-and-inappropriate-idUSKBN1XQ0H4">Reuters</a>.</p>
      <p>Моррісон розповів, що затримка військової допомоги дійсно була пов’язана з розслідуванням щодо Байдена, яке вимагали розпочати від української влади.</p>
      <p>Водночас Моррісон додав, що у липневій телефонній розмові між Трампом та президентом Володимиром Зеленським «не помітив нічого незаконного».</p>
      <p>Скарга інформатора, який повідомив про липневу телефонну розмову між Дональдом Трампом і Володимиром Зеленським, призвела до <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">запуску процедури імпічменту.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
      <p>Тепер демократи намагаються з’ясувати, чи пов’язане рішення Трампа заблокувати військову допомогу Україні зі спробами змусити Київ почати політично мотивоване розслідування проти головного опонента Трампа — Джо Байдена.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/014/483/original/72e483c4f019a53603233bddd541e873.png?stamp=1&amp;q=85&amp;w=115"/>
      </figure>
      <p>Елізабет Дрю<br/>Великі проблеми Трампа</p>
      <p>Трамп наполягає, що розмова із Зеленським була «ідеальною» і в контактах з українською владою не було quid pro quo (послуга за послугу).</p>
    </article>
  </body>
</html>