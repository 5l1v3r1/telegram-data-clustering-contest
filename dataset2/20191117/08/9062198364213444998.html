<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3376329/andorra-turkiye-maci-ne-zaman-saat-kacta"/>
    <meta property="og:site_name" content="Milli Gazete"/>
    <meta property="article:published_time" content="2019-11-17T08:48:00+00:00"/>
    <meta property="og:title" content="Andorra Türkiye maçı ne zaman, saat kaçta?"/>
    <meta property="og:description" content="UEFA 2020 Avrupa Futbol Şampiyonası Elemeleri H Grubu 10'uncu maçında deplasmanda Andorra ile karşılaşacak olan A Milli Takım'da hazırlıklar tamamlandı."/>
  </head>
  <body>
    <article>
      <h1>Andorra Türkiye maçı ne zaman, saat kaçta?</h1>
      <h2>bitime 1 hafta kala EURO 2020'ye katılmayı garantileyen ay-yıldızlı ekip, Andorra'ya konuk olacak. Andorra Türkiye maçı ne zaman, saat kaçta? İşte detaylar</h2>
      <address>
        <time datetime="2019-11-17T08:48:00+00:00">17 Nov 2019, 08:48</time>
      </address>
      <p>UEFA 2020 Avrupa Futbol Şampiyonası Elemeleri H Grubu 10'uncu maçında deplasmanda Andorra ile karşılaşacak olan A Milli Takım'da hazırlıklar tamamlandı.</p>
      <p>2020 Avrupa Futbol Şampiyonası elemelerinin 9. haftasında İstanbul'da İzlanda ile 0-0 berabere kalarak bitime 1 hafta kala EURO 2020'ye katılmayı garantileyen ay-yıldızlı ekip, deplasmanda Andorra ile karşılaşacak.</p>
      <h3>ANDORRA TÜRKİYE MAÇI NE ZAMAN SAAT KAÇTA?</h3>
      <p>H grubunda büyük avantaja sahip Türkiye, Andorra ile 17 Kasım 2019 Pazar günü bir araya gelecek. Andorra La Vella'daki Ulusal Stadyum'da oynanacak maç Türkiye saatine göre 22.45'te TRT1 ekranlarında canlı olarak yayınlanacak.</p>
      <figure>
        <img src="https://www.milligazete.com.tr/sites/71/uploads/2019/11/17/large/andorra-turkiye-maci-ne-zaman-saat-kacta.jpg?r=3f06848438af6058ffeca455805023ea"/>
      </figure>
      <p>EURO 2020'ye katılma hakkı elde eden A Milli Futbol Takımı, grup liderliği için Andorra maçını kazanarak, Fransa'nın deplasmanda Arnavutluk karşısında puan kaybını bekleyecek.</p>
      <h3>ŞENOL GÜNEŞ'TEN ANDORRA MAÇI ÖNCESİ AÇIKLAMA</h3>
      <p>Andorra'nın gruptaki durumunu değerlendiren Şenol Güneş, "Andorra daha önceki yıllarda gruplarda sonuncu olan bir takımdı ama bu grupta iyi iş çıkardılar. Savunmayı iyi yapan, hücumda ise eksik kalan bir takım. Son maçta Arnavutluk ile deplasmanda berabere kaldılar, bize moral motivasyon olarak iyi durumda olarak çıkacaklar. Oyun kurarak değil uzun toplarla hücuma çıkmaya çalışan bir takım. Genelde oyun formatlarının dışlarına çıkmıyorlar, ciddiye alınacak bir rakip. Saha koşullarını ve rakibi de göz önüne alarak elimizden gelen gayreti gösterip mücadeleyi kazanmak istiyoruz" diye konuştu.</p>
      <figure>
        <img src="https://www.milligazete.com.tr/sites/71/uploads/2019/11/17/large/andorra-turkiye-maci-ne-zaman-saat-kacta-2.jpg?r=2065543087574e9fb04a364c758a7c6a"/>
      </figure>
      <h3>"AVRUPA ŞAMPİYONASI'NA EN İYİ MİLLİ TAKIMLARLA OYNAYARAK GİTMEK İSTİYORUZ</h3>
      <p>Avrupa Şampiyonası'na güçlü takımlarla hazırlık maçları yaparak gitmek istediklerini söyleyen Şenol Güneş, "Her şeyi birlikte yapıyoruz. Sadece ben yaptım diye bir şey yok. Olması gereken birlikte düşünüp, tartışıp istediğimiz sonucu almaktır, o olmasa da bunları paylaşmaktır. Bunları iyi yaptık. Her kesimin katıldığı ve görüşlerinin alındığı bir beyin fırtınası, tartışma ortamı yaratabilirsek her şeyi halledebiliriz. Milli takım hepimizin takımı. Biraz daha futbol aklını, bilim aklını, insani yanlarımızı öne çıkarırsak ki var bizde, daha iyi durumda oluruz. Sadece maçı değil, marttaki maçları da konuşmalıyız. Kulüplerin maçlarına da gidip onların da değerlerini artırmalıyız. Bir turnuva yapmayı düşünüyoruz. Avrupa Şampiyonası'na en iyi milli takımlarla maç yaparak hazırlanmayı düşünüyoruz" ifadelerini kullandı.</p>
    </article>
  </body>
</html>