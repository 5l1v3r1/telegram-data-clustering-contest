<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/auto/nissan-recheama-aproape-400-000-de-vehicule-din-cauza-unei-defectiuni-la-sistemul-de-franare-18590757"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-17T08:12:29+00:00"/>
    <meta property="og:title" content="Nissan recheamă aproape 400.000 de vehicule din cauza unei defecţiuni la sistemul de frânare"/>
    <meta property="og:description" content="Compania auto Nissan a anunţat că recheamă 394.025 de automobile din Statele Unite pentru o defecţiune a  sistemului de frânare, existând temeri că o scurgere a lichidului de frână ar putea duce la un incendiu, relatează Reuters. "/>
  </head>
  <body>
    <article>
      <h1>Nissan recheamă aproape 400.000 de vehicule din cauza unei defecţiuni la sistemul de frânare</h1>
      <address>
        <time datetime="2019-11-17T08:12:29+00:00">17 Nov 2019, 08:12</time>
      </address>
      <p>Compania auto Nissan a anunţat că recheamă 394.025 de automobile din Statele Unite pentru o defecţiune a  sistemului de frânare, existând temeri că o scurgere a lichidului de frână ar putea duce la un incendiu, relatează Reuters. </p>
      <p>Scurgerea în circuitele interne ale automobilului va declanşa un avertisment pentru şoferi, care, dacă este ignorat, poate duce la un incendiu, în „cazuri rare”, a declarat Nissan. "... dacă avertismentul este ignorat şi vehiculul continuă să funcţioneze în aceste condiţii, scurgerea lichidului de frână poate crea un scurtcircuit electric în circuitul de acţionare, situaţie care, în cazuri rare, poate duce la un incendiu", spune producătorul auto japonez.</p>
      <p>Defecţiunea apare la modelele Maxima din 2016 până în 2018, Infiniti QX60 din 2017 până în 2019, SUV-urile Murano din 2015 până în 2018 şi SUV-urile Pathfinder din 2017 până în 2019.</p>
      <p>Documentul nu menţionează dacă defecţiunea a cauzat efectiv incendii sau răniri.</p>
      <p>De asemenea, compania a raportat că lucrează pentru a remedia problema şi că proprietarii de maşini afectate vor fi anunţaţi de la începutul lunii viitoare.</p>
      <p>Evenimentul are loc la mai puţin de două luni după ce NHTSA a deschis o investigaţie preliminară asupra a 553.000 de SUV Nissan Rogue, în urma reclamaţiilor privind declnţarea sistemelor automate de frânare de urgenţă care se declanşează fără avertisment.</p>
      <p>În septembrie, compania rechemat 1,3 milioane de vehicule pentru a rezolva o problemă legată de camerele video.</p>
    </article>
  </body>
</html>