<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3376328/ali-babacan-daron-acemoglunu-yalanlamadi-a-takimindan-aciklamalar"/>
    <meta property="og:site_name" content="Milli Gazete"/>
    <meta property="article:published_time" content="2019-11-17T08:41:00+00:00"/>
    <meta property="og:title" content="Ali Babacan, Daron Acemoğlu'nu yalanlamadı! A takımından açıklamalar"/>
    <meta property="og:description" content="Ali Babacan'ın A Takımı'ndan bir siyasetçi, ünlü ekonomist Daron Acemoğlu ismini yalanlamadı. Aynı isim, partinin bir aya kadar kurulacağını ve isminin henüz belli olmadığını söyledi."/>
  </head>
  <body>
    <article>
      <h1>Ali Babacan, Daron Acemoğlu'nu yalanlamadı! A takımından açıklamalar</h1>
      <h2>Ali Babacan'ın A Takımı'ndan bir siyasetçi, ünlü ekonomist Daron Acemoğlu ismini yalanlamadı. Aynı isim, partinin bir aya kadar kurulacağını ve isminin henüz belli olmadığını söyledi.</h2>
      <address>
        <time datetime="2019-11-17T08:41:00+00:00">17 Nov 2019, 08:41</time>
      </address>
      <p>Ali Babacan ve Ahmet Davutoğlu'nun ayrı olarak kurma hazırlıkları içinde olduğu iki siyasi parti tartışmaları Türkiye gündeminin hızı içinde eskiyerek ortadan kalktı. İki siyasi partinin de kurulması ile ilgili net açıklamalar yapılmazken, Ali Babacan'ın A Takımı'ndan bir siyasetçi, ünlü ekonomist Daron Acemoğlu ismini yalanlamadı. Aynı isim, partinin bir aya kadar kurulacağını ve isminin henüz belli olmadığını söyledi.</p>
      <p>AKP içindeki itirazların yedi-sekiz yıl önce başladığını ancak kuruluş ilkelerine geri dönüş konusunda başarılı olamadıkları için geri çekildiklerini kaydeden Babacan'ın ekibinden deneyimli siyasetçi, partinin 2020'ye kalmayacağını kaydetti.</p>
      <p>Independent Türkçe'den Can Bursalı'nın haberine göre, aynı yetkili, partinin ideolojik bir isim üzerinde durmadığını dile getirdi ve adalet/özgürlük konularında hassas olunacağını belirtti.</p>
      <p>Partinin karar vermediği bir diğer konu da başkanlık sistemi mi yoksa parlamenter sistemi mi benimseyecekleri üzerine.</p>
      <p>Yetkili, "Başkanlık sistemi ıslah edilerek mi devam etsin yoksa güçlendirilmiş parlamenter sisteme mi dönülsün noktasında tartışmalarımız sürüyor" diyor.</p>
      <p>Haberde şu detaylara yer verildi:</p>
      <blockquote>"Türkiye'nin sosyolojisini temsil edecek, sağ, sol, mufazakar, liberal, milliyetçi veya başka bir tanımı olmayacak bir parti kurmayı hedeflediklerini, her kesimden isimlerle görüştüklerini söyleyen deneyimli siyasetçi, çok geniş bir ekiple çalıştıklarını ifade ederken, dünyaca ünlü ekonomi profesörü Daron Acemoğlu'ndan katkı aldıklarına yönelik söylentileri de yalanlamadı.</blockquote>
      <blockquote>Geçmişte AKP'de, MHP'de, CHP'de siyaset yapan isimlerden bize gelenler oldu, bizim temas kurduklarımız oldu. Ancak etik kural olarak aktif milletvekilleriyle biz temas kurmuyoruz. Kendileri bizimle görüşmek isterlerse bir araya geliyoruz."</blockquote>
    </article>
  </body>
</html>