<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/saraykoy/ev-basip-kursun-yagdiran-zanli-tutuklandi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-17T08:35:00+00:00"/>
    <meta property="og:title" content="Ev basıp kurşun yağdıran zanlı tutuklandı"/>
    <meta property="og:description" content="Sarayköy’de, eşinden ayrılmasından sorumlu tuttuğu kişinin evine basan ve iki kişiyi yaralayan zanlı tutuklandı."/>
  </head>
  <body>
    <article>
      <h1>Ev basıp kurşun yağdıran zanlı tutuklandı</h1>
      <h2>Sarayköy’de, eşinden ayrılmasından sorumlu tuttuğu kişinin evine basan ve iki kişiyi yaralayan zanlı tutuklandı.</h2>
      <address><time datetime="2019-11-17T08:35:00+00:00">17 Nov 2019, 08:35</time> by <a rel="author">Haber Merkezi</a></address>
      <p>DENİZLİ (AA)<br/>Aşağı Mahalle Cumhuriyet Caddesi’ndeki bir apartmanın 2’nci katında ikamet eden Mustafa Başkaya sabah işe gitmek için kapıyı açtığı sırada kar maskeli bir kişi ile karşılaşmıştı.</p>
      <p>Tabancayla ateş eden şüpheli ile Başkaya arasında evin içinde arbede yaşanmış, tabancadan rastgele çıkan kurşunlar Mustafa Başkaya’yı ayağından eşi Fatma Başkaya’yı ise karnından yaralamıştı.</p>
      <p><b>YARALANMASINA RAĞMEN SALDIRGANI KAÇIRMADI</b><br/>Yaralı olmasına rağmen saldırganla boğuşmaya devam eden Başkaya, kar maskesini çıkardığı kişinin aralarında husumet bulunan iş yeri komşusu N.D. olduğunu gördü.</p>
      <p>Fatma Başkaya, boğuşma sırasında balkona çıkarak çevredekilerden yardım istedi. Mustafa Başkaya ise üzerine basarak etkisiz hale getirdiği N.D’yi polise teslim etti.</p>
      <p>Ambulansla hastaneye kaldırılan çiftin hayati tehlikeleri bulunmazken, gözaltına alınan zanlı N.D. emniyetteki işlemlerin ardından çıkarıldığı mahkemece tutuklandı.</p>
    </article>
  </body>
</html>