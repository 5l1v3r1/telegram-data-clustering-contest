<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597722/aithrios-kairos-me-ptosi-thermokrasias-ti-deftera"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T08:06:00+00:00"/>
    <meta property="og:title" content="Αίθριος καιρός με πτώση θερμοκρασίας τη Δευτέρα"/>
    <meta property="og:description" content="Ασθενής ψηλή πίεση θα επηρεάζει την περιοχή.   Σήμερα, ο καιρός θα είναι κυρίως αίθριος. Στην ατμόσφαιρα θα παρατηρείται κατά διαστήματα αραιή..."/>
  </head>
  <body>
    <article>
      <h1>Αίθριος καιρός με πτώση θερμοκρασίας τη Δευτέρα</h1>
      <address><time datetime="2019-11-17T08:06:00+00:00">17 Nov 2019, 08:06</time> by <a rel="author">SigmaLive</a></address>
      <p><b>Ασθενής ψηλή πίεση θα επηρεάζει την περιοχή.<br/></b> <br/>Σήμερα, ο καιρός θα είναι κυρίως αίθριος. Στην ατμόσφαιρα θα παρατηρείται κατά διαστήματα αραιή σκόνη. Οι άνεμοι θα πνέουν κυρίως βορειοανατολικοί ως νοτιοανατολικοί, αρχικά ασθενείς μέχρι μέτριοι, 3 με 4 Μποφόρ, για να καταστούν σταδιακά μέτριοι, 4 Μποφόρ και παροδικά, στα ανατολικά, στα βόρεια και τοπικά στα νοτιοδυτικά, μέχρι ισχυροί, 4 με 5 Μποφόρ. Η θάλασσα θα είναι λίγο ταραγμένη και στα προσήνεμα μέχρι ταραγμένη. Η θερμοκρασία θα ανέλθει γύρω στους 26 βαθμούς στο εσωτερικό και στα παράλια και γύρω στους 17 βαθμούς στα ψηλότερα ορεινά.<br/> <br/>Απόψε, ο καιρός θα είναι κυρίως αίθριος. Στην ατμόσφαιρα δυνατό να παρατηρείται αραιή σκόνη. Οι άνεμοι θα πνέουν κυρίως βορειοανατολικοί ως νοτιοανατολικοί, ασθενείς μέχρι μέτριοι, 3 με 4 Μποφόρ αλλά στα ανατολικά και στα βόρεια, μέτριοι και παροδικά μέχρι ισχυροί, 4 με 5 Μποφόρ. Η θάλασσα θα είναι λίγο ταραγμένη, στα δυτικά και τοπικά στα νότια και μέχρι ταραγμένη, στα ανατολικά και τοπικά στα βόρεια. Η θερμοκρασία θα πέσει γύρω στους 13 βαθμούς στο εσωτερικό, γύρω στους 16 στα ανατολικά, γύρω στους 14 στα υπόλοιπα παράλια και γύρω στους 8 βαθμούς στα ψηλότερα ορεινά.<br/> <br/>Τη Δευτέρα, ο καιρός θα είναι κυρίως αίθριος αλλά κατά διαστήματα θα παρατηρούνται αυξημένες ψηλές νεφώσεις. Στην ατμόσφαιρα δυνατό να παρατηρείται αραιή σκόνη, η οποία σταδιακά υποχωρεί.<br/> <br/>Την Τρίτη και την Τετάρτη, ο καιρός θα είναι κυρίως αίθριος.<br/> <br/>Η θερμοκρασία θα σημειώσει μικρή πτώση τη Δευτέρα και μη αξιόλογη μεταβολή στη συνέχεια, για να κυμανθεί λίγο πιο πάνω από τις μέσες κλιματολογικές τιμές.</p>
    </article>
  </body>
</html>