<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://motogpsport.autorevue.cz/clanek/diskutujte-pri-zavodech-ve-valencii_3"/>
    <meta property="og:site_name" content="MotoGPsport.cz"/>
    <meta property="article:published_time" content="2019-11-17T08:02:00+00:00"/>
    <meta property="og:title" content="MotoGP: Márquez uzavřel letošní sezónu vítězstvím"/>
    <meta property="og:description" content="Marc Márquez uzavřel sezónu, které výrazně dominoval, vítězstvím ve Valencii. Fabio Quartararo dorazil do cíle jako druhý, takže na první vítězství si bude muset minimálně několik měsíců počkat. Podium zkompletoval Jack Miller. Jorge Lorenzo se rozloučil s kariérou jezdce MotoGP ziskem bodů za třinácté místo."/>
  </head>
  <body>
    <article>
      <h1>MotoGP: Márquez uzavřel letošní sezónu vítězstvím</h1>
      <h2>Marc Márquez uzavřel sezónu, které výrazně dominoval, vítězstvím ve Valencii. Fabio Quartararo dorazil do cíle jako druhý, takže na první vítězství si bude muset minimálně několik měsíců počkat. Podium zkompletoval Jack Miller. Jorge Lorenzo se rozloučil s kariérou jezdce MotoGP ziskem bodů za třinácté místo.</h2>
      <address><time datetime="2019-11-17T08:02:00+00:00">17 Nov 2019, 08:02</time> by <a rel="author">Michaela Neumannová</a></address>
      <p>Do posledního závodu letošního roku, který se nesl ve znamení chladného počasí, se z první pozice vydával nováček Fabio Quartararo, pro kterého to byl už šestý start z pole positon v kategorii MotoGP. Spolu s Quartararem vyráželi z první řady i Márquez a Miller.</p>
      <p>Letošní závod ve Valencii byl posledním závodem Jorgeho Lorenza v MotoGP. Naopak svůj první závod v MotoGP dnes absolvoval Iker Lecuona.</p>
      <p>Do závodu nemohl nastoupit Francesco Bagnaia, který měl včera těžký pád a lékaři mu start nedovolili.</p>
      <p>Po startu se vedení ujal Miller, Quartararo klesl na druhé místo, ale brzy se dokázal vrátit na první. Rins si po startu hodně polepšil, dostal se na třetí místo. Márquez naopak po startu klesl na šesté místo. Dovi se také posunul vpřed a bojoval s Rinsem o třetí místo, ale nakonec je oba předjel Márquez. Quartararo mezitím v čele ujížděl. Miller na druhém místě po prvním kole ztrácel přes půl vteřiny.</p>
      <p>Netrvalo nijak zvlášť dlouho a Márquez se dokázal dostat na druhé místo před Millera. Quartararo pokračoval ve vedení.</p>
      <p>V dalším průběhu závodu se pak Márquez přibližoval vedoucímu Quartararovi a vzdaloval se třetímu Millereovi. Na Millera se snažili útočit Rins, Dovi a také Morbidelli, kteří jeli těsně za ním.</p>
      <p>V době, kdy do konce závodu zbývalo dvaadvacet kol do konce, byl Márquez už těsně za Quartararem. Třetí zůstával Miller, ale Dovi, Rins, Morbidelli a další nebyli nijak daleko.</p>
      <p>Miller a Dovi v této fázi jezdili o trochu rychleji než Quartararo a Márquez, trochu se jim přibližovali, ale nebyli v těsném kontaktu.</p>
      <p>Dvacet kol před závěrem se Márquez ujal vedení a odsunul tak Quartarara na druhé místo. Miller se pak Quartararovi docela přiblížil, daleko nebyli ani Dovi a Rins. Michele Pirro odstoupil ze závodu.</p>
      <p>Sedmnáct kol před koncem skončil na zemi Cal Crutchlow. Jezdec je v pořádku.</p>
      <p>Na čele pokračoval Márquez. Quartararo zůstával druhý, ale už nebyl v těsném kontaktu s Márquezem, nicméně na druhou stranu nebyl ani nijak výrazně daleko. Třetí Miller v této chvíli nijak neohrožoval Quartarara na druhé pozici, ale ani on nebyl nijak výrazně daleko. Nijak výraznou ztrátu neměli ani Dovi a Rins, kteří byli mimo provizorní podium. Šestý Morbidelli již měl relativně větší ztrátu.</p>
      <related>
        <a href="https://motogpsport.autorevue.cz/clanek/motogp-quartararo-si-vyjel-sestou-pole-position-letosniho-roku"/>
      </related>
      <p>Čtrnáct kol před koncem upadli nezávisle na sobě Zarco, Lecuona a Petrucci. Zarca, který zrovna po nehodě odcházel, trefil motocykl Lecuony. Zarco pak musel být v bolestech odnesen na nosítkách. O něco později byl pak ovšem Zarco vidět v záběrech televizních kamer, jak sedí ve svém boxu, takže by se nemělo jednat o nic vážného.</p>
      <p>Jedenáct okruhů před cílem pokračoval na první pozici Márquez. Quartararo na druhém místě ztrácel zhruba 8 desetin.</p>
      <p>Devět kol před závěrem upadl Morbidelli ze šesté pozice. Jezdec je v pořádku. Abraham se tak posunul na bodované patnácté místo. V závodě pokračovalo šestnáct jezdců.</p>
      <p>Osm okruhů před závěrem už měl Márquez v čele náskok přes vteřinu. Quartararo zůstával druhý. Miller držel třetí místo a nebyl v těsném kontaktu s Quartararem. Pokud by byl závod takto dojet, Quartararovi by to bohatě stačilo na zisk titulu nejlepšího jezdce nezávislého týmu.</p>
      <p>Šest kol před cílem se nic neměnilo na prvních třech pozicích. Na čtvrtého Doviho se ovšem snažil útočit Rins, který do Valencie přijel s nadějí dokončit sezónu na třetí pozici a dostat se před Viňalese.</p>
      <p>V další fázi se Miller trochu dokázal přiblížit Quartararovi, který byl zhruba 1,6 s za vedoucím Márquezem. Quartararo pak ovšem dokázal odpovědět na Millerův nástup a nedovolil Australanovi přiblížit se, tak aby mohl ohrozit jeho pozici.</p>
      <p>Pro výhru si dojel Márquez. Quartararo dorazil do cíle jako druhý, což pro něj znamená, že se ve své nováčkovské sezóně v MotoGP prvního vítězství nedočká, ale nemusí nijak výrazně smutnit, protože kromě titulu nováčka roku a má i titul nejlepšího jezdce satelitního týmu a navíc sezónu dokončuje na páté pozici. Spolu s Márquezem a Quartararem vystoupil na podium i Jack Miller, který tak je druhým nejlepším jezdcem satelitního týmu.</p>
      <p>Mimi podium skončili Dovi a Rins. Jako šestý do cíle dorazil Viňales. Následovali Mir a Rossi. Elitní desítku uzavřeli bratři Espargarovi.</p>
      <p>Jorge Lorenzo dokončil svůj poslední závod kariéry na třinácté pozici.</p>
      <p>Tým Repsol Honda nakonec vybojoval titul mezi týmy.</p>
      <p>Karel Abraham si z Valencie veze body za čtrnácté místo.</p>
      <p>Další závod se jede až příští rok v březnu.</p>
      <p>
        <b>GP Valencie - MotoGP, závod</b>
      </p>
      <table>
        <tr>
          <th>P.</th>
          <th>Jezdec</th>
          <th>Motocykl</th>
          <th>Km/h</th>
          <th>Čas/Ztráta</th>
        </tr>
        <tr>
          <td>1</td>
          <td>Marc MARQUEZ</td>
          <td>Honda</td>
          <td>156,8</td>
          <td>41'21,469</td>
        </tr>
        <tr>
          <td>2</td>
          <td>Fabio QUARTARARO</td>
          <td>Yamaha</td>
          <td>156,8</td>
          <td>1,026</td>
        </tr>
        <tr>
          <td>3</td>
          <td>Jack MILLER</td>
          <td>Ducati</td>
          <td>156,7</td>
          <td>2,409</td>
        </tr>
        <tr>
          <td>4</td>
          <td>Andrea DOVIZIOSO</td>
          <td>Ducati</td>
          <td>156,6</td>
          <td>3,326</td>
        </tr>
        <tr>
          <td>5</td>
          <td>Alex RINS</td>
          <td>Suzuki</td>
          <td>156,6</td>
          <td>3,508</td>
        </tr>
        <tr>
          <td>6</td>
          <td>Maverick VINALES</td>
          <td>Yamaha</td>
          <td>156,3</td>
          <td>8,829</td>
        </tr>
        <tr>
          <td>7</td>
          <td>Joan MIR</td>
          <td>Suzuki</td>
          <td>156,2</td>
          <td>10,622</td>
        </tr>
        <tr>
          <td>8</td>
          <td>Valentino ROSSI</td>
          <td>Yamaha</td>
          <td>155,4</td>
          <td>22,992</td>
        </tr>
        <tr>
          <td>9</td>
          <td>Aleix ESPARGARO</td>
          <td>Aprilia</td>
          <td>154,8</td>
          <td>32,704</td>
        </tr>
        <tr>
          <td>10</td>
          <td>Pol ESPARGARO</td>
          <td>KTM</td>
          <td>154,8</td>
          <td>32,973</td>
        </tr>
        <tr>
          <td>11</td>
          <td>Tito RABAT</td>
          <td>Ducati</td>
          <td>154,2</td>
          <td>42,795</td>
        </tr>
        <tr>
          <td>12</td>
          <td>Mika KALLIO</td>
          <td>KTM</td>
          <td>154</td>
          <td>45,732</td>
        </tr>
        <tr>
          <td>13</td>
          <td>Jorge LORENZO</td>
          <td>Honda</td>
          <td>153,7</td>
          <td>51,044</td>
        </tr>
        <tr>
          <td>14</td>
          <td>Karel ABRAHAM</td>
          <td>Ducati</td>
          <td>152,8</td>
          <td>+1'04,871</td>
        </tr>
        <tr>
          <td>15</td>
          <td>Hafizh SYAHRIN</td>
          <td>KTM</td>
          <td>152,1</td>
          <td>+1'16,487</td>
        </tr>
        <tr>
          <td colspan="3">
            <b>Neklasifikováni</b>
          </td>
          <td> </td>
          <td> </td>
        </tr>
        <tr>
          <td> </td>
          <td>Andrea IANNONE</td>
          <td>Aprilia</td>
          <td>154,8</td>
          <td>1 kolo</td>
        </tr>
        <tr>
          <td> </td>
          <td>Franco MORBIDELLI</td>
          <td>Yamaha</td>
          <td>156,4</td>
          <td>9 kol</td>
        </tr>
        <tr>
          <td> </td>
          <td>Danilo PETRUCCI</td>
          <td>Ducati</td>
          <td>155,6</td>
          <td>14 kol</td>
        </tr>
        <tr>
          <td> </td>
          <td>Johann ZARCO</td>
          <td>Honda</td>
          <td>155,1</td>
          <td>14 kol</td>
        </tr>
        <tr>
          <td> </td>
          <td>Iker LECUONA</td>
          <td>KTM</td>
          <td>154,2</td>
          <td>14 kol</td>
        </tr>
        <tr>
          <td> </td>
          <td>Cal CRUTCHLOW</td>
          <td>Honda</td>
          <td>155,5</td>
          <td>17 kol</td>
        </tr>
        <tr>
          <td> </td>
          <td>Michele PIRRO</td>
          <td>Ducati</td>
          <td>150,3</td>
          <td>19 kol</td>
        </tr>
      </table>
      <p>Foto: Box Repsol</p>
      <related>
        <h4>Další podobné články</h4>
        <a href="https://motogpsport.autorevue.cz/clanek/moto2-binder-vyhral-dalsi-zavod-a-stal-se-vicemistrem"/>
        <a href="https://motogpsport.autorevue.cz/clanek/moto3-v-dramatickem-zavode-si-pro-prvni-vyhru-dojel-garcia"/>
        <a href="https://motogpsport.autorevue.cz/clanek/motogp-navzdory-padu-byl-ve-warm-upu-nejrychlejsi-marquez_1"/>
        <a href="https://motogpsport.autorevue.cz/clanek/moto2-nejrychlejsim-muzem-warm-upu-je-manzi"/>
        <a href="https://motogpsport.autorevue.cz/clanek/moto3-v-chladnem-nedelnim-ranu-zajel-nejlepsi-cas-masia"/>
        <a href="https://motogpsport.autorevue.cz/clanek/moto2-ve-valencii-si-pole-position-zajistil-navarro"/>
        <a href="https://motogpsport.autorevue.cz/clanek/moto2-prvni-kvalifikaci-ovladl-schrotter"/>
        <a href="https://motogpsport.autorevue.cz/clanek/motogp-quartararo-si-vyjel-sestou-pole-position-letosniho-roku"/>
        <a href="https://motogpsport.autorevue.cz/clanek/motogp-do-druhe-kvalifikace-se-posouvaji-rins-a-pol-espargaro"/>
        <a href="https://motogpsport.autorevue.cz/clanek/motogp-ve-ctvrtem-treninku-nakonec-kraloval-vinales"/>
        <a href="https://motogpsport.autorevue.cz/clanek/moto3-z-pole-position-se-ve-valencii-raduje-migno"/>
        <a href="https://motogpsport.autorevue.cz/clanek/moto3-z-prvniho-mista-do-druhe-kvalifikace-postupuje-suzuki"/>
        <a href="https://motogpsport.autorevue.cz/clanek/moto2-nejlepsi-cas-tretiho-treninku-zajel-binder"/>
        <a href="https://motogpsport.autorevue.cz/clanek/motogp-quartararo-zustal-neprekonan-i-ve-tretim-treninku-ve-valencii"/>
      </related>
    </article>
  </body>
</html>