<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/sport/tesna-zmaga-novogoriskih-odbojkaric"/>
    <meta property="og:site_name" content="Primorske novice"/>
    <meta property="article:published_time" content="2019-11-17T08:35:56+00:00"/>
    <meta property="og:title" content="Tesna zmaga novogoriških odbojkaric"/>
    <meta property="og:description" content="Odbojkarice GEN-I Volleyja so v 6. krogu srednjeevropske lige doma premagale Bimal-Jedinstvo s 3:2 (19, 21, -17, -23, 12)"/>
  </head>
  <body>
    <article>
      <h1>Tesna zmaga novogoriških odbojkaric</h1>
      <address><time datetime="2019-11-17T08:35:56+00:00">17 Nov 2019, 08:35</time> by <a rel="author">STA</a></address>
      <p>
        <b>Odbojkarice GEN-I Volleyja so v 6. krogu srednjeevropske lige doma premagale Bimal-Jedinstvo s 3:2 (19, 21, -17, -23, 12)</b>
      </p>
      <figure>
        <img src="https://static.primorske.si/foto/highres/gnweb/720029_odbojka_zen.jpg"/>
        <figcaption>Foto: Zdravko Primožič/FPA</figcaption>
      </figure>
      <p><b>NOVA GORICA</b> &gt; Novogoriške odbojkarice so v srednjeevropski ligi zabeležile drugo zaporedno zmago in tretjo na zadnjih štirih tekmah. Za njo so se morale močno potruditi. Ko so vodile z 2:0, ni nihče pričakoval, da bi se lahko zapletlo, toda gostje so si predvsem zaradi velikega števila napak domačih priborile možnost, da domov odidejo z dvema točkama. V tie breaku so vodile z 11:9 ter 12:11, a do konca niso več osvojile točke.</p>
      <p>Domače, pri katerih se je z 29 točkami izkazala <b>Sara Kovač</b>, so priložnost za bolj prepričljivo zmago zapravile s serijami slabih sprejemov. Zaradi ene od njih so jim v četrtem nizu tekmice ušle (podobno je bilo v tretjem), za razliko od tretjega pa so domače zaostanek šestih točk skoraj nadoknadile, približale so se na 23:24, a preobrata niso naredile.</p>
      <blockquote><b>Dvorana OŠ Milojke Štrukelj, gledalcev 120</b>, sodnika: Brlas, Rajković (oba Hrvaška).<br/><b>GEN-I Volley</b>: Sillah, Ferlinc 5, Goršek 8, Velikonja Grbač 15, Spanou 18, Forštnarič 1, Mikl, Kovač 29, Blažič, Leban, Jovanović 7, Žigon.<br/><b>Bimal-Jedinstvo Brčko</b>: Babić 13, Biberdžić, Kenjalo 5, Radović 5, Vukoje, Gajić 9, Vujičić, Karač, Dragović, Popović, Radišković 24, Mitrović, Husić 6, Vajdova.</blockquote>
    </article>
  </body>
</html>