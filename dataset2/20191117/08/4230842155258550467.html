<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191117-eks-nardepa-svyatasha-ogolosyly-u-rozshuk/"/>
    <meta property="og:site_name" content="ФАКТИ"/>
    <meta property="article:published_time" content="2019-11-17T08:44:27+00:00"/>
    <meta property="og:title" content="Екс-нардепа Святаша оголосили у розшук"/>
    <meta property="og:description" content="На сайті Міністерства внутрішніх справ з’явилася інформація про розшук колишнього народного депутата Дмитра Святаша."/>
  </head>
  <body>
    <article>
      <h1>Екс-нардепа Святаша оголосили у розшук</h1>
      <address>
        <time datetime="2019-11-17T08:44:27+00:00">17 Nov 2019, 08:44</time>
      </address>
      <p>На сайті Міністерства внутрішніх справ з’явилася інформація про розшук колишнього народного депутата Дмитра Святаша.</p>
      <p>Дані про розшук колишнього нардепа від Партії регіонів та партії Відродження Дмитра Святаша розміщена на сайті МВС у розділі <b>Особи, які переховуються від органів влади</b>.</p>
      <p>Там повідомляється також, що він зник 8 листопада 2019 року.</p>
      <p>Святаш звинувачується за ч.1 ст.366-1 ККУ – Декларування недостовірної інформації, запобіжний захід до нього не застосовувався.</p>
      <figure>
        <img src="https://fakty.com.ua/wp-content/uploads/2019/11/17/123-699x512.png?1573980552"/>
      </figure>
      <p>Розслідуванням справи займається НАБУ, яке у травні повідомило, що кілька нардепів <a href="https://fakty.com.ua/ua/ukraine/20190528-nardepy-pryhovaly-u-deklaratsiyah-8-5-mlrd-gryven-nazk/">приховали у деклараціях за 2017-2019 рр. 8,5 млрд грн</a>. Серед них і Святаш.</p>
      <p>Окрім того, на початку жовтня прокуратура Києва <a href="https://www.facebook.com/kyiv.gp.gov.ua/photos/a.1071931682818193/2872886019389408/?type=3&amp;theater">оголосила підозру Дмитру Святашу</a> у заволодінні 1,1 млрд грн УкрСиббанку.</p>
      <p>Йому інкримінують ч.4 ст.190 ККУ – Заволодіння чужим майном шляхом зловживання довірою (шахрайство), вчинене за попередньою змовою групою осіб, в особливо великих розмірах та ч.3 ст.27, ч. 3 ст. 358 – Підроблення офіційного документа.</p>
      <p><b>Фото</b>: <a href="https://www.facebook.com/pg/SvyatashDmitriy/photos/?ref=page_internal">Дмитро Святаш</a></p>
    </article>
  </body>
</html>