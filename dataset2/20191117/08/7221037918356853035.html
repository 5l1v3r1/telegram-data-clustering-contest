<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/kilicdaroglu-turkiye-cumhuriyetinin-yasadigi-en-temel-sorun-liyakat-sisteminin-cokmesidir/927089"/>
    <meta property="og:site_name" content="medya faresi"/>
    <meta property="article:published_time" content="2019-11-17T08:43:00+00:00"/>
    <meta property="og:title" content="Kılıçdaroğlu: Türkiye Cumhuriyeti'nin yaşadığı en temel sorun liyakat sisteminin çökmesidir"/>
    <meta property="og:description" content="CHP Genel Başkanı Kemal Kılıçdaroğlu, iş insanları ile düzenlenen toplantıda konuştu."/>
  </head>
  <body>
    <article>
      <h1>Kılıçdaroğlu: Türkiye Cumhuriyeti'nin yaşadığı en temel sorun liyakat sisteminin çökmesidir</h1>
      <h2>CHP Genel Başkanı Kemal Kılıçdaroğlu, iş insanları ile düzenlenen toplantıda konuştu.</h2>
      <address>
        <time datetime="2019-11-17T08:43:00+00:00">17 Nov 2019, 08:43</time>
      </address>
      <p>Kılıçdaroğlu'nun konuşmasından başlıklar şöyle: </p>
      <p>"İş dünyası diyor ki 'Bürokrasi projeleri ciddiye almıyor' diyor. Yukarıdan gelecek emirleri dikkate alır. Türkiye Cumhuriyeti'nin yaşadığı en temel sorun liyakat sisteminin çökmesidir.</p>
      <p>Bürokrasi Türkiye’yi yönetmeye kalkmaz. Bütün gelişmiş ülkelerde durum böyledir. Liyakati yok ederseniz her şeyi darmadağın edersiniz. Hukuk ne demektir? Benim can ve mal güvenliğimi sağlayan kurallar bütünüdür. Benim can ve mal güvenliğim yoksa yabancı sermaye neden gelsin? Hiçbirimizin Türkiye’de can ve mal güvenliği yoktur. Siyasi iktidar ‘Ben bunu cezalandırmak istiyorum’ derse avukatınız neden tutuklandığınızı bile bilemezsiniz. Bu hukuk mudur? Benim neden can ve mal güvenliğim yok?</p>
      <p>Faiz ödemek için borç alıyoruz. Sizler iş dünyasından geliyorsunuz. Saat başına 2 milyon dolar faiz ödeyen ülke kalkınabilir mi? Borçlanma Genel Müdürlüğü'nü kurdular. Biz çoluk çocuğumuzun boğazından kesiyoruz. Sizin alınteriniz bu paralar. Bu borçlar karşılığında ne oldu? Yüzün üzerinde fabrika kapatıldı. </p>
      <p>Devlette şeffaf esastır. Devlet vatandaşın parasını harcadığı için şeffaf olmak zorundadır. Kefen bezi alırken bile vergi ödersiniz. Bu vergiler nereye harcanıyor? Hiç merak etmediniz mi Allah aşkına? Yatırım diyorlar. Hangi yatırım? </p>
      <p>O devleti ben devleti biliyorum. Bir devlet böyle keyfi yönetilmez. Yol, köprü yapma demiyorum. Ne kadara yapıldığını soruyorum. Bizden gizleniyor ama yabancılar biliyor. Siz ödediğiniz vergilere sahip çıkmalısınız. Politikacı ödediği paranın hesabını vermeli.</p>
      <p>Bu devletin parasına yazık günah değil mi? Havalimanının ne kadar yaptırıldığını bilmiyoruz. Kime ne kadar garanti verdiniz? Ben eski maliyeciyim, neyin ne olduğunu tahmin ederiz. Bütçede disiplin yok.</p>
      <p>Bizim komşularımızla kavga edecek halimiz mi var? Üretimi öncelememiz gerekiyor. Türkiye üretimi kesti. Nohut, saman ithal ediyoruz. Alman, Kanada, ABD çiftçisi için çalışıyoruz. Pamuk ithal ediyoruz Yunanistan’dan. Pamuk ekecek tarla mı bitti Allah aşkına? Türkiye'nin 21. yüzyılda Türkiye'nin kalkınma planın olmadığı bir dönemi yaşıyoruz. Devlet Planlama Teşkilatı kapatıldı haberiniz var mı? Her gelişmiş ülkede planlama örgütü var. Kim kapattırdı bize, darmadağan ettiler."</p>
    </article>
  </body>
</html>