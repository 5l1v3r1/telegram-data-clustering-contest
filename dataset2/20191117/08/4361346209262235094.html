<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/ismerosei-30-milliojat-jatszotta-el-a-tippmixen/186787"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-17T08:30:00+00:00"/>
    <meta property="og:title" content="Ismerősei 30 millióját játszotta el a tippmixen"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Ismerősei 30 millióját játszotta el a tippmixen</mark>
      </h1>
      <address><time datetime="2019-11-17T08:30:00+00:00">17 Nov 2019, 08:30</time> by <a rel="author">Bors</a></address>
      <p>A tippmix volt a szenvedélye, de nem csak a sportfogadó, hanem annak ismerősei is csúnyán ráfáztak a játékra.</p>
      <p>A vád szerint G. L. Szlovákiába járt át sportfogadásokat kötni, 2013-tól kezdve, abban a reményben, hogy majd nagy összeget nyer vele. A pénze viszont rövid időn belül elfogyott és ismerőseitől kényszerült kölcsönkérni.</p>
      <p>A barátainak azt ígérte, hogy a neki adott pénz többszörösét fogják majd visszakapni, ha sikerül nyernie.</p>
      <p>Addig beszélt, míg sikerült elnyernie a sértettek bizalmát, akik több millió, összesen 30 millió forintot adtak kölcsön G. L-nek, akinek viszont egyáltalán nem állt szándékában visszafizetni a tartozását. Az összes pénzt tippmixelésre költötte. A pénz megtérítését anyagi helyzete se tette volna lehetővé.</p>
      <p>A Kisvárdai Járásibíróság G. L. ügyében hétfőn tartja meg az előkészítő ülést, amin, ha a vádlott beismeri tettét ítélet is születhet.</p>
    </article>
  </body>
</html>