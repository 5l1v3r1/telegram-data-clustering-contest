<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/17/7232207/"/>
    <meta property="og:site_name" content="Українська правда"/>
    <meta property="article:published_time" content="2019-11-17T08:58:15+00:00"/>
    <meta property="og:title" content="Справи Майдану: Від Зеленського вимагають позачергового засідання ВР"/>
    <meta property="og:description" content="Адвокатська дорадча група вимагає від президента України Володимира Зеленського скликати позачергову сесію Верховної Ради для проведення голосування за поправку до законопроекту №2116, яка дозволить зберегти слідство у справах Майдану."/>
  </head>
  <body>
    <article>
      <h1>Справи Майдану: Від Зеленського вимагають позачергового засідання ВР</h1>
      <address>
        <time datetime="2019-11-17T08:58:15+00:00">17 Nov 2019, 08:58</time>
      </address>
      <p>Адвокатська дорадча група вимагає від президента України Володимира Зеленського скликати позачергову сесію Верховної Ради для проведення голосування за поправку №318 до законопроекту №2116, яка дозволить зберегти слідство у справах Майдану.</p>
      <p><b>Джерело:</b> <a href="https://www.facebook.com/HeavenlyHundredLawyers/posts/1480427592105157?__xts__%5B0%5D=68.ARDIBXGNnybXLc9f7zyfxDQRoyEykDiSe45EPJVpj0ltg2Ll3bRKL9U7jiYNVrMJ0UBAQ1-WOi5E1QJIYN-TXCd_Gf40t8E0Cp_TD3yqrvpgkTDo6FQXxjf-mLbEQGHbXjEvfLvfYpwQWtZKguZLMEH5x1doe-WeYCs12u2RcgtSXkfAukpqaRnn9W0Wv6bHd4qCU33mB_lwbWyCuMeYOeXFtRFXPyaVl3e29RZRCh9vZB5zrojaJPENDOqGHlyQ6-OY9hcG4Aml8GqagNwIzPSsapQQyPFX19aoiGXBCpd0qyG50E06vDIWl1bihV8nB7qS9ZMReGLQFM5oMCa6tw&amp;__tn__=-R">заява</a> Адвокатської дорадчої групи,  адвокат сімей Героїв Небесної сотні <a href="https://www.facebook.com/eugeniyazz/posts/2715866885119760?__xts__[0]=68.ARDIBXGNnybXLc9f7zyfxDQRoyEykDiSe45EPJVpj0ltg2Ll3bRKL9U7jiYNVrMJ0UBAQ1-WOi5E1QJIYN-TXCd_Gf40t8E0Cp_TD3yqrvpgkTDo6FQXxjf-mLbEQGHbXjEvfLvfYpwQWtZKguZLMEH5x1doe-WeYCs12u2RcgtSXkfAukpqaRnn9W0Wv6bHd4qCU33mB_lwbWyCuMeYOeXFtRFXPyaVl3e29RZRCh9vZB5zrojaJPENDOqGHlyQ6-OY9hcG4Aml8GqagNwIzPSsapQQyPFX19aoiGXBCpd0qyG50E06vDIWl1bihV8nB7qS9ZMReGLQFM5oMCa6tw&amp;__tn__=H-R">Євгенія Закревська</a> </p>
      <p><b>Дослівно:</b> "Вимагаємо не передавати провадження у справах Майдану до ДБР до прийняття поправки, створення управління по Майдану у ДБР та переведення туди слідчих з ГПУ", йдеться у заяві адвокатів. </p>
      <p><b>Деталі: </b>За словами Закревської, наразі президенту необхідно скликати позачергову сесію ВР для продовження розгляду законопроекту і голосування норми про забезпечення слідства у справах Майдану.</p>
      <p>"Справи не можна передавати до ДБР до того, як поправку №318 буде проголосовано, у ДБР буде створено управління у справах Майдану, слідчих із ГПУ переведуть до ДБР, бо це означатиме передати справи Майдана просто в руки Портнова (Андрія Портнова - ред.)", - заявила Закревська. </p>
      <p>
        <b>Нагадаємо, </b>
      </p>
      <ul>
        <li>Раніше адвокати сімей Героїв Небесної сотні заявили, що слідство у справах Майдану <a href="https://www.pravda.com.ua/rus/news/2019/11/16/7232190/">зупиниться з 20 листопада</a> через те, що Верховна Рада не проголосувала необхідні поправки до закону про ДБР, які б дозволили продовжити розслідування.</li>
        <li>З 20 листопада 2019 року органи прокуратури остаточно втрачають слідчі функції, після чого справи Майдану мають перейти частково - до Державного бюро розслідувань, частково - до НАБУ.</li>
        <li>14 листопада активісти та родичі загиблих під час Революції Гідності провели <a href="https://www.facebook.com/watch/?v=583839605715085">акцію</a> під Офісом президента, вимагаючи ефективного розслідування справ Майдану після переходу їх у підслідність ДБР, створення у ДБР окремого слідчого управління та ухвалення спеціальної поправки, яка дала б змогу слідчим ГПУ перейти до нової структури. </li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/16/7232190/"/>
        <a href="https://www.pravda.com.ua/news/2019/11/6/7231179/"/>
        <a href="https://www.pravda.com.ua/news/2019/11/6/7231132/"/>
      </related>
    </article>
  </body>
</html>