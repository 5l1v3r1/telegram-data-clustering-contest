<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/v-afganistani-zdalisya-mayzhe-250-teroristiv-islamskoji-derzhavi-640466.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-17T08:17:49+00:00"/>
    <meta property="og:title" content="В Афганістані здалися майже 250 терористів «Ісламської держави»"/>
    <meta property="og:description" content="Терористи здали 67 одиниць зброї"/>
  </head>
  <body>
    <article>
      <h1>В Афганістані здалися майже 250 терористів «Ісламської держави»</h1>
      <address>
        <time datetime="2019-11-17T08:17:49+00:00">17 Nov 2019, 08:17</time>
      </address>
      <h4>Терористи здали 67 одиниць зброї</h4>
      <p>Майже 250 прибічників терористичної організації «Ісламська держава» здалися правоохоронцям на сході Афганістану.</p>
      <p>Про це повідомляє <a href="http://russian.news.cn/2019-11/16/c_138560444.htm">Сіньхуа</a>.</p>
      <p>Згідно з повідомленням, за останні три дні загалом 241 учасник та прибічник ІДІЛ, зокрема, 71 чоловік, 63 жінки та 107 дітей, здалися афганським правоохоронцям в районах Ачин та Мохман-Дара провінції Нангархар.</p>
      <p>Крім того, колишні бойовики передали правоохоронцям 67 одиниць зброї. Чиновники наголошують, що це найбільша в регіоні група, яка здавалася за останні два роки.</p>
      <p>В ІДІЛ поки не коментують дану інформацію.</p>
      <p>Нагадаємо, у ніч на 27 жовтня американська авіація в декілька заходів завдала ракетних ударів по дому поруч з селом Бариша в провінції Ідліб недалеко від кордону Сирії і Туреччини. Всього операція тривала близько 4 годин. За даними агентства, на місці зруйнованої будівлі виявлені тіла семи осіб – трьох чоловіків, трьох жінок і дитини, серед яких <a href="https://glavcom.ua/world/observe/u-ssha-povidomili-pro-likvidaciyu-lidera-idil-635582.html">був ватажок терористичної організації «Ісламська держава» Абу Бакр аль-Багдаді</a>.</p>
      <p>Як повідомлялося, у результаті спільної спецоперації Служби безпеки України з Міністерством внутрішніх справ Грузії та Центральним розвідувальним управлінням США на Київщині <a href="https://glavcom.ua/news/sbu-zayavila-pro-zatrimannya-odnogo-z-klyuchovih-lideriv-idil-640229.html">затримано одного з ключових керівників терористичної організації «Ісламська держава»</a>.</p>
      <related>
        <a href="https://glavcom.ua/world/observe/impichment-trampa-u-spravi-z-javilisja-shche-dva-svidki-640464.html"/>
        <a href="https://glavcom.ua/world/observe/golodomor-shche-ne-viznanij-u-sviti-nalezhnim-chinom-senator-ssha-640459.html"/>
        <a href="https://glavcom.ua/news/chlen-uryadu-ziznavsya-shcho-pisav-svoyu-disertaciyu-pid-vplivom-narkotikiv-640448.html"/>
      </related>
    </article>
  </body>
</html>