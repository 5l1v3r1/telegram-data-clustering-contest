<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150775/"/>
    <meta property="og:site_name" content="AgroNews"/>
    <meta property="article:published_time" content="2019-11-17T08:05:00+00:00"/>
    <meta property="og:title" content="Фінансування 3 програм підтримки сільського господарства відправили до спецфонду"/>
    <meta property="og:description" content="Забезпечення фінансування трьох програм підтримки сільського господарства відправили до спецфонду. Це передбачає Закон №2000 про Державний бюджет України на 2020 рік, пише agropolit.com Зокрема, зі спецфонду будуть нараховуватись забезпечення:: -На заходи, пов’язані з формуванням державного..."/>
  </head>
  <body>
    <article>
      <h1>Фінансування 3 програм підтримки сільського господарства відправили до спецфонду</h1>
      <address><time datetime="2019-11-17T08:05:00+00:00">17 Nov 2019, 08:05</time> by <a rel="author">agronews.uaode/author</a></address>
      <p><b>Забезпечення фінансування трьох програм підтримки сільського господарства відправили до спецфонду. Це передбачає Закон <a href="http://w1.c1.rada.gov.ua/pls/zweb2/webproc4_1?pf3511=66853">№2000</a> про Державний бюджет України на 2020 рік</b>, <b>пише </b><a href="https://agropolit.com/">agropolit.com</a></p>
      <p>
        <b>Зокрема, зі спецфонду будуть нараховуватись забезпечення::</b>
      </p>
      <p>-На заходи, пов’язані з формуванням державного резервного насіннєвого фонду</p>
      <p>-На фінансову підтримку заходів в агропромисловому комплексі на умовах фінансового лізингу</p>
      <p>-Для реалізації проекту “Програма “Прискорення приватних інвестицій у сільське господарство України”.</p>
      <p>Джерелами формування спеціального фонду можуть стати повернення бюджетних позичок, наданих на закупівлю сільськогосподарської продукції за державним замовленням 1994-1997 років та повернення коштів, наданих для фінансової підтримки заходів в АПК комплексі на умовах фінансового лізингу, а також закупівлі племінних нетелей та корів, вітчизняної техніки і обладнання для агропромислового комплексу, з наступною їх реалізацією сільськогосподарським підприємствам на умовах фінансового лізингу.</p>
      <p>Нагадаємо, отримання коштів зі спецфонду щороку є проблематичним для держбюджету. Зокрема, у 2019 році з нього окрім забезпечення лізингу для сільського господарства мали ремонтувати дороги загального користування, будувати житло для військовослужбовців, надавати іпотечні кредити переселенцям, купувати автомобілі для людей з інвалідністю, виплачувати пенсії, покривати дефіцит бюджету та будувати житло для військових.</p>
    </article>
  </body>
</html>