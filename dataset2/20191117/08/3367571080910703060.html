<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/in-evidenza/tuttosport-adl-vuole-punizione-esemplare-50-mensilita-e-altra-multa-per-danni-d-immagine-414893"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-17T08:36:00+00:00"/>
    <meta property="og:title" content="Tuttosport - ADL vuole punizione esemplare: 50% mensilità e altra multa per danni d'immagine"/>
    <meta property="og:description" content="La volontà di Aurelio De Laurentiis dopo tutte le polemiche degli ultimi tempi e il comportamento inadeguato della squadra è quella di presentare istanza"/>
  </head>
  <body>
    <article>
      <h1>Tuttosport - ADL vuole punizione esemplare: 50% mensilità e altra multa per danni d'immagine</h1>
      <h2>La volontà di Aurelio De Laurentiis dopo tutte le polemiche degli ultimi tempi e il comportamento inadeguato della squadra è quella di presentare istanza</h2>
      <address><time datetime="2019-11-17T08:36:00+00:00">17 Nov 2019, 08:36</time> by <a rel="author">Redazione Tutto Napoli.net</a></address>
      <p>La volontà di<b> Aurelio De Laurentiis</b> dopo tutte le polemiche degli ultimi tempi e il comportamento inadeguato della squadra è quella di presentare istanza al Collegio Arbitrale per trattenere gran parte degli importi della prossima mensilità. A riportarlo è l'edizione odierna di Tuttosport, che ricorda come la multa sarà certamente oltre il 5% dello stipendio mensile. Parrebbe - si legge - che il presidente azzurro voglia spingersi fino al 50% e potrebbe decidere persino di trattenere i soldi fino alla decisione del Collegio.</p>
      <p><b>DANNI D'IMMAGINE - </b>Non è tutto. Come scrive Raffaele Auriemma sul quotidiano piemontese, il patron avrebbe rivelato ad alcuni amici di voler chiedere un risarcimento anche per i danni d'immagine subiti dal club a causa dell'ammutinamento. Per fare ciò, bisognerà rivolgersi alla giustizia ordinaria, visto che verte sulla cessione dei diritti d'immagine documentata da scritture private. Se confermato, le cifre della multa diventerebbero ancora più alte. E l'ammenda più salata.</p>
    </article>
  </body>
</html>