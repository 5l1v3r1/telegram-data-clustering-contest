<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/companii/energie/gigantul-saudit-aramco-a-stabilit-preturile-pentru-listare-si-se-asteapta-sa-obtina-1-7-trilioane-de-dolari-18590780"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-17T08:36:07+00:00"/>
    <meta property="og:title" content="Gigantul saudit Aramco a stabilit preţurile pentru listare şi se aşteaptă să obţină 1,7 trilioane de dolari"/>
    <meta property="og:description" content="Compania petrolieră Aramco a stabilit preţurile pentru listarea sa la bursă, care o evaluează la 1.600 - 1.700 de miliarde de dolari, sub cele 2.000 de miliarde de dolari stabilite de prinţul moştenitor al Arabiei Saudite, dar care păstreză şansele ca listarea să fie cea mai mare din istorie."/>
  </head>
  <body>
    <article>
      <h1>Gigantul saudit Aramco a stabilit preţurile pentru listare şi se aşteaptă să obţină 1,7 trilioane de dolari</h1>
      <address>
        <time datetime="2019-11-17T08:36:07+00:00">17 Nov 2019, 08:36</time>
      </address>
      <p>Compania petrolieră Aramco a stabilit preţurile pentru listarea sa la bursă, care o evaluează la 1.600 - 1.700 de miliarde de dolari, sub cele 2.000 de miliarde de dolari stabilite de prinţul moştenitor al Arabiei Saudite, dar care păstreză şansele ca listarea să fie cea mai mare din istorie.</p>
      <p>Conform Reuters Aramco a declarat, duminică, că intenţionează să vândă 1,5% din acţiunile sale sau aproximativ 3 miliarde de acţiuni, cu 30 - 32 de ryali (între 8 şi 8,5 dolari), evaluând oferta publică iniţială (IPO), la 25,60 miliarde dolari.</p>
      <p>Aramco ar putea doar să bată recordul de 25 de miliarde de dolari încasaşi de gigantul chinez al comerţului electronic Alibaba, când a debutat pe piaţa bursieră din New York, în 2014.</p>
      <p>Pe de altă parte, Aramco nu intenţionează să lanseze oferta publică iniţială în străinătate, au spus trei persoane familiarizate cu chestiunea. „Aceast lucru va pune povara tranzacţiilor pe băncile locale şi regionale”, a spus una dintre cele trei persoane.</p>
      <p>Aramco a dat startul IPO pe 3 noiembrie. Prinţul Mohammed, care a lansat ideea listării în urmă cu patru ani, încearcă să strângă miliarde de dolari pentru a investi în industrii non-petroliere şi a crea locuri de muncă.</p>
      <p>Aramco este cea mai profitabilă companie din lume, cu un dividend planificat de 75 de miliarde de dolari anul viitor, de cinci ori mai mare decât cel al Apple, care este cea mai mare companie din S&amp;P 500.</p>
    </article>
  </body>
</html>