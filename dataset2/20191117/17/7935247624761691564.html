<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/timsah-potada-kayboldu-59-80-215376h.htm"/>
    <meta property="og:site_name" content="OLAY"/>
    <meta property="article:published_time" content="2019-11-17T17:11:37+00:00"/>
    <meta property="og:title" content="Timsah potada kayboldu! 59-80"/>
    <meta property="og:description" content="Basketbol Süper Ligi’ne fırtına gibi giren yeşil beyazlılar, Akatlar’da istemediği bir skorla karşılaştı."/>
  </head>
  <body>
    <article>
      <h1>Timsah potada kayboldu! 59-80</h1>
      <h2>Basketbol Süper Ligi’ne fırtına gibi giren yeşil beyazlılar, Akatlar’da istemediği bir skorla karşılaştı.</h2>
      <address>
        <time datetime="2019-11-17T17:11:37+00:00">17 Nov 2019, 17:11</time>
      </address>
      <p>Frutti Extra Bursaspor, deplasmanda alt sıralardan kurtulmak için savaşan Beşiktaş Sompo Sigorta karşısında etkisiz bir oyun sergileyeken, mücadeleden farklı yenilgiyle ayrılmaktan kurtulamadı.</p>
      <p>ING Basketbol Süper Ligi’ndeki ilk sezonunu geçiren Frutti Extra Bursaspor, deplasmanda Beşiktaş Sompo Sigorta’ya 80-59 mağlup oldu. Rakibiyle Akatlar Spor Salonu’nda karşılaşan yeşil beyazlılar, müsabakaya istediği gibi başlayamadı. Ligde oynadığı 7 maçta 4 galibiyet alan Potanın Timsahları, 2 galibiyetli rakibi karşısında ilk çeyrekte hücumda etkili olamadı. Mücadelenin 8. dakikasını 17-11 geride geçen Frutti Extra Bursaspor, son bölümde toparlandı ancak ilk çeyreği 18-16 geride kapattı. Yeşil beyazlılar, ikinci periyoda da istediği gibi başlayamadı.</p>
      <p>
        <b>İKİNCİ YARIYA İYİ BAŞLADI</b>
      </p>
      <p>Bu çeyrekte üst üste boş hücumlar sonrasında rakip sayıları önleyemeyen Potanın Timsahları, farkın açılmasına da engel olamadı. 16. dakikayı 38-24 geride geçen Frutti Extra Bursaspor, farkı azaltmak için yakaladığı fırsatları değerlendiremedi. Rakip potada etkisiz kalan yeşil beyazlılar, ilkyarıyı da 42-27 geride tamamladı. Bursaspor, ikinci yarıya ise fırtına gibi başladı. 4 dakikada 12-3’lük seri yakalayan Potanın Timsahları, farkı 6 sayıya kadar (45-39) indirdi. Ancak ilerleyen bölümde hücumda yeniden aksayan Frutti Extra Bursaspor, rakip sayılara da engel olamadı.</p>
      <p>
        <b>4. YENİLGİ GELDİ</b>
      </p>
      <p>Farkın yeniden açılmasını önleyemeyen yeşil beyazlılar, 28’de 63-42’lik skorla 21 sayı geriye düştü. Potanın Timsahları, mücadelenin son çeyreğine ise 66-47 geride girdi. Frutti Extra Bursaspor, karşılaşmanın son periyodunda da farkı eritmeyi başaramadı. Rakibi karşısında etkisiz kalan yeşil beyazlılar, mücadeleden ise 80-59 mağlup ayrıldı. Potanın Timsahları, bu sonuçla ligdeki 8. maçında 4. yenilgisini alırken, evsahibi ekip 3. galibiyetiyle tanıştı.</p>
      <p>
        <b>Taraftar alınmadı</b>
      </p>
      <p>Akatlar Spor Salonu'nda oynanan karşılaşmayı Bursasporlu taraftarlar salonda izleyemedi. İl Güvenlik kurulu kararıyla yeşil beyazlı taraftarların maça alınmasına izin verilmedi. Bursasporlu yöneticilerin hafta içinde yaptığı başvuru reddedilirken, Potanın Timsahları, Akatlar Spor Salonu'nda oynanan maçı yerinde izleyemedi.</p>
    </article>
  </body>
</html>