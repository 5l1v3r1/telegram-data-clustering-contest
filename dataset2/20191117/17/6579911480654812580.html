<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-motor-23496409-video-moto3-valenciei-fost-intrerupt-dupa-accident-care-fost-implicati-cinci-piloti.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-17T17:06:00+00:00"/>
    <meta property="og:title" content="VIDEO Moto3: MP al Valenciei a fost întrerupt după un accident în care au fost implicați cinci piloți"/>
    <meta property="og:description" content="Marele Premiu al Valenciei la clasa Moto3, disputat duminică pe circuitul Ricardo Tormo din Valencia (Spania), a fost întrerupt din cauza unui accident survenit în turul 2 şi în care"/>
  </head>
  <body>
    <article>
      <h1>VIDEO Moto3: MP al Valenciei a fost întrerupt după un accident în care au fost implicați cinci piloți</h1>
      <address><time datetime="2019-11-17T17:06:00+00:00">17 Nov 2019, 17:06</time> by <a rel="author">Silviu Dumitru</a></address>
      <p><b>Marele Premiu al Valenciei la clasa Moto3, disputat duminică pe circuitul Ricardo Tormo din Valencia (Spania), a fost întrerupt din cauza unui accident survenit în turul 2 şi în care au fost implicaţi cinci piloţi, informează AFP, citată de <a href="https://www.agerpres.ro/sport-extern/2019/11/17/moto-mp-al-valenciei-la-clasa-moto3-intrerupt-dupa-un-accident--404417">Agerpres</a>.<br/></b><br/>Italianul Dennis Foggia a rămas căzut pe pistă după ce a fost lovit în plin de motocicleta spaniolului Carlos Tatay revenită pe circuit după ce pilotul căzuse, antrenând alţi trei concurenţi cu el.<br/><br/>Startul cursei fusese amânat cu 15 minute după o căzătură a spaniolului Aron Canet.<br/><br/>Sergio Garcia (Estrella Galicia 0,0) a câștigat cursa la clasa Moto3. Acesta a fost urmat de Andrea Migno și Xavier Artigas.</p>
      <figure>
        <iframe src="https://www.youtube.com/embed/Rmowp8SC_Gw" width="490" height="315" data-service="Youtube" scrolling="no"/>
      </figure>
    </article>
  </body>
</html>