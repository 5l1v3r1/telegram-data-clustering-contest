<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/17/usta-tiyatrocu-y-ld-z-kenter-hayat-n-kaybetti"/>
    <meta property="og:site_name" content="euronews"/>
    <meta property="article:published_time" content="2019-11-17T17:43:42+00:00"/>
    <meta property="og:title" content="Usta tiyatrocu Yıldız Kenter hayatını kaybetti"/>
    <meta property="og:description" content="91 yaşındaki duayen tiyatrocu Yıldız Kenter akciğer rahatsızlığı sebebiyle yoğun bakıma alındığı hastanede hayatını kaybetti"/>
  </head>
  <body>
    <article>
      <h1>Usta tiyatrocu Yıldız Kenter hayatını kaybetti</h1>
      <address><time datetime="2019-11-17T17:43:42+00:00">17 Nov 2019, 17:43</time> by <a rel="author">euronews </a></address>
      <p>Duayen tiyatrocu Yıldız Kenter yoğun bakıma alındığı hastanede hayatını kaybetti.</p>
      <p>Kenter, akciğer rahatsızlığı nedeniyle dün İstanbul'daki Amerikan Hastanesi'ne kaldırılmıştı. Kariyeri boyunca çok sayıda ödüle layık görülen usta oyuncu 91 yaşında hayata gözlerini yumdu.</p>
      <h3>Yıldız Kenter kimdir?</h3>
      <p>11 Ekim 1928 tarihinde İstanbul'da dünyaya gelen Yıldız Kenter, eğitimini ilk ve orta okul eğitimini Ankara'da tamamladı. 1948 yılında Ankara Konservatuarını bitiren Kenter, ardından aldığı Rockefeller bursuyla ABD'de tiyatro üzerine çalışmalar yaptı.</p>
      <p>1959 yılına kadar Ankara Devlet Tiyatrosu'nda oyunculuk ve sahne öğretmenliği yapan Yıldız Kenter, ardından çok sayıda ülkede Türkçe ve İngilizce tiyatro oyunları sergiledi.</p>
      <figure>
        <img src="https://static.euronews.com/articles/stories/04/30/55/28/808x528_cmsv2_e1e1178c-c007-5937-b560-c0a7cbe93cef-4305528.jpg"/>
        <figcaption>Kenter (sağda), 20 Haziran 1972'de Müşfik Kenter (solda) ve Şükran Güngör (sağ 2) ile birlikteAA Arşivi</figcaption>
      </figure>
      <p>Türkiye'de aldığı çok sayıda ödülün yanı sıra İtalya'dan Finlandiya'ya, birçok ülkede de başarısıyla ödüllere layık görüldü. Usta oyuncuya 1981 yılında Devlet Sanatçısı unvanı verildi.</p>
      <figure>
        <img src="https://static.euronews.com/articles/stories/04/30/55/28/808x535_cmsv2_d4fbdc99-b158-5348-bd3b-9a6168627684-4305528.jpg"/>
        <figcaption>Kenter, 29 Haziran 1984'te İstanbul havalimanındaAA Arşivi</figcaption>
      </figure>
      <p>Birleşmiş Milletler Çocuklara Yardım Fonu (UNICEF) tarafından 2007 tarihinde Türkiye İyi Niyet Elçisi ilan edildi.</p>
      <figure>
        <img src="https://static.euronews.com/articles/stories/04/30/55/28/808x1107_cmsv2_4234ddda-a059-521b-a0b5-de6738d88356-4305528.jpg"/>
        <figcaption>Kenter, 21 Nisan 2001'de düzenlenen 15. Sadri Alışık Tiyatro ve Sinema Oyuncu Ödülleri töreninde dram dalında en iyi kadın oyuncusu ödülüne layık görüldüAA/Dilek Atçeken</figcaption>
      </figure>
      <p>Kenter, kariyeri boyunca 40'a yakın tiyatro oyunu ve yaklaşık 20 sinema filminde rol aldı.</p>
      <figure>
        <img src="https://static.euronews.com/articles/stories/04/30/55/28/808x1107_cmsv2_060c37c8-2dea-5f0d-bc5a-3c63caf09e07-4305528.jpg"/>
        <figcaption>Kenter, 23 Aralık 2004'te düzenlenen bir toplantıdaAA/Kenan Gürbüz</figcaption>
      </figure>
    </article>
  </body>
</html>