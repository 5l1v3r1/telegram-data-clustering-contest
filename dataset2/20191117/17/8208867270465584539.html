<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/esteri/2019/11/17/news/usa_sondaggio_iowa_pete_buttigieg_in_testa_tra_i_dem-241276477/"/>
    <meta property="og:site_name" content="Repubblica.it"/>
    <meta property="article:published_time" content="2019-11-17T17:21:00+00:00"/>
    <meta property="og:title" content="Usa, sondaggio Iowa: Pete Buttigieg in testa tra i dem: primo con il 25%, sopra Warren, Biden e Sanders"/>
    <meta property="og:description" content="Il sindaco di South Bend, allunga il passo in Iowa e stacca gli avversari. Secondo la rilevazione Cnn-Des Moines Register-Mediacom, guadagna 16 punti rispetto"/>
  </head>
  <body>
    <article>
      <h1>Usa, sondaggio Iowa: Pete Buttigieg in testa tra i dem: primo con il 25%, sopra Warren, Biden e Sanders</h1>
      <h2>Il sindaco di South Bend, allunga il passo in Iowa e stacca gli avversari. Secondo la rilevazione Cnn-Des Moines Register-Mediacom, guadagna 16 punti rispetto a settembre</h2>
      <address>
        <time datetime="2019-11-17T17:21:00+00:00">17 Nov 2019, 17:21</time>
      </address>
      <p><b>WASHINGTON </b>- Imprevisto il risultato di un sondaggio Cnn-Des Moines Register-Mediacom, condotto in vista delle primarie nello Iowa: a sorpresa ad imporsi sugli altri candidati democratici, compresi quelli di maggior peso, è stato il sindaco di South Bend, Indiana, <b>Pete Buttigieg</b>.<br/><br/>L'inchiesta ha fatto emergere un 25% di consensi, 16 punti in più rispetto alle rilevazioni di settembre, tra i probabili partecipanti al caucus, seguito dal terzetto Elisabeth Warren (16%), Joe Biden (15%) e Bernie Sanders (15%), che lottano per il secondo posto.<br/><br/>Il sondaggio è stato realizzato dalla <i>Cnn</i>, il<i> Des Moines Register</i> e <i>MediaCom</i> su 500 partecipanti al caucus democratico. "Estremamente incoraggiante, è chiaro", ha commenato Buttigieg. "Abbiamo avvertito un forte slancio dalla base".</p>
    </article>
  </body>
</html>