<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89864"/>
    <meta property="og:site_name" content="Denník politika"/>
    <meta property="article:published_time" content="2019-11-17T17:35:01+00:00"/>
    <meta property="og:title" content="Chamtivosť zopár bohatých zhoršuje chudobu ostatných, upozornil pápež"/>
    <meta property="og:description" content="17.11.2019 (Webnoviny.sk) – „Chamtivosť zopár“ bohatých zhoršuje problémy chudobných, konštatoval v nedeľu pápež František pred tradičným obedom s ľuďmi bez práce a bez domova."/>
  </head>
  <body>
    <article>
      <h1>Chamtivosť zopár bohatých zhoršuje chudobu ostatných, upozornil pápež</h1>
      <address><time datetime="2019-11-17T17:35:01+00:00">17 Nov 2019, 17:35</time> by <a rel="author">Webnoviny</a></address>
      <p>17.11.2019 (Webnoviny.sk) – <i>„Chamtivosť zopár“</i> bohatých zhoršuje problémy chudobných, konštatoval v nedeľu pápež František pred tradičným obedom s ľuďmi bez práce a bez domova.</p>
      <p>Počas omše v Chráme svätého Petra venovanej zvyšovaniu povedomia o chudobných ľuďoch na celom svete, si posťažoval aj na nedostatok záujmu o rastúce rozdiely v príjmoch medzi majetnými a nemajetnými. Vyjadril tiež zdesenie nad <i>„ľahostajnosťou spoločnosti k chudobným“</i>.</p>
      <p>Po bohoslužbe pozval stovky potrebných, vrátane migrantov, na spoločný obed. Vo vatikánskej sále, kde sa zvyčajne konajú pápežské audiencie s verejnosťou, rozostavili asi 150 stolov. Ďalších asi 1500 chudobných pohostili obedom na iných miestach v Ríme a ďalšie obedy pre ľudí v núdzi organizovali farnosti po celom Taliansku.</p>
      <p>Viac k témam: <a href="https://www.webnoviny.sk/tag/migranti/"><u>migranti</u></a><br/>Zdroj: Webnoviny.sk – <a href="https://www.webnoviny.sk/chamtivost-zopar-bohatych-zhorsuje-chudobu-ostatnych-upozornil-papez/"><u>Chamtivosť zopár bohatých zhoršuje chudobu ostatných, upozornil pápež</u></a> © SITA Všetky práva vyhradené.</p>
    </article>
  </body>
</html>