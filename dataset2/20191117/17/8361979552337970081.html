<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/u-gruziji-zablokuvali-vsi-vhodi-do-parlamentu-50054042.html"/>
    <meta property="og:site_name" content="НВ"/>
    <meta property="article:published_time" content="2019-11-17T17:35:00+00:00"/>
    <meta property="og:title" content="У Грузії протестувальники заблокували всі входи до парламенту і встановили цілодобове чергування"/>
    <meta property="og:description" content="У неділю, 17 листопада, учасники масштабної акції протесту проти провалу виборчої реформи заблокували всі три входи в будівлю парламенту Грузії."/>
  </head>
  <body>
    <article>
      <h1>У Грузії протестувальники заблокували всі входи до парламенту і встановили цілодобове чергування</h1>
      <h2>У неділю, 17 листопада, учасники масштабної акції протесту проти провалу виборчої реформи заблокували всі три входи в будівлю парламенту Грузії.</h2>
      <address>
        <time datetime="2019-11-17T17:35:00+00:00">17 Nov 2019, 17:35</time>
      </address>
      <p>Про це повідомляють <a href="https://www.newsgeorgia.ge/protestuyushhie-zablokirovali-vse-vhody-v-parlament-gruzii/">Новини-Грузія.</a></p>
      <p>Біля входів у будівлю законодавчого органу розбили намети, а на ворота, що ведуть у двір, повісили замки.</p>
      <p>Як повідомляє <a href="https://www.apsny.ge/2019/pol/1574048891.php">Грузія Online,</a> протестувальники вирішили встановити 24-годинне чергування, щоб не пустити в парламент депутатів Грузинської мрії, відповідальних за провал голосування за пропорційну виборчу систему.</p>
      <p>Вони обіцяють пікетувати парламент доти, поки їх вимоги не будуть задоволені, а також не виключають блокування інших державних структур.</p>
      <p>«Ми не дозволимо особистому обслуговуючому персоналу Бідзіни Іванішвілі увійти в цю будівлю. Якщо вони хочуть потрапити до неї, нехай тоді призначать позачергові пропорційні вибори», — заявив один з учасників акції.</p>
      <p>Нагадаємо, 17 листопада в Тбілісі <a href="https://nv.ua/ukr/world/countries/v-gruziji-prohodit-miting-pislya-provalu-golosuvannya-za-viborchu-reformu-50054022.html">тисячі людей вийшли на мітинг біля парламенту</a> після того, як парламент провалив прийняття виборчої реформи.</p>
      <p>14 листопада грузинський парламент не схвалив поправку до Конституції про перехід на пропорційну виборчу систему.</p>
    </article>
  </body>
</html>