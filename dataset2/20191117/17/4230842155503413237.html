<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191117-nash-najtsinnishyj-skarb-zelenskyj-pryvitav-molod-z-dnem-studenta/"/>
    <meta property="og:site_name" content="ФАКТИ"/>
    <meta property="article:published_time" content="2019-11-17T17:12:38+00:00"/>
    <meta property="og:title" content="Наш найцінніший скарб: Зеленський привітав молодь з Днем студента"/>
    <meta property="og:description" content="У День студента президент України Володимир Зеленський привітав українців зі святом."/>
  </head>
  <body>
    <article>
      <h1>Наш найцінніший скарб: Зеленський привітав молодь з Днем студента</h1>
      <address>
        <time datetime="2019-11-17T17:12:38+00:00">17 Nov 2019, 17:12</time>
      </address>
      <p>У День студента президент України Володимир Зеленський привітав українців зі святом.</p>
      <p>Президент Володимир Зеленський у День студента в своєму привітанні зазначив, що для держави життєво необхідно, щоб молодь бачила своє майбутнє в Україні.</p>
      <p>За його словами, молодь – це найцінніший скарб країни, бо вона завжди була рушієм змін.</p>
      <blockquote>– Саме студентство завжди було драйвером змін у незалежній Україні. Починаючи зі студентської Революції на граніті, яка стала фундаментом для здобуття незалежності, й закінчуючи Революцією Гідності, – написав президент у <a href="https://www.facebook.com/zelenskiy95/posts/2383160581934304">Facebook</a>.</blockquote>
      <p><b>Читайте:</b> <a href="https://fakty.com.ua/ua/lifestyle/20191117-den-studenta-v-ukrayini-pryvitannya-v-kartynkah/">День студента в Україні – привітання в картинках</a></p>
      <p>Президент також додав, що на молоде покоління українців чекає справжній челендж:</p>
      <blockquote>– У сучасному світі без кордонів та обмежень можна реалізувати себе у Нью-Йорку, Берліні, Токіо та, власне, у будь-якому куточку планети.<br/>На мою думку, для молодого та неймовірно талановитого покоління українців це було б занадто просто. Справді амбітний челендж – це побудувати успішну та квітучу країну саме тут. Україні як повітря потрібні ваші таланти, креативність, сміливість, готовність змінювати правила та творити нову країну!</blockquote>
      <p>До слова, раніше Факти ICTV публікували <a href="https://fakty.com.ua/ua/lifestyle/20191117-pryvitannya-z-dnem-studenta-2019/">привітання з Днем студента 2019</a>.</p>
    </article>
  </body>
</html>