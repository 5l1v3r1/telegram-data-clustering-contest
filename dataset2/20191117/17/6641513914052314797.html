<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/lubnan-da-kaos-planlari-yenilgiye-ugradi-dunya-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-17T17:14:00+00:00"/>
    <meta property="og:title" content="Lübnan'da kaos planları yenilgiye uğradı"/>
    <meta property="og:description" content="Lübnan'da kaos planları yenilgiye uğradı | aydinlik.com.tr"/>
  </head>
  <body>
    <article>
      <h1>Lübnan'da kaos planları yenilgiye uğradı</h1>
      <address>
        <time datetime="2019-11-17T17:14:00+00:00">17 Nov 2019, 17:14</time>
      </address>
      <p>
        <b>İran Milli Güvenlik Yüsek Konseyi Genel Sekreteri Amiral Şemhani, Hizbullah Genel Sekreter Vekili ile yaptığı görüşmede, Lübnan'da kargaşa ve kaos yaratma stratejisinin, halkın ve hükümetin dirayeti sonucu başarısız kaldığını ifade etti.</b>
      </p>
      <p>Lübnan Hizbullahı Genel Sekreter Vekili Şeyh Naim Kasım ile görüşen İran Milli Güvenlik Yüsek Konseyi Genel Sekreteri Amiral Şemhani, Lübnan'da yaşanan son duruma değinerek, 'ABD ve İsrail emperyalizmi bölgede yeni krizler yaratmak istemektedir' dedi.</p>
      <p>ABD'nin Suriye'de yenilgisi ve Hizbullah'a yönelik yaptırım politikasının etkisiz olduğuna işaret eden İranlı üst düzey yetkili, 'Lübnan'da kaos ortamı yaratma stratejisi, diğer cephelerde yenilginin sonucu olarak ortaya atılmasına rağmen, ülke halkı ve hükümetin dirayetli önlemleri nedeniyle bir sonuca ulaşamadı' ifadelerini kullandı.</p>
      <p>Şemhani, İran'ın Direniş Cephesi ve Hizbullah'ı, İsrail tehditlerine karşı, tam kapsamlı korumaya ve desteklemeye devam edeceğinin altını çizdi.</p>
      <p>Hizbullah Genel Sekreter Vekili Şeyh Naim Kasım da bu görüşmede yaptığı açıklamada, İran'ın İsrail'e karşı cephede sonsuz desteklerinden dolayı teşekkürlerini sunarak, 'Hizbullah, İran halkının ABD'nin baskılarına eşi görülmemiş biçimde gösterdiği direnişten esinlenerek, İsrail'in bölgede tehlikeli amaçlarına ulaşmasına asla izin vermeyecektir' diye konuştu.</p>
      <related>
        <h4>Benzer Haberler</h4>
        <a href="https://www.aydinlik.com.tr/dunya/2017-mart/israil-in-karari-lubnan-a-savas-ilani"/>
        <a href="https://www.aydinlik.com.tr/putin-turkiye-de-konustu-suriye-de-isid-yenilgiye-ugratildi-dunya-nisan-2018"/>
        <a href="https://www.aydinlik.com.tr/pompeo-isid-i-suriye-ve-irak-ta-yenilgiye-ugrattik-dunya-ocak-2019"/>
      </related>
    </article>
  </body>
</html>