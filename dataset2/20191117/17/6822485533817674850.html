<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980826140.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-17T17:58:00+00:00"/>
    <meta property="og:title" content="واکنش نصیرزاده به محرومیت ماشین‌سازی"/>
    <meta property="og:description" content=" به گزارش فارس از تبریز، سایت رسمی فدارسیون فوتبال ایران امروز با انتشار مطلبی از محرومیت باشگاه ماشین‌سازی به مدت 3 پنجره نقل و انتقالاتی توسط فدراسیون جهانی فوتبال خبر داد و بر اساس این خبر محرومیت تیم تبریزی از پنجره زمستانی در فصل جاری آغاز خواهد شد."/>
  </head>
  <body>
    <article>
      <h1>واکنش نصیرزاده به محرومیت ماشین‌سازی</h1>
      <address>
        <time datetime="2019-11-17T17:58:00+00:00">17 Nov 2019, 17:58</time>
      </address>
      <p>مدیرعامل باشگاه ماشین‌سازی توضیحاتی را در خصوص محرومیت اعمال شده از سوی فدراسیون جهانی فوتبال ارائه کرد.</p>
      <p> به گزارش فارس از تبریز، سایت رسمی فدارسیون فوتبال ایران امروز با انتشار مطلبی از محرومیت باشگاه ماشین‌سازی به مدت 3 پنجره نقل و انتقالاتی توسط فدراسیون جهانی فوتبال خبر داد و بر اساس این خبر محرومیت تیم تبریزی از پنجره زمستانی در فصل جاری آغاز خواهد شد.</p>
      <p>هوشنگ نصیرزاده مدیرعامل باشگاه ماشین‌سازی در این خصوص به خبرنگار ورزشی فارس،‌گفت: این مسأله مربوط به پرونده لوسیانو پرییرا یا همان شیمبا است که اکنون در فولاد بازی می‌کند. او از ما 110 هزار دلار طلب دارد و با توجه به اینکه شماره حسابی که به ما داده بود متعلق به کشور هنگ‌کنگ بود به دلیل تحریم‌ها نتوانستیم پول او را بدهیم اما جای هیچ نگرانی نیست و این پول در حساب باشگاه وجود دارد.</p>
      <p>نصیرزاده افزود: مقررات فیفا عوض شده و به محض اینکه ما این پول را پرداخت کنیم محرومیت برداشته می‌شود. مطمئن باشید باشگاه ماشین‌سازی در نیم‌فصل دچار هیچ محرومیتی نخواهد بود و ما تا آن زمان این پول را پرداخت می‌کنیم و در نقل و انتقالات نیم‌فصل مشکلی نخواهیم داشت.</p>
    </article>
  </body>
</html>