<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/zakaj-se-je-google-odlocil-za-nakup-fitbita.html?RSS4d1402283b3efc3f04e6b9c66b22db49"/>
    <meta property="og:site_name" content="Računalniške novice"/>
    <meta property="article:published_time" content="2019-11-17T17:00:00+00:00"/>
    <meta property="og:title" content="Zakaj se je Google odločil za nakup Fitbita?"/>
    <meta property="og:description" content="Alphabet, krovno podjetje Googla, je kupilo proizvajalca pametnih ur in zapestnic Fitbit za dve milijardi ameriških dolarjev (okoli 1,8 milijarde evrov). Nas pa zanima, kaj je Goog"/>
  </head>
  <body>
    <article>
      <h1>Zakaj se je Google odločil za nakup Fitbita?</h1>
      <address>
        <time datetime="2019-11-17T17:00:00+00:00">17 Nov 2019, 17:00</time>
      </address>
      <p>Alphabet, krovno podjetje Googla, je kupilo proizvajalca pametnih ur in zapestnic Fitbit za dve milijardi ameriških dolarjev (okoli 1,8 milijarde evrov). Nas pa zanima, kaj je Google dejansko dobil s tem nakupom?</p>
      <p>Google se že kar nekaj let srečuje s težavami na področju nosljive tehnologije. Enostavno ne morejo priti na »zeleno vejo« na tem področju in zadnja nakupna poteza podjetja je še en dokaz več, da so pri Googlu priznali, da so izgubili bitko z Applom.</p>
      <p>Googlov Wear OS je bil katastrofa, saj edino Fossil še vedno prodaja ure z dotičnim operacijskim sistemom. Danes, ko lahko najdemo Apple Watch Series 3 za dobrih 180 evrov, je edino manko kompatibilnost z Androidom stvar, ki stoji na poti popolne dominacije Appla.</p>
      <p>Tržni delež Googla ni niti malo zavidljiv, poleg tega pa tehnološki velikan izgublja bitko na še enem pomembnem področju – zdravje.</p>
      <p>
        <b>Vse se vrti okrog zdravja in podatkov</b>
      </p>
      <p>Apple je na področju zdravja vedno močnejši in iz leta v leto pridobiva tudi vedno večjo veljavo na resnem, medicinskem področju, kot je EKG monitoring. Podatki, ki jih Apple zbira, se učijo sami in tako Apple gradi ogromno bazo podatkov, ki lahko resno pripomorejo k izboljšanju zdravstvenega stanja uporabnikov njihovih naprav.</p>
      <p>Na drugi strani imamo Google, katerega posel s pametnimi urami je milo rečeno zašel iz poti. <a href="https://www.wareable.com/smartwatches/emporio-armani-smartwatch-3-review-7579">Wear OS </a> pametne ure niso v nobeni lastnosti primerljive s konkurenco, saj le stežka zdržijo že klasično GPS navigacijo. Če razmišljamo o Googlu, kot o pomembnem akterju na področju zdravja uporabnikov, lahko to misel takoj opustimo, saj je pred tem še ena bolj pomembna zadeva.</p>
      <p>Ravno tukaj pa nastopi Fitbit. Je edino podjetje z nosljivimi napravami, ki je Applu nakazalo določeno mero odpora na področju zdravja. Znotraj te niše Fitbit prinaša Googlu močno blagovno znamko in kar je še bolj pomembno, 23-milijonsko uporabniško bazo. Google z nakupom Fitbita pridobiva potencial na področju zdravja, s katerim se ukvarja vse več tehnoloških podjetij.</p>
      <p>Google z nakupom ne pomaga samo sebi, temveč tudi Fitbitu. Ta sicer nima težav s proizvodnjo svojih izdelkov, vendar pa že kar nekaj časa čakamo na obljubljeno napredno zdravstveno metriko – nadgrajeno s senzorjem SpO2 – ki bi izboljšala analitiko uporabnikom. Fitbit je obljubil še kar nekaj dodatnih lastnosti, kot so merjenje ravni kisika v krvi, aritmije iitd.</p>
      <p>
        <b>V pripravi je kar nekaj patentov nosljive tehnologije</b>
      </p>
      <p>Fitbit pripravlja še veliko več, kajti precejšen del tehnologije, ki je povezana s pametnimi urami in ekonomičnim upravljanjem energije prihaja s strani podjetja Pebble. To pa je v zadnjem času zelo razvojno usmerjeno. Tudi Google pa je odkupil kar nekaj patentov od Fossila, predvsem na področju hibridne tehnologije.</p>
      <p>Torej, jasno je, da si Google želi ponuditi alternativo Applovi pametni uri Apple Watch, vendar je vprašanje, kaj mu lahko poleg ure Pixel Watch sploh uspe? Morda bi bila dobra rešitev za Google proizvodnja poceni pametnih ur (cenovni rang nekje okrog Fitbit Verse 2) z naprednimi senzorji in solidnim zdravstvenim ekosistemom. Če bi mu uspelo kaj takega, bi potencialni kupci lahko razmišljali o nakupu teh naprav.</p>
    </article>
  </body>
</html>