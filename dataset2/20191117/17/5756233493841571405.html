<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622013/%D8%AC%D8%B1%DB%8C%D8%A7%D9%86-%D9%86%DB%8C%D8%B1%D9%88%DB%8C%E2%80%8C%D9%87%D8%A7%DB%8C-%D8%A7%D9%86%D9%82%D9%84%D8%A7%D8%A8-%D8%A7%D8%B2-%D8%AA%D8%B5%D9%85%DB%8C%D9%85-%D8%B1%D9%87%D8%A8%D8%B1%DB%8C-%D8%AF%D9%81%D8%A7%D8%B9-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-17T17:18:00+00:00"/>
    <meta property="og:title" content="جریان نیروی‌های انقلاب از تصمیم رهبری دفاع می‌کند"/>
    <meta property="og:description" content="رییس شورای هماهنگی تبلیغات اسلامی استان تهران گفت: جریان نیروی‌های انقلاب از تصمیم مقام معظم رهبری دفاع می‌کنند ، اما اگر گرانی در کشور رخ بدهد باید دولت، مجلس و دستگاه قضا پاسخگو باشند."/>
  </head>
  <body>
    <article>
      <h1>جریان نیروی‌های انقلاب از تصمیم رهبری دفاع می‌کند</h1>
      <address>
        <time datetime="2019-11-17T17:18:00+00:00">17 Nov 2019, 17:18</time>
      </address>
      <p>
        <i>رییس شورای هماهنگی تبلیغات اسلامی استان تهران گفت: جریان نیروی‌های انقلاب از تصمیم مقام معظم رهبری دفاع می‌کنند ، اما اگر گرانی در کشور رخ بدهد باید دولت، مجلس و دستگاه قضا پاسخگو باشند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>حجت الاسلام سید محسن محمودی در مراسم ویژه هفته وحدت که با حضور مردم و جمعی از مسئولان در حسینیه زینبیه شهرستان ورامین برگزار شد، طی سخنانی تصریح کرد: ظلم هایی که در زمان شاهنشاه به مردم ایران شد ، هیچ وقت از خاطر مردم این سرزمین نخواهد رفت ، اگر عنایت خداوند نبود شاید دشمنان ضربه نهایی را در همان سال های گذشته می زدند.</p>
      <p>وی ادامه داد: حرکت امام خمینی(ره) یک حرکت الهی بود ، همان امتحانات که زمان بنی اسرائیل رخ داد ، امروز نیز برای جمهوری اسلامی ایران در حال رخ دادند است.</p>
      <figure>
        <img src="https://aftabnews.ir/files/fa/news/1398/8/26/360456_272.jpg"/>
      </figure>
      <p>رییس شورای هماهنگی تبلیغات اسلامی استان تهران افزود: در این شرایط زمانی همگان امانت دار انقلاب هستند و باید به خوبی از جمهوری اسلامی امانت داری کنند ، همه ما به عنوان کسانی که نسل انقلاب هستیم و دوران انقلاب را درک کردیم رسالت سنگینی را برعهده داریم ، باید دیگران و جامعه ایران را نسبت به خیانت دشمنان آگاه کرد.</p>
      <p>محمودی یادآور شد: در آستانه انتخابات مجلس شورای اسلامی قرار داریم ، ملت ایران با بصیرت خود نگذارند که مردم مقابل نظام قرار بگیرند ، دشمن از سال ۹۶ دنبال ضربه زدن به انقلاب است، اما با هوشیاری و بصیرت مردم انقلابی ایران نتوانسته کاری انجام دهد.</p>
      <p>وی اظهار کرد: دشمن دنبال فرصت دو قطبی سازی است ، اما سخنان امروز رهبری فصل الخطاب بود یعنی اینکه گرانی بنزین تصمیم سران قوا بوده است و با این کار تیر دشمن به سنگ خورده است.</p>
      <p>امام جمعه موقت شهرستان ورامین گفت: جریان نیروی های انقلاب از تصمیم مقام معظم رهبری دفاع می کنند ، اما اگر گرانی در کشور رخ بدهد باید دولت ، مجلس و دستگاه قضا پاسخگو باشند.</p>
      <p>محمودی در پایان خاطر نشان کرد: همه مسئولان نظام نوکر مردم هستند و باید برای رفاه مردم تلاش و همت کنند ، مردم ولی نعمت جمهوری اسلامی هستند.</p>
    </article>
  </body>
</html>