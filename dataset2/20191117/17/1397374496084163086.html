<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/pukla-bruka-u-dracu-srpkinje-ponizile-albaniju-sa-vise-od-sto-poena-razlike-393022.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-17T17:41:00+00:00"/>
    <meta property="og:title" content="Pukla bruka u Draču, Srpkinje ponizile Albaniju sa više od STO poena razlike!"/>
    <meta property="og:description" content="Nije greška."/>
  </head>
  <body>
    <article>
      <h1>Pukla bruka u Draču, Srpkinje ponizile Albaniju sa više od STO poena razlike!</h1>
      <h2>Nije greška.</h2>
      <address><time datetime="2019-11-17T17:41:00+00:00">17 Nov 2019, 17:41</time> by <a rel="author">Ivan Cvetković</a></address>
      <p>Ženska košarkaška reprezentacija Srbije na maestralan način nastavlja svoj put ka Evropskom prvenstvu.<br/><br/>Izabranice Marine Maljković ponizile su selekciju Albanije u Draču pobedom od nestvarnih 139:34 u drugom kolu kvalifikacija za kontinentalno prvenstvo.<br/><br/>Već od samog početka meča bilo je jasno kome će pripasti pobeda, Srpkinje su povele sa 36:15 u prvoj četvrtini, da bi u narednoj primile tek osam poena.<br/><br/>U trećoj četvrtini Albanke su postigle samo četiri poena, da bi na kraju nekako stigle do brojke 34.<br/><br/>Najbolja u pobedi Srbije bila je Nikolina Milić sa 24 poena, uz devet skokova i dve asistencije.<br/><br/>Jovana Nogić je postigla 20, Nevena Jovanović 16, po 12 su ubacile Maja Škorić i Milica Popović, a dvocifrene su bile i Maja Miljković sa 11 i Saša Čađo sa 10 poena.<br/><br/>To je druga pobeda Srpkinja u isto toliko mečeva kvalifikacija, a u prvoj rundi savladana je Turska na domaćem terenu.</p>
      <p>Izvor: Sportske.net</p>
    </article>
  </body>
</html>