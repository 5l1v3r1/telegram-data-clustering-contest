<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150942/"/>
    <meta property="og:site_name" content="AgroNews"/>
    <meta property="article:published_time" content="2019-11-17T17:25:00+00:00"/>
    <meta property="og:title" content="В Україні створять інтернет-сервіс кредитних програм для малого бізнесу"/>
    <meta property="og:description" content="Національний банк України розробляє спеціальний інтернет-сервіс, на якому представники малого та середнього бізнесу зможуть знайти інформацію про всі кредитні програми, які надають українські банки та міжнародні фінансові організації. Про це повідомила заступниця голови Національного банку..."/>
  </head>
  <body>
    <article>
      <h1>В Україні створять інтернет-сервіс кредитних програм для малого бізнесу</h1>
      <address><time datetime="2019-11-17T17:25:00+00:00">17 Nov 2019, 17:25</time> by <a rel="author">agronews.uaode/author</a></address>
      <p><b>Національний банк України розробляє спеціальний інтернет-сервіс, на якому представники малого та середнього бізнесу зможуть знайти інформацію про всі кредитні програми, які надають українські банки та міжнародні фінансові організації</b>. <b>Про це повідомила заступниця голови Національного банку Катерина Рожкова під час брифінгу з питань стрес-тестування українських банків.</b></p>
      <p>«Є дуже багато програм для малого та середнього бізнесу. Ці програми є різні, у різних банках. Більше того, є багато пільгових програм, які надають міжнародні фінансові організації, але є дуже низький рівень обізнаності самого бізнесу про різні програми. Важко ходити по всіх сайтах, збирати цю інформацію. Тому ми плануємо зробити єдиний портал з усіма чинними програмами кредитування малого та середнього бізнесу», – повідомила Рожкова.</p>
      <p>Також вона додала, після запровадження цього порталу в Україні очікують на пожвавлення кредитування банками малих та середніх підприємств.</p>
    </article>
  </body>
</html>