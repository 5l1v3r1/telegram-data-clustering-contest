<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/17/legendarnyj-ukrayinskyj-hudozhnyk-ivan-marchuk-zayavyv-shho-jogo-vystavka-mozhe-buty-ostannoyu-u-kyyevi/"/>
    <meta property="og:site_name" content="Рубрика"/>
    <meta property="article:published_time" content="2019-11-17T17:05:44+00:00"/>
    <meta property="og:title" content="Легендарний український художник Іван Марчук заявив, що його виставка може бути останньою у Києві"/>
    <meta property="og:description" content="У київському мистецькому просторі ARTAREA проходить експозиція “Іван Марчук. Секрети геніальності”. “Це може бути і останнью виставкою в Україні”, – заявив сам художник на виставці. “У мене 4 колекції за межами України, 2 дні тому мені привезли виставку з Кишинева, в Чикаго виставку продовжили, бо люди тішаться страшенно. Я був там влітку, а вона до […]"/>
  </head>
  <body>
    <article>
      <h1>Легендарний український художник Іван Марчук заявив, що його виставка може бути останньою у Києві</h1>
      <address><time datetime="2019-11-17T17:05:44+00:00">17 Nov 2019, 17:05</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/263717708_354124-860x580-c-1.jpg"/>
      </figure>
      <p>Іван Марчук<br/><b><b>У київському мистецькому просторі ARTAREA проходить експозиція “Іван Марчук. Секрети геніальності”.</b></b></p>
      <p><b><i>“Це може бути і останнью виставкою в Україні”,</i></b> – заявив сам художник на виставці.</p>
      <p>“У мене 4 колекції за межами України, 2 дні тому мені привезли виставку з Кишинева, в Чикаго виставку продовжили, бо люди тішаться страшенно. Я був там влітку, а вона до сих пір працює, там понад 50 робіт. Ще одна виставка в Женеві. Найцінніші для мене мої картини, які знаходяться в Братиславі, сюди їх не має чого везти. Я б хотів, щоб все було за межами України, бо Україна мене мучила все життя”, – розповів Марчук в інтерв’ю для <a href="https://rubryka.com/article/ivan-marchuk-kyiv/">“Рубрика”.</a></p>
      <p>Іван Марчук давно жаліється, що йому немає де в Україні виставляти свої роботи. Створити музей його творчості обіцяли багато разів від президентів — як Віктор Ющенко у 2004 році — до приватних осіб, але досі справа не зрушила з місця.</p>
      <p>“В Україні мені не хочеться малювати. Це країна, що шанує тільки мертвих, вона живих не шанувала ніколи, сьогодні і завтра не буде”, – зазначає митець.</p>
      <p>Читайте детальніше: <a href="https://rubryka.com/article/ivan-marchuk-kyiv/"><b>Невідомий Іван Марчук. Чому варто відвідати останню у Києві виставку українського Ван Гога</b></a></p>
    </article>
  </body>
</html>