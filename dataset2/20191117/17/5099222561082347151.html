<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-perspektiva-23496432-reclamele-americanilor-pauzele-meci.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-17T17:25:00+00:00"/>
    <meta property="og:title" content="Reclamele americanilor in pauzele de meci"/>
    <meta property="og:description" content="Pentru cine nu este familiar cu fotbalul american transmis de gigantii TV NBC sau FOX via stream-urilor online, pauzele de reclame sunt foarte dese. De aceea, fie ca iti plac sau nu, esti nevoit sa te"/>
  </head>
  <body>
    <article>
      <h1>Reclamele americanilor in pauzele de meci</h1>
      <address><time datetime="2019-11-17T17:25:00+00:00">17 Nov 2019, 17:25</time> by <a rel="author">Nicolae Andrei Popa</a></address>
      <p><b>Pentru cine nu este familiar cu fotbalul american transmis de gigantii TV NBC sau FOX via stream-urilor online, pauzele de reclame sunt foarte dese. De aceea, fie ca iti plac sau nu, esti nevoit sa te imprietenesti cu ele, sa te familiarizezi cu mentalul marketing-ului american. Pana la urma, vei petrece zeci de minute devorand publicitate, asa ca uneori vei uita la cine e mingea, cine conduce, daca se mai transmite meciul. Iata o mica incursiune in masina de publicitate americana. </b><br/><br/>O masina Ford Expedition, pentru tot familionul, cu 3 randuri de portiere (aproape o limuzina!), filmata intr-un singur cadru. Leave no man behind. De fapt, toate masinile din reclamele americane sunt ca niste colossi, ca si cum americanii n-ar trai in orase, ci in niste grote aflate la distante imense intre ele, fara autostrazi, doar preerii si paduri care pot fi strabatute numai cu astfel de masini. O reclama la asigurari cu doi sportivi necarismatici, dar usor recognoscibili, care spun ca au aplicatia state farm, pe cand reprezentantul firmei, ba. Nuggeti cu branza fierbinte de 1 dolar fiindca they’re just great for a dollar. Favorita mea, cu un tanar frizer de culoare, cu un aer corporate friendly, care se deplaseaza de la un client la altul cu bicicleta, iar clientii platesc tunsul cu cardul Visa, iar el primeste banii printr-un fel de POS atasat mobilului. La finalul turei, tunde un baiat direct pe terenul de baschet care plateste, evident, tot cu cardul Visa. Apoi mai este o doamna imbracata intr-un costum hidos de urs care plateste tot cu cardul doua inghetate, una pentru ea, alta pentru fiica ei. Go Bears! Passing the torch. Visa, anywhere you want to be. Impresionanta este si reclama la Domino’s Pizza, care se lauda ca primesti o pizza gratis daca nu ti-a convenit ceva la comanda precedent, ori ca a venit tarziu si a fost rece ori ca au uitat sa-ti aduca sosul. Only in America. <br/><br/><b>Inapoi la meci, ca tocmai s-a terminat The Visa Halftime Show, cu reluari, comentarii si foarte multe reclame. <br/></b><br/><br/></p>
    </article>
  </body>
</html>