<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2575908/policia-zatrimala-17-ricnogo-lvivanina-u-stani-spaninna-bez-prav-akij-kermuvav-avtivkou-batkiv"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-17T17:01:00+00:00"/>
    <meta property="og:title" content="Поліція затримала 17-річного львів'янина у стані сп'яніння без прав, який кермував автівкою батьків"/>
    <meta property="og:description" content="У Львові патрульна поліція затримала 17-річного водія без прав у стані алкогольного сп'яніння"/>
  </head>
  <body>
    <article>
      <h1>Поліція затримала 17-річного львів'янина у стані сп'яніння без прав, який кермував автівкою батьків</h1>
      <address><time datetime="2019-11-17T17:01:00+00:00">17 Nov 2019, 17:01</time> by <a rel="author">Даниїл Задорожний</a></address>
      <p><i>Ніч 17 листопада виявилась доволі насиченою на дорожніх правопорушників. Відтак, одним з них виявився неповнолітній львів'янин.</i><br/><br/>Вночі на Княгині Ольги патрульні помітили авто з вимкненими фарами. Зупинивши транспортний засіб, патрульні за кермом виявили 17-літнього юнака, від якого було чутно алкоголем. Посвідчення, відповідно, у нього з собою не було - і не могло бути. <br/><br/>Свій стан хлопець спершу заперечував, мовляв, просто забув увімкнути фари. А в машині опинився, бо вчиться їздити, - і тому вирішив скористатися відсутністю батьків удома. <br/><br/>Бабуся молодика, з якою зв'язалися патрульні, розповіла, що "загалом він і гарно вчиться, і добра дитина, але потрапив під вплив компанії".<br/><br/>Водій пройшов перевірку на пристрої драгер і результат 1,43 проміле.</p>
      <figure>
        <img src="https://s.032.ua/section/newsInText/upload/images/news/intext/000/051/451/screenshot-24tvua-20191117-154426-1_5dd16f8e1598c.jpg"/>
      </figure>
      <p>Нагадаємо, що поліція встановила особу водія, який кілька днів назад збив пенсіонерку у Львові та <a href="https://www.032.ua/news/2575634/v-policii-rozpovili-hto-pricetnij-do-nicnoi-dtp-u-lvovi-colovik-nasmert-zbiv-83-ricnu-zinku">втік</a> з місця ДТП.</p>
      <p>Джерело інформації: <a href="https://www.facebook.com/lvivpolice/photos/a.1485055981796169/2180053912296369/?type=3&amp;theater">Патрульна поліція</a></p>
    </article>
  </body>
</html>