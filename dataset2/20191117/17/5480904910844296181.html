<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/portugalsti-fotbaliste-jako-sedmnacty-tym-postoupili-na-euro-2020/1822130?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-17T17:00:00+00:00"/>
    <meta property="og:title" content="Portugalští fotbalisté jako sedmnáctý tým postoupili na Euro 2020"/>
    <meta property="og:description" content="Praha - Portugalští fotbalisté si výhrou 2:0 v Lucembursku jako sedmnáctý tým zajistili účast na Euru 2020. Úřadující mistři Evropy postoupili na šampionát posedmé za sebou, Cristiano Ronaldo vstřelil 99. reprezentační gól. Ve skupině B skončili Portugalci o tři body za první Ukrajinou, která remizovala v Srbsku 2:2."/>
  </head>
  <body>
    <article>
      <h1>Portugalští fotbalisté jako sedmnáctý tým postoupili na Euro 2020</h1>
      <address><time datetime="2019-11-17T17:00:00+00:00">17 Nov 2019, 17:00</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Portugalští fotbalisté si výhrou 2:0 v Lucembursku jako sedmnáctý tým zajistili účast na Euru 2020. Úřadující mistři Evropy postoupili na šampionát posedmé za sebou, Cristiano Ronaldo vstřelil 99. reprezentační gól. Ve skupině B skončili Portugalci o tři body za první Ukrajinou, která remizovala v Srbsku 2:2.</p>
      <p>Na mistrovství Evropy se představí 24 mužstev. Už dříve postoupily Česká republika, Anglie, Belgie, Finsko, Francie, Chorvatsko, Itálie, Německo, Nizozemsko, Polsko, Rakousko, Rusko, Španělsko, Švédsko, Turecko a Ukrajina.</p>
      <p>Portugalce dostal do vedení v 39. minutě Bruno Fernandes střelou z hranice vápna k tyči. Pojistku přidal v 86. minutě Ronaldo, jemuž tak chybí už jen jediný gól do reprezentační stovky.</p>
      <p>Srbsko otevřelo skóre v deváté minutě zásluhou Dušana Tadiče z penalty. Hosté vyrovnali ve 32. minutě díky Romanu Jaremčukovi. Po přestávce vrátil domácímu týmu vedení Aleksandar Mitrovič, ale ve třetí minutě nastavení rozhodl o dělbě bodů Arťom Besedin. Ukrajina v kvalifikaci v osmi utkáních nenašla přemožitele.</p>
      <p>Anglie v závěrečném kvalifikačním duelu zvítězila v Kosovu 4:0 a díky sedmému triumfu v osmi utkáních ovládla skupinu A o šest bodů před druhými Čechy. Vítězný gól zaznamenal ve 32. minutě záložník Harry Winks, pro něhož šlo o první trefu v dresu Albionu. O zbylé branky se mezi 79. a první minutou nastavení postarali kapitán Harry Kane, Marcus Rashford a Mason Mount.</p>
      <p>Výběr kouče Garetha Southgatea nastřílel v tomto kalendářním roce 38 gólů, což je druhý nejlepší počin v dějinách Anglie. Pouze o jednu branku více dala v roce 1908.</p>
      <h3>Výsledky kvalifikace fotbalového mistrovství Evropy 2020</h3>
      <h3>Skupina A:</h3>
      <h4>Priština: Kosovo - Anglie 0:4 (0:1)</h4>
      <p>Branky: 32. Winks, 79. Kane, 83. Rashford, 90.+1 Mount.</p>
      <h4>Konečná tabulka:</h4>
      <ul>
        <li>1. | Anglie | 8 | 7 | 0 | 1 | 37:6 | 21</li>
        <li><b>2.</b> | <b>ČR</b> | <b>8</b> | <b>5</b> | <b>0</b> | <b>3</b> | <b>13:11</b> | <b>15</b></li>
        <li>3. | Kosovo | 8 | 3 | 2 | 3 | 13:16 | 11</li>
        <li>4. | Bulharsko | 8 | 1 | 3 | 4 | 6:17 | 6</li>
        <li>5. | Černá Hora | 8 | 0 | 3 | 5 | 3:22 | 3</li>
      </ul>
      <h3>Skupina B:</h3>
      <h4>Lucemburk: Lucembursko - Portugalsko 0:2 (0:1)</h4>
      <p>Branky: 39. Fernandes, 86. Ronaldo.</p>
      <h4>Bělehrad: Srbsko - Ukrajina 2:2 (1:1)</h4>
      <p>Branky: 9. Tadič z pen., 56. Mitrovič - 33. Jaremčuk, 90.+3 Besedin. </p>
      <h4>Konečná tabulka:</h4>
      <ul>
        <li>1. | Ukrajina | 8 | 6 | 2 | 0 | 17:4 | 20</li>
        <li>2. | Portugalsko | 8 | 5 | 2 | 1 | 22:6 | 17</li>
        <li>3. | Srbsko | 8 | 4 | 2 | 2 | 17:17 | 14</li>
        <li>4. | Lucembursko | 8 | 1 | 1 | 6 | 7:16 | 4</li>
        <li>5. | Litva | 8 | 0 | 1 | 7 | 5:25 | 1</li>
      </ul>
      <h3>Skupina H:</h3>
      <p>20:45 Albánie - Francie (Tirana), Andorra - Turecko (Andorra la Vella), Moldavsko - Island (Kišiněv).</p>
    </article>
  </body>
</html>