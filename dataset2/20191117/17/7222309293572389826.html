<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/nioarige-laurent-simons-tar-snart-universitetsexamen-geniforklaras/"/>
    <meta property="og:site_name" content="HBL"/>
    <meta property="article:published_time" content="2019-11-17T17:13:00+00:00"/>
    <meta property="og:title" content="Nioårige Laurent Simons tar snart universitetsexamen – geniförklaras"/>
    <meta property="og:description" content="Den nioårige pojken Laurent Simons geniförklaras av sina lärare, skriver CNN. Pojken har i rekordfart tagit sig igenom en krävande elektroteknisk utbildning vid det tekniska universitetet i Eindhoven i Nederländerna."/>
  </head>
  <body>
    <article>
      <h1>Nioårige Laurent Simons tar snart universitetsexamen – geniförklaras</h1>
      <h2>Den nioårige pojken Laurent Simons geniförklaras av sina lärare, skriver CNN. Pojken har i rekordfart tagit sig igenom en krävande elektroteknisk utbildning vid det tekniska universitetet i Eindhoven i Nederländerna.</h2>
      <address><time datetime="2019-11-17T17:13:00+00:00">17 Nov 2019, 17:13</time> by <a rel="author">TT</a></address>
      <p>Men när <b>Laurent Simons</b> inlärningsförmåga först upptäcktes trodde hans föräldrar att den överdrevs.</p>
      <p>– Lärare berättade för oss att han sög i sig kunskap som en svamp, säger hans pappa <b>Alexander Simons</b> till tv-kanalen.</p>
      <p>Laurent Simons kommer från en familj full av läkare men hans föräldrar har ännu inte någon förklaring till varför han lär sig så snabbt. Och det har stundtals varit svårt för föräldrarna att hantera den ovanliga talangen.</p>
      <p>– Vi vill inte att han blir för seriös. Han får göra det han gillar, säger Alexander Simons till CNN.</p>
      <p>Enligt universitetets utbildningsansvariga, <b>Sjoerd Hulshof</b>, är nioåringen den snabbaste studenten som någonsin läst vid skolan. Nioåringen har också fått tillåtelse att avsluta sina kurser tidigare än andra studenter.</p>
      <p>Nu är planen att ta kandidatexamen i december – efter det ska Laurent Simons försöka ta en filosofie doktor i elektroteknik och läsa medicin vid sidan.</p>
    </article>
  </body>
</html>