<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622023/%D8%A7%D8%B7%D9%84%D8%A7%D8%B9%DB%8C%D9%87-%D8%B3%D8%A7%D8%B2%D9%85%D8%A7%D9%86-%D8%AD%D9%85%D8%A7%DB%8C%D8%AA-%D9%87%D8%B1%DA%AF%D9%88%D9%86%D9%87-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%87-%D8%A8%D9%87%D8%A7%D9%86%D9%87-%D8%A7%D9%81%D8%B2%D8%A7%DB%8C%D8%B4-%D9%86%D8%B1%D8%AE-%D8%A8%D9%86%D8%B2%DB%8C%D9%86-%D9%85%D9%85%D9%86%D9%88%D8%B9-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-17T17:50:00+00:00"/>
    <meta property="og:title" content="اطلاعیه سازمان حمایت: هرگونه افزایش قیمت به بهانه افزایش نرخ بنزین ممنوع است"/>
    <meta property="og:description" content="سازمان حمایت مصرف کنندگان و تولیدکنندگان اعلام کرد براساس مصوبه جلسه کارگروه تنظیم بازار در تاریخ ۲۴ آبان،هر گونه افزایش قیمت کالا و خدمات به خصوص به بهانه افزایش قیمت بنزین ممنوع خواهد بود."/>
  </head>
  <body>
    <article>
      <h1>اطلاعیه سازمان حمایت: هرگونه افزایش قیمت به بهانه افزایش نرخ بنزین ممنوع است</h1>
      <address>
        <time datetime="2019-11-17T17:50:00+00:00">17 Nov 2019, 17:50</time>
      </address>
      <p>
        <i>سازمان حمایت مصرف کنندگان و تولیدکنندگان اعلام کرد براساس مصوبه جلسه کارگروه تنظیم بازار در تاریخ ۲۴ آبان،هر گونه افزایش قیمت کالا و خدمات به خصوص به بهانه افزایش قیمت بنزین ممنوع خواهد بود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به گزارش وزارت صنعت، معدن و تجارت، در این اطلاعیه آمده است که سازمان حمایت مصرف کنندگان و تولیدکنندگان ضمن رصد و پایش بازار و کسب اطلاعات از تمامی مراکز توزیع با هر گونه افزایش قیمت برخورد خواهد کرد.</p>
      <p>همچنین بر اساس هماهنگی های انجام گرفته با سازمان تعزیرات حکومتی رسیدگی به این پرونده‌ها در اولویت برخورد و صدور رای خواهد شد.</p>
      <p>گفتنی است که این اطلاعیه به منزله ابلاغیه رسمی تلقی شده و اجرای آن برای تمامی واحدهای اقتصادی ذینفع الزامی است.</p>
      <p>سازمان حمایت مصرف کنندگان و تولیدکنندگان در این اطلاعیه از عموم مردم درخواست کرد تا در صورت مشاهده هر گونه تخلف در این زمینه، مراتب را از طریق سامانه ۱۲۴ سازمان حمایت و سازمان‌های صنعت، معدن و تجارت استانها در سراسر کشور و یا از طریق اپلیکیشن آپ برای پیگیری گزارش کرده تا سریعاً به آن رسیدگی و با متخلفین برابر قانون برخورد شود.</p>
    </article>
  </body>
</html>