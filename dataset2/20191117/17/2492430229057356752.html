<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188628/Duel-tussen-FC-Den-Bosch-en-Excelsior-tijdelijk-gestaakt-na-racistische-geluiden"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-17T17:02:00+00:00"/>
    <meta property="og:title" content="Duel tussen FC Den Bosch en Excelsior tijdelijk gestaakt na racistische geluiden"/>
    <meta property="og:description" content="De wedstrijd tussen FC Den Bosch en Excelsior in de Keuken Kampioen Divisie is tijdelijk gestaakt door scheidsrechter Gerrets. Dat deed de leidsman na een half uur spelen vanwege racistische geluiden richtingÂ Excelsior-speler Ahmad Mendes Moreira."/>
  </head>
  <body>
    <article>
      <h1>Duel tussen FC Den Bosch en Excelsior tijdelijk gestaakt na racistische geluiden</h1>
      <address>
        <time datetime="2019-11-17T17:02:00+00:00">17 Nov 2019, 17:02</time>
      </address>
      <h4>De wedstrijd tussen FC Den Bosch en Excelsior in de Keuken Kampioen Divisie is tijdelijk gestaakt door scheidsrechter Gerrets. Dat deed de leidsman na een half uur spelen vanwege racistische geluiden richting Excelsior-speler Ahmad Mendes Moreira.</h4>
      <p>De wedstrijd is wel weer hervat door scheidsrechter Gerrets. Voor de camera van Fox Sports zei hij het volgende: "Mendes Moreira werd emotioneel, ik wilde hem in bescherming nemen. Ik heb met de aanvoerders overlegd en Excelsior wil verder spelen."</p>
      <p>Op het moment van staken stond het 1-1 in Brabant. Mendes Moreira haalde zijn gram door de 1-2 aan te tekenen vlak voor het rustsignaal. Het duel eindigde uiteindelijk in een 3-3 gelijkspel.</p>
      <p>FC Den Bosch heeft direct na de wedstrijd gereageerd op het incident en ontkent dat er racistische spreekkoren van de tribune kwamen (zie onderstaande tweet).</p>
      <figure>
        <a href="https://twitter.com/mijnfcdenbosch">
          <img src="http://pbs.twimg.com/profile_images/702854469617377281/ZjweyYdI_normal.png"/>
        </a>
      </figure>
      <p>
        <a href="https://twitter.com/mijnfcdenbosch">FC Den Bosch@mijnfcdenbosch</a>
      </p>
      <p>Reactie FC Den Bosch op stilleggen wedstrijd. #dboexc https://t.co/mKu4NQsWkq</p>
      <p>
        <a href="https://twitter.com/mijnfcdenbosch/status/1196091653162967040">16:44 - 17 nov. 2019<br/></a>
        <a href="https://twitter.com/mijnfcdenbosch">Andere Tweets van FC Den Bosch bekijken</a>
      </p>
    </article>
  </body>
</html>