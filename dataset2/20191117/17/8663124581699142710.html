<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-gretsiya-finlyandiya-poyedynok-bez-bud-yakoyi-turnirnoyi-motyvatsiyi/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-17T17:37:00+00:00"/>
    <meta property="og:title" content="Прогноз і ставка. Греція – Фінляндія: поєдинок без будь-якої турнірної мотивації"/>
    <meta property="og:description" content="Господарі поля, які ведуть боротьбу за підсумкову третю позицію із вірменами та боснійцями, у останньому матчі відбору прийматимуть збірну Фінляндії. Останні, після перемоги над Ліхтенштейном, вперше у своїй історії кваліфікувалися до фінальної частини великого турніру, посівши друге місце у групі J. Гості, напевно, довго святкували успіх, тому їх стартовий склад повинен зазнати деяких змін. Зазначений факт може стати запорукою успіху збірної Греції."/>
  </head>
  <body>
    <article>
      <h1>Прогноз і ставка. Греція – Фінляндія: поєдинок без будь-якої турнірної мотивації</h1>
      <address><time datetime="2019-11-17T17:37:00+00:00">17 Nov 2019, 17:37</time> by <a rel="author">Анатолій Плохотнюк</a></address>
      <p>Господарі поля, які ведуть боротьбу за підсумкову третю позицію із вірменами та боснійцями, у останньому матчі відбору прийматимуть збірну Фінляндії. Останні, після перемоги над Ліхтенштейном, вперше у своїй історії кваліфікувалися до фінальної частини великого турніру, посівши друге місце у групі J. Гості, напевно, довго святкували успіх, тому їх стартовий склад повинен зазнати деяких змін. Зазначений факт може стати запорукою успіху збірної Греції.</p>
      <p>
        <b>21:45, 18 лис 2019</b>
      </p>
      <h3>Греція</h3>
      <p>«Піратський корабель» розпочав кваліфікаційний турнір чемпіонату Європи-2020 з виїзної перемоги над Ліхтенштейном. Але у наступних чотирьох турах греки набрали лише один заліковий пункт і зважилися на зміну головного тренера команди. Після домашньої поразки від Вірменії на місце Ангелоса Анастасіадіса був запрошений нідерландський спеціаліст Джон ван’т Схіп. Вже під його керівництвом «блакитно-білі» не змогли у домашньому матчі переграти Ліхтенштейн (1:1) та поступилися у Фінляндії (0:1) та Італії (0:2). Проте, у двох останніх турах збірна Греції здобула перемоги над боснійцями (2:1 у Афінах) та вірменами (1:0 у Єревані).</p>
      <p>Єдина домашня перемога у поточному відбірному циклі була здобута над збірною Боснії і Герцеговини. Перед цим були поразки від Італії (0:3), Вірменії (2:3) та нічия із Ліхтенштейном.</p>
      <h3>Фінляндія</h3>
      <p>«Сови» стартували у відборі із виїзної поразки 0:2 від італійців, які вважалися головними претендентами на перемогу у групі. Свій статус «Squadra Azzurra» підтвердила, здобувши 9 перемог у 9-ти турах. Фіни ж з кінця березня по початок вересня видали ударний відрізок з чотирьох поспіль перемог із загальним рахунком 7:0. У цей період вони у домашніх матчах здолали конкурентів у боротьбі за другу підсумкову позицію – боснійців (2:0) та греків (1:0). На виїзді ж з однаковим рахунком 2:0 переграли більш слабких вірменів та Ліхтенштейн. Домашня та гостьова поразки від італійців та Боснії і Герцеговини (1:2 та 1:4 відповідно) вже не змогли стати перешкодою фінам на шляху до їх мрії. У двох останніх турах підопічні Маркку Канерви здобули переконливі перемоги над Вірменією та Ліхтенштейном (обидві із рахунком 3:0) та стали недосяжними для конкурентів.</p>
      <p>Команди були суперниками по групі й у Лізі націй УЄФА. Тоді сьогоднішні опоненти обмінялися домашніми перемогами – у Греції господарі поля виграли 1:0, фіни ж вдома забили на гол більше (2:0). Також жереб зводив ці збірні у відбірному циклі попереднього чемпіонату Європи. Матч у Фінляндії завершився нічиєю 1:1, у Піреї гості здобули мінімальну перемогу 1:0. Цікаво, що в усіх шести попередніх домашніх матчах починаючи з 1966-го року греки виключно перемагали «Suomi».</p>
      <p>Багато втрачених на початку відбору очок не дозволили «блакитно-білим» нав’язати боротьбу збірній Фінляндії за друге підсумкове місце. «Зрівняти рахунок» хоча б за результатами особистих зустрічей грекам цілком до снаги. На їхньому боці як історична складова протистоянь, так і благодушний настрій футболістів гостьової команди. Коефіцієнт на господарів поля з моменту відкриття лінії вже суттєво «просів», тому візьму їх перемогу із форою (-0.25).</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/shhodennyj-ekspres-grayemo-koefitsiyent-2-84-3/"/>
        <a href="https://bookmaker-ratings.com.ua/tips/prognoz-i-stavka-latviya-avstriya-stavymo-na-kil-kist-zabytyh-m-yachiv/"/>
        <a href="https://bookmaker-ratings.com.ua/tips/ispaniya-rumuniya-prognoz-i-stavka-vadyma-skichka/"/>
      </related>
    </article>
  </body>
</html>