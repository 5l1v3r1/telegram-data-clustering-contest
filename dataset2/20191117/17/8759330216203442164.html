<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904125/portugal-mag-titel-verdedigen-nummer-99-voor-ronaldo-yaremchuk-aan-het-kanon.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T17:00:00+00:00"/>
    <meta property="og:title" content="Engeland sluit EK-kwalificatiecyclus af met dikke overwinning en primeur Kane"/>
    <meta property="og:description" content="Engeland heeft zondagavond de WK-kwalificatiecyclus afgesloten met een dikke zege op Kosovo: 0-4. Harry Kane zorgde voor een Engelse primeur."/>
  </head>
  <body>
    <article>
      <h1>Engeland sluit EK-kwalificatiecyclus af met dikke overwinning en primeur Kane</h1>
      <address>
        <time datetime="2019-11-17T17:00:00+00:00">17 Nov 2019, 17:00</time>
      </address>
      <p>
        <b>Engeland heeft zondagavond de WK-kwalificatiecyclus afgesloten met een dikke zege op Kosovo: 0-4. Harry Kane zorgde voor een Engelse primeur.</b>
      </p>
      <p><b>Kosovo - Engeland: 0-4</b><br/>Engeland was duidelijk een maatje te groot voor Kosovo, maar wist het verschil pas in de slotfase te maken. Harry Kane, Marcus Rashford en Mason Mount (eerste interlandgoal) dreven de score op naar 0-4. Voor rust brak Harry Winks de ban namens Engeland.</p>
      <p>Met zijn doelpunt is Kane de eerste Engelse international ooit die heeft gescoord in elke kwalificatiewedstrijd richting een eindtoernooi. De ploeg van bondscoach Gareth Southgate sluit de cyclus af met 21 punten uit acht wedstrijden. Tsjechië gaat als nummer twee mee met de Engelsen, ondanks een 1-0 nederlaag tegen Bulgarije.</p>
      <figure>
        <iframe data-src="https://twitter.com/ElevenSportsBEn/status/1196136994117582849?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Luxemburg - Portugal: 0-2</b><br/>De Portugezen begonnen met één punt voorsprong op Servië aan de voetbalmiddag en hadden het aanvankelijk niet makkelijk in het Stade Josy Barthel. De taaie Luxemburgers werden pas vlak voor rust op de knieën gedwongen. Bruno Fernandes werd de diepte in gestuurd door Bernardo Silva en vond na een knappe aanname de korte hoek: 0-1. De wedstrijd bleef tot het laatst spannend, totdat Cristiano Ronaldo van dichtbij zijn 99ste (!) interlandgoal binnen frommelde: 0-2.</p>
      <p><b>Servië - Oekraïne: 2-2</b><br/>Servië beleefde een vliegende start tegen de koploper van Groep B: Dusan Tadic schoot na negen minuten een strafschop binnen. Nadat Buffalo Yaremchuk de Oekraïners op gelijke hoogte kopte, was het Aleksandar Mitrovic (ex-RSC Anderleht) die Servië met buitenkant rechts nieuwe hoop gaf. Oekraïne handhaafde in de derde minuut van de blessuretijd echter zijn ongeslagen status via een getoucheerde inzet van invaller Artem Besyedin. Servië moet zich nu via de play-offs voor het EK zien te kwalificeren.</p>
    </article>
  </body>
</html>