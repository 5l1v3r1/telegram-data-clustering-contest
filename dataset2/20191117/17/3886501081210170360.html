<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119426-stefanovic-600-000-dolara-nasih-para-za-promociju-privredne-komore-po-americi?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-17T17:30:03+00:00"/>
    <meta property="og:title" content="Stefanović: 600.000 dolara naših para za promociju Privredne komore po Americi"/>
    <meta property="og:description" content="Za promociju Privredne komore Srbije u SAD potrošeno je 600.000 dolara, izjavio je danas zamenik predsednika Stranke slobode i pravde, Borko Stefanović.&quot;Privredna komora Srbije podstaknuta uspešnom saradnjom sa nemačkom firmom 'Spektra' na organizovanom odvodjenju naših medicinskih radnika u Nemačku, odlučila je da sklopi sumnjivi lobistički ugovor s firmom iz SAD koja je se zove 'York Town Solutions'. Za taj ugovor je Privredna komora Srbije platila 600.000 dolara godišnje za promociju Privredne komore u Americi&quot;, piše u izjavi Stefanovića.Napomenuo je da je Danijel Vajdić na čelu te lobističke firme iz Amerike koja gotovo isključivo ima klijente iz Ukrajine.&quot;Firmu je formirao 2017. godine, to je mala lobistička firma s malim brojem klijenata, mahom iz Ukrajine, plus jedna politička partija iz Libije. I zamislite vi: ta lobistička firma sada predstavlja Privrednu komoru Srbije i Srbiju na američkom tržištu, za 600.000 dolara naših para.To je kriminal i to će Specijalni tužilac istraživati kada se pravda vrati…"/>
  </head>
  <body>
    <article>
      <h1>Stefanović: 600.000 dolara naših para za promociju Privredne komore po Americi</h1>
      <address>
        <time datetime="2019-11-17T17:30:03+00:00">17 Nov 2019, 17:30</time>
      </address>
      <p><b>Za promociju Privredne komore Srbije u SAD potrošeno je 600.000 dolara, izjavio je danas zamenik predsednika Stranke slobode i pravde, Borko Stefanović.</b>"Privredna komora Srbije podstaknuta uspešnom saradnjom sa nemačkom firmom 'Spektra' na organizovanom odvodjenju naših medicinskih radnika u Nemačku, odlučila je da sklopi sumnjivi lobistički ugovor s firmom iz SAD koja je se zove 'York Town Solutions'. Za taj ugovor je Privredna komora Srbije platila 600.000 dolara godišnje za promociju Privredne komore u Americi", piše u izjavi Stefanovića.<br/><br/>Napomenuo je da je Danijel Vajdić na čelu te lobističke firme iz Amerike koja gotovo isključivo ima klijente iz Ukrajine.<br/><br/>"Firmu je formirao 2017. godine, to je mala lobistička firma s malim brojem klijenata, mahom iz Ukrajine, plus jedna politička partija iz Libije. I zamislite vi: ta lobistička firma sada predstavlja Privrednu komoru Srbije i Srbiju na američkom tržištu, za 600.000 dolara naših para.To je kriminal i to će Specijalni tužilac istraživati kada se pravda vrati u Srbiju", rekao je Stefanović.</p>
    </article>
  </body>
</html>