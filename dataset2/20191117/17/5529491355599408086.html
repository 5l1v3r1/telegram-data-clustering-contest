<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/taffo-prende-in-giro-salvini-ospedali-emiliani-3118124/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-17T17:01:32+00:00"/>
    <meta property="og:title" content="Taffo prende in giro Salvini: “Anche noi aperti di notte, di sabato e di domenica. Come in Veneto”"/>
    <meta property="og:description" content="ROMA – “Siamo aperti anche di notte, di sabato e di domenica. Come in Veneto”. Taffo colpisce ancora col suo humor nero e stavolta prende di mira il tweet di Matteo Salvini sugli ospedali emiliani, che due giorni fa ha scatenato il web.  L’agenzia funebre, celebre per i suoi slogan divertenti e spregiudicati, assicura dunque lo stesso servizio garantito dal leader della Lega in caso di vittoria alle elezioni in Emilia Romagna. “Tra i primi provvedimenti – aveva detto il leader della Lega nel corso del suo discorso al PalaDozza di Bologna, riportando poi la frase su Twitter- ci sarà l’attenzione ai più deboli, gli ospedali saranno aperti di notte, di sabato e di domenica, come in Veneto”.Felice Maniero resta in cella: no del Riesame alla scarcerazione, è accusato di maltrattamenti alla compagnaParalizzato dalla vita in giù dopo puntura Trigone, ragazzino di 12 anni è ricoverato a Bologna La frase di Salvini, che molto probabilmente alludeva al fatto che in Veneto è attualmente possibile prenotare visite specialistiche…"/>
  </head>
  <body>
    <article>
      <h1>Taffo prende in giro Salvini: “Anche noi aperti di notte, di sabato e di domenica. Come in Veneto”</h1>
      <address><time datetime="2019-11-17T17:01:32+00:00">17 Nov 2019, 17:01</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/taffo.jpg"/>
        <figcaption>Il post dell’agenzia funebre Taffo che fa il verso a Matteo Salvini</figcaption>
      </figure>
      <p>ROMA – “Siamo aperti anche di notte, di sabato e di domenica. Come in Veneto”. <b>Taffo</b> colpisce ancora col suo humor nero e stavolta prende di mira il tweet di<b> Matteo Salvini</b> sugli ospedali emiliani, che due giorni fa ha scatenato il web. </p>
      <p>L’agenzia funebre, celebre per i suoi slogan divertenti e spregiudicati, assicura dunque lo stesso servizio garantito dal leader della Lega in caso di vittoria alle elezioni in<b> Emilia Romagna.</b> “Tra i primi provvedimenti – aveva detto il leader della Lega nel corso del suo discorso al PalaDozza di Bologna, riportando poi la frase su Twitter- ci sarà l’attenzione ai più deboli, gli ospedali saranno aperti di notte, di sabato e di domenica, come in Veneto”.</p>
      <figure>
        <a href="https://www.blitzquotidiano.it/cronaca-italia/felice-maniero-no-scarcerazione-maltrattamenti-compagna-3118363/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/felice-maniero-no-scarcerazione-maltrattamenti-compagna-3118363/">
          <img src="https://static.blitzquotidiano.it/wp/wp-content/uploads/2019/11/felice-maniero-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/felice-maniero-no-scarcerazione-maltrattamenti-compagna-3118363/">Felice Maniero resta in cella: no del Riesame alla scarcerazione, è accusato di maltrattamenti alla compagna</a>
      </h3>
      <figure>
        <a href="https://www.blitzquotidiano.it/cronaca-italia/paralizzato-vita-puntura-trigone-3118364/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/paralizzato-vita-puntura-trigone-3118364/">
          <img src="https://static.blitzquotidiano.it/wp/wp-content/uploads/2019/11/razza-ansa-1-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/paralizzato-vita-puntura-trigone-3118364/">Paralizzato dalla vita in giù dopo puntura Trigone, ragazzino di 12 anni è ricoverato a Bologna</a>
      </h3>
      <p>La frase di Salvini, che molto probabilmente alludeva al fatto che in Veneto è attualmente possibile prenotare visite specialistiche anche di sera o nei weekend, non ha comunque mancato di suscitare grande ironia. “Mi vuoi dire che quando io a Bologna andavo al Rizzoli o al Maggiore di notte, in realtà non erano medici ma comunisti travestiti per far credere che fosse aperto?”, scrive Matteo. </p>
      <p>“In Emilia Romagna la notte chiudono e vanno in discoteca”, sottolinea Robertino. “Sarà tre volte Natale e festa tutto l’anno”, è il commento più gettonato di molti utenti, parafrasando così la celebre canzone di Lucio Dalla. A chiosare sulla questione ci pensa <b>l’Osho</b> de’ noantri: “Co tanti begli ospedali aperti nel week-end ancora che annamo a perde tempo nei centri commerciali”.</p>
      <p>Fonte: Adnkronos</p>
    </article>
  </body>
</html>