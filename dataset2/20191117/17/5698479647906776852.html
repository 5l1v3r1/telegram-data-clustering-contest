<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/17/exhibiton-prague-spy-technology-used-totalitarian-czechoslovakia-crack-down-opposition"/>
    <meta property="og:site_name" content="euronews"/>
    <meta property="article:published_time" content="2019-11-17T17:02:53+00:00"/>
    <meta property="og:title" content="موزه‌ جاسوسی پراگ؛ حکومت چکسلواکی چگونه مخالفانش را سرکوب می‌کرد؟"/>
    <meta property="og:description" content="میکروفون‌های کوچک و ثبت مکالمات مخالفان به پلیس اجازه می‌داد تا در جریان بازجویی‌ها اعضای اپوزیسیون را شگفت‌زده و مجبور به اعتراف کنند."/>
  </head>
  <body>
    <article>
      <h1>موزه‌ جاسوسی پراگ؛ حکومت چکسلواکی چگونه مخالفانش را سرکوب می‌کرد؟</h1>
      <address><time datetime="2019-11-17T17:02:53+00:00">17 Nov 2019, 17:02</time> by <a rel="author">یورونیوز </a></address>
      <figure>
        <img src="https://static.euronews.com/articles/stories/04/30/53/28/1280x720_cmsv2_c379f7fd-45ab-5771-a48c-6d5f50a69a16-4305328.jpg"/>
      </figure>
      <p>یک نمایشگاه در شهر پراگ، پایتخت جمهوری چک روش‌ها و تکنولوژی‌های جاسوسی نزدیک به ۶ دهه دیکتاتوری در چکسلواکی سابق را به معرض عموم گذاشته است. این نمایشگاه همزمان با سی‌امین سالگرد انقلاب مخملی در این کشور افتتاح شد.</p>
      <p>میکروفون‌های کوچک و ثبت مکالمات مخالفان به پلیس اجازه می‌داد تا در جریان بازجویی‌ها اعضای اپوزیسیون را شگفت‌زده و مجبور به اعتراف کنند. نمونه‌هایی از این ابزار و ادوات استراق سمع شهروندان در موزه ملی علوم پراگ به نمایش درآمده است. دوربین‌ها و میکروفون‌های جاسازی شده در لباس و ساعت بخش دیگری از تکنیک‌های شنود مخالفان بوده است.</p>
      <p>در ۱۷ نوامبر سال ۱۹۸۹ و همزمان با سرعت گرفتن روند فروپاشی در کشورهای اقمار اتحاد جماهیر شوروی، حکومت کمونیستی چکسلواکی هم سقوط کرد و این کشور به دو جمهوری چک و اسلواکی تجزیه شد. چکسلواکی پیش از آن هم در سال ۱۹۶۷ صحنه یک انقلاب بزرگ بود که با مداخله نیروی نظامی شوروی ناکام ماند.</p>
      <p>یکی از مدیران این نمایشگاه می‌گوید ابزار و آلات به نمایش درآمده به شکل نگران کننده‌ای یادآور دورانی است که دیوارها برافراشته بودند و آزادی رفت‌وآمد برای مردم، امر غریبی بود.</p>
    </article>
  </body>
</html>