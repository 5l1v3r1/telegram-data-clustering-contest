<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/naftogaz_provede_zustrich_z_kolyshnimy_pratsivnykamy_novorozdilskoi_tets_330957.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-17T17:56:00+00:00"/>
    <meta property="og:title" content="Нафтогаз проведе зустріч з колишніми працівниками Новороздільської ТЕЦ"/>
    <meta property="og:description" content="Запрошуємо працівників Новороздільської ТЕЦ, а також працівників, які звільнились через невиплату заробітної плати попереднім управителем з травня цього року, на зустріч завтра, 18 листопада, о 9:00, в приміщенні ТЕЦ."/>
  </head>
  <body>
    <article>
      <h1>Нафтогаз проведе зустріч з колишніми працівниками Новороздільської ТЕЦ</h1>
      <h2>Запрошуємо працівників Новороздільської ТЕЦ, а також працівників, які звільнились через невиплату заробітної плати попереднім управителем з травня цього року, на зустріч завтра, 18 листопада, о 9:00, в приміщенні ТЕЦ.</h2>
      <address>
        <time datetime="2019-11-17T17:56:00+00:00">17 Nov 2019, 17:56</time>
      </address>
      <figure>
        <img src="https://galinfo.com.ua/media/gallery/intxt/n/o/novorozdilskate10c.jpg"/>
      </figure>
      <p>За інформацією <a href="https://www.facebook.com/NaftogazUA/?__tn__=kCH-R0.g&amp;eid=ARDnhcEBpM6RP06iNEV5bpJU2WQAT-flBYac8v-cHcuyeNi2gnxSGsm5CntT-asXQZZVFiZaIGBpStBS&amp;hc_ref=ARQ6cS12SJ3CC00UJLXU9MDQ28uFKN_3AmYaLzikSnEFWMF70te3LvjULlbMh5Mw18A&amp;fref=nf&amp;__xts__%5B0%5D=68.ARCOy0T356SeEnfas95_cyml1Rb9K-7n2-ivPIpodiNeI_1_2XLFARFTnMZ6oWdnpgcQGa13ZMk_hFJd7YAjkZ1sH6LqGCe-ARSrm57Wfi451Koc-y7eWl5k_z56BSlsdUuH1YA578-RovNUDkyiUvNTthNp3lJ0QQUQFmF2LxSDzsYmIRPpXolHfJO7tE1DxKs2pTFsKfRCOii_EzVzu5NE85Vb214GasAogUJdKahHFvNZYAlQbWFlYxGECNvLB60etkUmTAznAizQj0FQJjiEzo6b4OrwqWstzIUF7K0Cpr0eBW3Eg4DeR2Mj">Нафтогаз України</a>, на зустрічі від Нафтогазу будуть радник першого заступника голови правління Нафтогазу Едуард Борисович Кругляк та керівник з технічного та технологічного забезпечення запуску ТЕЦ Володимир Григорович Пісний.</p>
      <p>Наразі ми працюємо не тільки над тим, щоб максимально швидко перевірити технічний стан інфраструктури і запустити ТЕЦ Нового Роздолу і Новояворівська, а й над тим, щоб повернути спеціалістів.</p>
      <p>Адже люди не отримували зарплати від минулого управителя Гарант Енерго М протягом 5 місяців. Ми розуміємо, що частина людей вимушено звільнилася, щоб отримати право на допомогу від держави і хоч якось годувати свої родини.</p>
      <p>Ці люди отримають право повернутися, про що ми завтра і поговоримо. Ніяких вибіркових ʺсписків Лесюкаʺ не буде.</p>
      <p>Поліція охорони, найнята нами, отримала інструкцію забезпечити доступ на цю зустріч працівників (і чинних, і тих, хто нещодавно звільнився через невиплату зарплати).</p>
      <p>Ситуація на підприємстві і в місті критична. Люди досі без опалення, через надмірне навантаження на мережі електрики позбавлені цілі райони. Під загрозою постачання води в один з районів міста.</p>
      <p>Минулої зими через недбалість попереднього управителя на Новороздільській ТЕЦ сталася серйозна аварія, а цього року регламентні роботи не фінансувалися і не проводилися належним чином.</p>
      <p>Ми розуміємо, що ми отримали у спадок від Гарант Енерго М не просто складний актив, а клубок проблем. Вдячні працівникам ТЕЦ, місцевим активістам, журналістам, депутатам, представникам міської влади, ЛОДА та Прем‘єр-міністру за бажання і готовність разом цю ситуацію приводити до ладу.</p>
      <p>Перша задача - забезпечити наявність спеціалістів для підготовки обладнання та мереж до запуску. Чекаємо на зустріч з вами завтра</p>
    </article>
  </body>
</html>