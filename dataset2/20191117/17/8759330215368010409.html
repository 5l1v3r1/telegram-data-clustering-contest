<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904132/jonge-rode-duivel-stunten-in-duitsland-en-doen-uitstekende-zaak-in-ek-kwalificatie.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T17:52:00+00:00"/>
    <meta property="og:title" content="Jonge Duivels stunten in Duitsland en doen uitstekende zaak in EK-kwalificatie"/>
    <meta property="og:description" content="De jonge Rode Duivels van Johan Walem hebben een uitstekende zaak gedaan in de voorrondes voor het EK U21. België won met 2-3 in Duitsland en springt naar de eerste plaats in groep I. De Duitsers zakken naar de tweede plaats, maar hebben wel een wedstrijd minder gespeeld."/>
  </head>
  <body>
    <article>
      <h1>Jonge Duivels stunten in Duitsland en doen uitstekende zaak in EK-kwalificatie</h1>
      <address>
        <time datetime="2019-11-17T17:52:00+00:00">17 Nov 2019, 17:52</time>
      </address>
      <p>
        <b>De jonge Rode Duivels van Johan Walem hebben een uitstekende zaak gedaan in de voorrondes voor het EK U21. België won met 2-3 in Duitsland en springt naar de eerste plaats in groep I. De Duitsers zakken naar de tweede plaats, maar hebben wel een wedstrijd minder gespeeld.</b>
      </p>
      <p>Duitsland begon sterk aan de wedstrijd in Freiburg en kreeg de eerste kans, maar Mile Svilar stond pal. De ploeg van Walem reageerde via Zinho Vanheusden. De verdediger van Standard rukte mee op en werd op zijn wenken <a href="https://www.voetbalprimeur.be/videos/904119/goal-vanheusden-trekt-ten-aanval-en-brengt-belgi-op-voorsprong-tegen-duitsland.html?utm_source=doorlink&amp;utm_medium=doorlink&amp;utm_campaign=doorlink">bediend voor Loïs Openda: 0-1</a>.</p>
      <aside>Lees meer<br/><a href="https://www.voetbalprimeur.be/videos/904119/goal-vanheusden-trekt-ten-aanval-en-brengt-belgi-op-voorsprong-tegen-duitsland.html?itm_source=www.voetbalprimeur.be&amp;itm_medium=highlighted-content">GOAL: Vanheusden trekt ten aanval en brengt België op voorsprong tegen Duitsland</a></aside>
      <p>Even later kreeg Vanheusden een uitstekende kans om de score te verdubbelen. Hij mocht aanleggen voor een penalty, kon niet scoren. Een dure misser, want slechts enkele minuten later maakte Duitsland gelijk. Na een <a href="https://www.voetbalprimeur.be/videos/904121/goal-duitse-u21-prikt-tegen-na-ingestudeerde-vrije-trap-en-gelukje.html?utm_source=doorlink&amp;utm_medium=doorlink&amp;utm_campaign=doorlink">ingestudeerde vrije trap</a> hing Nico Schlotterbeck de bordjes gelijk.</p>
      <aside>Lees meer<br/><a href="https://www.voetbalprimeur.be/videos/904121/goal-duitse-u21-prikt-tegen-na-ingestudeerde-vrije-trap-en-gelukje.html?itm_source=www.voetbalprimeur.be&amp;itm_medium=highlighted-content">GOAL: Duitse U21 prikt tegen na ingestudeerde vrije trap en gelukje</a></aside>
      <p>België was echter niet van slag en klom net voor de pauze weer op voorsprong. Openda tikte een voorzet van Jelle Bataille <a href="https://www.voetbalprimeur.be/videos/904122/goal-na-assist-kan-openda-club-brugge-ook-scoren-voor-belgi-u21.html?utm_source=doorlink&amp;utm_medium=doorlink&amp;utm_campaign=doorlink">knap binnen in de verste hoek</a>. Meteen na de rust kwam Francis Amuzu dreigen, maar zijn snoeihard schot werd gered.</p>
      <p>Duitsland kwam steeds meer opzetten in de tweede helft, maar kon Svilar nooit in verlegenheid brengen. België loerde op de counter en profiteerde van de ruimte via Openda. De Bruggeling brak alleen door en zette de <a href="https://www.voetbalprimeur.be/videos/904130/goal-openda-schiet-jonge-duivels-op-geruststellende-voorsprong-tegen-duitsland.html?utm_source=doorlink&amp;utm_medium=doorlink&amp;utm_campaign=doorlink">1-3 op het scorebord.</a></p>
      <aside>Lees meer<br/><a href="https://www.voetbalprimeur.be/videos/904130/goal-openda-schiet-jonge-duivels-op-geruststellende-voorsprong-tegen-duitsland.html?itm_source=www.voetbalprimeur.be&amp;itm_medium=highlighted-content">GOAL! Openda schiet jonge Duivels op geruststellende voorsprong tegen Duitsland</a></aside>
      <p>De wedstrijd leek beslist, maar de Duitsers kwam dankzij een gelukje terug in de wedstrijd. Vanheusden werkte een voorzet bijzonder ongelukkig voorbij zijn eigen doelman: 2-3. Verder dan dat kwam Duitsland gelukkig niet.</p>
      <p>Dankzij deze overwinning springt de ploeg van Walem over Duitsland naar de eerste plaats in groep I met zeven punten uit vier wedstrijden. Duitsland zakt naar de tweede plaats met één puntje minder, maar ook één wedstrijd minder.</p>
      <figure>
        <iframe data-src="https://twitter.com/RoyalBelgianFA/status/1196108593961017344?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>