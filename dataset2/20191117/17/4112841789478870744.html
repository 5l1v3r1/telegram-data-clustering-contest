<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76666-Chlapec-pomocou-3D-tlaciarne-vyraba-lacne-protezy-ruk-ktore-pomahaju-ludom-po-celom-svete"/>
    <meta property="og:site_name" content="REFRESHER"/>
    <meta property="article:published_time" content="2019-11-17T17:43:00+00:00"/>
    <meta property="og:title" content="Chlapec pomocou 3D tlačiarne vyrába lacné protézy rúk, ktoré pomáhajú ľuďom po celom svete"/>
    <meta property="og:description" content="Protézy sú lacné, ľahké a udržia až 10 kíl."/>
  </head>
  <body>
    <article>
      <h1>Chlapec pomocou 3D tlačiarne vyrába lacné protézy rúk, ktoré pomáhajú ľuďom po celom svete</h1>
      <address><time datetime="2019-11-17T17:43:00+00:00">17 Nov 2019, 17:43</time> by <a rel="author">Alexandra Murajdová</a></address>
      <p>
        <b>Protézy sú lacné, ľahké a udržia až 10 kíl.</b>
      </p>
      <p>Guillermo Martinez je chlapec, ktorého začala fascinovať 3D tlačiareň. Pozeral videá, skúmal, čo všetko sa dá pomocou nej vytvoriť, informuje <a href="https://www.businessinsider.com/3d-printer-prosthetic-limbs-worlds-poorest-nations-2019-1?r=US&amp;IR=T&amp;utm_medium=social&amp;utm_source=facebook.com&amp;utm_campaign=sf-bi-ti">Business Insider.</a> Neskôr sa pár vecí naučil a svoje rána trávil v obchode s hračkami, kde ich aj vyrábali a potom to skúšal doma zopakovať.</p>
      <p>Raz však narazil na video, ktoré odštartovalo cestu jeho života. Vo videu bol návod, <b>ako vytvoriť pomocou 3D tlačiarne protézu ruky</b>. Aj napriek tomu, že mu video neskôr zmenilo život, hovorí, že zo začiatku to bola len zábava: „<i>Našiel som video, kde robili prototyp protézy na ruku. Vytvoril som si ju a potom som na nej robil gestá, ktoré ma rozosmievali. Lajk, prostredník a podobne.“</i></p>
      <figure>
        <embed-post data-src="https://www.instagram.com/p/Bj-NOenAyPP" data-service="Instagram"/>
      </figure>
      <p>Potom mu však napadlo, že <b>takáto protéza môže niekomu aj pomôcť.</b> Akurát sa chystal do Kene, tak si povedal, že kontaktuje niekoľko organizácií, či by o niečo podobné nemali záujem: „<i>Nemyslel som si, že nejakého záujemcu skutočne nájdem</i>.“ Opak bol pravdou. Keď sa zobudil, na telefóne mal šesť správ, ktoré ho prosili o protézu.</p>
      <p>Protézy sú vyrobené z plastu, čo znamená, že sú skutočne ľahké. Aj napriek tomu sú však schopné držať veci až do váhy 10 kíl a jednou z najväčších výhod je, že <b>jedna stojí len 45 eur</b>.</p>
      <figure>
        <embed-post data-src="https://www.instagram.com/p/Bmg0AwngJ0G" data-service="Instagram"/>
      </figure>
      <p>„<i>Keď som videl, ako rýchlo sa ľudia učia používať ich, tak som sa cítil úžasne. Premýšľal som, že s tým možno nebudem pokračovať, no dobrý pocit, že viem niekomu pomôcť prevládol. Preto som sa rozhodol založiť projekt Ayúdame3D</i>,“ pomocou neho o iniciatíve rozpráva, vystupuje v médiách a prosí ľudí o pomoc.</p>
      <related>
        <a href="https://refresher.sk/63900-Africki-skolaci-z-Kene-zaspievali-nasu-tradicnu-slovensku-pesnicku-Tancuj-tancuj-vykrucaj"/>
      </related>
      <p>Protézy sú síce lacné, no ľudia v Keni zväčša žijú z menej ako dvoch eur denne. <b>To, čo je pre nás málo, im môže neskutočne zlepšiť život</b><b>.</b> Práve kvôli médiám a pomoci štedrých ľudí môže Guillermo dnes povedať, že už vyrobil a do sveta rozoslal viac ako 50 protéz a pokračuje ďalej. Ak by si o projekte chcel vedieť viac, alebo prispieť, <a href="https://ayudame3d.org/en/who-we-are/">tak klikaj sem.</a></p>
      <figure>
        <embed-post data-src="https://www.instagram.com/p/BmgzupbA0Q_" data-service="Instagram"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/46618-Kena-zakazala-predaj-aj-pouzivanie-tasiek-z-plastu-Kto-tak-urobi-hrozi-mu-az-niekolkorocny-pobyt-za-mrezami"/>
        <a href="https://refresher.sk/66906-Majitel-domu-sa-opaloval-v-zahrade-ked-meter-od-neho-dopadol-na-zem-muz-ktory-udajne-vypadol-z-kilometrovej-vysky-z-lietadla"/>
        <a href="https://refresher.sk/54362-Pytliakov-v-Keni-zrejme-caka-trest-smrti-Krajine-uz-s-vrahmi-zvierat-dosla-trpezlivost"/>
        <a href="https://refresher.sk/68229-Pocas-operacie-mu-v-krku-uviazla-zubna-proteza-Lekari-si-to-vsimli-az-po-8-dnoch"/>
        <a href="https://refresher.sk/27563-Protezy-z-prelomu-19-a-20-storocia-dokazali-predbehnut-dobu-Anglicky-obuvnik-ulahcoval-hendikepovanym-ludom-zivot"/>
        <a href="https://refresher.sk/47084-Po-nasej-planete-kracaju-aj-biele-zirafy-Zaujimave-zvierata-boli-v-Keni-prvykrat-zachytene-na-kameru"/>
        <a href="https://refresher.sk/31719-Chirurgovia-implantovali-muzovi-s-rakovinou-stavec-z-3D-tlaciarne-Podobna-operacia-sa-este-nikdy-neuskutocnila"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
      </related>
    </article>
  </body>
</html>