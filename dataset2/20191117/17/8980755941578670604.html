<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/de-ligt-i-media-vogliono-farmi-litigare-con-de-vrij-17356"/>
    <meta property="og:site_name" content="il BiancoNero"/>
    <meta property="article:published_time" content="2019-11-17T17:30:00+00:00"/>
    <meta property="og:title" content="De Ligt: 'I media vogliono farmi litigare con De Vrij. Sarri? A volte è difficile'"/>
    <meta property="og:description" content="Il difensore della Juventus Matthijs de Ligt ha parlato al De Telegraaf dopo la qualificazione della sua nazionale a Euro 2020 : &quot;Il rapporto con De Vrij? Torino-Milano è a un'ora di distanza,"/>
  </head>
  <body>
    <article>
      <h1>De Ligt: 'I media vogliono farmi litigare con De Vrij. Sarri? A volte è difficile'</h1>
      <address>
        <time datetime="2019-11-17T17:30:00+00:00">17 Nov 2019, 17:30</time>
      </address>
      <p>Il difensore della Juventus<b> Matthijs de Ligt ha parlato al De Telegraaf dopo la qualificazione della sua nazionale a Euro 2020 </b>: "Il rapporto con De Vrij? Torino-Milano è a un'ora di distanza, poco tempo fa abbiamo mangiato un boccone dopo una partita. È bello parlare olandese qualche volta, io e Stefan ci diamo dei consigli e lui mi aiuta, che è una cosa molto bella quando arrivi in un nuovo paese. Io sono appena arrivato, lui è qui da tanto. Non ho giocato troppo bene contro l'Inter anche se abbiamo vinto 2-1. Ma nelle tre partite precedenti era andata bene. Giocare con l'Inter è emozionante, tutti vogliamo vincere il maggior numero possibile di partite".</p>
      <p><b>RIVALITA' - </b>“I club sono rivali, non noi. Nell'Olanda abbiamo gli stessi obiettivi, entrambi vogliamo giocare, ma allo stesso tempo ci vogliamo bene e speriamo di fare bene se uno di noi gioca e l'altro no. I media vogliono far litigare tra me e Stefan ma questo non succede".</p>
      <p><b>NAZIONALE -</b> "Non è la cosa più bella per un giocatore di calcio se puoi rappresentare il tuo paese in un torneo finale e l'intero paese ti sta alle spalle e tifa per te? La Coppa del Mondo 2006 in Germania è stato il primo grande torneo che ho vissuto consapevolmente. Avevo sei anni, quasi sette. L'ultimo torneo in cui ha giocato l'Olanda è stata la Coppa del mondo in Brasile". </p>
      <p><b>JUVE - </b>"L'obiettivo è ripartire e costruire da dietro. La stessa filosofia dell'Ajax. Ma in dettaglio si fanno tante cose in modo diverso. Guardo molti video e parlo spesso con Bonucci, Chiellini e Buffon. Hanno tanta conoscenza e da loro imparo tanto. Non tutto funziona allo stesso modo per tutti. Dipende anche dalla situazione di gioco specifica. Esempi? Non credo sia saggio darne. Meglio non dare vantaggi agli avversari".</p>
      <p><b>SARRI - </b>"Simile a ten Hag? Nel modo di giocare sì ma mentalmente e fisicamente c'è stato un cambiamento rispetto all'Ajax. Ci si deve abituare e a volte è difficile".</p>
    </article>
  </body>
</html>