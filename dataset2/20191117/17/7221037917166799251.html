<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/yildiz-kenter-kimdir/927136"/>
    <meta property="og:site_name" content="medya faresi"/>
    <meta property="article:published_time" content="2019-11-17T17:07:00+00:00"/>
    <meta property="og:title" content="Yıldız Kenter kimdir? Yıldız Kenter kaç yaşında neden öldü?"/>
    <meta property="og:description" content="Tiyatronun duayen ismi Yıldız Kenter kimdir, kariyerinde hangi görevlerde yer aldı?"/>
  </head>
  <body>
    <article>
      <h1>Yıldız Kenter kimdir? Yıldız Kenter kaç yaşında neden öldü?</h1>
      <h2>Tiyatronun duayen ismi Yıldız Kenter kimdir, kariyerinde hangi görevlerde yer aldı?</h2>
      <address>
        <time datetime="2019-11-17T17:07:00+00:00">17 Nov 2019, 17:07</time>
      </address>
      <p>Yıldız Kenter, 1928’de İstanbul’da doğdu, tiyatroya olan ilgili çocukluk yıllarında başladı. Kenter, tiyatroya ilk adımını Ankara Çocuk Tiyatrosu’nda attı, Ankara Devlet Konservatuvarı’nı bitirdi ardından da 11 yıl Devlet Tiyatrosu’nda çalıştı.</p>
      <p>Sonra İstanbul serüveni geldi. İstanbul Devlet Konservatuvarı Bölümü’nde öğretim üyesi olarak çalıştı.</p>
      <p>Rockefeller bursu kazanarak ABD’de ve İngiltere’de oyunculuk teknikleri üzerine eğitim aldı. Yine ABD’de oyunculuk metotları üzerine çalışmalar yaptı. Sahneye ilk çıkışı 1948 yılında William Shakespeare’nin ‘12. Gece’ oyunu ile oldu, o günden sonra da perde hiç kapanmadı Kenter için.</p>
      <p>Dünyaca ünlü yazarların çok sayıda eserine hayat verdi. 100’ün üzerinde tiyatro oyununda ve 20’nin üzerinde filmde rol aldı.</p>
      <p>Sovyetler Birliği, Amerika Birleşik Devletleri, Birleşik Krallık, Almanya, Hollanda, Danimarka, Kanada, Yugoslavya ve Kıbrıs'ta; Türkçe ve İngilizce oyunlar sahneledi. Muhsin Ertuğrul ile bir yıl çalıştıktan sonra, 1962'de kardeşi Müşfik Kenter ve eşi Şükran Güngör ile "Kent Oyuncuları Topluluğu"nu kurdu. Ve aynı yıl, tiyatroya hizmetleri nedeniyle "Yılın Kadını" ödülünü aldı.</p>
      <p>1968'de İstanbul'da Kenter Tiyatrosunu kurdu. 1981'de devlet sanatçısı ünvanına layık görüldü. Sinema oyuncusu olarak üç kez "Altın Portakal" kazandı. Kenter'in ünü sınırları da aştı. Birçok ülke, sanatçıyı ödüle layık buldu. Onlardan biri de Finlandiya Kadın Kuruluşu tarafından verilen "Yüzyılın En Başarılı Yüz Kadınından Biri" ödülüydü.</p>
    </article>
  </body>
</html>