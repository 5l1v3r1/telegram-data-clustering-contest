<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23496426-accesul-internet-suspendat-aproape-totalitate-iran-contextul-intensificarii-protestelor.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-17T17:18:00+00:00"/>
    <meta property="og:title" content="Accesul la internet, suspendat aproape în totalitate în Iran, în contextul intensificării protestelor"/>
    <meta property="og:description" content="Autoritățile de la Teheran au suspendat aproape în totalitate accesul la internet în Iran, în contextul intensificării protestelor privind creșterea prețurilor la carburanți, a"/>
  </head>
  <body>
    <article>
      <h1>Accesul la internet, suspendat aproape în totalitate în Iran, în contextul intensificării protestelor</h1>
      <address><time datetime="2019-11-17T17:18:00+00:00">17 Nov 2019, 17:18</time> by <a rel="author">V.M.</a></address>
      <p><b>Autoritățile de la Teheran au suspendat aproape în totalitate accesul la internet în Iran, în contextul intensificării protestelor privind creșterea prețurilor la carburanți, a transmis organizația non-guvernamentală de cibersecuritate Netblocks, potrivit postului Al Arabiya, citează Mediafax.</b><br/><br/>„Iranul se confruntă cu o întrerupere aproape totală a internetului național începând de sâmbătă, de la ora 18:45 UTC (ora României, 20:45). Datele în timp real din rețea arată scăderea conectivității la doar 7% din nivelul obișnuit, după 12 ore de deconectări progresive de la rețea, pe fondul continuării protestelor în toată țara”, a comunicat Netblocks.<br/><br/>Autoritățile iraniene au început încă de vineri seară să suspende accesul la internet în mai multe orașe, inclusiv la Teheran, după <a href="https://www.hotnews.ro/stiri-international-23494723-video-proteste-spontane-iran-dupa-guvernul-scumpit-benzina-pana-acum-litru-carburanti-costa-mai-putin-8-eurocenti.htm">izbucnirea mai multor manifestații, la o zi după ce Guvernul de la Teheran a anunțat majorat prețul la carburanți cu cel puțin 50%</a>. Potrivit unor surse, citate de Al Arabiya, cel puțin 12 persoane și-au pierdut viața în urma protestelor.</p>
      <related>
        <h4>REFERINTE</h4>
        <a href="https://www.hotnews.ro/stiri-international-23494723-video-proteste-spontane-iran-dupa-guvernul-scumpit-benzina-pana-acum-litru-carburanti-costa-mai-putin-8-eurocenti.htm"/>
      </related>
    </article>
  </body>
</html>