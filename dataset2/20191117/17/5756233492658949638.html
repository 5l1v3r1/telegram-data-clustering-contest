<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622018/%D8%AF%D8%B3%D8%AA%DA%AF%DB%8C%D8%B1%DB%8C-%DB%B3%DB%B4-%D9%86%D9%81%D8%B1-%D8%AF%D8%B1-%D8%B1%D8%A8%D8%A7%D8%B7%E2%80%8C%DA%A9%D8%B1%DB%8C%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-17T17:32:00+00:00"/>
    <meta property="og:title" content="دستگیری ۳۴ نفر در رباط‌کریم"/>
    <meta property="og:description" content="دادستان عمومی و انقلاب رباط کریم گفت: ۳۴ نفر به جرم اختلال در نظم و آسیب رساندن به اموال عمومی و اغتشاش در رباط کریم دستگیر شدند."/>
  </head>
  <body>
    <article>
      <h1>دستگیری ۳۴ نفر در رباط‌کریم</h1>
      <address>
        <time datetime="2019-11-17T17:32:00+00:00">17 Nov 2019, 17:32</time>
      </address>
      <p>
        <i>دادستان عمومی و انقلاب رباط کریم گفت: ۳۴ نفر به جرم اختلال در نظم و آسیب رساندن به اموال عمومی و اغتشاش در رباط کریم دستگیر شدند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>حجت الاسلام محمدحسین قاسم پور دادستان عمومی و انقلاب رباط کریم اظهار کرد: ۳۴ نفر به جرم آسیب رساندن به اموال عمومی، اختلال در نظم عمومی و اغتشاش در رباط کریم دستگیر شدند.</p>
      <p>وی گفت: لیدرهای تربیت شده برای آشوب‌طلبی و اغتشاش در میان اعتراضات مردم در بین دستگیر شدگان وجود دارند. پرونده در مرحله تحقیقات است و بررسی‌ها درباره آن‌ ادامه دارد.</p>
      <figure>
        <img src="https://aftabnews.ir/files/fa/news/1398/8/26/360462_696.jpg"/>
      </figure>
      <p>فرماندار رباط کریم نیز گفت: نهادهای مختلف شهرستان در حال ترمیم خود هستند تا هر چه سریعتر به چرخه خدمت به مردم بازگردند اما از مردم هم انتظار کمک داریم.</p>
      <p>سید مهدی ساداتی فرماندار شهرستان رباط کریم و پرند با اشاره به اعتراضات مردمی پس از اعلام نرخ جدید بنزین در این شهرستان، گفت: وضعیت مردم عادی است و به زندگی خود برگشته‌اند و همچنین ادارات مشغول کارهای خدماتی برای مردم هستند؛ نهادهایی که آسیب دیده‌اند سریعا در حال ترمیم تا هر چه سریعتر به چرخه خدمات به مردم برگردند.</p>
      <p>فرماندار رباط کریم با بیان اینکه پاکسازی همه خیابان‌ها انجام شده است و از مردم نیز انتطار داریم که به ما کمک کنند، ادامه داد: با تاکیداتی مقام معظم رهبری داشته‌اند، این تصمیم را تصمیم نظام دانستند و ما انتظار داریم همه دلسوزان به نظام در این زمینه به ما کمک کنند.</p>
      <p>منبع: خبرگزاری ایلنا و فارس</p>
    </article>
  </body>
</html>