<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/igralka-nic-vec-pod-stresom-ker-nima-moza-247366"/>
    <meta property="og:site_name" content="Slovenske novice"/>
    <meta property="article:published_time" content="2019-11-17T17:02:00+00:00"/>
    <meta property="og:title" content="Igralka nič več pod stresom, ker nima moža"/>
    <meta property="og:description" content="Britanska igralka Emma Watson ne pravi več, da je samska, ampak se zdaj opisuje kot »samopartnerska«, saj je v letih, ko družba vedno bolj pritiska nanjo, naj se poroči in si ustvari družino. Ka..."/>
  </head>
  <body>
    <article>
      <h1>Igralka nič več pod stresom, ker nima moža</h1>
      <h2>Emma Watson je bila pod hudimi pritiski. Že od osmega leta doživlja seksizem.</h2>
      <address><time datetime="2019-11-17T17:02:00+00:00">17 Nov 2019, 17:02</time> by <a rel="author">S. I.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/10/463673.jpg"/>
          <figcaption>REUTERSEmma Watson na premieri filma Lepotica in zver FOTO: Reuters</figcaption>
        </figure>
        <figure>
          <img src="https://www.slovenskenovice.si/images/slike/2019/11/10/410510.jpg"/>
          <figcaption>WENNV družbi soigralcev Daniela Radcliffa in Ruperta Grinta FOTO: Guliver/cover Images</figcaption>
        </figure>
        <figure>
          <img src="https://www.slovenskenovice.si/images/slike/2019/11/10/1598659.jpg"/>
          <figcaption>REUTERSKot aktivistka se je udeležila srečanja G7 o enakopravnosti spolov v Elizejski palači. Tam se je rokovala s francoskim predsednikom Emmanuelom Macronom. FOTO: Reuters</figcaption>
        </figure>
      </slideshow>
      <p>Britanska igralka <b>Emma Watson</b> ne pravi več, da je samska, ampak se zdaj opisuje kot »samopartnerska«, saj je v letih, ko družba vedno bolj pritiska nanjo, naj se poroči in si ustvari družino. Kakor je priznala v intervjuju za britansko izdajo modne revije Vogue, je bila v minulih letih precej pod stresom, saj se je približevala 30. rojstnemu dnevu (mimogrede, rodila se je 15. aprila 1990) in ni imela stabilne kariere, partnerja ali otroka. »Nikoli nisem čisto verjela trditvam, da si lahko srečen tudi sam s seboj,« je povedala in dodala, da se je njeno mnenje postopoma spreminjalo. »Potrebovala sem nekaj časa, a zdaj sem srečna. Svojemu statusu pravim samopartnerstvo,« je zatrdila Watsonova.</p>
      <h3>Neenakopravnost med spoloma</h3>
      <p>Ženske so že od nekdaj pod precejšnjim pritiskom, da morajo najti življenjskega sopotnika in si ustvariti družino, opozarjajo borci in borke za enakopravnost in človekove pravice, pri čemer so bile odrasle in starejše samske ženske pogosto zasmehovane in pomilovane, medtem ko so moški lahko bili samci in so uživali v samskem življenju.<br/>Emma Watson, ki zdaj šteje 29 pomladi, je poudarila, da je bila pod pritiskom, dokler ni dojela, da je bilo tako le zato, ker je nenehno prejemala vrsto sublimnih sporočil: »Če se bližaš 30. letu in nimaš doma, moža in otroka in če nimaš strašno varne in stabilne kariere ... Znajdeš se pod prav neverjetnim stresom.«</p>
      <figure>
        <img src="https://www.slovenskenovice.si/images/slike/2019/11/10/1598659.jpg"/>
        <figcaption>Kot aktivistka se je udeležila srečanja G7 o enakopravnosti spolov v Elizejski palači. Tam se je rokovala s francoskim predsednikom Emmanuelom Macronom. FOTO: Reuters<cite>REUTERS</cite></figcaption>
      </figure>
      <p>Watsonova je med drugim aktivistka za enakopravnost žensk in ambasadorka dobre volje za ženske Združenih narodov ter glasna zagovornica mednarodne kampanje #HeForShe oziroma #OnZanjo, ki poziva moške, naj se tudi oni zavzemajo za enakopravnost spolov. Pogosto je govorila o seksizmu, ki ga je doživljala na lastni koži že od osmega leta, ko so jo mediji seksualizirali, medtem ko njeni moški soigralci iz megauspešne filmske serije o mladem čarodeju Harryju Potterju tega še zdaleč niso doživljali. </p>
    </article>
  </body>
</html>