<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597815/pos-tha-einai-o-kairos-tis-epomenes-imeres-stin-kypro"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T17:37:00+00:00"/>
    <meta property="og:title" content="Πώς θα είναι ο καιρός τις επόμενες ημέρες στην Κύπρο"/>
    <meta property="og:description" content="Ασθενής ψηλή πίεση επηρεάζει την περιοχή.   Το βράδυ ο καιρός θα είναι κυρίως αίθριος. Οι άνεμοι θα πνέουν κυρίως βορειοανατολικοί ως..."/>
  </head>
  <body>
    <article>
      <h1>Πώς θα είναι ο καιρός τις επόμενες ημέρες στην Κύπρο</h1>
      <address><time datetime="2019-11-17T17:37:00+00:00">17 Nov 2019, 17:37</time> by <a rel="author">SigmaLive</a></address>
      <p>Ασθενής ψηλή πίεση επηρεάζει την περιοχή.</p>
      <p>Το βράδυ ο καιρός θα είναι κυρίως αίθριος. Οι άνεμοι θα πνέουν κυρίως βορειοανατολικοί ως νοτιοανατολικοί, ασθενείς 3 αλλά παροδικά στα ανατολικά και τα βόρεια, μέχρι μέτριοι 4 μποφόρ. Η θάλασσα θα είναι λίγο ταραγμένη αλλά παροδικά στα ανατολικά και τα βόρεια θα είναι μέχρι ταραγμένη. Η θερμοκρασία θα πέσει στους 11 βαθμούς στο εσωτερικό, γύρω στους 16 στα ανατολικά και τα βόρεια παράλια, γύρω στους 14 στα υπόλοιπα παράλια και στους 9 βαθμούς στα ψηλότερα ορεινά.</p>
      <p>Αύριο ο καιρός θα είναι κυρίως αίθριος αλλά κατά διαστήματα θα παρατηρούνται αυξημένες ψηλές νεφώσεις. Στην ατμόσφαιρα θα αιωρείται αρχικά αραιή σκόνη η οποία μέχρι το απόγευμα θα απομακρυνθεί. Οι άνεμοι θα πνέουν βορειοανατολικοί ως νοτιοανατολικοί, αρχικά ασθενείς μέχρι μέτριοι 3 με 4 μποφόρ για να καταστούν σταδιακά μέτριοι 4 μποφόρ και παροδικά στα ανατολικά και τα βόρεια παράλια, μέχρι ισχυροί 5 μποφόρ. Η θάλασσα θα είναι λίγο ταραγμένη αλλά στα προσήνεμα θα είναι μέχρι ταραγμένη. Η θερμοκρασία θα ανέλθει γύρω στους 26 βαθμούς στο εσωτερικό και τα παράλια και στους 16 βαθμούς στα ψηλότερα ορεινά.</p>
      <p>Αύριο βράδυ ο καιρός θα είναι κυρίως αίθριος. Οι άνεμοι θα πνέουν βορειοδυτικοί ως βορειοανατολικοί και στα βόρεια παράλια νοτιοανατολικοί, γενικά ασθενείς 3 μποφόρ. Η θάλασσα θα είναι μέχρι λίγο ταραγμένη.</p>
      <p>Την Τρίτη, την Τετάρτη και την Πέμπτη ο καιρός θα είναι κυρίως αίθριος.</p>
      <p>Η θερμοκρασία θα κυμανθεί στα ίδια επίπεδα τα οποία είναι λίγο πάνω από τους κλιματικούς μέσους όρους.</p>
    </article>
  </body>
</html>