<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/ecco-quanto-costa-giocare-a-tennis-sui-campi-di-via-liguria-che-sono-comunali"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-17T17:19:36+00:00"/>
    <meta property="og:title" content="Ecco quanto costa giocare a tennis sui campi di via Liguria che sono comunali"/>
    <meta property="og:description" content="Il Pd solleva interrogativi sulla gestione che fa capo a Cosimo Napolitano"/>
  </head>
  <body>
    <article>
      <h1>Ecco quanto costa giocare a tennis sui campi di via Liguria che sono comunali</h1>
      <h2>Il Pd solleva interrogativi sulla gestione che fa capo a Cosimo Napolitano</h2>
      <address>
        <time datetime="2019-11-17T17:19:36+00:00">17 Nov 2019, 17:19</time>
      </address>
      <p>
        <b>Interrogazione su </b>
        <b>ingresso agevolato dei soci “I faggi” all’impianto sportivo “Tennis Biella”.</b>
      </p>
      <p>Premesso:</p>
      <ul>
        <li>Il raggruppamento temporaneo di impresa composta da 40 ZERO A.S.D., PACO di Napolitano Cosimo e C. S.A.S., Bordighera Lawn Tennis Club 1878 A.S.D. è concessionario della gestione dell’impianto sportivo “Tennis Biella” sito in Via Liguria n. 2 a Biella.</li>
      </ul>
      <ul>
        <li>Le tariffe orarie (valide per singolo e per doppio) definite nel tariffario depositato in Comune e pubblicate sul sito del Comune sono le seguenti e si intendono a campo:</li>
      </ul>
      <ul>
        <li>campi da tennis coperti con luci — 14 euro</li>
        <li>campi da tennis coperti con luci e riscaldamento — 16,10 euro</li>
        <li>campi da tennis coperti con luci e riscaldamento fino alle ore 12 per over 65 — 15 euro</li>
      </ul>
      <ul>
        <li>L’articolo “2-Finalità dell’affidamento” dello “Schema di Contratto – Capitolato speciale di appalto descrittivo e prestazionale” dice che […]La gestione degli impianti deve essere improntata a criteri di efficacia ed efficienza, economicità, trasparenza, correttezza amministrativa e rispetto delle leggi e delle regole e deve tendere alla integrazione di tutti i cittadini.[…]</li>
      </ul>
      <ul>
        <li>Le dichiarazioni dell’avv. Giuseppe D’Amico, legale di Cosimo Napolitano, rilasciate al giornale “La Nuova Provincia di Biella” nel giorno 2 ottobre 2019, in cui dichiara che l’utilizzo dell’impianto sportivo, pubblico, “Tennis Biella” è garantito ai soci del circolo “I Faggi” senza alcun onere appaiono in contrasto con il sopracitato articolo.</li>
      </ul>
      <p>Il Gruppo Consigliare interroga il Sindaco e l’Assessore competente al fine di chiarire se:</p>
      <ul>
        <li>È legittima l’attività svolta dal concessionario dell’impianto sportivo “Tennis Biella” che favorisce l’ingresso in un <b>impianto pubblico</b> a un gruppo ristretto di persone perché soci di un altro circolo, privato.</li>
      </ul>
      <p>Si richiede risposta orale in Consiglio Comunale. Il Gruppo Consiliare PD: Marta Bruschi, Marco Cavicchioli, Mohamed Es Saket, Diego Presa, Valeria Varnero.</p>
      <p>
        <b>Interrogazione su insegna</b>
        <b> dell’impianto sportivo “Tennis Biella”.</b>
      </p>
      <p>Premesso:</p>
      <ul>
        <li>Il raggruppamento temporaneo di impresa composta da 40 ZERO A.S.D., PACO di Napolitano Cosimo e C. S.A.S., Bordighera Lawn Tennis Club 1878 A.S.D. è concessionario della gestione dell’impianto sportivo “Tennis Biella” sito in Via Liguria n. 2 a Biella.</li>
      </ul>
      <ul>
        <li>La concessione è stata assegnata a seguito di gara pubblica come previsto dalla normativa vigente.</li>
      </ul>
      <ul>
        <li>Attualmente sono presenti sul fronte dell’entrata di via Liguria una serie di targhe indicanti i soggetti che hanno partecipato alla concessione e il nome del ristorante, ma non vi è alcuna indicazione che identifichi la natura comunale dell’impianto.</li>
      </ul>
      <ul>
        <li>Sul muro di cinta, all’angolo con viale Macallè è stato posto un cartellone con la scritta “Biella Tennis Accademy” e il logo della Città di Biella.</li>
      </ul>
      <p>Il Gruppo Consigliare interroga il Sindaco e l’Assessore competente al fine di conoscere:</p>
      <ul>
        <li>se e come si intende chiedere al concessionario di inserire la dicitura “Comunale” all’ingresso dell’impianto sportivo a sottolineare la proprietà comunale dell’impianto,</li>
        <li>se l’uso del logo Città di Biella abbinata ad un’attività sportiva privata è stato richiesto espressamente per iscritto dal concessionario,</li>
        <li>come già chiesto nell’interrogazione presentata in data 17 ottobre 2019, se gli impianti vengono regolarmente affittati nelle modalità e ai prezzi fissati e previsti dal bando di assegnazione.</li>
      </ul>
      <p>Si richiede risposta orale in Consiglio Comunale.</p>
      <p>Il Gruppo Consiliare PD. Marta Bruschi, Marco Cavicchioli, Mohamed Es Saket, Diego Presa, Valeria Varnero</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/senza-categoria/elezioni-amministrative-2019-ecco-i-cento-candidati-a-sostegno-di-marco-cavicchioli"/>
        <a href="https://laprovinciadibiella.it/attualita/pagelle-2018-la-top-ten-dei-bocciati"/>
        <a href="https://laprovinciadibiella.it/attualita/il-segretario-del-pd-paolo-furia-si-sposa-con-samuele"/>
      </related>
    </article>
  </body>
</html>