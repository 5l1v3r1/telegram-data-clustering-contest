<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/szepseg/2019/11/17/divat-online-web-aruhaz-webshop-ruci-meret/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-17T06:11:00+00:00"/>
    <meta property="og:title" content="Ruhát rendelt a netről, de nem is hasonlít rá, amit kapott"/>
    <meta property="og:description" content="Valami nagyon nem stimmelt vele..."/>
  </head>
  <body>
    <article>
      <h1>Ruhát rendelt a netről, de nem is hasonlít rá, amit kapott</h1>
      <h2>Valami nagyon nem stimmelt vele…</h2>
      <address><time datetime="2019-11-17T06:11:00+00:00">17 Nov 2019, 06:11</time> by <a rel="author">Mádi Virág</a></address>
      <p>Elég sokszor előfordul, hogy <a href="https://cosmopolitan.hu/sztarhirek/2019/06/20/a-fel-internet-most-ezen-a-bikinifelson-haborog/">elégedetlen vásárlók osztanak meg a rendelt ruháikról vicces képeket</a>, hogy felhívják a figyelmet arra, mennyire különbözhet <b>a netes fotó és a valóság</b>. Most egy <b>Steph Thomas</b> nevű brit lánynak gyűlt meg a baja az egyik legnagyobb netes áruházzal, a <b>Boohoo</b>-val. Egy <b>rompert rendelt</b>, viszont nem volt <b>semmilyen cipzár</b> a ruhán, ezért <b>a nyakánál kellett volna belepasszíroznia magát</b>. Persze ez szinte lehetetlenség, ha nem egy szuper rugalmas anyagról van szó. <a href="https://www.dailymail.co.uk/femail/article-7280991/Shopper-slams-boohoo-sent-playsuit-without-zip-opening.html">Itt csekkolhatod</a> a fotókat róla!</p>
      <p>Nem volt szerencsére egy őrületes összeg, körülbelül 3500 forintba került a darab, de természetesen a lány így is kidobott pénznek érezte. Nem is hagyta annyiban, és <b>megosztott a Twitteren egy fotót és megjelölte benne a Boohoo-t</b>. Ironikusan azt kérdezte tőlük, hogy <b>hogyan tudná a nyak kivágáson keresztül felhúzni a rucit</b>.</p>
      <figure>
        <iframe src="https://giphy.com/embed/IgizKIvWyKHJgWP7wO" width="640" height="360" data-service="Giphy" scrolling="no"/>
      </figure>
      <p>
        <a href="https://giphy.com/gifs/workingtitlefilms-renee-zellweger-bridget-jones-joness-diary-IgizKIvWyKHJgWP7wO">via GIPHY</a>
      </p>
      <p>Ezek után <b>a webshop rögtön küldött egy másik rompert Stephnek</b>, viszont sajnos az is hasonlóan <b>rossz volt</b>. A különbség igazából annyi volt, hogy a csere termék el volt látva egy kis nyílással. Azonban azzal se járt nagyobb sikerrel, így a vállalat visszafizette az összeget. Steph azt nyilatkozta, hogy ezek után is vásárolna az áruházban és nagyon örül neki, hogy van ingyenes visszaküldés. Te rendelnél újra ruhát onnan, ahol egyszer már csalódást okoztak?</p>
    </article>
  </body>
</html>