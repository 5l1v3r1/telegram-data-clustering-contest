<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980826013.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-17T06:30:00+00:00"/>
    <meta property="og:title" content="نقل و انتقالات تراکتور کلید خورد"/>
    <meta property="og:description" content=" به گزارش باشگاه خبرنگاران جوان، در حالی که بیش از یک ماه به تعطیلات نیم فصل و آغاز نقل و انتقالات زمستانی باقی مانده است، تراکتوری‌ها آرام آرام در حال آماده شدن برای ورود به بازار هیجان انگیز نقل و انتقالات هستند.  "/>
  </head>
  <body>
    <article>
      <h1>نقل و انتقالات تراکتور کلید خورد</h1>
      <address>
        <time datetime="2019-11-17T06:30:00+00:00">17 Nov 2019, 06:30</time>
      </address>
      <p>تیم فوتبال تراکتور فعالیت نقل و انتقالاتی خود در زمستان پیش رو را به صورت غیر رسمی آغاز کردند.</p>
      <p> به گزارش باشگاه خبرنگاران جوان، در حالی که بیش از یک ماه به تعطیلات نیم فصل و آغاز نقل و انتقالات زمستانی باقی مانده است، تراکتوری‌ها آرام آرام در حال آماده شدن برای ورود به بازار هیجان انگیز نقل و انتقالات هستند.  </p>
      <p>به هر حال به همین منظور لیست ورودی و خروجی‌های زمستانی سرخپوشان تبریزی در حال تدوین است و با توجه به نیاز‌های که دنیزلی در تیمش احساس می‌کند، بازیکنان مورد نظر در پست‌های مختلف وارد لیست ورودی تراکتورمی‌شوند.  </p>
      <p>براساس اطلاعات به دست آمده از منابع آگاه، اولویت اول تراکتور در نقل و انتقالات زمستانی، خرید یک مدافع مطمئن خواهد بود و این مدافع تا حد امکان داخلی خواهد بود.  </p>
      <p>در صورتی که تراکتوری‌ها موفق به جذب مدافع داخلی نشوند وارد مذاکره با گزینه‌های خارجی خواهند شد. با توجه به شرایط فعلی تراکتور، سرخپوشان تبریزی نیم نگاهی هم به جذب مهاجمی که امتحان پس داده باشد دارند.  </p>
      <p>با توجه به اینکه آن‌ها در سال‌های اخیر هزینه‌های زیادی برای خرید مهاجم انجام دادند این مورد با حساسیت ویژه‌ای مواجه است و در صورتی که گزینه‌های روی میز با اطمینان حداکثری روبرو نشوند، مذاکره با آن‌ها متوقف خواهد شد.  </p>
      <p>در طرف مقابل، طبق شنیده‌ها تراکتوری‌ها در زمستان پیش رو، لیست خروجی هم خواهند داشت. نفراتی که در این لیست قرار خواهند گرفت در حال حاضر در لیست انتظار دنیزلی قرار دارند و اولتیماتوم چند هفته پیش این مربی متوجه آن‌ها بوده و هفته‌های باقی مانده تا تعطیلات تعیین خواهد کرد که بازیکنان یاد شده آیا حضورشان در لیست خروجی قطعی خواهد بود یا نه!  </p>
    </article>
  </body>
</html>