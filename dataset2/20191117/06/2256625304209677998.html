<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158618_1078.html"/>
    <meta property="og:site_name" content="Novsport"/>
    <meta property="article:published_time" content="2019-11-17T06:24:00+00:00"/>
    <meta property="og:title" content="СЕНЗАЦИЯ: Роналдо одобрил Погба за Ювентус"/>
    <meta property="og:description" content="Реал Мадрид също с апетити към французина"/>
  </head>
  <body>
    <article>
      <h1>СЕНЗАЦИЯ: Роналдо одобрил Погба за Ювентус</h1>
      <address>
        <time datetime="2019-11-17T06:24:00+00:00">17 Nov 2019, 06:24</time>
      </address>
      <p>Звездата на Ювентус Кристиано Роналдо е дал “зелена светлина” за привличането на Пол Погба в състава на торинци.<br/> <br/>Идеята за връщането на французина на “Ювентус Стейдиъм” е още от лятото, но тогава до трансфер не се стигна.<br/> <br/>Сега шефовете на “бианконерите” обмислят дали да отправят оферта за него през януари и са се допитали за мнението на Роналдо, който е одобрил тази идея, твърди “Ел Десмарке”.<br/> <br/>Ювентус привлече Погба от Манчестър Юнайтед със свободен трансфер през 2012 година. Французинът разви качествата си в състава на торинци, след което бе продаден обратно на “Червените дяволи” срещу 94,5 млн. паунда през 2016 година.<br/> <br/>Напоследък обаче се появиха нови информации, че Погба не е щастлив на “Олд Трафорд” и иска отново да си тръгне, като Юве е пръв на опашката за подписа му. Интерес към 26-годишния халф има и от страна на Реал Мадрид, който също може да се включи трансферната битка за правата му. </p>
      <p> </p>
    </article>
  </body>
</html>