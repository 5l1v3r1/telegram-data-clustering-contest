<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/shcho-u-spravi-arselor-mittal-kriviy-rig-novini-ukrajini-50053988.html"/>
    <meta property="og:site_name" content="НВ"/>
    <meta property="article:published_time" content="2019-11-17T06:57:00+00:00"/>
    <meta property="og:title" content="Справа щодо Арселор-Міттал Кривий Ріг триває — Баканов"/>
    <meta property="og:description" content="Провадження щодо забруднення середовища комбінатом Арселор-Міттал Кривий Ріг триває."/>
  </head>
  <body>
    <article>
      <h1>Справа щодо Арселор-Міттал Кривий Ріг триває — Баканов</h1>
      <h2>Провадження щодо забруднення середовища комбінатом Арселор-Міттал Кривий Ріг триває.</h2>
      <address>
        <time datetime="2019-11-17T06:57:00+00:00">17 Nov 2019, 06:57</time>
      </address>
      <p>Про це повідомив глава Служби безпеки України Іван Баканов в інтерв'ю <a href="https://glavcom.ua/economics/finances/bakanov-rozpoviv-na-yakiy-stadiji-znahodit-sprava-arselor-mittal-639977.html">Главкому</a>.</p>
      <p>За словами Баканова, у Кривому Розі жахлива екологічна ситуація.</p>
      <p>«У Кривому Розі щороку реєструються тисячі випадків захворювання тільки на рак легень. Я можу розповісти про сусідів знизу, збоку, про власну родину, про однокласників та одногрупників. Це величезна проблема. Так не може продовжуватися», — заявив Баканов.<br/><br/>На його думку, «інвестори мають не маніпулювати законами».</p>
      <p>«Мені здається, що на заводі Арселор Міттал у Казахстані зовсім інша ситуація із викидами. Яким чином заводу вдалося домогтися дозволу на збільшення викидів — для мене загадка. Але я думаю, із часом ми матимемо відповідь на це питання», — запевняє глава СБУ.<br/><br/>Раніше повідомлялося, що СБУ відкрила проти комбінату справу за статтею про екоцид. 20 липня правоохоронці весь день <a href="https://nv.ua/ukr/biz/markets/sbu-provodit-obshuki-na-arcelormittal-kriviy-rig-novini-ukrajini-50033133.html">проводили обшуки</a> на підприємстві.</p>
      <p>8 серпня в <a href="https://nv.ua/ukr/biz/markets/sbu-viluchila-mblz-3-na-arcelormittal-kriviy-rig-novini-ukrajini-50033215.html">АрселорМіттал Кривий Ріг</a> заявили, що <a href="https://nv.ua/ukr/biz/markets/arselormittal-kriviy-rig-nalagodiv-vidnosini-iz-zelenskim-ta-yogo-komandoyu-novini-ukrajini-50036445.html">досягли домовленості з Офісом президента</a>. Комбінат продовжить знижувати викиди в атмосферу і буде фінансувати соціальні проекти в місті. 3 вересня Служба безпеки <a href="https://nv.ua/ukr/biz/markets/sbu-povtorno-priyshla-z-perevirkoyu-na-arcelormittal-kriviy-rig-novini-ukrajini-50040764.html">провела перевірки на підприємстві в рамках справи про екоцид</a>.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/011/220/original/07d096657687782bfd2ee66a4eb332af.png?stamp=1&amp;q=85&amp;w=115"/>
      </figure>
      <p>Сергій Фурса<br/>СБУ на сторожі бюджету: в ArcelorMittal знову перевірки</p>
      <p>4 вересня Офіс великих платників податків ДФС повідомив, що завершив розпочату в травні цього року аудит АрселорМіттал Кривий Ріг. Сума претензій <a href="https://nv.ua/ukr/biz/markets/dfs-pred-yavila-arselormittal-kriviy-rig-pretenziji-na-9-mlrd-grn-novini-ukrajini-50040830.html">становить 9 млрд грн</a>.</p>
      <p>У Державній податковій службі, яка створюється в межах поділу ДФС, заявили, що податкові перевірки не завершені, <a href="https://nv.ua/ukr/biz/economics/derzhavna-fiskalna-sluzhba-ne-bude-shtrafuvati-biznes-novini-ukrajini-50040978.html">ніяких рішень не прийнято</a>.</p>
    </article>
  </body>
</html>