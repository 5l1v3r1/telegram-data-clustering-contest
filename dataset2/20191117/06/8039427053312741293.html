<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957230"/>
    <meta property="og:site_name" content="Andhrajyothy"/>
    <meta property="article:published_time" content="2019-11-17T06:12:30+00:00"/>
    <meta property="og:title" content="నటి శ్రియ షెడ్యూల్‌ ఇప్పిస్తామని మోసం"/>
    <meta property="og:description" content="ADVT"/>
  </head>
  <body>
    <article>
      <h1>నటి శ్రియ షెడ్యూల్‌ ఇప్పిస్తామని మోసం</h1>
      <address>
        <time datetime="2019-11-17T06:12:30+00:00">17 Nov 2019, 06:12</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>
        <b>విలేకరి, ఓ మహిళపై కేసు</b>
      </p>
      <p><b>బంజారాహిల్స్‌(ఆంధ్రజ్యోతి): </b>రియాల్టీ షో జడ్జిగా వ్యవహరించేందుకు సినీనటి శ్రియను ఒప్పిస్తామని ఐదు లక్షలు తీసుకొని మోసం చేసిన ఓ పత్రిక (ఆంధ్రజ్యోతి కాదు) విలేకరితో పాటు మహిళపై బంజారాహిల్స్‌ పోలీసులు కేసులు నమోదు చేశారు. ఈ విషయం ఆలస్యంగా వెలుగులోకి వచ్చింది. బంజారాహిల్స్‌ రోడ్డు నంబరు 5, దేవరకొండ బస్తీ హైనెస్‌ రెసిడెన్సీలో నివసిస్తున్న బి. చంద్రాయుడు సినీ దర్శకుడు. ఓ చానెల్‌లో పోస్‌ మోడల్‌ రియాల్టీ షో నిర్వహించేందుకు అన్నీ సిద్ధం చేసుకున్నాడు. ఈ షోకు నటి శ్రియ అయితే బాగుంటుందని అనుకున్నారు. ఆమె డేట్‌ల కోసం ప్రయత్నిస్తుండగా మరో చానెల్‌లో పనిచేసే యాంకర్‌ ద్వారా ఓ పత్రిక రిపోర్టర్‌ చైతన్య పరిచయమయ్యాడు. శ్రియ తేదీలు ఇప్పిస్తానని చెప్పాడు. శ్రియ మేనేజర్‌ అంటూ లక్ష్మీ సింధూజను పరిచయం చేశాడు. శ్రియ తేదీలు ఇప్పించేందుకు అడ్వాన్స్‌గా ఐదు లక్షల రూపాయల చెల్లించాలని కోరారు. ఈ మేరకు రోడ్డు నంబరు 1లోగల ఓ హోటల్‌లో కలిసి చంద్రాయుడు బ్యాంక్‌ ద్యారా రూ. 5 లక్షలు పంపించాడు. ఆమె తేదీలు ఇప్పించలేదు. డబ్బు తిరిగి ఇవ్వమని ఒత్తిడి చేయగా ఆంధ్రాబ్యాంక్‌లో జమచేసినట్లు నకిలీ మెసేజ్‌ పంపించాడు. బ్యాంక్‌కు వెళ్లి వాకబు చేయగా ఖాతాలో డబ్బు జమ కాలేదని తెలిసింది. చంద్రాయుడు సింధూజను ఫోన్‌లో సంప్రదించేందుకు ప్రయత్నించగా స్పందించలేదు. ఓ సారి తాను చెన్నైలో ఉన్నట్లు చెప్పగా జూబ్లీహిల్స్‌లో కనిపించింది. మోసపోయానని గ్రహించిన చంద్రాయుడు బంజారాహిల్స్‌ పోలీసులకు ఫిర్యాదు చేశాడు. విలేకరితోపాటు సింధూజపై పలు సెక్షన్ల కింద కేసు నమోదు చేసి దర్యాప్తు చేస్తున్నారు.</p>
    </article>
  </body>
</html>