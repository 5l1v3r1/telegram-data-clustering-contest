<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/a-ajuns-mainstream-sa-fii-miliardar-populatia-ultra-bogata-a-planetei-a-crescut-spectaculos-in-ultimii-cinci-ani-18569426"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-17T06:00:00+00:00"/>
    <meta property="og:title" content="A ajuns ”mainstream” să fii miliardar: Populaţia ultra-bogată a planetei a crescut spectaculos în ultimii cinci ani"/>
    <meta property="og:description" content="Potrivit celui mai recent studiu al UBS, cea mai mare bancă elveţiană din lume, populaţia miliardară a planetei a crescut cu 40% în ultimii cinci ani, ajungând ca la momentul actual să existe peste 2.100 de miliardar la nivel global, scrie CNBC."/>
  </head>
  <body>
    <article>
      <h1>A ajuns ”mainstream” să fii miliardar: Populaţia ultra-bogată a planetei a crescut spectaculos în ultimii cinci ani</h1>
      <address><time datetime="2019-11-17T06:00:00+00:00">17 Nov 2019, 06:00</time> by <a rel="author" href="https://www.zf.ro/autor/iulian-tenchiu" target="_blank">Iulian Tenchiu</a></address>
      <p>Potrivit celui mai recent studiu al UBS, cea mai mare bancă elveţiană din lume, populaţia miliardară a planetei a crescut cu 40% în ultimii cinci ani, ajungând ca la momentul actual să existe peste 2.100 de miliardar la nivel global, scrie CNBC.</p>
      <p>Odată cu această creştere care s-a manifestat în lumea elitei, şi averile bogaţilor au crescut de asemenea. În perioada 2013-2018, averea combinată a miliardarilor a crescut cu 34%, totalizând 8,5 trilioane de dolari, potrivit studiului UBS.</p>
      <p>Totuşi, bogaţii nu au dus-o mereu atât de bine. În 2018, averea miliardarilor a început să scadă pe fondul „unui dolar puternic, a fricii privind o creştere economică slabă şi a volatilităţii pieţei financiare” arată studiul UBS. Chiar şi în acest context, averea combinată a acestora a crescut cu 2,2 trilioane de dolari din 2013.</p>
      <p>Miliardarii americani sunt singurii care în 2018 nu au resimţit efectele negative ale factorilor menţionaţi de banca elveţiană. La finalul acelui an, SUA era casa a 749 de miliardari a căror avere combinată totaliza 3,6 trilioane de dolari.</p>
      <p>Surprinzător, nu SUA are cei mai mulţi miliardari din lume, ci Asia, acolo unde există 754 de indivizi ultra bogaţi. Pe cuprinsul întregului continent există 754 de miliardari, a căror avere combinată a însumat 2.5 trilioane de dolari. Astfel, potrivit cifrelor, Asia deţine 36% din populaţia miliardară a planetei.</p>
      <p>Mai exact, din toţi cei 754 de miliardari ai Asiei, 43% pot fi găsiţi în China, 14% în India, 9% în Hong Kong şi 4% în Japonia.</p>
      <p>În Europa, Orientul Mijlociu şi Africa, numărul miliardarilor a scăzut cu 5% în 2018, ajungând ca aceste în trei zone să existe 589 de miliardari, a căror avere combinată a totalizat 2.4 trilioane de dolari.</p>
      <p>Studiul UBS mai evidenţiază o creştere importantă în rândul femeilor ultra bogate. Dacă în 2013 existau 160 de miliardare în întreaga lume, până în 2018 numărul acestora a crescut cu 46%, şi astfel anul trecut existau aproximativ 233 de femei ultra bogate la nivel global. De această creştere au fost responsabile mai ales doamnele din Asia.</p>
    </article>
  </body>
</html>