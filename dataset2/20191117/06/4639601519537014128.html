<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/17/gefsignostis/magoula-mosxarisia-stin-katsarola/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-17T06:00:35+00:00"/>
    <meta property="og:title" content="Μάγουλα μοσχαρίσια στην κατσαρόλα"/>
    <meta property="og:description" content="Ενα εξαίσιο έδεσμα για το κυριακάτικο τραπέζι που συνοδεύεται ιδανικά με πουρέ πατάτας."/>
  </head>
  <body>
    <article>
      <h1>Μάγουλα μοσχαρίσια στην κατσαρόλα</h1>
      <h2>Ενα εξαίσιο έδεσμα για το κυριακάτικο τραπέζι που συνοδεύεται ιδανικά με πουρέ πατάτας.</h2>
      <address><time datetime="2019-11-17T06:00:35+00:00">17 Nov 2019, 06:00</time> by <a rel="author">Jean-Marie Hoffmann</a></address>
      <p>
        <b>Προετοιμασία Αναμονή 5 ώρες Μαγείρεμα περίπου 4 ώρες</b>
      </p>
      <p>
        <a href="https://www.in.gr/2019/11/17/plus/features/spanio-egxromo-film-apo-polytexneio-eikones-apo-tin-eksegersi-kai-efialtiki-epomeni-mera/">Σπάνιο έγχρωμο φιλμ από το Πολυτεχνείο: Εικόνες από την εξέγερση και η εφιαλτική επόμενη μέρα</a>
      </p>
      <p>Υλικά (για 6 μερίδες)</p>
      <p>3 μάγουλα μοσχαρίσια (ζητάμε από τον κρεοπώλη μας να καθαρίσει τα μάγουλα αλλά να μην τα κόψει)</p>
      <p>3 κ.σ. ελαιόλαδο</p>
      <p>1 μπαστούνι σέλερι, ψιλοκομμένο</p>
      <p>2 πράσα, ψιλοκομμένα</p>
      <p>1 ξερό κρεμμύδι, ψιλοκομμένο</p>
      <p>4 καρότα, ψιλοκομμένα</p>
      <p>10 μανιτάρια λευκά, ψιλοκομμένα</p>
      <p>3 σκελίδες σκόρδου, στα δύο</p>
      <p>1½ λίτρο κόκκινο κρασί Νεμέας</p>
      <p>1 φύλλο δάφνης</p>
      <p>1 κλωνάρι φρέσκο θυμάρι</p>
      <p>50 γρ. αλεύρι για όλες τις χρήσεις</p>
      <p>600 γρ. φρέσκια ντομάτα ή 500 γρ. κονκασέ</p>
      <p>1 λίτρο ζωμός μοσχαρίσιος σπιτικός ή από βιολογικό κύβο</p>
      <p>Αλάτι, πιπέρι</p>
      <p>Φρέσκος μαϊντανός, για το σερβίρισμα</p>
      <p>
        <b>Διαδικασία</b>
      </p>
      <p>Ζεσταίνουμε το ελαιόλαδο σε μια κατσαρόλα που μπαίνει και στον φούρνο και ροδίζουμε ολόκληρα τα μάγουλα. Αφού πάρουν ωραίο χρώμα από όλες τις πλευρές, τα βάζουμε σε ένα μπολ, χωρίς να καθαρίσουμε την κατσαρόλα.</p>
      <p>Ρίχνουμε στην κατσαρόλα όπου ροδίσαμε το κρέας το σέλερι, τα πράσα, το κρεμμύδι, τα καρότα, τα μανιτάρια και το σκόρδο και σοτάρουμε όλα τα υλικά να ροδίσουν. Σβήνουμε με 750 ml από το κρασί. Αποσύρουμε από τη φωτιά και αδειάζουμε στο μπολ με τα μάγουλα, συμπληρώνοντας με το υπόλοιπο κρασί. Προσθέτουμε τη δάφνη και το θυμάρι. Αφήνουμε το κρέας να μαριναριστεί για τουλάχιστον 5 ώρες.</p>
      <p>Βγάζουμε το κρέας από το μπολ με μια τρυπητή κουτάλα και σουρώνουμε τα λαχανικά, κρατώντας όμως το ζουμί του μπολ.</p>
      <p>Προθερμαίνουμε τον φούρνο στους 180°C.</p>
      <p>Σοτάρουμε και πάλι, στην ίδια κατσαρόλα, τα λαχανικά για λίγο. Προσθέτουμε το αλεύρι που θα δέσει τη σάλτσα και συνεχίζουμε το μαγείρεμα για 5 λεπτά. Βάζουμε το κρέας στην κατσαρόλα καθώς και το κρασί. Οταν αρχίσει να βράζει, ξαφρίζουμε και συνεχίζουμε το μαγείρεμα για 15 λεπτά. Ρίχνουμε την ντομάτα, τον ζωμό, αλάτι, πιπέρι και σκεπάζουμε την κατσαρόλα. Τη βάζουμε στον φούρνο για 3½ ώρες.</p>
      <p>
        <a href="http://wp.mgmt.tovima.gr/2019/11/17/politics/mixalis-xrysoxoidis-teleiosame-me-tin-anoxi-tis-anomias/">Μιχάλης Χρυσοχοΐδης: «Τελειώσαμε με την ανοχή της ανομίας»</a>
      </p>
    </article>
  </body>
</html>