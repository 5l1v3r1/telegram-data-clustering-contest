<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pathivu.com/2019/11/unp_17.html"/>
    <meta property="og:site_name" content="பதிவு! தமிழரின் பூர்வீகம்"/>
    <meta property="article:published_time" content="2019-11-17T06:21:00+00:00"/>
    <meta property="og:title" content="ரணில்-மகிந்த பேச்சு!"/>
    <meta property="og:description" content="ஜனாதிபதித் தேர்தல் முடிவுகள் குறித்தும் அதன் பின்னரான நடவடிக்கைகள் குறித்தும் பிரதமர் ரணில் எதிர்க்கட்சித் தலைவர் மஹிந்த ராஜபக்சவுடன் பே..."/>
  </head>
  <body>
    <article>
      <h1>ரணில்-மகிந்த பேச்சு!</h1>
      <address><time datetime="2019-11-17T06:21:00+00:00">17 Nov 2019, 06:21</time> by <a rel="author">டாம்போ</a></address>
      <figure>
        <img src="https://1.bp.blogspot.com/-L5_OkolrZT8/XdDxLU-rLaI/AAAAAAAAGmo/5yyCwwBET4IJxfSo7qonGn1mC0VPbmzrACNcBGAsYHQ/s1600/35CD80A2-ED27-42F8-A5B1-1D121F810F82.jpeg"/>
      </figure>
      <p>ஜனாதிபதித் தேர்தல் முடிவுகள் குறித்தும் அதன் பின்னரான நடவடிக்கைகள் குறித்தும் பிரதமர் ரணில் எதிர்க்கட்சித் தலைவர் மஹிந்த ராஜபக்சவுடன் பேச்சு நடத்தியுள்ளார்.</p>
      <p>பிரதம நீதியரசர் முன்னிலையில் புதிய ஜனாதிபதி பதவிப்பிரமாணம் செய்வது உட்பட பல்வேறு விடயங்கள் குறித்து இதன்போது பேசப்பட்டுள்ளன.</p>
      <p>தேர்தல் முடிவுகள் இன்றைய மாலை நேரத்திற்குள் அறிவிக்கப்பட்டால் இன்றிரவே புதிய ஜனாதிபதியாக கோட்டாபய ராஜபக்ச பதவிப்பிரமாணம் செய்வாரென்றும் – இல்லாதபட்சத்தில் நாளை அந்த நிகழ்வு நடக்குமென்றும் அறியமுடிந்தது.</p>
      <p>இதற்கிடையில் தேர்தல் தோல்விக்கான பொறுப்பை ஏற்று கட்சியின் அனைத்துப் பொறுப்புக்களில் இருந்தும் விலகுவதாக சஜித் பிரேமதாச அறிவித்துள்ளார்.</p>
      <p>இதேவேளை மக்கள் தீர்ப்பை ஏற்பதாக அறிவித்துள்ள சஜித் பிரேமதாச , புதிய ஜனாதிபதிக்கு வாழ்த்தினை தெரிவித்துள்ளார்.</p>
      <p>ஜனநாயக கட்டமைப்புகளை பாதுகாக்க வலியுறுத்தியுள்ள அவர் , தமக்கு வாக்களித்த மக்களுக்கும் நன்றி தெரிவித்துள்ளார்.</p>
    </article>
  </body>
</html>