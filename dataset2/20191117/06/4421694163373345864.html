<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/v-ukrayini-prypynyayut-slidstvo-u-spravah-majdanu/"/>
    <meta property="og:site_name" content="VARTA1"/>
    <meta property="article:published_time" content="2019-11-17T06:00:38+00:00"/>
    <meta property="og:title" content="В Україні припиняють слідство у справах Майдану"/>
    <meta property="og:description" content="В Україні припиняють слідство у справах Майдану"/>
  </head>
  <body>
    <article>
      <h1>В Україні припиняють слідство у справах Майдану</h1>
      <address>
        <time datetime="2019-11-17T06:00:38+00:00">17 Nov 2019, 06:00</time>
      </address>
      <p>Post Views: 2 355</p>
      <p>
        <b>Оскільки Верховна Рада не прийняла необхідні поправки до закону про ДБР, які б дозволили продовжити розслідування — воно буде припинено з 20 листопада на невизначений час. Про це повідомляє <a href="https://24tv.ua/slidstvo_u_spravah_maydanu_z_20_listopada_bude_pripineno__pravozahisnitsya_n1235160">“24 канал”</a>, з посиланням на адвоката сімей Небесної сотні Євгенію Закревську.</b>
      </p>
      <p>“Норму про забезпечення слідства у справах Майдану після 20 листопада 2019 року Верховна Рада не проголосувала… “не встигла”. Наступна спроба лише 3 грудня. Тобто 20 листопада в нас таки “чорна діра”. Передавати справи нема кому, нема куди. І тому цього не можна робити. А слідство — зупиняється”, — повідомила Закревська.</p>
      <p>Правозахисниця нагадала, що напередодні голосування змін до закону про ДБР, які б дозволили продовжити розслідування справ Майдану, потерпілі, поранені, учасники Революції Гідності прийшли нагадати про важливість цих справ  і необхідність негайного голосування поправки.</p>
      <p>“Однак, ВР наплювала на все це. Депутати пішли додому. Розуміючи, що відправляють розслідування у прірву”, — додала Закревська.</p>
      <p>Розслідування справ Майдану: головне</p>
      <p>Розслідуваннями справ Майдану усі ці роки займався відділ Спеціальних розслідувань Генеральної прокуратури під керівництвом Сергія Горбатюка.</p>
      <p>19 лютого 2019 року, напередодні річниці розстрілів у центрі Києва, моніторингова місія ООН з прав людини в Україні констатувала, що за 5 років після протестів на Майдані досягнуто лише обмежений прогрес у розслідуванні вбивств і насильницьких смертей 98 осіб.</p>
      <p>21 жовтня у ГПУ створили департамент процесуального керівництва у кримінальних провадженнях про злочини, скоєні під час Революції Гідності 2013–2014 років. Злочини часів Майдану тепер розслідуватиме Державне бюро розслідувань, за діяльністю якого наглядатиме новостворений департамент у Генпрокуратурі.</p>
      <p>23 жовтня генпрокурор Руслан Рябошапка підписав наказ про звільнення Горбатюка. Після цього Горбатюк заявив, що слідство у справах Майдану призупинено, в ГПУ, зі свого боку, розслідування та забезпечення невідворотності покарання у справах Майдану називають пріоритетними.</p>
      <p>5 листопада ДБР заявило, що розслідування злочинів, що сталися за час Майдану, тимчасово призупиниться. Усе через надмірне навантаження на Бюро та брак слідчих.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>