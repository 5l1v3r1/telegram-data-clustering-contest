<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-kevin-koththiigoda-leaves-everyone-stunned-with-his-bowling-action-in-t10-league-2019-watch-video-2853764.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-17T06:59:18+00:00"/>
    <meta property="og:title" content="इस श्रीलंकाई गेंदबाज का बॉलिंग एक्शन देख आप भी रह जाएंगे हैरान- VIDEO"/>
    <meta property="og:description" content="पिछले कुछ सालों में बहुत से गेंदबाज ऐसे उभरे हैं, जिनकी परफॉर्मेंस से ज्यादा उनका गेंदबाजी एक्शन चर्चा में रहा। हालांकि दुनिया किसी भी नए गेंदबाज की परफॉर्मेंस देखने के लिए बेचैन रहती है, लेकिन..."/>
  </head>
  <body>
    <article>
      <h1>इस श्रीलंकाई गेंदबाज का बॉलिंग एक्शन देख आप भी रह जाएंगे हैरान- VIDEO</h1>
      <address><time datetime="2019-11-17T06:59:18+00:00">17 Nov 2019, 06:59</time> by <a rel="author">लाइव हिन्दुस्तान टीम,नई दिल्ली</a></address>
      <p>पिछले कुछ सालों में बहुत से गेंदबाज ऐसे उभरे हैं, जिनकी परफॉर्मेंस से ज्यादा उनका गेंदबाजी एक्शन चर्चा में रहा। हालांकि दुनिया किसी भी नए गेंदबाज की परफॉर्मेंस देखने के लिए बेचैन रहती है, लेकिन खिलाड़ियों का फोकस उसके एक्शन पर होता है। अतीत में भी हमने देखा है कि गेंदबाज का असामान्य एक्शन करियर की शुरुआत में चर्चा का विषय बना रहता है। पॉल एडम्स, सोहेल तनवीर, देबाशीष मोहंती, शिविल कोशिक और भारत के तेज गेंदबाज जसप्रीत बुमराह अपने गेंदबाजी एक्शन की वजह से सुर्खियों में रहे। अब अपने ऐसे ही अजीबो-गरीब एक्शन की वजह से एक और बॉलर चर्चा में आ गया है।</p>
      <p>कुछ गेंदबाज तो अपनी परफॉर्मेंस की बजाय केवल अपने एक्शन की वजह से लाइमलाइट में आए। अब श्रीलंका के स्पिनर केविन कोथिगोडा भी फिलहाल इसी वजह से चर्चा में हैं। 21 वर्षीय केविन को अभी अंतरराष्ट्रीय डेब्यू करना है, लेकिन अबू धाबी में उन्होंने टी-10 लीग में शनिवार को सुर्खियां बटोरीं। </p>
      <h3>
        <a href="https://www.livehindustan.com/cricket/story-ind-vs-ban-ishant-sharma-asks-mohammed-shami-what-are-you-eating-got-this-funny-answer-2852341.html">VIDEO: इशांत ने शमी से पूछा- क्या खा रहे हो, मिला ये मजेदार जवाब</a>
      </h3>
      <h3>
        <a href="https://www.livehindustan.com/cricket/story-india-vs-bangladesh-kohli-fan-sneaks-onto-field-during-indore-test-virat-reaction-priceless-see-pics-2853713.html">PICS: शरीर पर 'VK' लिख मैदान में घुसा फैन, विराट कोहली ने किया कुछ ऐसा</a>
      </h3>
      <p>सोशल मीडिया पर उनका गेंदबाजी एक्शन काफी वायरल हो रहा है। वीडियो में आप देख सकते हैं कि केविन किस तरह गेंद को हाथों से रिलीज करने से पहले वह अपना सिर बिल्कुल नीचे झुका लेते हैं, अपने बाएं हाथ को पीछे ले जाते हैं। गेंदबाजी करते हुए उनकी शेप बिल्कुल आर्क की तरह हो जाती है। </p>
      <p>बता दें कि केविन श्रीलंका में घरेलू क्रिक्रेट भी खेले चुके हैं। उन्होंने लिस्ट ए के 5 और 6 टी-20 मैचों में 14 विकेट लिए हैं। बांग्ला टाइगर्स की तरफ से केविन ने इस बीच अबू धाबी में डेब्यू किया। उन्होंने कुछ ओवर गेंदबाजी की और 22 रन खर्च किए, लेकिन उन्हें कोई विकेट नहीं मिला। </p>
      <figure>
        <iframe data-src="https://twitter.com/PaulRadley/status/1195686853405552640?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>डेक्कन ग्लेडिएटर्स ने उनकी टीम को छह विकेट से हरा दिया। पहले बल्लेबाजी करते हुए टाइगर्स ने 10 ओवर में 5 विकेट पर 108 रन बनाए। कोलिन इनग्राम ने 21 गेंदों में 37 रन की पारी खेली। रिले रूसो ने 12 गेंद में 26 रन बनाए। ग्लेडिएटर्स ने एक गेंद शेष रहते मैच जीत लिया। शेन वॉटसन ने 25 गेंदों में 41 रन बनाए।</p>
    </article>
  </body>
</html>