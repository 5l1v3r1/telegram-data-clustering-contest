<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150895/"/>
    <meta property="og:site_name" content="AgroNews"/>
    <meta property="article:published_time" content="2019-11-17T06:19:00+00:00"/>
    <meta property="og:title" content="В Україні прогнозується подальше послаблення цін закупівлі живих свиней"/>
    <meta property="og:description" content="Ціни закупівлі на живих свиней забійних кондицій продовжили пониження упродовж другого тижня листопада. Так, аналітики Асоціації «Свинарі України» за підсумками щотижневого моніторингу зазначають, що середня ціна на свинину живою вагою цього тижня втратила 1 грн/кг (2,2%) та понизилася до 44,2..."/>
  </head>
  <body>
    <article>
      <h1>В Україні прогнозується подальше послаблення цін закупівлі живих свиней</h1>
      <address><time datetime="2019-11-17T06:19:00+00:00">17 Nov 2019, 06:19</time> by <a rel="author">agronews.uaode/author</a></address>
      <p>
        <b>Ціни закупівлі на живих свиней забійних кондицій продовжили пониження упродовж другого тижня листопада. Так, аналітики Асоціації «Свинарі України» за підсумками щотижневого моніторингу зазначають, що середня ціна на свинину живою вагою цього тижня втратила 1 грн/кг (2,2%) та понизилася до 44,2 грн/кг.</b>
      </p>
      <p>Ближче до середини місяця низхідний рух на ринку живця посилився. Послаблення цін закупівлі мало більш повсюдний характер, а виробники скорегували свої ціни реалізації на 0,5-2 грн/кг у бік пониження. Тож упродовж 46-го тижня товарні партії свиней реалізовували переважно по 43-45 грн/кг.</p>
      <p>Очікування щодо динаміки закупівельних цін на живець свиней у другій половині місяця неоднозначні. Так, частина представників м’ясопереробної галузі прогнозує подальше послаблення цін закупівлі.</p>
      <p>Зокрема, згідно опитування серед учасників Асоціації «М’ясної галузі», близько третини закупівельників передбачає пониження мінімальної ціни закупівлі до 42 грн/кг. З іншого боку, більшість опитаних вважає, що наступного тижня ціна залишатиметься на досягнутому рівні — варіюватиме в межах 43-45 грн/кг. Підтвердженням цього, на думку виробників свинини, є готовність переробників заздалегідь бронювати товарні партії на наступний тиждень.</p>
      <figure>
        <img src="https://agronews.ua/wp-content/uploads/2019/11/unnamed.jpg"/>
        <figcaption>
          <b>Динаміка закупівельних цін на живець свиней І-ї категорії потижнево, 2019 рр.</b>
        </figcaption>
      </figure>
      <p>Водночас, надходження заявок на додаткові об’єми з боку закупівельників, хоча поки має епізодичний характер, проте може слугувати першим сигналом пожвавлення, яке очікується у кінці листопада.</p>
    </article>
  </body>
</html>