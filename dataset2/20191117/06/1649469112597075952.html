<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/vilniaus-istorija/neatrastas-vilnius/neatrastas-vilnius-zaislu-muziejus/"/>
    <meta property="og:site_name" content="Made in vilnius"/>
    <meta property="article:published_time" content="2019-11-17T06:30:00+00:00"/>
    <meta property="og:title" content="(Ne)atrastas Vilnius: Žaislų muziejus"/>
    <meta property="og:description" content="Privatus pirmasis Lietuvoje žaislų muziejus, įsteigtas 2010 m. kartu kaip kultūros ir edukacijos vieta. Muziejus veikia baroko laikotarpio pastate su klasicistiniu fasadu, anksčiau vadintu Rodkevičių namu. Pastatas, kuriame įsikūręs muziejus, buvo pastatytas maždaug XVII a. pabaigoje, XVIII a. čia jau stovėjo kanauninko Antonovičiaus gyvenamieji ir ūkiniai pastatai, alaus darykla. 1785..."/>
  </head>
  <body>
    <article>
      <h1>(Ne)atrastas Vilnius: Žaislų muziejus</h1>
      <address><time datetime="2019-11-17T06:30:00+00:00">17 Nov 2019, 06:30</time> by <a rel="author">VilniusGo.lt</a></address>
      <p>Privatus pirmasis Lietuvoje žaislų muziejus, įsteigtas 2010 m. kartu kaip kultūros ir edukacijos vieta. Muziejus veikia baroko laikotarpio pastate su klasicistiniu fasadu, anksčiau vadintu Rodkevičių namu.</p>
      <p>Pastatas, kuriame įsikūręs muziejus, buvo pastatytas maždaug XVII a. pabaigoje, XVIII a. čia jau stovėjo kanauninko Antonovičiaus gyvenamieji ir ūkiniai pastatai, alaus darykla. 1785 m. juos nusipirko kanauninkas Rodkevičius, jo giminėms pastatas priklausė apie 150 metų. 1795 – 1806 m. senasis namas paplatintas, pristatytas fligelis, sumūrytas atskiras namas posesijos viduje. 1836 – 1837 m. namas tapo nuomojamu daugiabučiu, jame buvo mokykla, parduotuvių. 1910 m. pagal architekto Augusto Kleino projektą dviaukštis mūrinis sandėlis pertvarkytas į gyvenamąjį korpusą.</p>
      <figure>
        <img src="https://cdn3.hellovilnius.lt/wp-content/uploads/2019/11/zaislu-muziejus-1-2048x1365.jpg"/>
        <figcaption>Nuotr.: VilniusGo.lt</figcaption>
      </figure>
      <p>Viešoji įstaiga „Žaislų muziejus“ įsteigta 2010 m. kovo 8 d. archeologo Povilo Blaževičiaus ir jo žmonos Indrės Jovaišaitės-Blaževičienės. Iniciatyvos pagrindu tapo P. Blaževičiaus disertacija „Žaislai ir žaidimai Lietuvoje XIII – XVII amžiais remiantis archeologiniais duomenimis“. Vilniaus miesto tarybai pritarus, muziejus buvo atidarytas visuomenei 2012 m. gruodžio 7 dieną. Žaislų muziejaus ekspozicijos plotas 150 kv. m. Per metus apsilanko per 18000 lankytojų. Muziejuje yra trys teminės ekspozicijos: „Seniausieji Lietuvos žaislai“ , „Kelionė į akmens amžių“ ir „XX amžiaus prisiminimai“. Muziejus bendradarbiauja su Estijos Tartu Žaislų muziejumi, Japonijos Hamada vaikų meno muziejumi. Muziejus nuo 2013 m. Lietuvos muziejų asociacijos tikrasis narys, nuo 2014 m. – Europos muziejų akademijos ir tarptautinės vaikų muziejus vienijančios organizacijos HANDS ON narys.</p>
      <figure>
        <iframe data-src="https://www.google.com/maps/embed?pb=!1m18!1m12!1m3!1d2306.4094544712407!2d25.289688415889326!3d54.68482198028125!2m3!1f0!2f0!3f0!3m2!1i1024!2i768!4f13.1!3m3!1m2!1s0x46dd9417a3207575%3A0x2d57127003e59692!2zxb1haXNsxbMgbXV6aWVqdXM!5e0!3m2!1slt!2slt!4v1529491138925" data-embed-type="--simple-iframe" width="900" height="400" data-service="GoogleMaps" scrolling="no"/>
      </figure>
      <p><b>Informaciją parengė:</b> Valdas Selenis, <a href="http://vilniusgo.lt/"><i>VilniusGO.lt</i></a></p>
      <p>
        <i>Mobilioji aplikacija „</i>
        <b>
          <i>VilniusGO</i>
        </b>
        <i>“ supažindina su daugiau nei 500 kultūrinių, istorinių ir gamtinių Vilniaus miesto objektų. Programėlė neapsiriboja tik gerai žinomomis vietomis, bet supažindina ir su kitais ne mažiau svarbiais, tačiau mažiau žinomais objektais, esančiais toliau nuo miesto centro. Mobiliąją programėlę „</i>
        <b>
          <i>VilniusGO</i>
        </b>
        <i>“ galite atsisiųsti iš </i>
        <a href="https://play.google.com/store/apps/details?id=lt.gluk.vilniusgo">
          <i>Google Play</i>
        </a>
        <i> ir </i>
        <a href="https://itunes.apple.com/lt/app/vilniusgo/id1270113310?mt=8">
          <i>AppStore</i>
        </a>
        <i>.</i>
      </p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>3 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/vilniaus-istorija/neatrastas-vilnius/neatrastas-vilnius-muitines-muziejus/"/>
        <a href="https://madeinvilnius.lt/vilniaus-istorija/neatrastas-vilnius/neatrastas-vilnius-pirmoji-radijo-stotis-vilniuje/"/>
        <a href="https://madeinvilnius.lt/vilniaus-istorija/neatrastas-vilnius/neatrastas-vilnius-saldainiu-fabrikas-pergale/"/>
        <a href="https://madeinvilnius.lt/vilniaus-istorija/neatrastas-vilnius/neatrastas-vilnius-sv-zitos-draugijos-namai/"/>
        <a href="https://madeinvilnius.lt/vilniaus-istorija/neatrastas-vilnius/neatrastas-vilnius-antakalnio-kapiniu-menininku-kalnelis/"/>
        <a href="https://madeinvilnius.lt/vilniaus-istorija/neatrastas-vilnius/neatrastas-vilnius-paminklas-aleksandrui-puskinui/"/>
      </related>
    </article>
  </body>
</html>