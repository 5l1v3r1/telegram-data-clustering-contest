<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_vistoyali-yak-ukrayina-zmagalasya-u-belgradi/938574"/>
    <meta property="og:site_name" content="Gazeta.ua"/>
    <meta property="article:published_time" content="2019-11-17T18:41:00+00:00"/>
    <meta property="og:title" content="Вистояли: як Україна змагалася у Белграді"/>
    <meta property="og:description" content="Збірна України зіграла внічию - 2:2 проти Сербії в останньому матчі відбору до Євро-2020 - на виїзді. Що треба знати про матч у Бедграді: Матч не викликав ажіотажу, попри бажання збірної Сербії помститися за поразку у Львові 0:5. На стадіоні, який вміщує 50 тисяч глядачів, не ..."/>
  </head>
  <body>
    <article>
      <h1>Вистояли: як Україна змагалася у Белграді</h1>
      <address><time datetime="2019-11-17T18:41:00+00:00">17 Nov 2019, 18:41</time> by <a rel="author">Сергій Тищенко</a></address>
      <figure>
        <img src="https://static2.gazeta.ua/img2/cache/preview/938/938574_w_300.jpg?v=0"/>
        <figcaption>Артем Бесєдін зрівняв рахунок у матчі на останніх секундах гри. Фото: з відкритих джерел</figcaption>
      </figure>
      <p>
        <a href="https://gazeta.ua/articles/sport/_ukrayina-vryatuvala-nichiyu-iz-serbiyeyu-na-ostannij-hvilini/938559">Збірна України зіграла внічию - 2:2 проти Сербії в останньому матчі відбору до Євро-2020 - на виїзді.</a>
      </p>
      <p>Що треба знати про матч у Бедграді:</p>
      <p><b>Матч не викликав ажіотажу, попри бажання збірної Сербії помститися за поразку<a href="https://gazeta.ua/articles/sport/_porazka-vid-ukrayini-stala-najbilshoyu-v-istoriyi-serbiyi/907773"> у Львові 0:5</a></b>. На стадіоні, який вміщує 50 тисяч глядачів, не зібралася і третина..</p>
      <p><b>Головний тренер України Андрій Шевченко поставився<a href="https://gazeta.ua/articles/sport/_sevchenko-rozpoviv-pro-svoye-stavlennya-do-matchu-proti-serbiyi/938086"> до матчу з повною серйозністю</a></b><a href="https://gazeta.ua/articles/sport/_sevchenko-rozpoviv-pro-svoye-stavlennya-do-matchu-proti-serbiyi/938086">.</a> Виставив найсильніший склад із можливих гравців. Жодних експериментів.</p>
      <p><b>Україна не була переконливою у середині поля.</b> Втрата Степаненка позначилася на грі в обороні. Без Зінченка в атаці не вистачало конструктиву. Малиновський провів не найсильніший матч, бо пропустив підготовку до гри через народження доньки. Замінити цих гравців так і не вдалося</p>
      <blockquote>Серби атакували через правий фланг. Два голи у ворота Андрія П'ятова прийшли саме звідти</blockquote>
      <p><b>Серби атакували через правий фланг.</b> Два голи у ворота Андрія П'ятова прийшли звідти. Віталію Миколенку не завжди закривати свою позицію. Крім того, на фланг зміщалися інші гравці, що створювало кількісну перевагу. Лівий центральний захисник Микола Матвієнко та хтось із півзахисників не завжди страхували.</p>
      <p><b>Заміни посилили гру збірної України</b>. Вихід Артема Беседіна, Володимира Шепелєва та Євгена Шахова посилили гру України. Серби вже не встигали за нашими. <br/>Та Україна не використала слабкі сторони Сербії. Господарям поля ставало важко, коли українці "вмикали" швидкість. Пам'ятаючи розгром на початку літа у Львові, серби уважно зіграли на флангах, але раз пораз провалювалися в центрі. Господарям бракувало швидкісних якостей.</p>
      <p><b>Лідери збірної України провели слабку гру.</b> Андрій Ярмоленко загубився на полі. Руслан Малиновський припускався браку.</p>
      <blockquote>Шевченко – фартовий</blockquote>
      <p><b>Україна знову забила у доданий час</b> – так було, зокрема, у Люксембурзі. Це характер. Шевченко – фартовий.</p>
      <p><b>Нічия – закономірний результат</b>. Жодна із команд не награла на перемогу.</p>
      <blockquote>Жеребкування фінальної частини Євро-2020 відбудеться 30 листопада, субота, в Бухаресті, Румунія. Україна завдяки нічиїй у Бєлграді посяде місце у першому кошику.</blockquote>
    </article>
  </body>
</html>