<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10707--denni-menu-17-11-2019-pradova-zivotni-triumf-nevybojovala-v-souboji-o-titul-neuspela-ani-markova"/>
    <meta property="og:site_name" content="Tenisový svět"/>
    <meta property="article:published_time" content="2019-11-17T18:00:00+00:00"/>
    <meta property="og:title" content="Denní menu, 17.11.2019: Přádová životní triumf nevybojovala, v souboji o titul neuspěla ani Marková"/>
    <meta property="og:description" content="Osmadvacetiletá Martina Přádová byla blízko zisku premiérového singlového titulu, ale v egyptském Šarm aš-Šajchu nestačila ve finálovém duelu na Tchajwanku Lee. Finále čekalo také na Jana Šátrala a šestnáctiletého Martina Krumicha, v Milovicích triumfoval ve dvou setech prvně jmenovaný. Johana Marková zvládla v turecké Antalyi singlové semifinále, ale v souboji o titul nestačila ve dvou setech na domácí Ozovou. Dvacetiletá Češka si spravila chuť ve čtyřhře, když vybojovala se Slovinkou Radišičovou deblový titul."/>
  </head>
  <body>
    <article>
      <h1>Denní menu, 17.11.2019: Přádová životní triumf nevybojovala, v souboji o titul neuspěla ani Marková</h1>
      <address>
        <time datetime="2019-11-17T18:00:00+00:00">17 Nov 2019, 18:00</time>
      </address>
      <p>
        <b>Osmadvacetiletá Martina Přádová byla blízko zisku premiérového singlového titulu, ale v egyptském Šarm aš-Šajchu nestačila ve finálovém duelu na Tchajwanku Lee. Finále čekalo také na Jana Šátrala a šestnáctiletého Martina Krumicha, v Milovicích triumfoval ve dvou setech prvně jmenovaný. Johana Marková zvládla v turecké Antalyi singlové semifinále, ale v souboji o titul nestačila ve dvou setech na domácí Ozovou. Dvacetiletá Češka si spravila chuť ve čtyřhře, když vybojovala se Slovinkou Radišičovou deblový titul.</b>
      </p>
      <table>
        <tr>
          <th colspan="2">
            <u>NA ROZJEZD</u>
          </th>
        </tr>
        <tr>
          <td align="left" valign="top">10:00</td>
          <td><b>ŠÁTRAL SLAVÍ V MILOVICÍCH SINGLOVÝ TITUL:</b> Letošní ročník Milovice Indoor Open je minulostí. Závěrečný hrací den nabídl ryze české singlové finále, ve kterém uspěl Jan Šátral! Bývalý český daviscupový reprezentant si ve finálovém klání poradil s teprve šestnáctiletým Martinem Krumichem, který odehrál nejlepší turnaj v kariéře. O třináct let starší Šátral zvítězil dvakrát 6:3 a slaví první singlový titul od roku 2016.<br/>Více se turnaji věnujeme <a href="https://www.tenisovysvet.cz/article/detail/10705--milovice-indoor-open-favorit-nezavahal-satral-ve-finalovem-klani-prehral-sestnactileteho-krajana">v samostatném článku</a>.</td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>HLAVNÍ CHOD</u>
          </th>
        </tr>
        <tr>
          <td align="left" valign="top">9:00</td>
          <td><b>PŘÁDOVÁ PREMIÉROVÝ TITUL NEVYBOJOVALA: </b>Parádní cesta Martiny Přádové (1168.) turnajem v egyptském Šarm aš-Šajchu končí prohrou ve finálovém duelu. Osmadvacetiletá tenistka ve svém premiérovém titulovém zápase nestačila na Tchajwanku Pej-či Lee (849.), které podlehla za necelé dvě hodiny po setech 4:6 a 6:7(3). Pro tchwajwanskou tenistku je to již devátá singlová trofej v kariéře, to Přádová si musí na premiérový turnajový vavřín ještě počkat. Česká tenistka přesto odehrála nejlepší turnaj ve své dosavadní kariéře. – <i>Martina Přádová (1168.) x Pej-či Lee (TPE, 849.) – 4:6, 6:7(3)</i></td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>A KDO NEMÁ DOST...</u>
          </th>
        </tr>
        <tr>
          <td align="left" valign="top">7:30</td>
          <td><b>MARKOVÁ SINGLOVÝ TITUL NEVYBOJOVALA, CHUŤ SI SPRAVILA VE ČTYŘHŘE: </b>Johana Marková (554.) neuspěla ve finálovém souboji na turnaji v turecké Antalyi. Dvacetiletá česká tenistka nejprve úspěšně absolvovala singlové semifinále, aby o pár desítek minut později nastoupila do finálového souboje proti domácí Ipek Ozové (554.). S náročným programem se lépe vypořádala turecká tenistka, která zvítězila po setech 6:1, 6:3. Marková si tak na druhý singlový titul v této sezoně musí ještě počkat. V odpoledních hodinách nastoupila ještě k deblovému finále. Marková získala po boku Slovinky Radišičové deblový titul, když společnými silami porazily ve dvou setech pár Ozová, Petrenková 6:4, 7:5. – <i>Johana Marková (435.) x Ipek Ozová (554.) 1:6, 3:6</i></td>
        </tr>
      </table>
      <h3>Češi v akci</h3>
      <h4>ITF World Tennis Tour</h4>
      <p><b><b>Milovice Indoor Open 2019 (muži, CZE, 15 000 USD, tvrdý povrch – hala)</b><br/></b><u>Finále dvouhry</u><br/>MARTIN KRUMICH (1700.) [WC] – <b>JAN ŠÁTRAL (474.) [2]</b> 3:6, 3:6</p>
      <p>Více se turnaji věnujeme <a href="https://www.tenisovysvet.cz/article/detail/10705--milovice-indoor-open-favorit-nezavahal-satral-ve-finalovem-klani-prehral-sestnactileteho-krajana">v samostatném článku</a>. </p>
      <p><b>Soho Square Egypt, Šarm aš-Šajch (muži, EGY, 15 000 USD, tvrdý povrch)</b><br/><u>1. kolo kvalifikace</u><br/><b>TOMÁŠ PAPÍK (-)</b> – Daniele Catini (ITA, -) 7:6(6), 6:2  </p>
      <p><b>Soho Square Egypt, Šarm aš-Šajch (ženy, EGY, 15 000 USD, tvrdý povrch)<br/></b><u>Finále dvouhry</u><br/>MARTINA PŘÁDOVÁ (1168.) [WC] – <b>Pej-či Lee (TPE, 849.)</b> 4:6, 6:7(3)</p>
      <p><b>World Tennis Tour Cancun, Cancún (ženy, MEX, 15 000 USD, tvrdý povrch)<br/></b><u>Čtvrtfinále čtyřhry</u><br/>PULCHARTOVÁ, Sanzová (ESP) – <b>Tahanová, Vedderová (ISR/NED)</b> 3:6, 1:6</p>
      <p><b>GD Tennis Cup Series, Antalya (ženy, TUR, 15 000 USD, antuka)</b><br/><u>Semifinále dvouhry</u><br/><b>JOHANA MARKOVÁ (435.) [1]</b> – Viktorija Petrenková (UKR, -) [Q] 6:4, 7:6(5)</p>
      <p><u>Finále dvouhry</u><br/>JOHANA MARKOVÁ (435.) [1] – <b>Ipek Ozová (TUR, 554.)</b> 1:6, 3:6</p>
      <p><u>Semifinále čtyřhry</u><br/><b>MARKOVÁ, Radišičová (SLO) [1] </b>– Ogataová, Jošitomiová (obě JPN) [4] 6:2, 6:1</p>
      <p><u>Finále čtyřhry</u><br/><b>MARKOVÁ, Radišičová (SLO) [1]</b> – Ozová, Petrenková (TUR/UKR) 6:4, 7:5</p>
      <p><b>Topspin Energy Cup (ženy, ITA, 25 000 USD, tvrdý povrch)</b><br/><u>1. kolo kvalifikace</u><br/><b>MONIKA KILNÁROVÁ (453.)</b> – Beatrice Ricci (ITA, -) [WC] 6:1, 6:0</p>
      <footer>Jan Havlovic, foto: Roman Kučera – Tenisový svět</footer>
    </article>
  </body>
</html>