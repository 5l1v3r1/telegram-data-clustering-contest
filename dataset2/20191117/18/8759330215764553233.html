<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904137/de-boeck-krijgt-opvallende-steun-van-collega-maes-hem-treft-geen-schuld-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T18:45:00+00:00"/>
    <meta property="og:title" content="De Boeck krijgt opvallende steun van collega Maes: &quot;Hem treft geen schuld&quot;"/>
    <meta property="og:description" content="Sporting Lokeren heeft zaterdagavond opnieuw verloren. De ploeg van Glen De Boeck ging op eigen veld met 0-1 onderuit tegen Lommel. De supporters van de Waaslanders eisen het ontslag van De Boeck, maar hij krijgt nog altijd steun van voorzitter Louis De Vries. Zelfs Peter Maes, coach van Lommel, brak een lans voor zijn collega."/>
  </head>
  <body>
    <article>
      <h1>De Boeck krijgt opvallende steun van collega Maes: "Hem treft geen schuld"</h1>
      <address>
        <time datetime="2019-11-17T18:45:00+00:00">17 Nov 2019, 18:45</time>
      </address>
      <p>
        <b>Sporting Lokeren heeft zaterdagavond opnieuw verloren. De ploeg van Glen De Boeck ging op eigen veld met 0-1 onderuit tegen Lommel. De supporters van de Waaslanders eisen het ontslag van De Boeck, maar hij krijgt nog altijd steun van voorzitter Louis De Vries. Zelfs Peter Maes, coach van Lommel, brak een lans voor zijn collega.</b>
      </p>
      <p>"Hem treft geen schuld. Hij kan ze er zelf toch niet intrappen?", vertelde Maes na de wedstrijd aan <a href="https://www.hln.be/sport/voetbal/belgisch-voetbal/sporting-lokeren/kosten-falende-spitsen-lokeren-coach-de-boeck-zijn-kop-voel-me-niet-aangesproken~a3c58ba1/?utm_source=doorlink&amp;utm_medium=doorlink&amp;utm_campaign=doorlink"><i>Het Laatste Nieuws</i></a>. "De verhouding van het aantal kansen vanavond was 10-3, hoorde ik. Dan is het Lommel zijnde heel moeilijk om te winnen. Dan kan je er misschien eentje of twee over de streep trekken, maar dat blijft niet duren. En als je dan de coach bent van de ploeg die zoveel kansen krijgt, maar niet wint, dan sta je machteloos. Kansen afdwingen: da’s het belangrijkste."</p>
      <aside>Lees meer<br/><a href="https://www.voetbalprimeur.be/nieuws/904104/de-boeck-over-supportersprotest-de-mening-van-de-fans-was-vandaag-niet-terecht-.html?itm_source=www.voetbalprimeur.be&amp;itm_medium=highlighted-content">De Boeck over supportersprotest: "De mening van de fans was vandaag niet terecht"</a></aside>
      <p>De Boeck werd uitgefloten door de Lokeren-fans, terwijl Maes wél steun kreeg van de supporters van zijn ex-ploeg. "Ik heb hier een fantastische tijd gehad, en ik kan dus niet zeggen dat deze steun me niets doet. Ik ben een Limburger, maar voel me voor een stuk Oost-Vlaming. Ik vind het fijn dat de Lokeren-fan nog altijd heel veel respect heeft voor mij, maar zij moeten in de eerste plaats hun éigen team keihard steunen. Want niet scoren, tast het vertrouwen aan. Wat scoren dan weer nog moeilijker maakt. Dan is de steun van de fans heel belangrijk", besloot Maes.</p>
      <aside>Lees meer<br/><a href="https://www.voetbalprimeur.be/nieuws/904057/lokeren-voorzitter-over-de-boeck-de-trainer-staat-al-weken-onder-druk-.html?itm_source=www.voetbalprimeur.be&amp;itm_medium=highlighted-content">Lokeren-voorzitter over De Boeck: “De trainer staat al weken onder druk”<br/></a><a href="https://www.voetbalprimeur.be/nieuws/904085/lokeren-voorzitter-je-wil-niet-weten-wat-we-hier-hebben-aangetroffen-.html?itm_source=www.voetbalprimeur.be&amp;itm_medium=highlighted-content"> Een puinhoop bij Lokeren? "Je wil niet weten wat we hebben aangetroffen"</a></aside>
    </article>
  </body>
</html>