<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/17/sluga-narodu-hoche-vvesty-podatok-dlya-netflix-i-sotsmerezh/"/>
    <meta property="og:site_name" content="Рубрика"/>
    <meta property="article:published_time" content="2019-11-17T18:06:52+00:00"/>
    <meta property="og:title" content="&quot;Слуга народу&quot; хоче ввести податок для Netflix і соцмереж"/>
    <meta property="og:description" content="У законопроєкт “Про медіа”, який розробляє Комітет з гуманітарної та інформаційної політики, можуть включити оподаткування стримінгових платформ і соціальних мереж Про це розповів голова Комітету з гуманітарної та інформаційної політики ВР Олександр Ткаченко, передає LB.ua. “Коли ми говоримо про платформи загального доступу, то якщо вони отримують прибуток на українській території, то повинні платити тут податки. Ми […]"/>
  </head>
  <body>
    <article>
      <h1>"Слуга народу" хоче ввести податок для Netflix і соцмереж</h1>
      <address><time datetime="2019-11-17T18:06:52+00:00">17 Nov 2019, 18:06</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/90-860x580.jpg"/>
      </figure>
      <p>
        <b>
          <b>У законопроєкт “Про медіа”, який розробляє Комітет з гуманітарної та інформаційної політики, можуть включити оподаткування стримінгових платформ і соціальних мереж</b>
        </b>
      </p>
      <p>Про це розповів голова Комітету з гуманітарної та інформаційної політики ВР Олександр Ткаченко, передає <a href="https://ukr.lb.ua/news/2019/11/13/442171_sluga_narodu_hoche_obklasti.html">LB.ua</a>.</p>
      <p>“Коли ми говоримо про платформи загального доступу, то якщо вони отримують прибуток на українській території, то повинні платити тут податки. Ми пропонуємо реєстрацію в Україні. Ці платформи, якщо вони закордонні, не платять податків в Україні, хоча мають користувачів, які платять їм гроші. Також соцмережі отримують гроші від реклами від українських користувачів. Куди йдуть податки? Ми можемо поставити таке запитання?”,– заявив Ткаченко.</p>
      <p>Згідно з концепцією законопроєкту про медіа, такі сервіси, як Netflix, Megogo, OLL.tv є нелінійними аудіовізуальними медіа, а соцмережі – провайдерами платформ загального доступу до інформації.</p>
      <p>Зазначимо, що у Netflix і західних соціальних мереж зараз немає офісів в Україні.</p>
      <p>Раніше <a href="https://rubryka.com/2019/11/10/borodyanskyj-nazvav-neporozuminnyam-slova-pro-standarty-novyn-v-ukazi-zelenskogo/">Бородянський назвав непорозумінням слова про стандарти новин в указі Зеленського.</a></p>
    </article>
  </body>
</html>