<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/rigas_dinamo/news/ankipans-pietruka-energijas-un-zaudejam-parak-daudz-divcinu.d?id=51647239"/>
    <meta property="og:site_name" content="DELFI"/>
    <meta property="article:published_time" content="2019-11-17T18:20:25+00:00"/>
    <meta property="og:title" content="Ankipāns: Pietrūka enerģijas un zaudējām pārāk daudz divcīņu "/>
    <meta property="og:description" content="Kontinentālās hokeja līgas (KHL) vienības Rīgas &quot;Dinamo&quot; hokejistiem svētdien pietrūka enerģijas un viņi zaudēja pārāk daudz divcīņu, pēc zaudējuma secina rīdzinieku galvenais treneris Ģirts Ankipāns."/>
  </head>
  <body>
    <article>
      <h1>Ankipāns: Pietrūka enerģijas un zaudējām pārāk daudz divcīņu </h1>
      <address><time datetime="2019-11-17T18:20:25+00:00">17 Nov 2019, 18:20</time> by <a rel="author">LETA</a></address>
      <p>
        <b>Kontinentālās hokeja līgas (KHL) vienības Rīgas "<a href="https://www.delfi.lv/temas/rigas-dinamo">Dinamo</a>" hokejistiem svētdien pietrūka enerģijas un viņi zaudēja pārāk daudz divcīņu, pēc zaudējuma secina rīdzinieku galvenais treneris Ģirts Ankipāns.</b>
      </p>
      <p>Jau ziņots, ka "Dinamo" svētdien mājas spēļu sērijas ceturtajā mačā ar rezultātu 1:2 (1:0, 0:0, 0:2) piekāpās savai tiešajai konkurentei "Soči".</p>
      <p>"Dinamo" labā vārtus guva Uvis Balinskis.</p>
      <p>"Bija ātra un agresīva spēle. Kaut kur nedaudz pietrūka enerģijas, zaudējām pārāk daudz divcīņu un bijām atstājuši spēkus iepriekšējās spēlēs. Komanda spēlēja un centās ar lielu vēlmi, diemžēl veiksme šoreiz nebija ar mums - tāpat kā 11 no pēdējām 12 spēlēm ar "Soču" komandu. Kaut kāds apburtais loks. Pretinieks bija nedaudz labāks," pēcspēles preses konferencē teica Ankipāns.</p>
      <p>Šī "dinamiešiem" bija ceturtā no piecām mājas spēlēm, pēc kuras vēl paredzēta tikšanās ar Maskavas "Dinamo" klubu.</p>
      <p>Šobrīd Rīgas klubs ar 22 punktiem 29 spēlēs ieņem pirmspēdējo, 11.vietu Rietumu konferencē, kamēr "Soči" ar 25 punktiem 28 dueļos ir devītie.</p>
    </article>
  </body>
</html>