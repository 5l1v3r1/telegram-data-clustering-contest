<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158662_1.html"/>
    <meta property="og:site_name" content="Novsport"/>
    <meta property="article:published_time" content="2019-11-17T18:44:00+00:00"/>
    <meta property="og:title" content="НАЙ-ПОСЛЕ РАДОСТ! Храбрите &quot;лъвове&quot; надвиха Чехия навръх славния 17 ноември (СНИМКИ+ВИДЕО)"/>
    <meta property="og:description" content="Божиков донесе голямата радост в бенефиса на Ивелин Попов"/>
  </head>
  <body>
    <article>
      <h1>НАЙ-ПОСЛЕ РАДОСТ! Храбрите "лъвове" надвиха Чехия навръх славния 17 ноември (СНИМКИ+ВИДЕО)</h1>
      <address><time datetime="2019-11-17T18:44:00+00:00">17 Nov 2019, 18:44</time> by <a rel="author">Велизар Антов</a></address>
      <p>Националният отбор на България постигна победа с 1:0 срещу Чехия при домакинството си от последния 10-и кръг на квалификациите за Евро 2020.<br/><br/>В мач без значение и за двата отбора, след като чехите си осигуриха място на континенталното първенство догодина, а „трикольорите“ нямат шанс за класиране през тези квалификации, нашите „лъвове“ постигнаха първата победа в този цикъл квалификации и то навръх 26-та годишнина от "Парк де Пренс" и класирането ни за Мондиал 94.<br/><br/>Срещата беше особено специална за капитана на България Ивелин Попов, който изигра последните си 90 минути с националния екип и със сигурност е щастлив, че се оттегля с победа на сметката си.</p>
      <figure>
        <img src="http://www.novsport.com/content/62732-14f85901a095186faf48159ca6c6aeb1.jpg"/>
      </figure>
      <p>Срещата започна добре за нашия отбор,  който задържаше повече топката в половината на гостите, макар да не се стигаше до опасности пред Коларж. <br/><br/>В 31-та минута Ивелин Попов беше изведен добре зад гърба на защитата, но се забави при обработването на топката и стреля от дистанция, като ударът му не беше труден за спасяване.  Точно преди почивката пък Вандерсон имаше отличен шанс да пусне остро подаване в наказателното поле на Чехия, но реши да търси технично далечния ъгъл, което се оказа грешния избор. <br/><br/>След почивката в 50-та минута остро центриране в наказателното ни поле можеше да изненада Георгиев, но за щастие топката излезе в аут. Така се стигна до 56-та минута, когато Десподов прати отлично центриране в наказателното поле на Чехия и там Васил Божиков необезпокояван от никого прати кълбото в мрежата на гостите за 1:0.</p>
      <figure>
        <img src="http://www.novsport.com/content/32117-51cda877ee2f32e8c33ff328520502cc.jpg"/>
      </figure>
      <figure>
        <img src="http://www.novsport.com/content/15867-b330390c9f5e8130fc3d26341f70ff98.jpg"/>
      </figure>
      <p>Малко след това Георги Костадинов можеше да удвои аванса ни, но удар от малък ъгъл излетя много над целта. <br/><br/>В края на мача Чехия очаквано натисна нашите национали, но защитата ни издържа на непрестанните центрирания и удари от дистанция, като стражът ни Георги Георгиев на два пъти се намеси отлично.<br/><br/>Така България приключва този квалификационен цикъл с шест точки и на четвъртото място в група "А" пред Черна гора. Чехия пък са втори с 15 пункта зад недостижимите Англия. <br/><br/><b><u>СТАРТОВИ СЪСТАВИ:</u></b><br/><br/><b>БЪЛГАРИЯ</b>: 1. Георги Георгиев, 2. Страхил Попов, 3. Петър Занев, 21. Георги Терзиев, 15. Васил Божиков, 7. Георги Костадинов, 16. Кристиян Малинов, 10. Ивелин Попов (к), 9. Вандерсон, 19. Марселиньо, 11. Кирил Десподов;<br/><b><br/>ЧЕХИЯ</b>: 16. Коларж, 2. Кадержабек, 3. Челустка, 8. Дарида (к), 9. Ондрашек, 13. Шевчик, 14. Янкто, 15. Соучек, 17. Кудела, 18. Боржил, 21. Крал;<br/><br/><b>Стадион</b>: “Васил Левски”, София;<br/><br/><b>Съдия</b>: Сергей Карасьов (Русия).<br/> </p>
      <hr/>
      <figure>
        <img src="http://admin.novsport.com/FCKeditor/editor/images/smiley/msn/lightbulb.gif"/>
      </figure>
      <p>90 - Край на мача! България победи Чехия с 1:0!</p>
      <figure>
        <img src="http://admin.novsport.com/FCKeditor/editor/images/smiley/msn/tounge_smile.gif"/>
      </figure>
      <p>90 - Янкто се опита да отбележи с удар по диагонала, но шутът му беше блокиран от Занев!</p>
      <figure>
        <img src="http://admin.novsport.com/FCKeditor/editor/images/smiley/msn/omg_smile.gif"/>
      </figure>
      <p>79 - Чудесно спасяване на Георгиев след удар от дистанция на Дарида!</p>
      <figure>
        <img src="http://admin.novsport.com/FCKeditor/editor/images/smiley/msn/confused_smile.gif"/>
      </figure>
      <p> 63 - Костадинов пробва удар от малък ъгъл, но топката излита много над целта</p>
      <figure>
        <img src="http://admin.novsport.com/FCKeditor/editor/images/smiley/msn/ball_smile.gif"/>
      </figure>
      <p>
        <b>56 - ГОООЛ! Повеждаме в резултата след перфектно центриране на Десподов от пряк-свободен удар и в наказателното поле Васил Божиков беше изпуснат и вкара с глава!</b>
      </p>
      <figure>
        <img src="http://admin.novsport.com/FCKeditor/editor/images/smiley/msn/embaressed_smile.gif"/>
      </figure>
      <p>50 - Фалцово центриране можеше да изненада наприятно Георги Георгиев, но за щастие топката излиза в аут</p>
      <figure>
        <img src="http://admin.novsport.com/FCKeditor/editor/images/smiley/msn/lightbulb.gif"/>
      </figure>
      <p>46 - Начало на второто полувреме!</p>
      <figure>
        <img src="http://admin.novsport.com/FCKeditor/editor/images/smiley/msn/lightbulb.gif"/>
      </figure>
      <p>45 - Край на първата част!</p>
      <figure>
        <img src="http://admin.novsport.com/FCKeditor/editor/images/smiley/msn/angry_smile.gif"/>
      </figure>
      <p>45+1 - Отлична възможност за България точно преди почивката, но Вандерсон се опита да намери далечния ъгъл с технично изпълнение, но не успя.</p>
      <figure>
        <img src="http://admin.novsport.com/FCKeditor/editor/images/smiley/msn/sad_smile.gif"/>
      </figure>
      <p> 31 - Ивелин Попов бе изведен зад гърба на защитата, забави се при овладяването и след това прати изстрел от дистанция, който не беше проблем за Коларж.</p>
      <figure>
        <img src="http://admin.novsport.com/FCKeditor/editor/images/smiley/msn/confused_smile.gif"/>
      </figure>
      <p>20 - Ново сериозно разбъркване в наказателното ни поле, но не се стига до нищо по-сериозно.</p>
      <figure>
        <img src="http://admin.novsport.com/FCKeditor/editor/images/smiley/msn/sad_smile.gif"/>
      </figure>
      <p> 12 - Удар с глава на Шевчик, който минава встрани от нашата врата</p>
      <figure>
        <img src="http://admin.novsport.com/FCKeditor/editor/images/smiley/msn/confused_smile.gif"/>
      </figure>
      <p> 7 - Центриране в наказателното ни поле вся смут в защитата на България, но все пак защитниците успяха да изчистят топката</p>
      <figure>
        <img src="http://admin.novsport.com/FCKeditor/editor/images/smiley/msn/regular_smile.gif"/>
      </figure>
      <p> 5 - Добро начало за нашите национали, които успяват да задържат топката в половината на гостите</p>
      <figure>
        <img src="http://admin.novsport.com/FCKeditor/editor/images/smiley/msn/lightbulb.gif"/>
      </figure>
      <p> 1 - Начало на мача на Националния стадион "Васил Левски"</p>
    </article>
  </body>
</html>