<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/v-odesi-stalas-dtp-za-uchastyu-karety-shvydkoyi-dopomogy.html"/>
    <meta property="og:site_name" content="1NEWS"/>
    <meta property="article:published_time" content="2019-11-17T18:04:46+00:00"/>
    <meta property="og:title" content="В Одесі сталась ДТП за участю карети швидкої допомоги"/>
    <meta property="og:description" content="В Одесі сталась ДТП за участю карети швидкої допомоги"/>
  </head>
  <body>
    <article>
      <h1>В Одесі сталась ДТП за участю карети швидкої допомоги</h1>
      <address>
        <time datetime="2019-11-17T18:04:46+00:00">17 Nov 2019, 18:04</time>
      </address>
      <figure>
        <img src="https://1news.com.ua/wp-content/uploads/2019/11/106b887eff2008249ae1e3458d1899edcc7c3222.jpg"/>
      </figure>
      <p>В Одесі внаслідок ДТП за участю карети швидкої допомоги та легковика постраждало 4 особи. Про це повідомляє 1NEWS з посиланням на <a href="https://www.unn.com.ua/uk/news/1836265-v-odesi-za-uchastyu-shvidkoyi-v-dtp-postrazhdalo-chotiri-lyudini">УНН</a>.</p>
      <p>“В Одесі поліція встановлює обставини ДТП за участю карети швидкої та легковика. В результаті зіткнення постраждали четверо осіб”, — йдеться в повідомленні.</p>
      <p>Встановлено, що 29-річний водій Mercedes під час повороту ліворуч не надав перевагу в русі автомобілю швидкої допомоги, який зі слів очевидців, з проблисковими маячками та звуковою сиреною здійснював обгін колони автотранспорту по зустрічній смузі руху.</p>
      <p>“Внаслідок зіткнення швидка виїхала за межі проїзної частини ліворуч з подальшим наїздом на дерево. В результаті аварії тілесних ушкоджень зазнали водій, фельдшер та двоє пасажирів „швидкої“. Всіх їх з ушкодженнями різного ступеню тяжкості доставлено до медичного закладу”, — йдеться в повідомленні.</p>
      <p>Наразі на місці події працює слідчо-оперативна група. Вирішується питання щодо внесення відомостей до Єдиного реєстру досудових розслідувань за ч. 1 ст. 286 (порушення правил безпеки дорожнього руху) Кримінального кодексу України.</p>
      <p>Нагадаємо, правоохоронці розпочали кримінальне провадження за фактом ДТП в центрі Києва, де перевернулася швидка допомога.</p>
    </article>
  </body>
</html>