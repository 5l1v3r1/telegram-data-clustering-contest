<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89867"/>
    <meta property="og:site_name" content="Denník politika"/>
    <meta property="article:published_time" content="2019-11-17T18:35:01+00:00"/>
    <meta property="og:title" content="Donald Trump po neohlásenej kontrole oznámil, že je veľmi zdravý"/>
    <meta property="og:description" content="17.11.2019 (Webnoviny.sk) – Americký prezident Donald Trump je vo veľmi dobrom zdravotnom stave, oznámil to sám po absolvovaní „prvej fázy“ každoročnej prehliadky. Biely dom potvrdil, že Trump v sobotu absolvoval vyšetrenie a testy vo washingtonskom Walter Reed Medical Center."/>
  </head>
  <body>
    <article>
      <h1>Donald Trump po neohlásenej kontrole oznámil, že je veľmi zdravý</h1>
      <address><time datetime="2019-11-17T18:35:01+00:00">17 Nov 2019, 18:35</time> by <a rel="author">Webnoviny</a></address>
      <p>17.11.2019 (Webnoviny.sk) – Americký prezident Donald Trump je vo veľmi dobrom zdravotnom stave, oznámil to sám po absolvovaní „prvej fázy“ každoročnej prehliadky. Biely dom potvrdil, že Trump v sobotu absolvoval vyšetrenie a testy vo washingtonskom Walter Reed Medical Center.</p>
      <p>Návšteva nebola v jeho verejnom programe a nezverejnili ani žiadne podrobnosti o testoch. K absolvovaniu vyšetrení Trumpa údajne viedla skutočnosť, že mal v diári voľný víkend. Stalo sa tak 10 mesiacov po prehliadke, po ktorej tiež konštatoval, že je vo „veľmi dobrom zdravotnom stave“.</p>
      <p>Sedemdesiattriročný Trump je najstarším človekom, ktorý v Spojených štátoch nastúpil do prezidentského úradu v prvom volebnom období, a jeho zdravotný stav už aj v minulosti priťahoval pozornosť. Počas kampane dokonca zverejnil list, v ktorom sa písalo, že bude „najzdravším človekom zvoleným do prezidentského úradu“. Lekár, ktorý bol uvedený ako jeho autor, však neskôr povedal, že Trump si ho napísal sám.</p>
      <p>Viac k témam: <a href="https://www.webnoviny.sk/tag/americky-prezident/"><u>americký prezident</u></a><br/>Zdroj: Webnoviny.sk – <a href="https://www.webnoviny.sk/donald-trump-po-neohlasenej-kontrole-oznamil-ze-je-velmi-zdravy/"><u>Donald Trump po neohlásenej kontrole oznámil, že je veľmi zdravý</u></a> © SITA Všetky práva vyhradené.</p>
    </article>
  </body>
</html>