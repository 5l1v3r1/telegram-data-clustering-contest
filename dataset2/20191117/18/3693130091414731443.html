<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/bab-daki-bombali-teror-eyleminin-ayrintilari-ortaya-cikti-1207847.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T18:48:00+00:00"/>
    <meta property="og:title" content="Bab'daki bombalı terör eyleminin ayrıntıları ortaya çıktı"/>
    <meta property="og:description" content="Türk güvenlik güçleri, YPG/PKK'nın Fırat Kalkanı Harekatı bölgesindeki Bab'da düzenlediği bombalı saldırıyı Münbiç üzerinden planladığı bilgisine ulaştı."/>
  </head>
  <body>
    <article>
      <h1>Bab'daki bombalı terör eyleminin ayrıntıları ortaya çıktı</h1>
      <h2>Türk güvenlik güçleri, YPG/PKK'nın Fırat Kalkanı Harekatı bölgesindeki Bab'da düzenlediği bombalı saldırıyı Münbiç üzerinden planladığı bilgisine ulaştı.</h2>
      <address>
        <time datetime="2019-11-17T18:48:00+00:00">17 Nov 2019, 18:48</time>
      </address>
      <p>Güvenlik kaynaklarından edinilen bilgilere göre, <b>Türk güvenlik güçleri</b>, <b>Suriye'nin </b>kuzeyindeki Bab ilçesinde 18 sivilin şehit olduğu bombalama eylemini gerçekleştiren teröristlerin tespiti ve yakalanması için koordineli çalışmalar yürütüyor.</p>
      <p>Failin tespit edilmesinde, <b>Fırat Kalkanı</b> <b>Harekatı </b>ve<b> Zeytin Dalı Harekatı </b>bölgelerinde güvenliğin sağlanması için yerel unsurlardan oluşturulan sivil polis yapılanması ile jandarmanın, önemli rol aldığı öğrenildi.</p>
      <p>Eylemin hemen ardından yapılan çalışmalarda saldırıda kullanılan gri renkli <b>"Hyundai Starex" </b>marka panelvan tipi minibüsün, terör örgütü <b>YPG/PKK'</b>nın Münbiç genel sorumlusu <b>İskender (K) </b>ile <b>Ebu Ziyad (K) </b>isimli terör örgütü mensupları tarafından temin edildiği öğrenildi.</p>
      <p><b>Milli İstihbarat Teşkilatı</b> ve jandarma ekiplerinin, dün gece gerçekleştirdiği ortak operasyonda, söz konusu elebaşların görevlendirdiği terörist A.Y. yakalandı.</p>
      <p><b>Fırat Kalkanı Harekatı </b>bölgesinde bulunan Bab'da dün bomba yüklü araçla düzenlenen terör saldırısında 18 sivil hayatını kaybetmiş, 27 sivil yaralanmıştı.</p>
    </article>
  </body>
</html>