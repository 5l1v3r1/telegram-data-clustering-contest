<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150870/"/>
    <meta property="og:site_name" content="AgroNews"/>
    <meta property="article:published_time" content="2019-11-17T18:00:00+00:00"/>
    <meta property="og:title" content="Прогнози щодо ціни на гречку не втішні"/>
    <meta property="og:description" content="Прогнози щодо подальшої кон’юктури цін на гречку, а також обсяги її виробнитцва не втішні. Ціна 1 кг гречки у жовтні 2019 року зросла на 27,6%, порівняно з попереднім місяцем. Про це свідчать дані Держастату. Середня ціна цього продукту у крупних торогових мережах на початку листопада зросла на..."/>
  </head>
  <body>
    <article>
      <h1>Прогнози щодо ціни на гречку не втішні</h1>
      <address><time datetime="2019-11-17T18:00:00+00:00">17 Nov 2019, 18:00</time> by <a rel="author">agronews.uaode/author</a></address>
      <p>
        <b>Прогнози щодо подальшої кон’юктури цін на гречку, а також обсяги її виробнитцва не втішні. </b>
        <b>Ціна 1 кг гречки у жовтні 2019 року зросла на 27,6%, порівняно з попереднім місяцем. Про це свідчать дані Держастату.</b>
      </p>
      <p>Середня ціна цього продукту у крупних торогових мережах на початку листопада зросла на 1%, порівняно з жовтнем, та на 35,2%, порівняно з вереснем 2019. Для порівняння, минулого року у жовтні 1 кг гречки коштував 16 грн 94 коп, що на 56,6% (або на 9 грн 59 коп) менше за її вартість у поточному році. З грудня 2017 року вартість цього продукту почала знижуватись. Так, в середньому за 12 місяців 2018 року ціна 1 кг гречки кожен місяць зменшувалась на 2,7%.  Включно по липень 2019 року ціна на гречку постійно спадала, а от вже в серпні вона зросла на 3,2%.</p>
      <p>Прогнози щодо подальшої кон’юктури цін на цю культуру, а також обсяги її виробнитцва не втішні. Причиною цьому є два фактори. Зібрані площі під гречку станом на 1 жовтня 2019 року зменшились на 34,7%, порівняно з аналогічним періодом минулого року. Відповідно, обсяги вирощування даної культури у звітному періоді скоротились  на 56,3%, порівняно з результатами збирання за аналогічний період 2018 року.</p>
      <p>Така ситуація пояснюється тим, що українським аграріям невигідно вирощувати дану культуру. В державі немає програм підтримки виробництва нішевих культур, та рівень споживання гречки  серед українців останнім часом скорочується.</p>
      <p>З іншого боку, на ситуацію з вартістю гречки впливає експотрно-імпортна політика в країні. Обсяги імпорту за січень-жовтень 2019 року у фізичній масі скоротились на 23,9%, порівняно з даними за аналогічний період минулого року. Основними постачальниками даної культури стали Казахстан ($1 млн.), Росія ($938 тис.) та Перу ($373 тис.). Тобто, левову частку серед імпорту складає російська гречка, яка в Росії  у вересні 2019 року подорожчала на 7,6%, порівняно з даними за аналогічний період минулого року (за даними Росстату). Очевидно, що такая ситуація з вартістю цієї культури могла вплинути на кон’юктуру цін на українському ринку. Цікаво, що попри значне зниження обсягів виробництва гречки, експорт цієї культури з України за січень-жовтень 2019 року зріс майже в 2 рази, порівняно з аналогічним періодом минулого року. Основними покупцями стали Польща ($2,7 млн.), Німеччина ($1,4 млн.) та Південна Африка ($1,1 млн.). Таке суттєве нарощення обсягів експорту даної культури з України, очевидно, спричинено вигіднішою  ціновою пропозицією від країн-імпортерів. Зважаючи на всі фактори, майбутнє виробництва та продажу гречки в Україні  є невизначеним.</p>
    </article>
  </body>
</html>