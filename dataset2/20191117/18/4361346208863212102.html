<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/beherbalozva-vegzett-roland-a-tinilannyal/186778"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-17T18:00:00+00:00"/>
    <meta property="og:title" content="Beherbálozva végzett Roland a tinilánnyal"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Beherbálozva végzett Roland a tinilánnyal</mark>
      </h1>
      <address><time datetime="2019-11-17T18:00:00+00:00">17 Nov 2019, 18:00</time> by <a rel="author">Bors</a></address>
      <p>
        <b>A brutális módon megölt 17 éves lány családját gyötrik a kétségek, szeretnék, ha Csenge gyilkosa szigorú büntetést kapna, de korántsem biztosak benne, hogy ez így is fog történni. </b>
        <b>A brutális módon megölt 17 éves lány családját gyötrik a kétségek, szeretnék, ha Csenge gyilkosa szigorú büntetést kapna, de korántsem biztosak benne, hogy ez így is fog történni.</b>
      </p>
      <p>Országos felháborodást váltott ki 2017 szeptemberében egy 17 éves borsodnádasdi lány, K. Csenge meggyilkolása. A vád szerint a tinédzserrel egy 22 éves ismerőse, B. Roland végzett.</p>
      <p>A per a finisébe érkezett, holnap a Miskolci Törvényszéken még egy tanút és szakértőket is meghallgatnak, de akár a perbeszédek elhangzására is sor kerülhet. Az azt követő tárgyalási napon pedig ítélet várható az ügyben.</p>
      <figure>
        <img src="http://media.borsonline.hu/cikk/20/192372/big-lead/650x360/2026251_csenge-gylikossag.jpg"/>
        <figcaption>Csengét meztelenül dobta egy vízelvezető aknába a gyilkosa. Bántja a családját, hogy a tettes rokonai nem fejezték ki részvétüket</figcaption>
      </figure>
      <p>Mint arról <a href="http://www.borsonline.hu/aktualis/ha-be-volt-allva-nem-tudott-jozanul-cselekedni-allitjak-csenge-gyilkosarol/138984">a Bors többször beszámolt</a>: K. Csenge holttestét egy vízaknában találták meg. A vádirat szerint az ittas és „herbálos” cigarettát is fogyasztó B. Roland ismerte a lányt, baráti viszonyban voltak. 2017. szeptember 2-án találkozót beszéltek meg az esti órákra a település temploma mellett található erdei ösvényhez. B. Roland vitatkozott a lánnyal, majd többször ököllel arcul ütötte, aki ennek következtében eszméletét vesztette. A férfi az öntudatlan állapotban lévő Csengét levetkőztette, majd <a href="http://www.borsonline.hu/aktualis/elve-dobta-az-aknaba-gyilkosa-csenget-rendorkezen-a-tettes/138926">az ösvény vízelvezetőjének csatornájába dobta</a> a még életben lévő lányt, akinek halálát vízbefulladás okozta.</p>
      <p>B. Roland azt állítja: nem ő végzett Csengével, ő már eszméletlen állapotban talált rá, megijedt, hogy azt hiszik, ő ölte meg, ezért a vízaknába dobta.</p>
      <p>Csenge édesanyja már többször is kifejezte: attól tart, hogy a férfi csak enyhe büntetést kap.</p>
    </article>
  </body>
</html>