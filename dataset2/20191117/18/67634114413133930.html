<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150807/"/>
    <meta property="og:site_name" content="AgroNews"/>
    <meta property="article:published_time" content="2019-11-17T18:30:00+00:00"/>
    <meta property="og:title" content="В Україні змінилися ціни на основні продукти"/>
    <meta property="og:description" content="У вересні п'ятилітрова каструля борщу обходилася українцям в 153 гривні. Деякі продукти в Україні подорожчали – вершкове масло, гречка. Проте є й хороша новина – “борщовий набор” подешевшав. Як повідомляє  Сегодня, у вересні п’ятилітрова каструля обходилася українцям в 153 гривні. У листопаді..."/>
  </head>
  <body>
    <article>
      <h1>В Україні змінилися ціни на основні продукти</h1>
      <address><time datetime="2019-11-17T18:30:00+00:00">17 Nov 2019, 18:30</time> by <a rel="author">agronews.uaode/author</a></address>
      <p>
        <b>У вересні п’ятилітрова каструля борщу обходилася українцям в 153 гривні. Деякі продукти в Україні подорожчали – вершкове масло, гречка. Проте є й хороша новина – “борщовий набор” подешевшав. Як повідомляє </b>
        <a href="https://ukr.segodnya.ua/economics/enews/indeks-borshcha-kak-izmenilis-ceny-na-bazovye-produkty-v-ukraine-1360626.html">
          <b>Сегодня</b>
        </a>
        <b>, у вересні п’ятилітрова каструля обходилася українцям в 153 гривні. У листопаді таку ж кількість борщу можна зварити витративши на 15 гривень менше.</b>
      </p>
      <p>Зокрема у порівнянні із вереснем подешевшала картопля. Зараз за кілограм просять 18 гривень. Цибулину і моркву можна купити за 5 гривень. Подешевшала і капуста – кілограм зараз коштує 8 гривень. Буряк дорожчий – по 12. Помідори, які потрібні для класичного смаку, можна знайти по 30-35 гривень за кілограм. Кілограм свинячих ребер полегшує гаманець на 85 гривень.</p>
      <p>У сумі продукти, що подешевшали, дають змогу зекономити на каструлі борщу 15 гривень. В основному, через ціну капусти, яка коштує зараз на 10 гривень менше. І м’яса – мінус 5 гривень. Морква, цибуля і буряк залишилися в тому ж ціновому діапазоні.</p>
      <p>До слова, фахівці попереджають, що в Україні виростуть ціни на продукти першої необхідності щонайменше на два відсотка та стрімко злетять ціни на експортно орієнтовані товари.</p>
    </article>
  </body>
</html>