<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980826145.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-17T18:31:00+00:00"/>
    <meta property="og:title" content="هشدار احتمال وقوع سیل در بوشهر"/>
    <meta property="og:description" content=" به گزارش فارس، علی محمدی ظهر امروز در جمع خبرنگاران اظهار داشت: بر اساس هشدار سازمان هواشناسی و تحلیل بارش رواناب موسسه تحقیقات آب کشور، با توجه به ورود سامانه بارشی از جنوب غرب کشور، احتمال وقوع سیل طی دو روز آینده در استان بوشهر و استان‌های همجوار دور از انتظار نیست."/>
  </head>
  <body>
    <article>
      <h1>هشدار احتمال وقوع سیل در بوشهر</h1>
      <address>
        <time datetime="2019-11-17T18:31:00+00:00">17 Nov 2019, 18:31</time>
      </address>
      <p>مدیرعامل شرکت آب منطقه‌ای بوشهر با اشاره به احتمال وقوع سیل گفت: از مردم به‌ویژه ساکنان حاشیه رودخانه‌ها و مسیل‌ها می‌خواهیم از توقف در بستر و حریم رودخانه‌ها و فعالیت در مناطق مستعد سیل خودداری کنند.</p>
      <p> به گزارش فارس، علی محمدی ظهر امروز در جمع خبرنگاران اظهار داشت: بر اساس هشدار سازمان هواشناسی و تحلیل بارش رواناب موسسه تحقیقات آب کشور، با توجه به ورود سامانه بارشی از جنوب غرب کشور، احتمال وقوع سیل طی دو روز آینده در استان بوشهر و استان‌های همجوار دور از انتظار نیست.</p>
      <p>مدیرعامل شرکت آب منطقه‌ای بوشهر افزود: این سامانه بارشی به مدت چهار روز در استان بوشهر فعالیت خواهد کرد که پیش‌بینی می‌شود بین ۴۰ تا ۶۰ میلیمتر بارندگی در سراسر استان به‌ویژه در مناطق شمالی و حوزه‌های بالادست رودخانه‌های اصلی داشته باشیم.</p>
      <p>وی تاکید کرد: از مردم به‌ویژه ساکنان حاشیه رودخانه‌ها و مسیل‌ها می‌خواهیم از توقف در بستر و حریم رودخانه‌ها و فعالیت در مناطق مستعد سیل خودداری کنند. ورود به تاسیسات آبی و حریم رودخانه‌ها در زمان وقوع سیل برای عکاسی کاری بسیار پرخطر است و از هم استانی‌ها درخواست می‌شود جدا از این کار پرهیز کنند.</p>
      <p>محمدی ابراز کرد: در رودخانه‌های دره گپ، چهارروستایی، شاپور، دالکی،‌ مند و باهوش احتمال سیلابی شدن و آبگرفتگی بیشتر است.</p>
    </article>
  </body>
</html>