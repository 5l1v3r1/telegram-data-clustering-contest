<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/sport/2019/11/17/news/disastro-ferrari-incidente-vettel-leclerc-gran-premio-brasile-interlagos-verstappen-1241713/"/>
    <meta property="og:site_name" content="Il Tempo"/>
    <meta property="article:published_time" content="2019-11-17T18:59:00+00:00"/>
    <meta property="og:title" content="Ferrari che disastro! In Brasile Vettel e Leclerc si mettono ko da soli"/>
    <meta property="og:description" content="Costretti al ritiro dopo un contatto negli ultimi giri. Vince Verstappen"/>
  </head>
  <body>
    <article>
      <h6 class="kicker">INTERLAGOS</h6>
      <h1>Ferrari che disastro! In Brasile Vettel e Leclerc si mettono ko da soli</h1>
      <h2>Costretti al ritiro dopo un contatto negli ultimi giri. Vince Verstappen</h2>
      <address>
        <time datetime="2019-11-17T18:59:00+00:00">17 Nov 2019, 18:59</time>
      </address>
      <p>Disastro Ferrari al Gran Premio del Brasile. Sebastian Vettel e Charles Lecler nel finale sono stati costretti al ritiro dopo un contatto incredibile negli ultimi giri. Il pilota monegasco della Ferrari si è toccato con il suo compagno durante un controsorpasso per la quarta posizione bucando la gomma anteriore destra. Danni anche alla posteriore destra di Vettel che come il compagno si è dovuto fermare. </p>
      <p>Alla fine ha vinto Max Verstappen su Red Bull. A Interlagos il pilota olandese ha preceduto sul traguardo la Toro Rosso del francese Pierre Gasly e la Mercedes di Lewis Hamilton. Il pilota inglese rischia però una penalizzazione per il contatto nel finale con l’altra Red Bull di Alexander Albon. </p>
      <p>Al termine di una gara incredibile, termina al quarto posto Carlos Sainz Jr su McLaren davanti alle due Alfa Romeo di Kimi Raikkonen e Antonio Giovinazzi. Completano la top ten Daniel Ricciardo su Renault, Lando Norris sull’altra McLaren, Sergio Perez su Racing Point e Daniil Kvyat sull’altra Toro Rosso. Per Verstappen è l’ottava vittoria in carriera, la terza quest’anno. Prossimo e ultimo appuntamento con il Mondiale di F1 il 1 dicembre ad Abu Dhabi.</p>
    </article>
  </body>
</html>