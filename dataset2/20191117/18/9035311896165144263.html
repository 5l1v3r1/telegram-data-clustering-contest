<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/17/rusya-kerc-bogazinda-el-koydugu-gemileri-ukrayna-ya-teslim-ediyor"/>
    <meta property="og:site_name" content="euronews"/>
    <meta property="article:published_time" content="2019-11-17T18:00:12+00:00"/>
    <meta property="og:title" content="Rusya, Kerç Boğazı'nda el koyduğu gemileri Ukrayna'ya teslim ediyor"/>
    <meta property="og:description" content="Rusya Federal Güvenlik Servisi Ukrayna ile varılan anlaşmaya göre 'Nikopol', 'Yeni Kapu' ve 'Berdyansk' savaş gemilerinin 18 Kasım'da kararlaştırılan yerde teslim edileceğini açıkladı"/>
  </head>
  <body>
    <article>
      <h1>Rusya, Kerç Boğazı'nda el koyduğu gemileri Ukrayna'ya teslim ediyor</h1>
      <address><time datetime="2019-11-17T18:00:12+00:00">17 Nov 2019, 18:00</time> by <a rel="author">Euronews </a></address>
      <p>Rusya, Karadeniz'de Kerç Boğazı yakınlarında el koyduğu savaş gemilerini yarın Ukrayna'ya teslim edecek.</p>
      <p>Rusya Federal Güvenlik Servisi'nden (FSB) yapılan açıklamada, Rusya'nın Kerç Boğazı'nda el koyduğu 3 Ukrayna savaş gemisinin teslim edilmek üzere Kerç Boğazından ayrıldığı bildirildi.</p>
      <p>Açıklamada, "Ukrayna ile varılan anlaşmaya göre 'Nikopol', 'Yeni Kapu' ve 'Berdyansk' savaş gemileri, 18 Kasım'da kararlaştırılan yerde teslim edilecek." ifadelerine yer verildi.</p>
      <p>Rus savaş gemileri, geçen yıl kasım ayı sonunda Karadeniz'de Kerç Boğazı yakınlarında, kara sularını ihlal ettiği iddiasıyla Ukrayna Deniz Kuvvetlerine ait 3 gemiye el koymuş ve personeli gözaltına almıştı.</p>
      <p>Uluslararası Deniz Hukuku Mahkemesi, mayısta, Rusya'nın el koyduğu 3 Ukrayna savaş gemisi ile 24 mürettebatın serbest bırakılması yönünde karar almıştı.</p>
      <p>Rusya ile Ukrayna arasında Kerç boğazı krizi sonrasında tutuklanan 24 Ukraynalı denizcinin de aralarında bulunduğu esir ve tutuklu değişimi eylülde yapılmıştı.</p>
    </article>
  </body>
</html>