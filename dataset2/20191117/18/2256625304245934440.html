<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158685_1.html"/>
    <meta property="og:site_name" content="Novsport"/>
    <meta property="article:published_time" content="2019-11-17T18:20:00+00:00"/>
    <meta property="og:title" content="България показа зъби, но загуби от Словения за Евробаскет 2021"/>
    <meta property="og:description" content="Димана Макариева бе най-резултатна за тима ни със 17 точки"/>
  </head>
  <body>
    <article>
      <h1>България показа зъби, но загуби от Словения за Евробаскет 2021</h1>
      <address><time datetime="2019-11-17T18:20:00+00:00">17 Nov 2019, 18:20</time> by <a rel="author">Пламен Димитров</a></address>
      <p>Женският национален отбор записа първа загуба в квалификациите за Евробаскет 2021. В столичната зала „Универсиада“ тимът ни отстъпи с 64:72 на един от фаворитите в групата Словения. </p>
      <p> <br/>Баскетболистките на Стефан Михайлов поведоха с двуцифрен аванс през първото полувреме и въпреки че допуснаха обрат след паузата, се бориха до последно за победата.<br/> <br/>Димана Макариева бе най-резултатна за тима ни със 17 точки и 10 борби. Христина Иванова вкара 15 точки, с 12 е Радостина Димитрова, а 10 има Виолина Кочева.<br/> <br/>За Словения над всички бе Тея Облак с 19 точки.<br/> <br/>След този двубой България е с баланс 1-1 в групата, докато днешният ни съперник излиза начело с две победи. <br/> <br/>В другия мач от групата ни Гърция нямаше проблеми срещу Исландия и спечели с 89:54. След този кръг за България предстои визита именно на южните ни съседи, но мачовете от следващия прозорец са чак през ноември догодина.<br/> </p>
    </article>
  </body>
</html>