<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2819942-babis-prijsov-na-ricnicu-oksamitovoi-revolucii-u-kravatci-z-rosijskim-trikolorom.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T18:01:00+00:00"/>
    <meta property="og:title" content="Бабіш прийшов на річницю Оксамитової революції у краватці з &quot;російським триколором&quot;"/>
    <meta property="og:description" content="Чеські ЗМІ звернули увагу на те, що прем’єр-міністр республіки на заходах, присвячених річниці Оксамитової революції, з’явився у краватці в кольорах російського прапора."/>
  </head>
  <body>
    <article>
      <h1>Бабіш прийшов на річницю Оксамитової революції у краватці з "російським триколором"</h1>
      <h2>Чеські ЗМІ звернули увагу на те, що прем’єр-міністр республіки на заходах, присвячених річниці Оксамитової революції, з’явився у краватці в кольорах російського прапора.</h2>
      <address>
        <time datetime="2019-11-17T18:01:00+00:00">17 Nov 2019, 18:01</time>
      </address>
      <p>Про це повідомляє, зокрема, <a href="https://www.lidovky.cz/domov/babis-oblekl-na-oslavy-vyroci-17-listopadu-kravatu-s-ruskou-trikolorou-pozdeji-ji-vymenil-za-ceskou.A191117_145035_ln_domov_rkj">Lidovky</a>.</p>
      <p>"Прем'єр-міністр Андрій Бабіш під час недільних святкувань річниці протестів проти комуністичного тоталітаризму, надягнув краватку з російським триколором, але пізніше змінив її на чеську", - пише видання.</p>
      <figure>
        <img src="https://static.ukrinform.com/photos/2019_11/1574015410-131.png"/>
      </figure>
      <p>У краватці з російським триколором глава уряду з’явився під час покладання квітів на Народному проспекті в Празі. Однак пізніше, виступаючи в Національному музеї, він уже був у краватці з "правильним" чеським триколором.</p>
      <figure>
        <img src="https://static.ukrinform.com/photos/2019_11/1574015409-992.png"/>
      </figure>
      <p>Російський та чеський триколори складаються з однакових кольорів, але відрізняються порядком їх розміщення. У чеському триколорі це біла, червона та синя горизонтальні смуги, а в російському — біла, синя та червона.</p>
      <p>Бабіш — не єдиний чеський державний діяч, який переплутав чеський триколор на краватці з російським. Таку ж помилку зробив президент республіки Мілош Земан у 2013 році, коли складав присягу.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2819930-cehia-vidsvatkuvala-uvilej-oksamitovoi-revolucii.html">Чехія відсвяткувала ювілей Оксамитової революції</a>
      </blockquote>
      <p>Як повідомлялося, <a href="https://www.ukrinform.ua/tag-cehia">Чехія</a> відзначає 17 листопада 30-річчя Оксамитової революції. Участь й святкових заходах взяли глави урядів Словаччини, Польщі, Угорщини, а також президент німецького Бундестагу Вольфганг Шойбле.</p>
      <p>Фото: ČTK</p>
    </article>
  </body>
</html>