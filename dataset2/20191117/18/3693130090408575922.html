<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/ogrencilere-ulasimda-kolaylik-1207846.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T18:40:00+00:00"/>
    <meta property="og:title" content="Öğrencilere ulaşımda kolaylık"/>
    <meta property="og:description" content="Ankara'da ilk kez başlatılan ve yaş sınırının kaldırıldığı 200 binişlik 60 TL'ye indirimli aylık abonman kart uygulamasına Başkentli öğrenciler yoğun ilgi gösteriyor."/>
  </head>
  <body>
    <article>
      <h1>Öğrencilere ulaşımda kolaylık</h1>
      <h2>Ankara'da ilk kez başlatılan ve yaş sınırının kaldırıldığı 200 binişlik 60 TL'ye indirimli aylık abonman kart uygulamasına Başkentli öğrenciler yoğun ilgi gösteriyor.</h2>
      <address>
        <time datetime="2019-11-17T18:40:00+00:00">17 Nov 2019, 18:40</time>
      </address>
      <p>Öğrenciler, <b>ANKARAKART'larına </b>para yükleme işlemlerini Kart İşlem Merkezleri dışında kiosklar aracılığıyla da yapabiliyor.</p>
      <p>Örgün eğitim sisteminde yer alan (lise, ön lisans, lisans, lisansüstü, ikinci öğretim) tüm öğrenciler kredi kartlarını kullanarak, abonman kartlarına kiosklar sayesinde sıra beklemeden kolaylıkla yükleme yapabiliyor.</p>
      <figure>
        <img src="https://images.bursadabugun.com/editor/haber/17112019/aw857949-04-5dd1860d2659b.jpg"/>
      </figure>
      <p>İndirimli abonman kartının ekonomik açıdan bütçesini rahatlattığını söyleyen üniversite öğrencisi <b>Turgay Şentürk,</b> "Bu uygulama öğrenciye güzel bir imkan sunuyor. Otobüsü çok kullandığım için az fiyata daha çok binmiş oluyorum. <b>Teşekkür ediyorum"</b> derken, yaş kriterinin kaldırılmasından memnuniyet duyduğunu ifade eden<b> Esma Ürün</b> ise, "Bu uygulama öğrencileri çok sevindirdi. Ücret yüksek olduğu için aktarmalarda zorlanıyorduk. Emeği geçen herkese teşekkür ederim" diye konuştu. Yabancı uyruklu üniversite öğrencisi <b>Hayat Muhammed</b> de bütçe dostu kartı kullandığını belirterek, "Pahalı bir uygulama olmadığı için öğrencilere yapılmış çok avantajlı bir destek sözleriyle düşüncesini paylaştı.<br/> </p>
    </article>
  </body>
</html>