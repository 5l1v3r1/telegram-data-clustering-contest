<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/na-zhivo-balgarija-chehija.html"/>
    <meta property="og:site_name" content="bTV Новините"/>
    <meta property="article:published_time" content="2019-11-17T18:44:00+00:00"/>
    <meta property="og:title" content="НА ЖИВО: България - Чехия"/>
    <meta property="og:description" content="Ще видим ли най-сетне победа за &quot;лъвовете&quot;?"/>
  </head>
  <body>
    <article>
      <h1>НА ЖИВО: България - Чехия</h1>
      <h2>Ще видим ли най-сетне победа за "лъвовете"?</h2>
      <address>
        <time datetime="2019-11-17T18:44:00+00:00">17 Nov 2019, 18:44</time>
      </address>
      <p>  България 0:0 Чехия  </p>
      <ul>
        <li>45+2' Край на първо полувреме</li>
        <li>45' Една минута добавено време.</li>
        <li>36' Чехия отговаря с шут на Сучек, който обаче е спасен от Георгиев.</li>
        <li>31' Капитанът Ивелин Попов стреля, но не затрудни стража на гостите Колар.</li>
        <li>20' Отлична възможност за България! Вандерсон и Ивелин Попов се озоваха в ситуация двама на един при контраатака, но футболистът на "Лудогорец" сбърка при извеждащия пас.</li>
        <li>9' Удар на Якуб Янкто, но слаб и право в ръцете на вратаря Георги Георгиев.</li>
        <li>1' Начало на първо полувреме</li>
      </ul>
      <p>
        <b>Стартови състави</b>
      </p>
      <p><b>България:</b> Георги Георгиев, Страхил Попов, Георги Терзиев, Васил Божиков, Петър Занев, Георги Костадинов, Кристиян Малинов, Ивелин Попов, Вандерсон, Кирил Десподов, Марселиньо</p>
      <p><b>Чехия:</b> Онджей Коларж, Павел Кадержабек, Онджей Челустка, Владимир Дарида, Зденек Ондрашек, Петр Шевчик, Якуб Янкто, Томаш Сучек, Онджей Кудела, Ян Боржил, Алекс Крал</p>
      <figure>
        <img src="https://img.bg.sof.cmestatic.com/media/images/640x/Nov2019/2112025423.jpg"/>
      </figure>
      <p>
        <b>ПРЕВЮ</b>
      </p>
      <p>Българският национален отбор по футбол излиза срещу Чехия в последна среща от квалификациите за европейското първенство през 2020 г. "Лъвовете" преживяват една от най-кошмарните си кампании по класиране на голям форум и вече нямат шанс да си осигурят визи за първенството на Стария континент след 3 равенства и 4 загуби в квалификациите.</p>
      <p>Само че мачът, който ще започне в 19:00 ч. на националния стадион "Васил Левски" носи по-специален заряд. Това е последната възможност на "лъвовете" за победа в квалификациите, както и последният мач на капитана Ивелин Попов.</p>
      <p>Изненадващо в навечерието на мача 32-годишният нападател обяви, че за последен път ще облече фланелката на националния тим. След 12 години в отбора и 90 мача зад гърба си, Попов реши: "Аз давам път на младите".</p>
      <figure>
        <img src="https://img.bg.sof.cmestatic.com/media/images/640x/Nov2019/2112025022.jpg"/>
        <figcaption>Снимка: Lap.bg</figcaption>
      </figure>
      <p>Жалкото в случая е, че той ще бъде изпратен не с бурни аплодисменти, а с тишина, тъй като двубоят с Чехия ще се играе пред празни трибуни. Причината е наказанието, наложено от УЕФА заради расистки скандирания от трибуните по време на предишния домакински мач на българите - срещу Англия. Санкцията след поредната среща с подобно провинение е 1 мач без публика, 85 хил. евро и срок от 2 години, в които от Европейската централа ще следят стриктно да няма повече такива скандирания.</p>
      <p>Националният тим ще излезе на тихия "Васил Левски" срещу Чехия след 12 мача без победа. Абсолютният антирекорд е далеч, но той не е и целта на футболистите. Тази серия беше постигната при трима селекционери - Петър Хубчев, Красимир Балъков и Георги Дерменджиев. Последният ще направи дебют в официален мач тази вечер, след като в контролата с Парагвай "лъвовете" загубиха с 0:1 у дома.</p>
      <figure>
        <img src="https://img.bg.sof.cmestatic.com/media/images/640x/Nov2019/2112025030.jpg"/>
        <figcaption>Снимка: Lap.bg</figcaption>
      </figure>
      <p>Дерменджиев обеща и промени в състава, но заяви, че е оптимист за развитието на тима и вижда потенциал в играчите си.</p>
      <p>От своя страна футболистите вече загубиха всичко и им остава да трупат увереност и самочувствие за плейофите в Лигата на нациите през март 2020 г., които останаха единственият им шанс за класиране на голямо първенство.</p>
      <p>Чешкият тим вече свърши тази задача, но селекционерът Ярослав Шилхави беше категоричен, че единствената цел на гостите ще е победа.</p>
    </article>
  </body>
</html>