<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/melo-je-pronasao-klub-hoce-li-i-instruktor-plesa-393027.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-17T18:24:00+00:00"/>
    <meta property="og:title" content="Melo je pronašao klub, hoće li i &quot;instruktor plesa&quot;?"/>
    <meta property="og:description" content="Veliko je iznenađenje da je još uvek slobodan igrač."/>
  </head>
  <body>
    <article>
      <h1>Melo je pronašao klub, hoće li i "instruktor plesa"?</h1>
      <h2>Veliko je iznenađenje da je još uvek slobodan igrač.</h2>
      <address><time datetime="2019-11-17T18:24:00+00:00">17 Nov 2019, 18:24</time> by <a rel="author">Nikola Miloradović</a></address>
      <p>Nakon skoro godinu dana bez kluba, Karmelo Entoni se vratio u NBA, popisao je saradnju sa Portland Trejl Blejzersima i u toku naredne sedmice se očekuje njegov debi.<br/><br/>Mnogi su bili začuđeni činjenicom da je toliko trebalo nekada vrsnom strelcu da pronađe novo uhlebljenje, pa se tako svi čude i  kako to da Džamal Kroford još uvek nema klub.<br/><br/>Iskusni bek tokom karijere u proseku beleži 14,6 poena po utakmici, igrao je minule sezone za Finiks Sanse, u finišu je beležio i sjajne brojke, na jednom meču je ubacio i 51 poen.<br/><br/>Jasno je da još uvek može da pronađe svoje mesto u NBA ligi, sada je i sam istakao da može da igra na najvišem nivou, pa je, čini se, samo pitanje vremena kada će se vratiti u NBA.<br/><br/>"<i>Znam da mogu da igram i mislim da je moja reputacija još uvek solidna. Sve ovo je zbunjujuće za mene.<br/><br/>Mislim da se izdvajam jer ne možete videti nikoga mojih godina da ima takve utakmice. I još sam to radio sa klupe. Godinu pre, u svojoj 18. godini, još uvek sam u proseku imao dvocifren broj poena. Mogu da donesem brojne stvari. Biću spreman za bilo koji tim koji odluči kako mogu da im pomognem i uklopim se u ono što rade.<br/><br/>Fizički se osećam bolje nego prošle sezone. Osećam da sam dobar. Stav mi je takav da budem strpljiv i da se nadam da će se nešto dobro pojaviti. Biću spreman za tu priliku</i>", izjavio je 39-godišnji Džamal Kroford.<br/><br/>Karijeru je počeo u Čikago Bulsima, igrao je potom za Nikse, Golden Stejt, Atlantu, Portland, Kliperse, Minesotu i Finiks, a u tri navrata je osvojio nagradu za najboljeg šestog igrača godine.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/kosarka/top-10-janis-stavio-dvojicu-na-poster-392997.html"/>
        <a href="https://www.sportske.net/vest/kosarka/harden-trosi-kao-masina-timi-i-beki-vodili-san-antonio-392981.html"/>
        <a href="https://www.sportske.net/vest/kosarka/lebron-stavio-bjelicu-na-poster-pa-na-drustvenim-mrezama-ostavio-opis-koji-se-nasem-kosarkasu-nece-svideti-392915.html"/>
        <a href="https://www.sportske.net/vest/kosarka/kingsi-skupo-prodali-kozu-bjelica-na-posteru-za-zakucavanje-sezone-392894.html"/>
        <a href="https://www.sportske.net/vest/kosarka/a-sada-i-zvanicno-iz-srbije-u-tokio-fiba-obradovala-i-hrvate-392826.html"/>
      </related>
    </article>
  </body>
</html>