<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/17/7232234/"/>
    <meta property="og:site_name" content="Українська правда"/>
    <meta property="article:published_time" content="2019-11-17T18:42:29+00:00"/>
    <meta property="og:title" content="У МЗС РФ заявили, що ніколи не заперечували можливість повернути кораблі"/>
    <meta property="og:description" content="У МЗС РФ заявили, що ніколи не заперечували можливості повернення Україні захоплених біля Керченської протоки суден."/>
  </head>
  <body>
    <article>
      <h1>У МЗС РФ заявили, що ніколи не заперечували можливість повернути кораблі</h1>
      <address>
        <time datetime="2019-11-17T18:42:29+00:00">17 Nov 2019, 18:42</time>
      </address>
      <p>У МЗС РФ заявили, що ніколи не заперечували можливості повернення Україні захоплених біля Керченської протоки суден.</p>
      <p><b>Джерело</b>: МЗС РФ у <a href="https://t.me/MID_Russia/9646">Telegram</a></p>
      <p><b>Дослівно</b>: "Ніколи не заперечували можливості повернення українській стороні суден, які брали участь в організованій у листопаді 2018 року попереднім київським керівництвом провокації в районі Керченської протоки.</p>
      <p>Ще у червні поінформували посольство України в Москві про наявні в рамках російського законодавства можливості, які Київ міг би задіяти для звільнення моряків і кораблів".</p>
      <p><b>Що було раніше</b>: 17 листопада захоплені українські військові катери "Бердянськ" і "Нікополь", а також буксир "Яни Капу" у супроводі російської берегової охорони <a href="https://www.pravda.com.ua/news/2019/11/17/7232209/">вивели з акваторії Керчі</a>. Разом з тим українські буксири "Сапфір", "Титан" і "Гайдамака" перебувають у Чорному морі біля берегів Криму, ймовірно очікуючи на військові кораблі, які супроводжуватимуть в український порт.</p>
      <p>У прикордонному управлінні ФСБ Росії по Республіці Крим <a href="https://www.pravda.com.ua/news/2019/11/17/7232221/">повідомили</a>, що кораблі будуть передані Києву відповідно досягнутих російсько-українських домовленостей 18 листопада.</p>
      <p>
        <b>Читайте також: <i><a href="https://www.pravda.com.ua/articles/2018/11/25/7199243/">Війна у Керченській протоці: таран, штурмовики та захоплення українських кораблів</a> </i></b>
      </p>
      <p><b>Передісторія</b>:</p>
      <ul>
        <li>25 листопада 2018 року в Керченській протоці російські військові обстріляли і <a href="https://www.pravda.com.ua/news/2018/11/25/7199252/">захопили </a>українські катери "Бердянськ" і "Нікополь" і буксир "Яни Капу" з екіпажами, які прямували з Одеси до Маріуполя.</li>
        <li>Троє українських моряків отримали <a href="https://www.pravda.com.ua/news/2018/11/26/7199309/">поранення</a>.</li>
        <li>24 полоненим українцям пред'явили <a href="https://www.pravda.com.ua/news/2018/11/28/7199564/">звинувачення</a> за ч.3 ст.322 КК Росії (незаконний перетин кордону).</li>
        <li>7 вересня 2019 року моряків <a href="https://www.pravda.com.ua/news/2019/09/7/7225605/">обміняли </a>і повернули в Україну.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/18/7232260/"/>
        <a href="https://www.pravda.com.ua/news/2019/10/29/7230392/"/>
        <a href="https://www.pravda.com.ua/news/2019/10/8/7228464/"/>
      </related>
    </article>
  </body>
</html>