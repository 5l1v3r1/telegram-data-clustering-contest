<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/17/euro-2020-de-hangi-takimlar-finallere-kaldi-turkiye-nin-avrupa-karnesi-nasil"/>
    <meta property="og:site_name" content="euronews"/>
    <meta property="article:published_time" content="2019-11-17T18:30:03+00:00"/>
    <meta property="og:title" content="Euro 2020'de hangi takımlar finallere kaldı Türkiye'nin Avrupa karnesi"/>
    <meta property="og:description" content="2020 Avrupa Şampiyonası (EURO 2020) elemeleri pazartesi günü oynanacak 10'uncu ve son müsabakalarla tamamlanıyor. Türkiye, Fransa ile birlikte H Grubu'nu ilk 2 sırada tamamlayarak finallere doğrudan katılacak. Finlandiya tarihinde bu başarıya ilk kez ulaştı. Türkiye'nin Avrupa'daki karnesi nasıl?"/>
  </head>
  <body>
    <article>
      <h1>Euro 2020'de hangi takımlar finallere kaldı Türkiye'nin Avrupa karnesi</h1>
      <address><time datetime="2019-11-17T18:30:03+00:00">17 Nov 2019, 18:30</time> by <a rel="author">Kerem Congar</a></address>
      <p>2020 Avrupa Şampiyonası (EURO 2020) elemeleri pazartesi günü oynanacak 10'uncu ve son müsabakalarla tamamlanıyor. Toplam 10 grupta 55 takımın mücadele ettiği elemelerde, grupları ilk 2 sırada bitiren 2 takım ve 3'üncülükle tamamlayan en iyi 4 takım finallere katılmaya hak kazanacak.</p>
      <p>Euro 2020'de bir önceki turnuvada olduğu gibi 24 takım mücadele edecek. Türkiye ve Fransa H Grubu'nu ilk 2 sırada tamamlayarak turnuvaya katılmaya hak kazandı.</p>
      <p>A Grubu'nda yer alan İngiltere ve Çek Cumhuriyeti, B Grubu'ndaki Ukrayna ve Portekiz, C Grubu'nda Almanya ve Hollanda, D Grubu'nda Danimarka, E Grubu'nda Hırvatistan, E Grubu'nda İspanya ve İsveç, G Grubu'nda Polonya ve Avusturya, I Grubu'nda Belçika ve Rusya, J grubu'nda İtalya ve Finlandiya eleme maçları bitmeden Euro 2020' finallerine katılmaya hak kazandı.</p>
      <p>Finallere doğrudan gidecek 2 takım D Grubu'nda mücadele eden İsviçre ile İrlanda ve E Grubu'ndaki Macaristan ve Galler takımlarından biri olacak ve son oynanacak maçlardan sonra kesinlik kazanacak.</p>
      <figure>
        <img src="https://static.euronews.com/articles/stories/04/30/55/76/808x490_cmsv2_f5445c7e-b56c-5ee3-950a-7c9f051a8014-4305576.jpg"/>
        <figcaption>Reuters</figcaption>
      </figure>
      <h3>Finlandiya tarihinde ilk kez finallere kaldı</h3>
      <p>Gruplar aşamasında 11 kez fileleri sarsan Portekizli Cristiano Ronaldo, İngiliz Harry kane ve İsrailli Eran Zahavi elemelerdeki en golcü oyuncular oldu. İskandinav ülkesi Finlandiya ise tarihi bir başarı göstererek tarihinde ilk kez Avrupa Şampiyonası finallerine katılma hakkı elde etti.</p>
      <h3>Turnuva, 60'ıncı yıl dönümü sebebiyle 12 farklı ülkede oynanacak</h3>
      <p>2020 Avrupa Şampiyonası (EURO 2020) maçları turnuvanın 60'ıncı yıl dönümü sebebiyle tek bir ülkede değil, 12 ayrı ülke ve şehirde oynanacak. UEFA'nın açıkladığı bu ülke ve şehirler İngiltere-Londra, Almanya-Münih, İtalya-Roma, Azerbeycan-Bakü, Romanya-Bükreş, İrlanda-Dublin, Danimarka-Kopenhag, İskoçya-Glaskov, Macaristan-Budapeşte, İspanya-Bilbao, Hollanda-Amsterdam, Rusya-St. Petersburg olarak belirlendi.</p>
      <figure>
        <img src="https://static.euronews.com/articles/stories/04/30/55/76/808x550_cmsv2_7ea1e5fd-f0d9-5fe1-91a8-dffa99eb4189-4305576.jpg"/>
        <figcaption>İngiltere Premier Lig'de oynayan Çağlar Soyuncu'nun milli takım performansı beğeni topladı.Reuters</figcaption>
      </figure>
      <h3>Yarı final ve final maçları Londra'da</h3>
      <p>Maçlar 29 Haziran - 12 Temmuz 2020 tarihleri arasında oynanacak. Yarı final ve final karşılaşmalarıysa İngiltere'nin başkenti Londra'da düzenlenecek.</p>
      <figure>
        <img src="https://static.euronews.com/articles/stories/04/30/55/76/808x546_cmsv2_aa39369c-d3de-5ce2-a0f6-c522eb52f4af-4305576.jpg"/>
        <figcaption>Şenol Güneş, milli takımda iyi bir grafik çizerek son yıllarda alınan başarısız sonuçlara son verdi.Reuters</figcaption>
      </figure>
      <h3>Türkiye'nin en büyük başarısı 2008'de yarı final oynamak oldu</h3>
      <p>Türkiye, ilk kez 1960'da düzenlenen Avrupa Şampiyonası'na 4 kez katıldı. (2020'dekiyle 5. kez) Kırmızı beyazlı ekip en büyük başarısını 2008'de göstermiş, çeyrek finalde Hırvatistan'ı eleyen Türkiye yarı finalde Almanya'ya 3-2 elenerek kupaya veda etmişti.</p>
      <p>Türkiye, Fransa'da düzenlenen Euro 2016'da Hırvatistan, İspanya ve Çekya'nın yer aldığı D Grubu'nda mücadele etti. A milliler grubu 1 galibiyet ve iki mağlubiyet sonucu aldığı 3 puanla 3'üncü sırada tamamlayarak elenmişti.</p>
      <ul>
        <li>
          <b>
            <a href="https://tr.euronews.com/2019/11/17/euro-2020-ye-gitmeye-hak-kazanan-milliler-son-sinavinda-andorra-karsisinda">Euro 2020'ye gitmeye hak kazanan milliler son sınavında Andorra karşısında</a>
          </b>
        </li>
        <li>
          <b>
            <a href="https://tr.euronews.com/2019/11/17/karim-benzema-fransa-milli-takimi-kariyerim-bittiyse-birakin-baska-ulke-icin-oynayayim">Karim Benzema: 'Fransa Milli Takımı kariyerim bittiyse, bırakın başka ülke için oynayayım</a>
          </b>
        </li>
        <li>
          <a href="https://tr.euronews.com/2019/11/14/zlatan-ibrahimovic-los-angeles-galaxy-ye-veda-etti">
            <b>Zlatan Ibrahimovic, Los Angeles Galaxy'ye veda etti</b>
          </a>
        </li>
      </ul>
    </article>
  </body>
</html>