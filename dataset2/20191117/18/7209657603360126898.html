<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/bologna/cronaca/trigone-puntura-1.4892623"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-17T18:29:14+00:00"/>
    <meta property="og:title" content="Trigone puntura, il ragazzino paralizzato arrivato a Bologna"/>
    <meta property="og:description" content="E' stato ricoverato all'ospedale Maggiore per le cure"/>
  </head>
  <body>
    <article>
      <h1>Trigone puntura, il ragazzino paralizzato arrivato a Bologna</h1>
      <h2>E' stato ricoverato all'ospedale Maggiore per le cure</h2>
      <address><time datetime="2019-11-17T18:29:14+00:00">17 Nov 2019, 18:29</time> by <a rel="author">il Resto del Carlino</a></address>
      <figure>
        <video src="https://vr-media.storage.googleapis.com/video/cre_80/encoded/f07dd2da-686a-4a6b-bf76-7125263ec2d4.mp4"/>
        <figcaption>Bologna, atterrato il ragazzino punto da un trigone. Video&amp;pub_custom_params=department=bologna</figcaption>
      </figure>
      <p>Bologna, 18 novembre 2019 - Ha 12 anni ed è tornato in Italia per essere <b>curato</b>. Il ragazzino genovese <a href="https://www.ilrestodelcarlino.it/bologna/cronaca/paralizzato-trigone-1.4882343"><b>punto al collo da un trigone</b></a>, una specie di manta velenosa, mentre faceva il bagno in <b>Costa Rica </b>è arrivato questa notte a <b>Bologna (<a href="https://www.ilrestodelcarlino.it/bologna/cronaca/video/trigone-puntura-1.4893764">video</a>).</b> Il ragazzino è al momento paralizzato dalla vita in giù.</p>
      <p>Il volo umanitario, autorizzato dalla Presidenza del Consiglio e dalla Farnesina, è effettuato con un Falcon del 31esimo Stormo di Ciampino dell'<b>Aeronautica Militare</b>. E' durato 13 ore. A bordo oltre ai piloti, gli specialisti e assistenti di volo, c'era anche una dottoressa dell'<b>ospedale Maggiore di Bologna</b>, dove il ragazzino è stato <b>ricoverato</b>. Sul volo anche i genitori del bambino e il fratello maggiore. In ad attenderli c'erano la nonna, con gli zii ed altri famigliari, arrivati da Genova.</p>
      <p>
        <b>LEGGI ANCHE <a href="https://www.ilrestodelcarlino.it/bologna/cronaca/trigone-paralisi-1.4884138">L'esperto: "Caso rarissimo"</a></b>
      </p>
      <p>Il dramma è successo in pochi secondi: il bambino era in mare davanti alla spiaggia di La Mina quando ha urtato o è stato urtato da un <b>trigone </b>di grosse dimensioni. Negli esemplari più grandi, l’<b>aculeo</b> che ha sulla coda può arrivare fino a 35-40 centimetri di lunghezza. Alla radice dell’aculeo si trovano due <b>ghiandole velenifere</b> che secernono un veleno composto da <b>serotonina </b>e enzimi altamente <b>tossici </b>che provocano contrazioni e paralisi muscolari.</p>
      <p>Il trigone o pastinaca comune può misurare 2 metri di lunghezza, di cui la metà spetta alla coda, sottilissima e armata da un pungiglione velenoso. Il veleno può provocare la <b>cancrena </b>e il <b>tetano</b>, e quello di alcune specie provoca anche delle paralisi dell’apparato circolatorio, di quello respiratorio, urinario e persino del sistema nervoso centrale. Il suo corpo ha una forma di rombo. Vive in prossimità delle coste, sui fondali del Mediterraneo, del Mar Nero e dell’Atlantico orientale, dove trova i pesciolini, i crostacei e i molluschi che costituiscono la sua alimentazione. Quando si sente attaccato, il trigone attorciglia la lunga coda intorno al nemico e lo stringe fino a quando il suo pungiglione penetra nella carne del nemico.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/bologna/cronaca/video/trigone-puntura-1.4893764"/>
        <a href="https://www.ilrestodelcarlino.it/bologna/cronaca/trigone-paralisi-1.4884138"/>
        <a href="https://www.ilrestodelcarlino.it/bologna/cronaca/paralizzato-trigone-1.4882343"/>
      </related>
    </article>
  </body>
</html>