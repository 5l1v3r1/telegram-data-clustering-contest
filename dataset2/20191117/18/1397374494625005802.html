<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/kristijano-porucio-juventusu-za-golove-mu-treba-bivsi-saigrac-iz-reala-393030.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-17T18:52:00+00:00"/>
    <meta property="og:title" content="Kristijano poručio Juventusu, za golove mu treba bivši saigrač iz Reala!"/>
    <meta property="og:description" content="Može li Juve da ostvari ovaj transfer?"/>
  </head>
  <body>
    <article>
      <h1>Kristijano poručio Juventusu, za golove mu treba bivši saigrač iz Reala!</h1>
      <h2>Može li Juve da ostvari ovaj transfer?</h2>
      <address><time datetime="2019-11-17T18:52:00+00:00">17 Nov 2019, 18:52</time> by <a rel="author">Nikola Miloradović</a></address>
      <p>Kristijano Ronaldo nije u najboljoj formi u dresu "Stare dame" ove sezone, njegove ne tako blistave partije u poslednje vreme dovele su do toga da ga Mauricio Sari zameni u 55. minutu utakmice sa Milanom.<br/><br/>Pisalo se da je to izazvalo revolt kod Portugalca, koji je navodno napustio i stadion pre završetka utakmice.<br/><br/>Ipak, čini se da će dve strane nastaviti da rade u najnormalnijim odnosima i da su prašinu bez pravog razloga podigli italijanski mediji, ali i dalje ostaje činjenica da Ronaldo nije sav svoj u poslednje vreme.<br/><br/>Prema informacijama koje ima "Don Balon", Portugalac veruje da bi pružao mnogo bolje partije ako bi uz sebe imao Karima Benzemu.<br/><br/>Ronaldo je sa francuskim fudbalerom imao strašnu saradnju u Madridu, napadač Juventusa veruje da ga Benzema savršeno dobro razume na terenu i da bi zajedno u Juventusu terorisali protivničke mreže.<br/><br/>Ipak, pitanje je koliko je ovaj transfer izvodljiv čak i za Juventus, od Ronaldovog odlaska Benzema je postao ubedljivo najbolji strelac "Los Blankosa", značajno je podigao formu, posebno ove sezone, a povrh svega činjenica je i da ga Zidan smatra za jednog od najvažnijih igrača u ekipi.<br/><br/>Videćemo ipak da li je "Stara dama" sposobna da izvede čudo zbog ubedljivo najplaćenijeg igrača u svojim redovima, Kristijana Ronalda.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/transferi/na-ovo-od-rome-nismo-navikli-reprezentativac-nakon-17-godina-napusta-rim-393021.html"/>
        <a href="https://www.sportske.net/vest/transferi/barsa-odbila-ponudu-iz-premijer-lige-393017.html"/>
        <a href="https://www.sportske.net/vest/transferi/u-realu-veruju-u-razmenu-sa-djavolima-392999.html"/>
        <a href="https://www.sportske.net/vest/transferi/igrao-jednom-vredi-bogatstvo-prodaju-ga-zbog-politike-392988.html"/>
        <a href="https://www.sportske.net/vest/transferi/nije-istina-da-se-ne-pitaju-ronaldo-i-mesi-sugerisali-glavna-pojacanja-za-naredno-leto-392983.html"/>
      </related>
    </article>
  </body>
</html>