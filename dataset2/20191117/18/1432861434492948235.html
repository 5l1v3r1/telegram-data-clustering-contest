<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/worldfootballother/portugaliq-ne-dopusna-iznenada-sreshtu-lyuksemburg-shte-zashtitava-titlata-si-na-evro-2020-1407109.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-17T18:11:00+00:00"/>
    <meta property="og:title" content="Португалия не допусна изненада срещу Люксембург, ще защитава титлата си на Евро 2020"/>
    <meta property="og:description" content="Европейският шампион Португалия ще защитава титлата си на Евро 2020, след като победи Люксембург с 2:0 като гост и си осигури място във финалите на шампионата на Стария континент Кристиано Роналдо и компания се нуждаеха от успех в Люксембург, за да се класират за Европейското, но имаха затруднения на тежкия терен в Кралството"/>
  </head>
  <body>
    <article>
      <h1>Португалия не допусна изненада срещу Люксембург, ще защитава титлата си на Евро 2020</h1>
      <address><time datetime="2019-11-17T18:11:00+00:00">17 Nov 2019, 18:11</time> by <a rel="author">Sportlive.bg</a></address>
      <p>Европейският шампион Португалия ще защитава титлата си на Евро 2020, след като победи Люксембург с 2:0 като гост и си осигури място във финалите на шампионата на Стария континент.</p>
      <p>Кристиано Роналдо и компания се нуждаеха от успех в Люксембург, за да се класират за Европейското, но имаха затруднения на тежкия терен в Кралството. Все пак те успяха да поведат в резултата шест минути преди почивката, когато Бруно Фернандеш се разписа след добра асистенция на Бернардо Силва. В самия край на мача Роналдо оформи крайното 2:0 със своя гол номер 99 за националния отбор. По този начин Португалия завършва на второ място в група В на евроквалификациите със 17 точки, три по-малко от лидера Украйна.</p>
      <p>В другия мач от групата Сърбия и Украйна направиха равенство 2:2 в Белград. Възпитаниците на Любиша Тумбакович на два пъти повеждаха в резултата с голове на Душан Тадич от дузпа и Александър Митрович, но украинците стигнаха до точката с попадения на Роман Яремчук и Артьом Беседин, за да завършат цикъла без нито една загуба. Сърбия ще има шанс да се класира за Евро 2020 чрез плейофите следващата пролет.</p>
      <related>
        <h4>Още по темата</h4>
        <a href="https://www.sportlive.bg/worldfootball/worldfootballother/Igrach-na-Napoli-Ronaldo-e-naj-dobriqt-v-sveta-gladyt-go-prevryshta-v-tova-1406559.html"/>
        <a href="https://www.sportlive.bg/worldfootball/worldfootballother/VIDEO-Ronaldo-otgovori-podobavashto-nov-hettrik-doblizhava-se-do-absolyuten-rekord-1406509.html"/>
        <a href="https://www.sportlive.bg/worldfootball/worldfootballother/Santosh-obori-opravdanieto-na-Sari-Ronaldo-e-zdrav-i-shte-igrae-1405946.html"/>
        <a href="https://www.sportlive.bg/worldfootball/italy/Ronaldo-prizna-koi-sa-edinstvenite-machove-v-koito-bi-iskal-da-igrae-1389610.html"/>
      </related>
    </article>
  </body>
</html>