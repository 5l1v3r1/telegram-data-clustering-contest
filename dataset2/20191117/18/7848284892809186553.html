<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/focus/juve-cr7-l-inter-ci-mette-molta-pressione-non-possiamo-mai-compiere-passi-falsi-323337"/>
    <meta property="og:site_name" content="FcInterNews.it"/>
    <meta property="article:published_time" content="2019-11-17T18:25:44+00:00"/>
    <meta property="og:title" content="Juve, CR7: &quot;L'Inter ci mette molta pressione, non possiamo mai compiere passi falsi&quot;"/>
    <meta property="og:description" content="A margine della vittoria inflitta dal Portogallo ai danni del Lussemburgo, Cristiano Ronaldo - attaccante in forza alla Juventus - ha fatto chiarezza circa la sua situazione personale:..."/>
  </head>
  <body>
    <article>
      <h1>Juve, CR7: "L'Inter ci mette molta pressione, non possiamo mai compiere passi falsi"</h1>
      <address><time datetime="2019-11-17T18:25:44+00:00">17 Nov 2019, 18:25</time> by <a rel="author">Andrea Pontone</a></address>
      <p>A margine della vittoria inflitta dal Portogallo ai danni del Lussemburgo, <b>Cristiano Ronaldo </b>- attaccante in forza alla Juventus - ha fatto chiarezza circa la sua situazione personale: "Nelle ultime tre settimane sono stato limitato. Non c'è stata polemica da parte mio nel cambio (si riferisce all'episodio avvenuto nel corso di Juve-Milan, <i>ndr</i>), voi avete creato il caso. <b>Chiaro che non mi piace essere sostituito</b>, ma non ero al meglio, ho cercato comunque di aiutare la Juventus, <b>giocando anche da infortunato</b>. Ho capito il cambio perché non stavo bene. Ancora adesso non sono al 100%, ma sono un tipo abituato a sacrificarmi sia per il mio club che per la Nazionale. E lo faccio con orgoglio, perché sapevo che avevamo di fronte partite fondamentali e non potevo mancare", riporta <i>Gazzetta.it.</i></p>
      <p>Sul campionato italiano:<b> </b>"<b>Abbiamo l'Inter che ci mette molta pressione: abbiamo solo un punto di vantaggio in classifica e non ci possiamo permettere mai passi falsi</b>. Con il Portogallo dovevamo vincere queste due partite per centrare l'Europeo, altrimenti eravamo fuori. Non ho mai avuto grandi infortuni. Gioco 50 o 60 partite all'anno, ma una volta o l'altra può succedere qualche imprevisto: quello che ho adesso è un dolore che non mi permette di dare il 100%. Sapete che non parlo molto con la stampa, ma dovete sempre tirare in mezzo uno tra me e l'allenatore per far polemica. Con la Juve abbiamo vinto e siamo primi, con la nazionale ci siamo qualificati a Euro 2020. Ora posso pensare a tornare il prima possibile al 100%".</p>
      <p>
        <a href="https://www.videointer.it/watch.php?vid=00db9f57e">
          <b>VIDEO - TRAVERSA DA FERMO, GOL IN SLALOM E ASSIST: ESPOSITO-SHOW CON L'UNDER 19 AZZURRA</b>
        </a>
      </p>
    </article>
  </body>
</html>