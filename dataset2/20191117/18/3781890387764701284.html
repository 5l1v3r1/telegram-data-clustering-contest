<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742169"/>
    <meta property="og:site_name" content="เดลินิวส์"/>
    <meta property="article:published_time" content="2019-11-17T18:43:00+00:00"/>
    <meta property="og:title" content="'เมาท์-วิงค์ส'ยิงเปิดซิงทีมชาติ พา'อังกฤษ'พิฆาต'โคโซโว'"/>
    <meta property="og:description" content="'สิงโตคำราม' บุกขย้ำ 'โคโซโว' ได้ 'วิงค์ส-เมาท์' ยิงเม็ดแรกในนามทีมชาติ จูงมือ 'เช็ก' ลิ่วรอบสุดท้าย พร้อมเป็นหนึ่งในหกทีมวาง"/>
  </head>
  <body>
    <article>
      <h1>'เมาท์-วิงค์ส'ยิงเปิดซิงทีมชาติ พา'อังกฤษ'พิฆาต'โคโซโว'</h1>
      <address>
        <time datetime="2019-11-17T18:43:00+00:00">17 Nov 2019, 18:43</time>
      </address>
      <p>
        <b>"สิงโตคำราม" บุกขย้ำ "โคโซโว" ได้ "วิงค์ส-เมาท์" ยิงเม็ดแรกในนามทีมชาติ จูงมือ "เช็ก" ลิ่วรอบสุดท้าย พร้อมเป็นหนึ่งในหกทีมวาง</b>
      </p>
      <p>การแข่งขันฟุตบอลยูโร 2020 รอบคัดเลือก เมื่อวันอาทิตย์ที่ผ่านมา ในกลุ่ม A นัดสุดท้าย "สิงโตคำราม" อังกฤษ ทีมขวัญใจแฟนบอลชาวไทย บุกไปไล่ขย้ำ โคโซโว 4-0 ได้ประตูจาก แฮร์รี วิงค์ส ที่ยิงประตูแรกให้ทีมชาติในนาที 32, แฮร์รี เคน นาที 79, มาร์คัส แรชฟอร์ด นาที 83 และเมสัน เมาท์ ซึ่งยิงประตูแรกในนามทีมชาติเช่นกันช่วงทดเวลาบาดเจ็บ นาที 90+1<br/><br/>ชัยชนะเกมนี้ทำให้ อังกฤษ เก็บเพิ่มเป็น 21 คะแนน จาก 8 นัด คว้าแชมป์กลุ่มไปครอง พร้อมเป็น 1 ใน 6 ทีมวางจับสลากรอบแบ่งกลุ่มรอบสุดท้าย ส่วน โคโซโว มี 11 คะแนนเท่าเดิมแข่งเท่ากัน จบที่ 3 ได้ไปลุ้นต่อไปในรอบเพลย์ออฟ<br/><br/>ด้านเกมอีกหนึ่งคู่ บัลแกเรีย ชนะ สาธารณรัฐเช็ก 1-0 ทำให้ บัลแกเรีย ชนะนัดแรก มีเพิ่มเป็น 6 คะแนน จาก 8 นัด จบที่ 4 ทาง เช็ก มี 15 คะแนนเท่าเดิมแข่งเท่ากัน จบที่ 2 ของกลุ่ม<br/><br/>โดยในกลุ่มนี้ อังกฤษ กับ เช็ก ได้เข้าไปเล่นรอบสุดท้าย ส่วน โคโซโว ได้ไปลุ้นต่อในรอบเพลย์ออฟ.</p>
    </article>
  </body>
</html>