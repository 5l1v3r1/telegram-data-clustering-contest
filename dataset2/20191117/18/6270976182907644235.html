<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/17/markarova-nazvala-4-umovy-yaki-zabezpechat-ukrayini-5-7-zrostannya-ekonomiky-na-rik/"/>
    <meta property="og:site_name" content="Рубрика"/>
    <meta property="article:published_time" content="2019-11-17T18:27:46+00:00"/>
    <meta property="og:title" content="Маркарова назвала 4 умови, які забезпечать Україні 5-7% зростання економіки на рік"/>
    <meta property="og:description" content="Зростання ВВП України на 5−7% на рік — завдання складне, але здійсненне, вважає міністр фінансів. В Україні ще не використані навіть стандартні рецепти економічного зростання. Про це в інтерв’ю журналу НВ розповіла міністр фінансів Оксана Маркарова. «Наприклад, відсутність ринку землі серйозно стримує інвестиції в землю, як наслідок — гальмує продуктивність сільського господарства», — зазначила вона. За […]"/>
  </head>
  <body>
    <article>
      <h1>Маркарова назвала 4 умови, які забезпечать Україні 5-7% зростання економіки на рік</h1>
      <address><time datetime="2019-11-17T18:27:46+00:00">17 Nov 2019, 18:27</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/08/Oksana-Markarova-860x580-c-1.jpg"/>
      </figure>
      <p>
        <b>
          <b>Зростання ВВП України на 5−7% на рік — завдання складне, але здійсненне, вважає міністр фінансів.</b>
        </b>
      </p>
      <p>В Україні ще не використані навіть стандартні рецепти економічного зростання. Про це в інтерв’ю <a href="https://magazine.nv.ua/">журналу НВ</a> розповіла міністр фінансів Оксана Маркарова.</p>
      <p>«Наприклад, відсутність ринку землі серйозно стримує інвестиції в землю, як наслідок — гальмує продуктивність сільського господарства», — зазначила вона.</p>
      <p>За словами Маркарової, обіцяні прем’єр-міністром Олексієм Гончаруком 5−7% зростання ВВП на рік, — завдання складне, але досяжне. В значній мірі його виконання залежить від прямих інвестицій в економіку.</p>
      <related>
        <h4>Читайте також</h4>
        <a href="https://rubryka.com/2019/11/09/reforma-detsentralizatsiyi-dozvolyt-zaluchyty-dodatkovi-koshty-na-mistsya-markarova/"/>
      </related>
      <p>«Земля, інвестиції, приватизація, розвиток інфраструктури завдяки концесіям, закон про які вже прийнятий, — ось ті чотири елементи, які дадуть обіцяне зростання», — перерахувала міністр фінансів умови розвитку економіки.</p>
      <p>Також вона зазначила, що проведення земельної реформи має забезпечити додаткове зростання ВВП на 2% і більше на рік.</p>
      <p>Нагадаємо, <a href="https://rubryka.com/2019/11/08/markarova-garantuye-shho-subsydiyamy-zabezpechat-vsih-nuzhdennyh/">Маркарова гарантує, що субсидіями забезпечать всіх нужденних.</a></p>
    </article>
  </body>
</html>