<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/rusya-s-400-hava-savunma-sisteminin-2020-baharinda-turk-ordusunun-hizmetine-verilecegini-duyurdu-1207845.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T18:30:00+00:00"/>
    <meta property="og:title" content="Rusya, S-400 hava savunma sisteminin 2020 baharında Türk ordusunun hizmetine verileceğini duyurdu"/>
    <meta property="og:description" content="Rusya Federal Askeri-Teknik İşbirliği Servisi Başkanı Dmitriy Şugayev, S-400 hava savunma sisteminin 2020 baharına kadar kullanıma hazır hale getirilerek Türk ordusunun hizmetine verileceğini söyledi."/>
  </head>
  <body>
    <article>
      <h1>Rusya, S-400 hava savunma sisteminin 2020 baharında Türk ordusunun hizmetine verileceğini duyurdu</h1>
      <h2>Rusya Federal Askeri-Teknik İşbirliği Servisi Başkanı Dmitriy Şugayev, S-400 hava savunma sisteminin 2020 baharına kadar kullanıma hazır hale getirilerek Türk ordusunun hizmetine verileceğini söyledi.</h2>
      <address>
        <time datetime="2019-11-17T18:30:00+00:00">17 Nov 2019, 18:30</time>
      </address>
      <p><b>Rusya Federal Askeri-Teknik İşbirliği Servisi Başkanı Dmitriy Şugayev, S-400 </b>hava savunma sisteminin 2020 baharına kadar kullanıma hazır hale getirilerek <b>Türk </b>ordusunun hizmetine verileceğini söyledi. <b>Şugayev Türk </b>uzmanlarının eğitiminin de 2019 yılı sonuna kadar tamamlanacağını belirtti.</p>
      <p>Dubai'deki fuarda gazetecilerin sorularını yanıtlayan<b> Şugayev, "Türkiye</b> ile olan S-400 sözleşmesi planlandığı şekliyle sürüyor. Yıl sonuna kadar <b>Türk </b>uzmanların eğitimini tamamlayacağız. Baharda ise sistem, artık askeri kullanıma hazır hale gelecek. Her şey planladığımız gibi gidiyor" ifadelerini kullandı.</p>
      <figure>
        <img src="https://images.bursadabugun.com/editor/haber/17112019/s-400-ilkbaharda-askeri-kullanima-hazir-hale-12627812-8958-m-5dd183a6686d7.jpg"/>
      </figure>
      <p>
        <b>TÜRKİYE'YE YARDIMA HAZIRIZ</b>
      </p>
      <p>Öte yandan <b>Şugayev</b>, <b>Rusya</b>'nın <b>Türkiye'ye </b>beşinci nesil savaş uçaklarının geliştirilmesi için teknolojik yardım yapmaya hazır olduğunu söyledi: "Bu alandaki çeşitli sistemler açısından (Türk beşinci nesil savaş uçaklarının üretimi)<b> </b>Türk ortaklarımıza önerecek şeylerimiz var. Onların da bu konuda önemli çalışmaları var. Onlara ciddi şekilde yardımcı olabiliriz."</p>
    </article>
  </body>
</html>