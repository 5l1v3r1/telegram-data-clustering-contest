<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152409-na-volyni-chastynu-likarni-rekonstruyuyut-pid-zhytlovyj-budynok"/>
    <meta property="og:site_name" content="ВолиньPost"/>
    <meta property="article:published_time" content="2019-11-17T18:27:00+00:00"/>
    <meta property="og:title" content="На Волині частину лікарні реконструюють під житловий будинок"/>
    <meta property="og:description" content="Корпус харчоблоку центральної районної лікарні у Любомлі реконструюють під житловий будинок."/>
  </head>
  <body>
    <article>
      <h1>На Волині частину лікарні реконструюють під житловий будинок</h1>
      <address>
        <time datetime="2019-11-17T18:27:00+00:00">17 Nov 2019, 18:27</time>
      </address>
      <p>Корпус харчоблоку центральної районної лікарні у Любомлі реконструюють під житловий будинок.<br/><br/>Містобудівні умови та обмеження для проєктування реконструкції корпусу харчоблоку Б-1 під триквартирний житловий будинок на вулиці Незалежності, 55б у Любомлі затвердили наказом відділу містобудування, архітектури, транспорту та зв’язку Любомльської РДА, - пишуть <a href="https://www.volynnews.com/news/all/na-volyni-rekonstruiuiut-chastynu-medzakladu-pid-zhytlo/">Волинські новини</a>.<br/><br/>Замовником виступає Комунальне некомерційне підприємство «Любомльське територіальне медичне об’єднання Любомльської районної ради». Вид використання земельної ділянки: для будівництва та обслуговування багатоквартирного житлового будинку, відповідає детальному плану території, затвердженому Любомльською міськрадою 21 лютого 2019 року.<br/><br/>Гранично допустима висотність будівлі – до 15 метрів, максимальний відсоток забудови земельної ділянки – 33%, граничні показники щільності населення мікрорайону – 150-450 осіб на гектар. Планувальні обмеження відсутні, на ділянці відсутні діючі інженерні мережі.</p>
    </article>
  </body>
</html>