<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/la-domenica-ventura-novita-simona/"/>
    <meta property="og:site_name" content="Novella 2000"/>
    <meta property="article:published_time" content="2019-11-17T18:17:04+00:00"/>
    <meta property="og:title" content="La Domenica Ventura: tutte le novità del programma di Simona Ventura"/>
    <meta property="og:description" content="Dopo alcune settimane, La Domenica Ventura cambia registro. Ecco le novità principali del nuovo programma di Simona Ventura."/>
  </head>
  <body>
    <article>
      <h1>La Domenica Ventura: tutte le novità del programma di Simona Ventura</h1>
      <address><time datetime="2019-11-17T18:17:04+00:00">17 Nov 2019, 18:17</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <h3>Dopo alcune settimane, La Domenica Ventura cambia registro. Ecco le novità principali del nuovo programma di Simona Ventura</h3>
      <p>Sono passate diverse settimane ormai da quando <b>La Domenica Ventura</b>, nuovo programma di <b>Simona Ventura</b>, ha fatto il suo debutto su <a href="https://www.raiplay.it/dirette/rai2">Rai Due</a>. Come sappiamo da circa un anno la conduttrice ha deciso di lasciare Mediaset, dopo gli straordinari successi ottenuti, per fare ritorno in Rai. Dopo una lunga assenza, la presentatrice ha deciso di tornare alle origini, scegliendo di fare rientro nelle scuderie della rete pubblica, con somma gioia del pubblico. A quel punto le è stata così affidata la conduzione dell’ultima edizione di <b>The Voice of Italy</b>, che ha ottenuto un buon seguito. Solo qualche settimana fa, in seguito, <b>Simona</b> è tornata sugli schermi di Rai Due con <a href="https://www.novella2000.it/?s=la+domenica+ventura">un nuovissimo programma, totalmente incentrato sul calcio</a>, che tuttavia non ha ottenuto i risultati sperati. Adesso, così, arrivano diverse <b>novità</b> per la trasmissione, che di certo potrebbero cambiare le sorti dello show. Scopriamo di che si tratta.</p>
      <p>Come ricorderemo, per lungo tempo, negli ultimi anni, <b>Simona Ventura</b> è stata tra le protagoniste Mediaset. Dopo l’addio momentaneo alla Rai, la conduttrice ha svolto diversi compiti su Canale 5, ottenendo un ottimo successo. Tra i suoi lavori più riusciti c’è senza dubbio la conduzione della prima edizione di <b>Temptation Island Vip</b>, che ha conquistato il cuore dei telespettatori. Tuttavia poco dopo <b>Simona</b> ha deciso di tornare alla rete pubblica, e di prendere in mano dapprima le redini di <b>The Voice</b>, e poi de <b>La Domenica Ventura</b>, nuovo programma calcistico. La trasmissione, come sappiamo, ha il compito di seguire la Serie A, anticipando la messa in onda di <b>Quelli Che Il Calcio</b>, da anni ormai programma show di punta Rai.</p>
      <p>Adesso, però, per far fronte ai non soddisfacenti ascolti de <b>La Domenica Ventura</b>, la rete ha deciso di apportare alcune piccole modifiche e <b>novità</b> al programma di <b>Simona Ventura</b>, che già dalla prossima settimana verranno attuate. Scopriamo di cosa si tratta e quello che accadrà.</p>
      <h3>Le novità de La Domenica Ventura: il nuovo programma di Simona Ventura cambia nome e registro</h3>
      <p>Come abbiamo visto, nonostante <b>La Domenica Ventura</b> abbia conquistato il cuore di gran parte dei telespettatori, i risultati non sono apparsi soddisfacenti ai vertici Rai. Così già da qualche settimana, per attirare una fetta di pubblico maggiore, la rete e la stessa conduttrice hanno deciso di abbandonare la scelta di rendere il calcio il principale argomento di discussione, e di aprirsi a nuovi argomenti. È stata così introdotta la parentesi su <b>Il Collegio</b>, con tanto di ospiti in studio, che come sappiamo ha la voce narrante proprio di <b>Simona</b>. In seguito ci sono state due attesissime interviste, dapprima a <b>Valeria Marini</b>, e poi a <b>Lorella Cuccarini</b>, che hanno risollevato l’umore.</p>
      <p>Adesso stanno per arrivare nuove <b>novità</b> per <b>La Domenica Ventura</b>, che dalla prossima settimana prenderà il nome di <b>La Settimana Ventura</b>. A svelare le modifiche è <i>TvBlog</i>, che annuncia quello che accadrà all’interno del programma di <b>Simona Ventura</b>. La trasmissione, oltre a seguire la Serie A, si occuperà anche di intrattenimento, con la speranza di incrementare gli ascolti. Questo quello che si legge sul sito:</p>
      <blockquote>“La Domenica Ventura si trasforma e cambia nome. Dal 24 novembre il programma della mattina di Rai Due – attualmente in pausa per l’impegno della Nazionale – diventerà La Settimana Ventura. Al timone resterà sempre Simona Ventura che, con molta probabilità, traghetterà la trasmissione in una metamorfosi di contenuti”</blockquote>
      <p>Non resta che attendere, dunque, per vedere le <b>novità</b> apportate a <b>La Domenica Ventura</b>, e nel mentre fare un grande in bocca al lupo a <b>Simona Ventura</b>.</p>
      <related>
        <a href="https://www.novella2000.it/belen-rodriguez-contro-giulia-de-lellis-motivi-lite/"/>
        <a href="https://www.novella2000.it/ariana-grande-sta-male-annullare-tour/"/>
        <a href="https://www.novella2000.it/manuel-galiano-commenta-storia-giulia-cavaglia-francesco-sole/"/>
      </related>
    </article>
  </body>
</html>