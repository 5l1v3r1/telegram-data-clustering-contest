<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/17/tumbakovic-trazimo-resenja-ali-u-ovom-momentu-tesko-da-srbija-ima-nesto-bolje/"/>
    <meta property="og:site_name" content="Sportska centrala"/>
    <meta property="article:published_time" content="2019-11-17T18:37:25+00:00"/>
    <meta property="og:title" content="Tumbaković: Tražimo rešenja, ali u ovom momentu teško da Srbija ima nešto bolje"/>
    <meta property="og:description" content="Fudbaleri Srbije su remizirali sa Ukrajinom rezultatom 2:2. „Orlovi“ su na kraju zauzeli treće mesto u B grupi kvalifikacija za EURO 2020. godine i prolaz na šampionat Starog kontinenta potražiće u baražu. Prvi rival biće Norveška na gostovanju 26. marta. Selektor selekcije Srbije Ljubiša Tumbaković pohvalio je reprezentaciju Ukrajine naglasivši da su zasluženo prvi u […]"/>
  </head>
  <body>
    <article>
      <h1>Tumbaković: Tražimo rešenja, ali u ovom momentu teško da Srbija ima nešto bolje</h1>
      <address><time datetime="2019-11-17T18:37:25+00:00">17 Nov 2019, 18:37</time> by <a rel="author">Milos</a></address>
      <p>Fudbaleri Srbije su <a href="https://www.sportskacentrala.com/2019/11/17/ukrajina-dosolila-rane-mitrovic-nastavio-seriju-video/">remizirali sa Ukrajinom rezultatom 2:2.</a></p>
      <p>„Orlovi“ su na kraju zauzeli treće mesto u B grupi kvalifikacija za EURO 2020. godine i prolaz na šampionat Starog kontinenta potražiće u baražu. Prvi rival biće Norveška na gostovanju 26. marta.</p>
      <p>Selektor selekcije Srbije Ljubiša Tumbaković pohvalio je reprezentaciju Ukrajine naglasivši da su zasluženo prvi u grupi.</p>
      <p>– <b>Ovo nije bila najjača selekcija Ukrajine, nedostajalo im je nekoliko igrača, ali ponovo su pokazali veliku taktičku disciplinu i sigurnost u igri. Nisu slučajno bili ubedljivo prvi u našoj grupi i imaće još dobrih rezultata u budućnosti</b>, rekao je Tumbaković, a preneo sajt FSS.</p>
      <p>Tumbaković je naglasio da je u ovom trenutku ovaj najbolji koji Srbija ima, i da se nada da će igrači napredovati do marta i biti spremni za odlučujuće mečeve.</p>
      <p>– <b>Ne bih bio tako strog i kritikovao igrače, ipak su to naši reprezentativci. Ostavio bih momke da rade u klubovima i napreduju, kako bi najjaču grupu eksploatisali u baražu. Svako gleda iz svoje pozicije, u veznom redu su uglavnom igrali isti igrači. Imali smo danas problem, jer je Maksimović, a onda i Radonjić tražio izmenu. Tražimo rešenja, ali u ovom momentu teško da Srbija ima nešto bolje</b>, dodao je selektor Srbije.</p>
      <p>„</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/16/tumbakovic-ne-bezim-od-kritika-ali-treba-nam-podrska-javnosti/"/>
        <a href="https://www.sportskacentrala.com/2019/11/15/kokeza-nadam-se-da-je-selektor-video-ko-bi-trebalo-da-igra-a-ko-ne/"/>
        <a href="https://www.sportskacentrala.com/2019/11/14/tumbakovic-pojedincima-cemo-da-skrenemo-paznju-mora-bolje-protiv-ukrajine/"/>
        <a href="https://www.sportskacentrala.com/2019/11/13/tumbakovic-protiv-luksemburga-kao-da-je-jedina-utakmica-u-kvalifikacijama/"/>
        <a href="https://www.sportskacentrala.com/2019/11/11/tumbakovic-o-plasmanu-na-euro-bilo-je-i-vecih-cuda-u-istoriji-fudbala/"/>
        <a href="https://www.sportskacentrala.com/2019/11/11/tumbakovic-bez-trojice-protiv-luksemburga-i-ukrajine/"/>
        <a href="https://www.sportskacentrala.com/2019/11/09/tumbakovicev-debitant-obecava-za-srbiju-se-necu-stedeti/"/>
        <a href="https://www.sportskacentrala.com/2019/11/08/tumbakovic-objavio-spisak-ponovo-bez-jovica-po-jedan-debitant-i-povratnik/"/>
        <a href="https://www.sportskacentrala.com/2019/11/02/matijasevic-najavio-razgovore-i-povratak-jovica-u-reprezentaciju/"/>
      </related>
    </article>
  </body>
</html>