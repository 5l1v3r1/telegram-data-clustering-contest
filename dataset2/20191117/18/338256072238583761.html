<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58412-kasting-na-konkurs-kraschiy-student-zakarpattya-provede-uzhgorodskiy-naconalniy-unversitet.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-17T18:09:00+00:00"/>
    <meta property="og:title" content="Кастинг на конкурс &quot;Кращий студент Закарпаття&quot; проведе Ужгородський національний університет"/>
    <meta property="og:description" content="Основною метою конкурсу є виявлення всебічно розвиненої студентської молоді. Про це повідомили на офіційному сайті вишу.I. ЗАГАЛЬНІ ПОЛОЖЕННЯКонкурс «Кращий студент Закарпаття» - це регіональний етап конкурсної програми «Кращий студент України» з нагоди Міжнародного дня студента, яка проводиться щороку Всеукраїнською молодіжною організацією «Студентська республіка» за підтримки Міністерства освіти і науки, Міністерства молоді та спорту України з метою визначення та відзначення кращих студентів Закарпаття.Основною метою конкурсу є виявлення всебічно розвиненої студентської молоді, стимулювання підвищення рівня її суспільної активності, сприяння активної життєвої позиції студентства, формування високих моральних, етичних і естетичних ідеалів, виховання у студентів високої навчальної та трудової дисципліни, потреби в постійній самоосвіті.Завдання конкурсу:виявлення та підтримка обдарованої молоді;активізація навчально-пізнавальної роботи студентів;розвиток і реалізація творчих здібностей студентів;сприяння гармонійному…"/>
  </head>
  <body>
    <article>
      <h1>Кастинг на конкурс "Кращий студент Закарпаття" проведе Ужгородський національний університет</h1>
      <address>
        <time datetime="2019-11-17T18:09:00+00:00">17 Nov 2019, 18:09</time>
      </address>
      <p><b>Основною метою конкурсу є виявлення всебічно розвиненої студентської молоді. Про це повідомили на офіційному сайті вишу.</b><br/><br/><b>I. ЗАГАЛЬНІ ПОЛОЖЕННЯ</b><br/>Конкурс «Кращий студент Закарпаття» - це регіональний етап конкурсної програми «Кращий студент України» з нагоди Міжнародного дня студента, яка проводиться щороку Всеукраїнською молодіжною організацією «Студентська республіка» за підтримки Міністерства освіти і науки, Міністерства молоді та спорту України з метою визначення та відзначення кращих студентів Закарпаття.<br/>Основною метою конкурсу є виявлення всебічно розвиненої студентської молоді, стимулювання підвищення рівня її суспільної активності, сприяння активної життєвої позиції студентства, формування високих моральних, етичних і естетичних ідеалів, виховання у студентів високої навчальної та трудової дисципліни, потреби в постійній самоосвіті.<br/><br/><b>Завдання конкурсу:</b><br/>виявлення та підтримка обдарованої молоді;<br/>активізація навчально-пізнавальної роботи студентів;<br/>розвиток і реалізація творчих здібностей студентів;<br/>сприяння гармонійному розвитку особистості студентів;<br/>стимулювання зацікавленості студентів до підвищення свого інтелектуального рівня;<br/>формування національної свідомості у молоді;<br/>підвищення рівня професійної підготовки студентів;<br/>створення умов для самореалізації особистості студентів і формування у них організаторських навичок, лідерських якостей, відповідальності за результат своєї праці;<br/>стимулювання студентів до формування активної громадянської позиції;<br/>забезпечення якісного i змістовного студентського дозвілля;<br/>підвищення ерудиції студентської молоді.<br/><br/><b>ІІ. ВИМОГИ ДО УЧАСНИКІВ КОНКУРСУ</b><br/><br/><b>Кожен із учасників конкурсу має відповідати наступним критеріям:<br/></b>мати хорошу успішність у навчанні;<br/>брати активну участь у громадському житті вишу;<br/>бути комунікабельним та мати лідерські якості;<br/>мати талант або досягнення, які можна продемонструвати на сцені.<br/><br/><b>IІI. ПОРЯДОК ПРОВЕДЕННЯ КОНКУРСУ</b><br/>До участі у конкурсі запрошуються студенти вищих навчальних закладів Закарпатської області.<br/>Конкурс проводиться у два етапи: І етап – відбірковий (кастинг). ІІ етап – Конкурс «Кращий студент Закарпаття».<br/>Для визначення переможця Конкурсу формується спеціальна експертна рада (журі) з авторитетних осіб у галузі освіти, молодіжної політики, представників влади та громадських діячів.<br/>Переможець Конкурсу нагороджується дипломом та призами від організаторів та партнерів Конкурсу, а також отримує право представляти Закарпатську область у Всеукраїнському конкурсі «Кращий студент України».<br/><br/><br/><br/><br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>