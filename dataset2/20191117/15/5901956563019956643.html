<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/svet/clanek/cres-iz-losinj-odrezana-od-sveta-valovi-vec-metrov-visoki-249899"/>
    <meta property="og:site_name" content="Slovenske novice"/>
    <meta property="article:published_time" content="2019-11-17T15:40:00+00:00"/>
    <meta property="og:title" content="Cres in Lošinj odrezana od sveta, valovi visoki več metrov"/>
    <meta property="og:description" content="Kot pišejo hrvaški mediji, vreme ponovno ni prizaneslo jadranski obali. Razbesnela se je nevihta, v kateri so zabeležili okoli 3.000 strel, fronta pa se razteza od Kopra mimo Buzeta, Labina in do C..."/>
  </head>
  <body>
    <article>
      <h1>Cres in Lošinj odrezana od sveta, valovi visoki več metrov</h1>
      <h2>Trajekti in katamarani ne vozijo že tretji dan. Visoko morje je spet poplavilo tudi Benetke.</h2>
      <address><time datetime="2019-11-17T15:40:00+00:00">17 Nov 2019, 15:40</time> by <a rel="author">N. Č.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/17/512981.jpg"/>
          <figcaption>Fotografija je simbolična. FOTO: bralka Katarina</figcaption>
        </figure>
        <figure>
          <img src="https://www.slovenskenovice.si/images/slike/2019/11/17/1672626.jpg"/>
          <figcaption>Neurje nad Jadranom. FOTO: Lightning Maps</figcaption>
        </figure>
      </slideshow>
      <p>Kot pišejo hrvaški mediji, vreme ponovno ni prizaneslo jadranski obali. Razbesnela se je nevihta, v kateri so zabeležili okoli 3.000 strel, fronta pa se razteza od Kopra mimo Buzeta, Labina in do Cresa. Južni krak je na zadrskem območju.</p>
      <figure>
        <img src="https://www.slovenskenovice.si/images/slike/2019/11/17/1672626.jpg"/>
        <figcaption>Neurje nad Jadranom. FOTO: Lightning Maps</figcaption>
      </figure>
      <p>Močno neurje se približuje tudi severni in srednji Dalmaciji, za ves Jadran pa so vremenoslovci prižgali rdeči alarm. Jugo je povzročil tudi močno valovanje morja. Razvili so se večmetrski valovi, kar je prekinilo ladijski promet. Prekinjene so trajektne linije na otoke Cres, Lošinj in Rab, ki so tako odrezani od sveta. Trajektne linije so zaprte že tretji dan, najmočnejše sunke so zabeležili na območju Splita – 105 kilometrov na uro.</p>
      <h3>Benetke spet pod vodo, slabo vreme prizadelo tudi druge dele Italije</h3>
      <p>Visoko morje je danes tretjič ta teden poplavilo Benetke. Malo po poldnevu se je gladina morja dvignila 150 centimetrov nad običajno, je sporočil beneški župan <b>Luigi Brugnaro</b>. O težavah zaradi neurja in slabega vremena pa danes poročajo tudi iz drugih delov Italije, na Južnem Tirolskem je snežni plaz zadel vas.<br/><br/>V Benetkah je danes poplavilo okoli 70 odstotkov mestnega središča. Iz varnostnih razlogov so oblasti spet zaprle Markov trg, ki je najnižja točka v mestu. Zaprti so ostali tudi številni muzeji.</p>
    </article>
  </body>
</html>