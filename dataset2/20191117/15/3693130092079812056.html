<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/basaksehir-de-minik-sporcular-sahaya-indi-1207809.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T15:03:00+00:00"/>
    <meta property="og:title" content="Başakşehir'de minik sporcular sahaya indi"/>
    <meta property="og:description" content="Başakşehir Belediyesi, ilçe genelindeki spor parklarında eğitim gören çocukları Spor Ligi'nde altıncı kez bir araya getirdi."/>
  </head>
  <body>
    <article>
      <h1>Başakşehir'de minik sporcular sahaya indi</h1>
      <h2>Başakşehir Belediyesi, ilçe genelindeki spor parklarında eğitim gören çocukları Spor Ligi'nde altıncı kez bir araya getirdi.</h2>
      <address>
        <time datetime="2019-11-17T15:03:00+00:00">17 Nov 2019, 15:03</time>
      </address>
      <p><b>Başakşehir Belediyesi Spor Parkları</b> arasında bu yıl altıncısı düzenlenen <b>Spor Ligi,</b> futbol turnuvasıyla başladı.</p>
      <p>Çocuklara sporu sevdirmek ve aralarındaki kardeşlik duygularını pekiştirmek amacıyla düzenlenen<b> Spor Lig'</b>de ilk müsabaka ise <b>Güvercintepe Spor Parkı</b>'nda yapıldı. Yaklaşık 4 ay sürecek organizasyonda, 5 farklı spor dalında bin 200 çocuk şampiyonluk için ter dökecek.<br/><br/>"Başakşehirli öğrenciler kahramanları unutmadı"<br/>Heyecanları gözlerinden okunan minikler, kıyasıya rekabet ve şampiyonluk için sahaya indi. <b>Alkış </b>ve tezahüratlar eşliğinde sahaya çıkan Başakşehir ve Kayaşehir spor takımları arasındaki mücadele 1-1 beraberlikle sonuçlandı. 8 yaşındaki <b>Muhammed Furkan,</b> "Futbolu çok seviyorum, şampiyon biz olacağız" diyerek heyecanını dile getirdi.</p>
      <figure>
        <img src="https://images.bursadabugun.com/editor/haber/17112019/aw857893-02-5dd153403fbec.jpg"/>
      </figure>
      <p>Takımlarına<b> 'Piri Reis', 'Şehit Ömer Halis Demir', 'Şehit Fethi Sekin', 'Şehit Erdem Özçelik', 'Barış Pınarı', 'Vecihi Hürkuş'</b> gibi isimler veren minikler, büyüklerinden takdir topladı. Spor Ligi kapsamında öğrenciler, futbolun yanı sıra masa tenisi, satranç, tekvando ve basketbol olmak üzere 5 farklı branşta mücadele edecek. 16 hafta sürecek müsabakalar sonunda dereceye giren takım ve öğrenciler, kupalarını düzenlenecek bir törenle alacak.<br/> </p>
    </article>
  </body>
</html>