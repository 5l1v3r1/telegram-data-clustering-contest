<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/in-primo-piano/fcin-psg-unico-club-in-forte-pressing-su-skriniar-che-sta-bene-a-milano-e-intanto-ha-scelto-il-nuovo-agente-323323"/>
    <meta property="og:site_name" content="FcInterNews.it"/>
    <meta property="article:published_time" content="2019-11-17T15:20:00+00:00"/>
    <meta property="og:title" content="FcIN - Psg unico club in forte pressing su Skriniar. Che sta bene a Milano e intanto ha scelto il nuovo agente"/>
    <meta property="og:description" content="Tante e sempre più insistenti le voci inerenti al futuro di Milan Skriniar. Sia in Italia sia in Spagna nelle ultime ore hanno accostato con forza Barcellona e Real Madrid al centrale slovacco...."/>
  </head>
  <body>
    <article>
      <h1>FcIN - Psg unico club in forte pressing su Skriniar. Che sta bene a Milano e intanto ha scelto il nuovo agente</h1>
      <address><time datetime="2019-11-17T15:20:00+00:00">17 Nov 2019, 15:20</time> by <a rel="author">Redazione FcInterNews.it</a></address>
      <p>Tante e sempre più insistenti le voci inerenti al futuro di <b>Milan Skriniar</b>. Sia in Italia sia in Spagna nelle ultime ore hanno accostato con forza Barcellona e Real Madrid al centrale slovacco. Due club che già in passato avevano corteggiato a lungo l'ex Sampdoria. Entrambe in estate si rinforzeranno, con un occhio di riguardo alla difesa. Per questo il nome di Skriniar è tornato a circolare con forza, anche se<b> la società in prospettiva prossima stagione più attiva nella caccia al numero 37 interista è un'altra: si tratta del Paris Saint-Germain</b>, che dovrà rimpiazzare <b>Thiago Silva</b> in scadenza di contratto. I rapporti tra i club sono buoni come testimonia l'operazione <b>Mauro Icardi,</b> tuttavia Skriniar ha altre idee per il suo futuro.</p>
      <p><b>INTER -</b> Milan si trova bene a Milano e per questo in Primavera ha firmato il rinnovo del contratto a 3,2 milioni netti a stagione più bonus fino al 2023. Una scelta portata avanti in prima persona dopo l'addio allo storico agente <b>Karol Csonto</b>. Negli ultimi tempi Skriniar, che continua a valutare e decidere in prima persona il suo futuro, <b>è tornato ad avvalersi della consulenza di un agente come Roberto Sistici, storico amico della famiglia Skriniar </b>nonché tra i fautori del suo sbarco quattro anni fa in Italia alla Sampdoria dallo Zilina. Insomma, le big europee ovviamente pensano a Skriniar per il futuro come è normale che sia, ma Milan ha le idee chiare:<b> all'Inter sta bene ed è felice a Milano.</b> Il suo obiettivo è quello di riuscire a vincere finalmente un trofeo con la maglia nerazzurra, nonostante le tante sirene di mercato.</p>
      <p>
        <a href="https://www.videointer.it/watch.php?vid=00db9f57e">
          <b>VIDEO - TRAVERSA DA FERMO, GOL IN SLALOM E ASSIST: ESPOSITO-SHOW CON L'UNDER 19 AZZURRA</b>
        </a>
      </p>
    </article>
  </body>
</html>