<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3376710/kilicdaroglu-eytlilerin-sorunlarini-cozecegiz"/>
    <meta property="og:site_name" content="Milli Gazete"/>
    <meta property="article:published_time" content="2019-11-17T15:45:00+00:00"/>
    <meta property="og:title" content="Kılıçdaroğlu: EYT'lilerin sorunlarını çözeceğiz"/>
    <meta property="og:description" content="CHP Genel Başkanı Kemal Kılıçdaroğlu, EYT’lilerin sorunlarını çözeceklerini söyledi. Bir de Cumhurbaşkanı Erdoğan'a mesaj gönderdi."/>
  </head>
  <body>
    <article>
      <h1>Kılıçdaroğlu: EYT'lilerin sorunlarını çözeceğiz</h1>
      <h2>CHP Genel Başkanı Kemal Kılıçdaroğlu, EYT’lilerin sorunlarını çözeceklerini söyledi. Bir de Cumhurbaşkanı Erdoğan'a mesaj gönderdi.</h2>
      <address>
        <time datetime="2019-11-17T15:45:00+00:00">17 Nov 2019, 15:45</time>
      </address>
      <p>CHP Genel Başkanı Kemal Kılıçdaroğlu, EYT’lilerin sorunlarını çözeceklerini söyledi.</p>
      <p>Kılıçdaroğlu, İstanbul’da, BİRKONFED İş Dünyası Konfederasyonu’nun ‘Ekonomi Değerlendirme Toplantıları’ başlığıyla düzenlediği programın ardından gazetecilerin EYT’ye ilişkin sorularını yanıtladı.</p>
      <p>Kılıçdaroğlu, “Seçimi kaybetme noktasına gelmesi tabii Erdoğan’ın başarısızlığını gösteriyor. EYT’liler hiç meraklanmasınlar, onların sorunlarını çözeceğiz. Erdoğan ve iktidarı, Türkiye’nin bugüne kadarki hiçbir sorununu çözmedi, tam tersine sorun üretti. Ben buradan Türkiye Cumhuriyeti vatandaşlarına söz veriyorum, Türkiye’deki bütün sorunları, akılcı, tutarlı politikalarla istişare ederek çözeceğiz” dedi.</p>
      <p>Cumhurbaşkanı ve AKP Genel Başkanı Recep Tayyip Erdoğan, erken emeklilik sisteminin Türkiye'nin zararına olacağını ileri sürerek, "Bizim başımıza bu erken emekliliği dolayanlar bunu bedelini ödeyecekler. Milletimin faydası neredeyse varım, milletimin ve ülkemin zararına olan bir şeye asla yokum. Seçim kaybetsek de yokum" demişti.</p>
    </article>
  </body>
</html>