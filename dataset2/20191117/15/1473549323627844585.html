<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/strzaly-w-san-diego-zginelo-piec-osob,986101.html"/>
    <meta property="og:site_name" content="TVN24"/>
    <meta property="article:published_time" content="2019-11-17T15:53:23+00:00"/>
    <meta property="og:title" content="Policjanci zobaczyli zakrwawione dziecko w oknie. Odkryli rodzinną masakrę"/>
    <meta property="og:description" content="Pięć osób, w tym trójka dzieci, zginęło w San Diego w wyniku rodzinnego konfliktu. Według policji 31-letni mężczyzna otworzył ogień do swojej rodziny, po czym popełnił samobójstwo."/>
  </head>
  <body>
    <article>
      <h1>Policjanci zobaczyli zakrwawione dziecko w oknie. Odkryli rodzinną masakrę</h1>
      <address><time datetime="2019-11-17T15:53:23+00:00">17 Nov 2019, 15:53</time> by <a rel="author">mart</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/4e746c33-b71c-4973-adbe-9567b7e755d7-480p.mp4"/>
        <figcaption>Powodem strzelaniny miała być małżeńska kłótnia<cite>Foto: 2019 Cable New Network All Rights Reserved | Video: 2019 Cable New Network All Rights Reserved</cite></figcaption>
      </figure>
      <h3>Pięć osób, w tym trójka dzieci, zginęło w San Diego w wyniku rodzinnego konfliktu. Według policji 31-letni mężczyzna otworzył ogień do swojej rodziny, po czym popełnił samobójstwo.</h3>
      <p>Policjanci, która przyjechali na miejsce zdarzenia do jednego z domów w San Diego, zobaczyli w oknie zakrwawione dziecko.</p>
      <related>
        <a href="https://www.tvn24.pl/wiadomosci-ze-swiata,2/wszedl-do-szkoly-w-kalifornii-i-zaczal-strzelac-zabici-i-ranni,985458.html"/>
      </related>
      <p>Wyważyli drzwi i odkryli, że w domu są inne osoby, zaatakowane z użyciem broni palnej.</p>
      <p>- 31-letni mężczyzna, 29-letnia kobieta i trzyletnie dziecko zginęli. Trzech chłopców w wieku pięciu, dziewięciu i jedenastu lat trafiło do szpitala. Niestety, dwóch z nich zmarło - przekazał Matt Dobbs z policji w San Diego.</p>
      <h3>Konflikt powodem tragedii</h3>
      <p>Zdaniem policji 31-latek otworzył ogień do swojej żony i czworga dzieci, a potem popełnił samobójstwo. Powodem miał być konflikt między małżonkami.</p>
      <p>- Najpierw usłyszałam strzały. Myślałam, że śnię. Wstałam, a brat powiedział mi, że na zewnątrz jest policja. Wyszliśmy z domu i zobaczyłam mnóstwo radiowozów. Po chwili przyjechała karetka. Zobaczyłam, jak sanitariusze wynoszą z domu ciała - mówiła sąsiadka zamordowanej rodziny.</p>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/byl-dobrym-cichym-dzieckiem-zabil-dwoch-uczniow-ostatnia-kule-zostawil-dla-siebie,985994.html"/>
        <a href="https://www.tvn24.pl/wiadomosci-ze-swiata,2/strzaly-na-szkolnym-boisku-w-czasie-meczu-dwie-osoby-ciezko-ranne,985897.html"/>
        <a href="https://www.tvn24.pl/wiadomosci-ze-swiata,2/sprawca-strzelaniny-w-kalifornijskiej-szkole-zmarl-w-szpitalu,985870.html"/>
        <a href="https://fakty.tvn24.pl/r/dwie-osoby-zginely-w-strzelaninie-w-szkole-w-kalifornii,985639.html"/>
      </related>
    </article>
  </body>
</html>