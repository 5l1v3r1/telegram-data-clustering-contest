<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/greece/597800/vinteo-apo-ta-epeisodia-opadon-olympiakou-kai-panathinaikou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T15:32:00+00:00"/>
    <meta property="og:title" content="Βίντεο από τα επεισόδια οπαδών Ολυμπιακού και Παναθηναϊκού"/>
    <meta property="og:description" content="Σκηνικό ντροπής ήταν αυτό που εκτυλίχθηκε το απόγευμα του Σαββάτου (16/11) κοντά τον σύνδεσμο του Παναθηναϊκού στου Ζωγράφου.    Για μια ακόμη φορά,..."/>
  </head>
  <body>
    <article>
      <h1>Βίντεο από τα επεισόδια οπαδών Ολυμπιακού και Παναθηναϊκού</h1>
      <address><time datetime="2019-11-17T15:32:00+00:00">17 Nov 2019, 15:32</time> by <a rel="author">SigmaliveSportime</a></address>
      <p><b>Σκηνικό ντροπής ήταν αυτό που εκτυλίχθηκε το απόγευμα του Σαββάτου (16/11) κοντά τον σύνδεσμο του Παναθηναϊκού στου Ζωγράφου. <br/></b> <br/>Για μια ακόμη φορά, η Αθήνα παραδόθηκε στο έλεος των χούλιγκαν. Το σκηνικό ντροπής κοντά τον σύνδεσμο του Παναθηναϊκού στου Ζωγράφου προκαλεί αποτροπιασμό, με τους ανεγκέφαλους οπαδούς να εκτονώνουν τα ένστικτά τους σε σημεία από τα οποία θα μπορούσαν εύκολα να τραυματίσουν άσχημα αθώους πολίτες, που δεν είχαν και δεν θέλουν να έχουν την παραμικρή σχέση με τις ασχήμιες τους.<br/> <br/>Το VIDEO που έχει κυκλοφορήσει, είναι σοκαριστικό και θυμίζει εμπόλεμη ζώνη. Η κατάσταση βγήκε εκτός ελέγχου, οι οπαδοί για τους δικούς τους λόγους αποφάσισαν να λύσουν (για πολλοστή φορά) ανεξόφλητους λογαριασμούς και λαβωμένη βγήκε ξανά η ευνομούμενη πολιτεία. Οι κάτοικοι αισθάνονται απροστάτευτοι από ανθρώπους που στο όνομα μιας ομάδας, προκαλούν επεισόδια.<br/> <br/>Το ότι δεν τραυματίστηκαν αθώοι, είναι θαύμα. Εύκολα θα μπορούσε να βρεθεί κάποιος στο λάθος σημείο τη λάθος στιγμή και να πληρώσει την ηλιθιότητά τους. Διότι δεν μπορεί να ειπωθεί τίποτα λιγότερο γι' αυτά που συνέβησαν στου Ζωγράφου και τα οποία όλοι γνωρίζουμε πως δεν θα είναι τα τελευταία. Οπαδικοί στρατοί που κάνουν ό,τι θέλουν, όποτε το θέλουν.<br/> <br/>Δείτε τι συνέβη:<br/> <br/> </p>
      <figure>
        <iframe src="https://www.youtube.com/embed/lAqPfODKBnc" width="853" height="480" data-service="Youtube" scrolling="no"/>
      </figure>
    </article>
  </body>
</html>