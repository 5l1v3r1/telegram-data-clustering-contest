<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/742157"/>
    <meta property="og:site_name" content="เดลินิวส์"/>
    <meta property="article:published_time" content="2019-11-17T15:45:00+00:00"/>
    <meta property="og:title" content="'บิ๊กแป๊ะ'ถกมาราธอนโยกย้ายตร. ฮึ่มข้อมูลรั่วผบช.โดน!"/>
    <meta property="og:description" content="ผบ.ตร. ประชุมมาราธอน กว่า 12 ชั่วโมง แต่งตั้ง สว.-รองผบก. วาระปี 62"/>
  </head>
  <body>
    <article>
      <h1>'บิ๊กแป๊ะ'ถกมาราธอนโยกย้ายตร. ฮึ่มข้อมูลรั่วผบช.โดน!</h1>
      <address>
        <time datetime="2019-11-17T15:45:00+00:00">17 Nov 2019, 15:45</time>
      </address>
      <p>
        <b>ผบ.ตร. ประชุมมาราธอน กว่า 12 ชั่วโมง แต่งตั้ง สว.-รองผบก. วาระปี 62</b>
      </p>
      <p>เมื่อวันที่ 17 พ.ย. ที่ห้องประชุม สำนักงานตำรวจแห่งชาติ (ตร.) พล.ต.อ.จักรทิพย์ ชัยจินดา ผู้บัญชาการตำรวจแห่งชาติ (ผบ.ตร.) เป็นประธานการพิจารณาจัดทำบัญชีรายชื่อแต่งตั้งโยกย้ายข้าราชการตำรวจระดับ สว.-รองผบก. วาระประจำปี 2562 โดยมีผู้บัญชาการทุกหน่วย 28 หน่วย เข้าให้ข้อมูล โดยจะเริ่มที่หน่วย สยศ.ตร. ,สกบ. ,สกพ. ,สงป.,กค., สง.ก.ตร. ,วต.,สตส.,บช.ก.,บช.ศ.,บช.ทท.,บช.ปส.,บช.ตชด.,สพฐ.ตร.,สทส.,บช.ศ.,รร.นรต.,รพ.ตร.,บช.ภ.1-9,บช.น.,และ บช.สตม. โดยจะมีการแต่งตั้งทดแทนผู้ที่เกษียณอายุราชการ ผู้ที่ได้รับการแต่งตั้งตำแหน่งสูงขึ้น และโยกสลับระนาบเดียวกัน จำนวนกว่า 1,000 ตำแหน่ง โดยเริ่มตั้งแต่เวลา 09.30 น. ผ่านไปกว่า 12 ชั่วโมง ยังไม่แล้วเสร็จ<br/>        <br/>ผู้สื่อข่าวรายงานว่า ผบ.ตร.ได้สั่งห้ามผู้ไม่มีส่วนเกี่ยวข้องเข้าไปยังภายในอาคาร 1 ตร. ซึ่งใช้เป็นที่ประชุมพิจารณาแต่งตั้งโยกย้ายอย่างเด็ดขาด เพื่อป้องกันไม่ให้ข้อมูลรั่วไหล นอกจากนี้ยังมีรายงานว่า ผบ.ตร.ได้มีการคาดโทษผู้บัญชาการทุกหน่วยห้ามไม่ให้มีการเผยแพร่ข้อมูลการแต่งตั้งโยกย้าย โดยเฉพาะรายชื่อผู้ที่ได้รับการแต่งตั้ง หากมีรายชื่อผู้ได้รับการแต่งตั้งหน่วยใดเล็ดลอดออกไป ผู้บัญชาการหน่วยนั้นต้องรับผิดชอบ</p>
    </article>
  </body>
</html>