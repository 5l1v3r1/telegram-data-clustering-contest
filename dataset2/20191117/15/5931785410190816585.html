<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/17/ne-ide-pa-ne-ide-mega-porazena-i-od-primorske/"/>
    <meta property="og:site_name" content="Sportska centrala"/>
    <meta property="article:published_time" content="2019-11-17T15:15:34+00:00"/>
    <meta property="og:title" content="Ne ide pa ne ide: Mega poražena i od Primorske"/>
    <meta property="og:description" content="Mega Bemax – Primorska 73:79 (22:24, 19:22, 18:21, 14:12) Košarkaši Mega Bemaxa doživeli su novi poraz u ABA ligi, šesti ove sezone. Primorska je odnela bodove iz dvorane „Ranko Žeravica“ i vratila se na pobedničku stazu nakon ubedljivog poraza od Cedevita Olimpije u prošlom kolu. Mega je na ovoj utakmici vodila samo jednom (18:17), dva […]"/>
  </head>
  <body>
    <article>
      <h1>Ne ide pa ne ide: Mega poražena i od Primorske</h1>
      <address><time datetime="2019-11-17T15:15:34+00:00">17 Nov 2019, 15:15</time> by <a rel="author">Zile</a></address>
      <p><b>Mega Bemax – Primorska 73:79</b> (22:24, 19:22, 18:21, 14:12)</p>
      <p>Košarkaši Mega Bemaxa doživeli su novi poraz u ABA ligi, šesti ove sezone.</p>
      <p>Primorska je odnela bodove iz dvorane „Ranko Žeravica“ i vratila se na pobedničku stazu nakon ubedljivog poraza od Cedevita Olimpije u prošlom kolu. Mega je na ovoj utakmici vodila samo jednom (18:17), dva puta je stizala do izjednačenja, takođe u prvoj četvrtini, a sve ostalo proteklo je u znaku gostiju iz Slovenije.</p>
      <p>Primorska je imala docifrenu prednost, početkom četvrte četvrtin bilo je 72:60, ali se igrači Dejana Milojevića nisu predavali i nakon trojke Marka Simonovića prišli na 71:75 tri minuta pre kraja. Ista razlika je bila i na ulasku u poslednji minut, a prelomni trenutak bila su tri ofanzivna skoka igrača Primorske uzastopno nakon čega je Ivan Marinković realizovanim slobodnim bacanjima stavio tačku na meč.</p>
      <p>U pobedničkom timu najefikasniji je bio Holt sa 19 poena, dok su Heris i Jagodić-Kuridža dodali po 15. Kod Mege Mišković je postigao 14, Atić 12, Simonović 11, a Tanasković 10 poena.</p>
      <p>Posle ovog meča Mega ima skor 1-6, dok Primorska ima 5 pobeda i 2 poraza.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/16/panteri-namucili-ljubljancane-ali-bez-snage-za-preokret/"/>
        <a href="https://www.sportskacentrala.com/2019/11/16/buducnost-sigurna-u-laktasima-igokei-malo-von-i-gagic/"/>
        <a href="https://www.sportskacentrala.com/2019/11/15/krka-se-pojacala-na-centarskoj-poziciji/"/>
        <a href="https://www.sportskacentrala.com/2019/11/14/karte-za-derbi-u-prodaji-od-petka-navijacima-zvezde-dozvoljeno-prisustvo/"/>
        <a href="https://www.sportskacentrala.com/2019/11/13/partizan-u-grupi-sa-megom-i-cibonom-zvezda-ide-u-zadar/"/>
        <a href="https://www.sportskacentrala.com/2019/11/12/beron-je-mvp/"/>
        <a href="https://www.sportskacentrala.com/2019/11/11/prva-stotka-zvezde-u-sezoni-igokea-razbijena-u-pioniru/"/>
        <a href="https://www.sportskacentrala.com/2019/11/11/novi-poraz-mege/"/>
        <a href="https://www.sportskacentrala.com/2019/11/10/neverovatna-prva-cetvrtina-za-pobedu-ljubljancana-u-slovenackom-derbiju/"/>
      </related>
    </article>
  </body>
</html>