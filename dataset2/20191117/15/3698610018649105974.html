<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/rosiya-viznachilasya-z-datoyu-peredachi-zahoplenih-ukrayinskih-korabliv-329965_.html"/>
    <meta property="og:site_name" content="DT.ua"/>
    <meta property="article:published_time" content="2019-11-17T15:09:00+00:00"/>
    <meta property="og:title" content="Росія визначилася з датою передачі захоплених українських кораблів"/>
    <meta property="og:description" content="Два катери та рейдовий буксир вийшли з акваторії окупованої Керчі й прямують до місця передачі."/>
  </head>
  <body>
    <article>
      <h1>Росія визначилася з датою передачі захоплених українських кораблів</h1>
      <h2>Два катери та рейдовий буксир вийшли з акваторії окупованої Керчі й прямують до місця передачі.</h2>
      <address>
        <time datetime="2019-11-17T15:09:00+00:00">17 Nov 2019, 15:09</time>
      </address>
      <p><b><a href="https://dt.ua/UKRAINE/opublikovano-video-vihodu-ukrayinskih-korabliv-z-okupovanoyi-kerchi-329964_.html">Росія передасть Україні кораблі</a></b>, захоплені під час торішньої атаки в районі Керченської протоки, у понеділок, 18 листопада, повідомили агентству "Інтерфакс" у пресслужбі прикордонного управління ФСБ в анексованому Криму.</p>
      <p>"Три українських судна - буксир "Яни Капу" і малі броньовані артилерійські катери "Нікополь" і "Бердянськ" буксируються з порту Керч до узгодженого місця передачі українській стороні, яка відбудеться 18 листопада", - заявили в російській спецслужбі.</p>
      <p>Передача кораблів відбудеться у морі, в нейтральних водах. За різними даними, або в районі Одеси, або поблизу південного берега анексованого Росією Криму.</p>
      <p>У ФСБ не розкривають подробиць процедури передачі, але наголосили на тому, що повернення кораблів проводиться "відповідно до досягнутих російсько-українських домовленостей". Насправді ж повернути захоплені кораблі та їхній екіпаж РФ зобов'язав Міжнародний трибунал ООН з морського права.</p>
      <footer>За матеріалами: <a href="https://dt.ua/go/aHR0cDovL3d3dy5pbnRlcmZheC5ydS8=">Интерфакс</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>