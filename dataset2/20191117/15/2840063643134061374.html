<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/sport/2019/11/17/marquez-cannibale-vince-anche-valencia_KEe9OVggtOceVUdFi3sNeP.html"/>
    <meta property="og:site_name" content="Adnkronos"/>
    <meta property="article:published_time" content="2019-11-17T15:24:00+00:00"/>
    <meta property="og:title" content="Marquez 'cannibale' fa 12, vince anche a Valencia"/>
    <meta property="og:description" content="Dodicesimo successo stagionale per Marc Marquez. Lo spagnolo della Honda chiude trionfalmente la stagione, che lo ha visto conquistare il suo sesto titolo mondiale in MotoGp, aggiudicandosi anche il Gp di Valencia. Per l'iridato si tratta del 18esimo podio su 19 gare stagionali. Aalle spalle di Marquez, alla vittoria n.82 in carriera, il francese Fabio Quartararo, Petronas Yamaha SRT, e l'australiano Jack Miller, Pramac Racing Ducati. Ai piedi del podio Andrea Dovizioso seguito da Rins e Vinales. Ottavo Valentino Rossi, 14esimo Jorge Lorenzo all'ultima gara della sua carriera."/>
  </head>
  <body>
    <article>
      <h1>Marquez 'cannibale' fa 12, vince anche a Valencia</h1>
      <address>
        <time datetime="2019-11-17T15:24:00+00:00">17 Nov 2019, 15:24</time>
      </address>
      <p>Dodicesimo successo stagionale per Marc Marquez. Lo spagnolo della Honda chiude trionfalmente la stagione, che lo ha visto conquistare il suo sesto titolo mondiale in MotoGp, aggiudicandosi anche il Gp di Valencia. Per l'iridato si tratta del 18esimo podio su 19 gare stagionali. Aalle spalle di Marquez, alla vittoria n.82 in carriera, il francese Fabio Quartararo, Petronas Yamaha SRT, e l'australiano Jack Miller, Pramac Racing Ducati. Ai piedi del podio Andrea Dovizioso seguito da Rins e Vinales. Ottavo Valentino Rossi, 14esimo Jorge Lorenzo all'ultima gara della sua carriera.</p>
      <p>"Sono molto felice, è stata una stagione perfetta, difficile da ripetere, ma adesso è il momento di festeggiare. E' incredibile finire così", le parole di Marquez. "E' stato un weekend difficile ma abbiamo lavorato sodo. C'era solo un obiettivo, cercare di vincere la gara. Tutto il team lo meritava per quanto fatto", conclude lo spagnolo della Honda.</p>
    </article>
  </body>
</html>