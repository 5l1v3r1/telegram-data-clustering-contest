<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2819920-milovanov-nazvav-pat-napramkiv-roboti-na-posadi-ministra.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T15:43:00+00:00"/>
    <meta property="og:title" content="Милованов назвав п'ять напрямків роботи на посаді міністра"/>
    <meta property="og:description" content="Милованов за чотири роки каденції на посаді міністра розвитку економіки, торгівлі та сільського господарства планує реформувати ринок праці, боротися з монополіями, розвивати міжнародну торгівлю, сприяти інвестиціям, розвивати село і ринок АПК."/>
  </head>
  <body>
    <article>
      <h1>Милованов назвав п'ять напрямків роботи на посаді міністра</h1>
      <h2>Милованов за чотири роки каденції на посаді міністра розвитку економіки, торгівлі та сільського господарства планує реформувати ринок праці, боротися з монополіями, розвивати міжнародну торгівлю, сприяти інвестиціям, розвивати село і ринок АПК.</h2>
      <address>
        <time datetime="2019-11-17T15:43:00+00:00">17 Nov 2019, 15:43</time>
      </address>
      <p>Про це він сказав в інтерв'ю "<a href="https://prm.ua/shhaslive-interv-yu-z-timofiyem-milovanovim-pro-kolomoyskogo-vpliv-oligarhiv-na-zelenskogo-ta-privatizatsiyu-ukrspirtu/?fbclid=IwAR3gXZU0DNLmT31RvgRi0KuIh72-bNWlAye51dhCzz4KfCyJoObFGX1hmX4">Прямому</a>".</p>
      <p>"Перший напрямок для мене найважливіший — це реформа ринку праці. Менше структурного безробіття, більш швидко люди знаходять роботу, підвищення кваліфікації, професіоналізація тощо. Другий — це антимонопольна політика: щоб у нас було менше монополій, а більше конкуренції на ринку. Третій — це експорт і імпорт, міжнародна торгівля: щоб ми були більш успішні за рахунок експорту. Четвертий — це все, що пов’язано з державною власністю, з управлянням, а також з інвестиціями і бізнес-кліматом, тобто з приватним ринком", - розповів Милованов.</p>
      <p>П'ятий напрямок - ринок землі, "продовольча безпека", "безпека харчування", а також "розвиток села".</p>
      <p>"Я хочу, щоб ми продумали стратегічно, як ми будемо розвивати агро", - сказав <a href="https://www.ukrinform.ua/tag-milovanov">Милованов</a>.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2819906-milovanov-nazvav-obekti-aki-ne-mozna-privatizovuvati.html">Милованов назвав об'єкти, які не можна приватизовувати</a>
      </blockquote>
      <p>Як повідомлялося, Тимофій Милованов 29 серпня 2019 року був призначений міністром розвитку економіки, торгівлі та сільського господарства України.</p>
    </article>
  </body>
</html>