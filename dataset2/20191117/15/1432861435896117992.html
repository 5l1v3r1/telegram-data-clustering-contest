<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/manchestyr-yunajted-s-interes-kym-shotlandski-nacional-1407080.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-17T15:56:00+00:00"/>
    <meta property="og:title" content="Манчестър Юнайтед с интерес към шотландски национал"/>
    <meta property="og:description" content="Манчестър Юнайтед ще се опита да подсили състава си през зимния трансферен прозорец Тимът от „Олд Трафорд“ не започна кампанията по най-добрия възможен начин и се намира в средата на таблицата в Премиър лийг"/>
  </head>
  <body>
    <article>
      <h1>Манчестър Юнайтед с интерес към шотландски национал</h1>
      <address><time datetime="2019-11-17T15:56:00+00:00">17 Nov 2019, 15:56</time> by <a rel="author">Sportlive.bg</a></address>
      <p><a href="https://www.sportlive.bg/tags/4689">Манчестър Юнайтед</a> ще се опита да подсили състава си през зимния трансферен прозорец. Тимът от „Олд Трафорд“ не започна кампанията по най-добрия възможен начин и се намира в средата на таблицата в Премиър лийг. Затова най-вероятно Оле Гунар Солскяер ще получи сериозни средства за селекция през януари.</p>
      <p>Едно от имената в списъка на норвежеца е футболистът на <a href="https://www.sportlive.bg/tags/3853">Астън Вила</a> Джон МакГин. Шотландският полузащитник започна отлично кампанията във <a href="https://www.sportlive.bg/tags/5101">Висшата лига</a>, като вкара 3 гола и направи 2 асистенции в 12-те си мача до момента. Вила няма никакво намерение да се разделя с един от най-креативните си играчи и ако все пак се стигне до преговори, сумата, която Юнайтед ще трябва да извади за МакГин няма да е никак малка.</p>
      <p>Джон МакГин дойде в Астън Вила през 2018г. от Хибърниън за сумата от 2.75 милиона паунда. През изминалата кампания играчът помогна на отбора да си осигури промоция за Висшата лига, като спечели плейофът в Чемпиъншип. За Астън Вила ще е от ключово значение да задържат МакГин, тъй като тимът е замесен в битката за оцеляване в Премиър лийг. <i><a href="https://www.sportlive.bg/worldfootball/england/Manchestyr-Yunajted-zadeli-200-miliona-za-dve-golobradi-zvezdi-1406835.html">Ето кои играчи също попадат в трансферния списък на "червените дяволи".</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Zaradi-naprezhenieto-v-Napoli-Ot-kluba-sa-gotovi-da-se-razdelqt-s-neprodavaem-igrach-1406681.html"/>
        <a href="https://www.sportlive.bg/timeout/remember/Lui-Saa-razkri-kak-Van-Nistelroj-vednyzh-e-razplakal-Ronaldo-1406642.html"/>
        <a href="https://www.sportlive.bg/worldfootball/italy/Yuventus-i-Manchestyr-Yunajted-mozhe-da-razmenqt-Mandzhukich-i-Pogba-1406234.html"/>
        <a href="https://www.sportlive.bg/worldfootball/england/Fred-Solskqer-mi-pomogna-da-podobrq-formata-si-1406183.html"/>
        <a href="https://www.sportlive.bg/worldfootball/england/Klop-Pitahme-Astyn-Vila-dali-ne-iskat-da-igraem-v-Katar-1403668.html"/>
      </related>
    </article>
  </body>
</html>