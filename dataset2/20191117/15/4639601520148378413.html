<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/17/politics/tonia-moropoulou-i-foni-tou-polytexneiou-sto-one-channel/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-17T15:19:28+00:00"/>
    <meta property="og:title" content="Τόνια Μοροπούλου : Η «φωνή» του Πολυτεχνείου στο One Channel"/>
    <meta property="og:description" content="Ανήκε στην ηγεσία του φοιτητικού κινήματος κατά της δικτατορίας και έχει μείνει στη μνήμη όλων ως η φωνή της εξέγερσης του Πολυτεχνείου. Σήμερα, η Τόνια Μοροπούλου είναι καθηγήτρια και γραμματέας της συντονιστικής επιτροπής στο Πολυτεχνείο."/>
  </head>
  <body>
    <article>
      <h1>Τόνια Μοροπούλου : Η «φωνή» του Πολυτεχνείου στο One Channel</h1>
      <h2>Ανήκε στην ηγεσία του φοιτητικού κινήματος κατά της δικτατορίας και έχει μείνει στη μνήμη όλων ως η φωνή της εξέγερσης του Πολυτεχνείου. Σήμερα, η Τόνια Μοροπούλου είναι καθηγήτρια και γραμματέας της συντονιστικής επιτροπής στο Πολυτεχνείο.</h2>
      <address><time datetime="2019-11-17T15:19:28+00:00">17 Nov 2019, 15:19</time> by <a rel="author">ΤοΒΗΜΑ Team</a></address>
      <p>Ανήκε στην ηγεσία του φοιτητικού κινήματος κατά της δικτατορίας και έχει μείνει στη μνήμη όλων ως η φωνή της εξέγερσης του Πολυτεχνείου.</p>
      <p>Σήμερα, η Τόνια Μοροπούλου είναι καθηγήτρια και γραμματέας της συντονιστικής επιτροπής στο Πολυτεχνείο.</p>
      <p>
        <a href="https://www.in.gr/2019/11/17/plus/features/spanio-egxromo-film-apo-polytexneio-eikones-apo-tin-eksegersi-kai-efialtiki-epomeni-mera/">Σπάνιο έγχρωμο φιλμ από το Πολυτεχνείο: Εικόνες από την εξέγερση και η εφιαλτική επόμενη μέρα</a>
      </p>
      <p>Από το πλατό του One Report, ανήμερα της 46ης επετείου από την εξέγερση του Πολυτεχνείου, η Τόνια Μοροπούλου μίλησε για εκείνες τις ιστορικές ώρες του φοιτητικού κινήματος και όλα όσα συμβολίζει αυτή σήμερα.</p>
      <p>«Όλα ήταν μια έκκληση στον κόσμο για να γίνει το Πολυτεχνείο, η φωνή της Ελλάδας, η φωνή ενός ελεύθερου αγωνιζόμενου λαού» δήλωσε μεταξύ άλλων η Τόνια Μοροπούλου, ενώ μιλώντας για τους νεκρούς του Πολυτεχνείου, δήλωσε:</p>
      <p>«Οι νεκροί του Πολυτεχνείου είναι μια στιγμή της ελληνικής ιστορίας που δεν τη διαπραγματεύεται κανείς. Δεν υπήρχαν νικητές και νικημένοι και αυτή είναι μια ακόμα μεγάλη νίκη του Πολυτεχνείου. Το Πολυτεχνείο ήταν πολυφωνικό, δεν είναι άσυλο μιας ιδέας και μιας παράταξης, είναι άσυλο όλων των παρατάξεων και όλων ιδεών. Είχαμε τη δύναμη να καταλάβουμε τι θα εκφράσει κάτι που θα ενώσει ολόκληρο τον ελληνικό λαό».</p>
      <figure>
        <iframe src="https://www.youtube.com/embed/Wp1hxmZNltY" width="640" height="360" data-service="Youtube" scrolling="no"/>
      </figure>
      <p>Σχολιάζοντας τώρα τις πορείες για την επέτειο της φοιτητικής εξέγερσης και το επίκαιρο μήνυμα του Πολυτεχνείου, η κ. Μοροπούλου, τόνισε μεταξύ άλλων ότι «το πνεύμα της επετείου δεν αποδίδεται όταν καίγεται από τις μολότοφ.</p>
      <p>Δεν αποδίδεται όταν το μονοπωλεί μία άποψη αμφισβήτησης. Το Πολυτεχνείο ήταν η ενότητα του κόσμου, αυτή ήταν η δύναμή του. Ένα Πολυτεχνείο που μουσειοποιείται ή απλώς παίζει κυνηγητό με την αστυνομία, δεν έχει καμία σχέση με το ιστορικό Πολυτεχνείο».</p>
      <p>
        <a href="http://wp.mgmt.tovima.gr/2019/11/17/politics/mixalis-xrysoxoidis-teleiosame-me-tin-anoxi-tis-anomias/">Μιχάλης Χρυσοχοΐδης: «Τελειώσαμε με την ανοχή της ανομίας»</a>
      </p>
    </article>
  </body>
</html>