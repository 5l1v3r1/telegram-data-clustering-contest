<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597799/estisan-karteri-se-lathrothira-stin-ep-lefkosias-kai-ton-epiasan-sta-prasa"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T15:26:00+00:00"/>
    <meta property="og:title" content="Έστησαν καρτέρι σε λαθροθήρα στην επ. Λευκωσίας και τον έπιασαν στα πράσα"/>
    <meta property="og:description" content="Νέα σοβαρή υπόθεση λαθροθηρίας λαγού κατήγγειλαν, σήμερα το πρωί, μέλη της Υπηρεσίας Θήρας και Πανίδας Λευκωσίας.   Συγκεκριμένα, μέλη της Υπηρεσίας..."/>
  </head>
  <body>
    <article>
      <h1>Έστησαν καρτέρι σε λαθροθήρα στην επ. Λευκωσίας και τον έπιασαν στα πράσα</h1>
      <address><time datetime="2019-11-17T15:26:00+00:00">17 Nov 2019, 15:26</time> by <a rel="author">SigmaLive</a></address>
      <p>Νέα σοβαρή υπόθεση λαθροθηρίας λαγού κατήγγειλαν, σήμερα το πρωί, μέλη της Υπηρεσίας Θήρας και Πανίδας Λευκωσίας.</p>
      <p>Συγκεκριμένα, μέλη της Υπηρεσίας Θήρας και Πανίδας Λευκωσίας μετά από πολύωρο έλεγχο συγκεκριμένης περιοχής, στην κοινότητα Λυθροδόντα, εντόπισαν μία σιδεροπαγίδα σύλληψης λαγού στην οποία είχε παγιδευτεί και θανατωθεί ένας λαγός. Άμεσα τα μέλη της Υπηρεσίας μας έθεσαν υπό παρακολούθηση το συγκεκριμένο σημείο.</p>
      <p>Γύρω στις 09:50, ύποπτο πρόσωπο προσέγγισε το πιο πάνω σημείο και περισυνέλεξε τόσο την σιδεροπαγίδα όσο και τον φρεσκοσκοτωμένο λαγό με αποτέλεσμα τα μέλη της Υπηρεσίας μας να επέμβουν και να τον συλλάβουν.</p>
    </article>
  </body>
</html>