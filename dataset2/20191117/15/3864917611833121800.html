<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2819918-naperedodni-viboriv-u-britanii-dzonson-mae-najbilsu-pidtrimku.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T15:54:00+00:00"/>
    <meta property="og:title" content="Напередодні виборів у Британії Джонсон має найбільшу підтримку"/>
    <meta property="og:description" content="Напередодні парламентських виборів у Великій Британії в грудні партія глави уряду Бориса Джонсона утримує лідерство у рейтингу"/>
  </head>
  <body>
    <article>
      <h1>Напередодні виборів у Британії Джонсон має найбільшу підтримку</h1>
      <h2>Напередодні парламентських виборів у Великій Британії в грудні партія глави уряду Бориса Джонсона утримує лідерство у рейтингу</h2>
      <address>
        <time datetime="2019-11-17T15:54:00+00:00">17 Nov 2019, 15:54</time>
      </address>
      <p>Про це повідомляє <a href="https://www.euronews.com/2019/11/17/boris-johnson-extends-poll-lead-in-uk-general-election-campaign?utm_source=feedburner&amp;utm_medium=feed&amp;utm_campaign=Feed%3A+euronews%2Fen%2Fnews+%28euronews+-+news+-+en%29">Euronews</a>.</p>
      <p>"За менш як чотири тижні до загальних виборів у Великій Британії Консервативна партія Бориса Джонсона продовжує лідирувати в опитуваннях симпатій виборців" - йдеться у повідомленні.</p>
      <p>Джонсон оголосив, що всі кандидати у депутати, які виступають від імені консерваторів, пообіцяли підтримати його угоду щодо виходу Великої <a href="https://www.ukrinform.ua/tag-britania">Британії</a> з Європейського Союзу.</p>
      <p>Опозиційна Лейбористська партія Джеремі Корбіна сподівається вийти у лідери перегонів, її рейтинг трохи збільшився після першого тижня виборчої агітаційної кампанії.</p>
      <p>Зростає і підтримка голови уряду Шотландії Ніколи Стерджен на тлі заклику Шотландської націоналістичної партії до нового референдуму про незалежність від Британії наступного року.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2815315-partia-dzonsona-mala-devat-rosijskih-sponsoriv-taemnij-zvit-rozvidki-britanii.html">Партія Джонсона мала дев'ять російських спонсорів - таємний звіт розвідки Британії</a>
      </blockquote>
      <p>Тим часом позиція Ліберал-демократичної партії Джо Свінсон проти Brexit поки що не призвела до зростання рейтингу.</p>
      <p>Як повідомлялося, позачергові парламентські вибори пройдуть у Великій Британії 12 грудня, а вихід країни з ЄС було відтерміновано до 31 січня 2020 року.</p>
      <p>
        <i>Фото: Bloomberg</i>
      </p>
    </article>
  </body>
</html>