<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/108991-Benovska%253A-Za-%20mishkite%20-ili-za-%20horata%20-rabotyat-politicite-ni-v-upravlenieto-i-opoziciyata%253F-%2528VIDEO%2529"/>
    <meta property="og:site_name" content="Канал 3"/>
    <meta property="article:published_time" content="2019-11-17T15:52:00+00:00"/>
    <meta property="og:title" content="Беновска: За &quot;мишките&quot; или за &quot;хората&quot; работят политиците ни в управлението и опозицията? (ВИДЕО)"/>
    <meta property="og:description" content="Минаха местните избори и дойдоха Бюджет 2020, интерконектора, магистрала &quot;Европа&quot; и срещата Борисов - Тръмп"/>
  </head>
  <body>
    <article>
      <h1>Беновска: За "мишките" или за "хората" работят политиците ни в управлението и опозицията? (ВИДЕО)</h1>
      <h2>Минаха местните избори и дойдоха Бюджет 2020, интерконектора, магистрала "Европа" и срещата Борисов - Тръмп</h2>
      <address>
        <time datetime="2019-11-17T15:52:00+00:00">17 Nov 2019, 15:52</time>
      </address>
      <p>
        <b>Минаха местните избори. И дойдоха: бюджет 2020, магистралата "Европа“, газовият интерконектор с Гърция, повторният избор на Гешев за главен прокурор и най-вече, срещата Борисов - Тръмп в Белия дом.</b>
      </p>
      <p>Наоколо е и поредният пленум на БСП, на който за пореден път Нинова отчита победа - нищо че Борисов я би - и на който пленум, за пореден път, искат Нинова да си подаде оставката, вместо да й я вземат.</p>
      <p>
        <b>Наоколо е и заканата за протести, ако Борисов не спре първият ден от болничните да не се плаща.</b>
      </p>
      <p>И се сетих за знаковото заглавие на Джон Стайнбек "За мишките и хората“. Привидно, само привидно, сюжетът няма връзка със случващото се в България.</p>
      <p>
        <b>Но, иносказателно, заглавието приляга. Да си отговорим на въпроса: За "мишките" или за "хората" работят политиците ни в управлението и опозицията? Или пък да си отговорим на друг въпрос: Кои са "мишките" и кои са "хората" в България? Или да отговорим на трети въпрос: Кои от политиците ни са от "мишките“ и кои от "хората“?  Или пък, на четвърти: Ние, избирателите къде сме се поставили – при "мишките“ или при "хората“?</b>
      </p>
      <p>И се сетих за "Имам човек“ на Ицо Хазарта… И там, в неговия огромен Автомобил на Справедливостта се мотаеше безгрижно една мишчица…</p>
      <p>
        <b>Минаха местните избори. И дойдоха: бюджет 2020, магистралата "Европа“, газовият интерконектор с Гърция, повторният избор на Гешев за главен прокурор и най-вече, срещата Борисов - Тръмп в Белия дом.</b>
      </p>
      <p>Ще дойде и Коледа. Ще си "помишкуваме“ с ракийка и туршийка. Щото ни мързи. И чакаме някой друг да мисли, гласува и действа вместо нас.</p>
      <p>Така, че – сърдете се на себе си.</p>
      <p>Аз съм Беновска. И питам.</p>
      <figure>
        <iframe src="https://www.youtube.com/embed/zDdTyCQU02k" width="560" height="315" data-service="Youtube" scrolling="no"/>
      </figure>
      <related>
        <h4>Още по темата</h4>
        <a href="http://kanal3.bg/news/comments/107809-Benovska-pita-izvanredno-dnes-i-utre-za-balotadza"/>
        <a href="http://kanal3.bg/news/comments/106886-Benovska%253A-G-n-Radev%252C-vasheto-upravlenie-%20tichasht-nezryasht-invalid%E2%80%9C-li-e-%252C-ako-upravlenieto-na-Borisov-e-kalpavo-kato-futbola-ni%253F-%2528VIDEO%2529"/>
      </related>
    </article>
  </body>
</html>