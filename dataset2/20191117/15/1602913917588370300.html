<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-24/tesla-isi-va-deschida-prima-fabrica-din-europa-in-germania-dupa-ce-problemele-ridicate-de-brexit-au-redirectionat-constructorul-de-automobile-in-afara-marii-britanii-18579964"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-17T15:33:05+00:00"/>
    <meta property="og:title" content="Tesla îşi va deschida prima fabrică din Europa în Germania, după ce problemele ridicate de Brexit au redirecţionat constructorul de automobile în afara Marii Britanii"/>
    <meta property="og:description" content="Directorul executiv de la Tesla, Elon Musk, a declarat recent că incertitudinile cauzate de Brexit au jucat un rol important în decizia de a nu deschide prima frabrică europeană în Regatul Unit, ci mai degrabă în Germania, conform The Guardian."/>
  </head>
  <body>
    <article>
      <h1>Tesla îşi va deschida prima fabrică din Europa în Germania, după ce problemele ridicate de Brexit au redirecţionat constructorul de automobile în afara Marii Britanii</h1>
      <address><time datetime="2019-11-17T15:33:05+00:00">17 Nov 2019, 15:33</time> by <a rel="author" href="https://www.zf.ro/autor/eduard-ivanovici" target="_blank">Eduard Ivanovici</a></address>
      <p>Directorul executiv de la Tesla, Elon Musk, a declarat recent că incertitudinile cauzate de Brexit au jucat un rol important în decizia de a nu deschide prima frabrică europeană în Regatul Unit, ci mai degrabă în Germania, conform The Guardian.</p>
      <p>Constructorul american de maşini electrice plănuieşte să găsească o locaţie la periferia Berlinului, unde va construi o fabrică de motoare şi Musk a anunţat oficial decizia la o gală de premii din industria auto găzduită de tabloidul german Bild.</p>
      <p>„Unele dintre cele mai bune maşini din lume sunt fabricate în Germania. Este bine cunoscut faptul că ingineria germană este remarcabilă şi, desigur, acesta este motivul principal pentru care am ales să ne deschidem aici prima fabrică din Europa. De asemenea, vom crea un centru de inginerie şi design în Berlin”, a declarat Musk.</p>
      <p>În 2016, Musk subaprecia efectele Brexit-ului şi declara că Tesla va construi o gigafabrică în Marea Britanie. Cu doi ani mai devreme, declara că dacă cererea va fi pe măsură, se va construi ulterior o fabrică in Marea Britanie, cu toate că Tesla urmărea să îşi deschidă prima fabrică europeană în interiorul continentului.</p>
      <p>Pe lângă baterii, Tesla va construi în Berlin vehiculele Model 3 şi Model Y, iar producţia va începe cel mai probabil în 2021.</p>
    </article>
  </body>
</html>