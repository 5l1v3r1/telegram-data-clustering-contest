<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_na-zustrich-ukrayinskim-korablyam-vidpravili-buksiri/938557"/>
    <meta property="og:site_name" content="Gazeta.ua"/>
    <meta property="article:published_time" content="2019-11-17T15:29:00+00:00"/>
    <meta property="og:title" content="На зустріч українським кораблям відправили буксири"/>
    <meta property="og:description" content="Українські кораблі, які Росія сьогодні має повернути, зустрінуть буксири &quot;Сапфір&quot;, &quot;Титан&quot; і &quot;Гайдамаки&quot;. Україна відправила буксири на зустріч кораблям ще вночі, 17 листопада. Наразі вони перебувають у Чорному морі біля берегів Криму, передає Крим.Реалії. Водночас точний стан ..."/>
  </head>
  <body>
    <article>
      <h1>На зустріч українським кораблям відправили буксири</h1>
      <address><time datetime="2019-11-17T15:29:00+00:00">17 Nov 2019, 15:29</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938557_w_300.jpg?v=0"/>
        <figcaption>Кораблі, які Росія має передати Україні, зустрінуть буксири. Фото: ТСН</figcaption>
      </figure>
      <p>Українські кораблі, які Росія сьогодні має повернути, зустрінуть буксири "Сапфір", "Титан" і "Гайдамаки".</p>
      <p>Україна відправила буксири на зустріч кораблям ще вночі, 17 листопада. Наразі вони перебувають у Чорному морі біля берегів Криму, передає <a href="https://ua.krymr.com/">Крим.Реалії</a>.</p>
      <p>Водночас точний стан захоплених катерів "Бердянськ", "Нікополь", а також буксира "Яни Капу" невідомий.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/ukraine-newspaper/_rosiyani-zatrimuyut-torgovi-sudna-v-azovskomu-mori/934060"/>
      </related>
      <p>У 2014 році, після окупації Криму, росіяни навмисно псували українську військову техніку, яку повертали з півострова. З автомобілів та бронетехніки знімали двигуни, паливні насоси та електроприлади. Все, що не могли зняти – трощили та ламали. Загалом, 90% поверненої техніки були непридатні для подальшого використання.</p>
      <blockquote>Українські кораблі, які Росія захопила в Керченській протоці в листопаді 2018 року, <a href="https://gazeta.ua/articles/life/_stalo-vidomo-de-rosiya-peredast-ukrayini-korabli/938550">пройшли під Кримським мостом</a>. Катери "Бердянськ" і "Нікополь", а також буксир "Яни Капу" в супроводі берегової охорони РФ прямують в нейтральні води Чорного моря, де їх передадуть Україні.</blockquote>
    </article>
  </body>
</html>