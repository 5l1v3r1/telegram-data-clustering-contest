<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_muzei_istorii_religii_prezentuyut_almanah_blazhennyy_klymentiy_sheptytskyy_330944.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-17T15:16:00+00:00"/>
    <meta property="og:title" content="У Львові презентують альманах &quot;Блаженний Климентій Шептицький&quot;"/>
    <meta property="og:description" content="Як повідомили Гал-інфо у прес-службі ЛОДА, 19 листопада о 16 годині Інститут релігієзнавства – філія Львівського музею історії релігії – презентує альманах ʺБлаженний Климентій Шептицький. 150 років від дня народженняʺ."/>
  </head>
  <body>
    <article>
      <h1>У Львові презентують альманах "Блаженний Климентій Шептицький"</h1>
      <h2>Як повідомили Гал-інфо у прес-службі ЛОДА, 19 листопада о 16 годині Інститут релігієзнавства – філія Львівського музею історії релігії – презентує альманах ʺБлаженний Климентій Шептицький. 150 років від дня народженняʺ.</h2>
      <address>
        <time datetime="2019-11-17T15:16:00+00:00">17 Nov 2019, 15:16</time>
      </address>
      <figure>
        <img src="https://galinfo.com.ua/media/gallery/intxt/a/l/almanakh.jpeg"/>
        <figcaption>У Львові презентують альманах "Блаженний Климентій Шептицький"</figcaption>
      </figure>
      <p>У збірнику вміщено статті, які висвітлюють світський, чернечий і тюремний періоди життя Климентія Шептицького. До створення видання долучилися отці Юстин Бойко і Севастьян Дмитрух, науковці Іван Матковський, Олег Проців, Руслана Бубряк, Олександра Киричук, Галина Стернюк.</p>
      <related>
        <a href="https://galinfo.com.ua/articles/17_lystopada__150_rokiv_klymentiyu_sheptytskomu_330937.html"/>
      </related>
      <p>ʺЗавдання укладачів – донести і показати молодому поколінню, яке виросло в незалежній Україні, але побачило весь моральний упадок нуворишів-скоробагатьків та фальшиву релігійність посттоталітарних політичних діячів, чистий і святий зразок благородної людини, яка б своїм подвижництвом, своєю працею, своїм праведним життям і навіть своєю мученицькою смертю стала світочем та основою, на якій можна відбудувати релігійне і духовно-національне життяʺ, – наголосив у своїй статті до альманаху ʺВеликий святий Української греко-католицької церкви архімандрит Климентій Шептицькийʺ отець Севастьян Дмитрух.</p>
      <p>Презентація альманаху відбудеться у великій виставковій залі Львівського музею історії релігії, де працює виставка ʺГраф у монашому каптурі. Блаженний отець Климентій Шептицькийʺ.</p>
      <related>
        <a href="https://galinfo.com.ua/news/shlyahetni_rysy_rodu_sheptytskyh_u_lvovi_pokazaly_portrety_predkiv_mytropolyta_andreya_330674.html"/>
      </related>
      <p>Серед гостей – архієпископ і митрополит Львівський, владика Ігор Возьняк, ігумен Свято-Успенської Унівської лаври отець Ілля Мамчак.</p>
      <p>Нагадаємо, як писало Гал-інфо, 17 листопада виповнюється 150 років від народження <a href="https://galinfo.com.ua/news/den_v_istorii__narodyvsya_klymentiy_sheptytskyy_330934.html">Климентія Шептицького</a>.</p>
    </article>
  </body>
</html>