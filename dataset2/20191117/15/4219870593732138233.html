<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/sport.295.html:830752-Turcin-promenio-plocu-Mrzi-Srbe-navijace-Zvezde-zvao-teroristima-a-sada-iznenadio-izjavom"/>
    <meta property="og:site_name" content="Вечерње новости"/>
    <meta property="article:published_time" content="2019-11-17T15:49:00+00:00"/>
    <meta property="og:title" content="Turčin promenio ploču: Mrzi Srbe, navijače Zvezde zvao teroristima, a sada iznenadio izjavom"/>
    <meta property="og:description" content="Ergin Ataman stao u odbranu Željka Obradovića sa kojim do skora nije bio na istim talasnim dužinama"/>
  </head>
  <body>
    <article>
      <h1>Turčin promenio ploču: Mrzi Srbe, navijače Zvezde zvao teroristima, a sada iznenadio izjavom</h1>
      <address><time datetime="2019-11-17T15:49:00+00:00">17 Nov 2019, 15:49</time> by <a rel="author">Novosti online</a></address>
      <p>
        <b>Ergin Ataman stao u odbranu Željka Obradovića sa kojim do skora nije bio na istim talasnim dužinama</b>
      </p>
      <p>Trener Efesa Ergin Ataman nije omiljena ličnost u Srbiji. Turski strateg je još iz vremena kada je vodio Galatsaraj bio u ogromnom sukobu sa navijačima Zvezde. Poznata je i čuvena konferencija u Istanbulku, kada je vređao pristalice crveno-belih, a malo pre toga uprao simpatizeri Galatasaraja su ubili Marka Ivkovića.</p>
      <p>Imao je Ataman i vruć doček posle u Beogradu, kada je nazvao navijače Zvezde terpristima.</p>
      <p>- Video sam užasne slike. Grupa od 300 navijača bez karata organizovala se u vojnu formaciju, a nije bilo nikakve reakcije. Gađali su bakljama i kamenjem policiju i naše navijače. To nisu navijači, već teroristi. Evroliga hitno treba da kazni ovakve navijače – rekao je tada Ataman.</p>
      <p>Posle toga Ergin je bio i u sukobu sa Željkom Obradovićem, čak se posle nekih utakmica nisu ni pozdravila dva stručnjaka, ali sada je promenio ploču. Ataman je stao u zaštitu Obradovića o čijem se tajm-autu priča na Bosforu.</p>
      <p>- <b>Ne smemo da pomešamo adrenalin tokom utakmica sa onim što se dešava van terena. Ja sam od onih ljudi koji dobro znaju da Obradović ima očinski odnos prema igračima van terena</b>- rekao je Ataman za Hurijet.</p>
      <p>Turski stručnjak je otkrio i kako se treneri odnose prema mikrofonima tokom tajm-auta.</p>
      <p>– <b>Mi treneri nismo baš zadovoljni jer se sve što kažemo tokom tajm-auta prenosi uživo. Nije prijatno kada kamera zumira i pokaže vašu taktiku, ono što se između trenera i igrača dešava tokom tajm-auta je nešto posebno </b>- dodao je Ataman.</p>
      <related>
        <h4>Srodne vesti</h4>
        <a href="http://www.novosti.rs/vesti/sport.295.html:827655-Ataman-ljut-na-Micica-Neprofesionalno-izdanje-naseg-pleja"/>
        <a href="http://www.novosti.rs/vesti/sport.295.html:796301-Atamanu-novi-ugovor-od-Efesa-posle-drugog-mesta-u-Evroligi"/>
        <a href="http://www.novosti.rs/vesti/sport.295.html:709979-Ataman-Zna-Obradovic-zasto-mu-nisam-pruzio-ruku"/>
        <a href="http://www.novosti.rs/vesti/sport.295.html:701758-Efes-potvrdio-Ataman-nasledio-Perasovica"/>
      </related>
    </article>
  </body>
</html>