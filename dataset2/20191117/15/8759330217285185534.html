<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904104/de-boeck-over-supportersprotest-de-mening-van-de-fans-was-vandaag-niet-terecht-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T15:15:00+00:00"/>
    <meta property="og:title" content="De Boeck over supportersprotest: &quot;De mening van de fans was vandaag niet terecht&quot;"/>
    <meta property="og:description" content="Sporting Lokeren begon aan de tweede periode in 1B met een nieuwe nederlaag, thuis tegen Lommel (0-1). In het het algemene klassement staan de Waaslanders ondertussen zelfs allerlaatste. De supporters eisen het ontslag van coach Glen De Boeck, maar die roept verzachtende omstandigheden in."/>
  </head>
  <body>
    <article>
      <h1>De Boeck over supportersprotest: "De mening van de fans was vandaag niet terecht"</h1>
      <address>
        <time datetime="2019-11-17T15:15:00+00:00">17 Nov 2019, 15:15</time>
      </address>
      <p>
        <b>Sporting Lokeren begon aan de tweede periode in 1B met een nieuwe nederlaag, thuis tegen Lommel (0-1). In het het algemene klassement staan de Waaslanders ondertussen zelfs allerlaatste. De supporters eisen het ontslag van coach Glen De Boeck, maar die roept verzachtende omstandigheden in.</b>
      </p>
      <p>"De fans hebben recht op een mening, maar die was vandaag niet terecht", vertelde De Boeck aan Sporza. "Mijn ploeg heeft gedaan wat ik gevraagd had. Alleen kan ik de bal er zelf niet intrappen. We hadden ook twee penalty's kunnen krijgen. Het is week na week dat de arbitrage ons benadeelt. We kregen al vier keer een brief van het referee department: 'Jullie hebben gelijk: het was inderdaad een geldige goal of het moest een penalty zijn.' Maar wat ben ik daar mee? Niets."</p>
      <aside>Lees meer<br/><a href="https://www.voetbalprimeur.be/nieuws/904085/lokeren-voorzitter-je-wil-niet-weten-wat-we-hier-hebben-aangetroffen-.html?itm_source=www.voetbalprimeur.be&amp;itm_medium=highlighted-content">Een puinhoop bij Lokeren? "Je wil niet weten wat we hebben aangetroffen"</a></aside>
      <p>De Boeck heeft wel nog altijd de <a href="https://www.voetbalprimeur.be/nieuws/904057/lokeren-voorzitter-over-de-boeck-de-trainer-staat-al-weken-onder-druk-.html?utm_source=doorlink&amp;utm_medium=doorlink&amp;utm_campaign=doorlink">onvoorwaardelijke steun van de voorzitter van Lokeren</a>. "Als zoiets uit de mond van Louis de Vries komt, dan maak ik mij geen zorgen. Ik ken hem al sinds mijn 18e, hij is nog mijn zaakwaarnemer geweest. Ik weet dat hij volgende week niet op zijn woorden zal terugkomen als hij zoiets zegt. Ik vind dat als de beleidsmensen denken dat het met een andere trainer beter zal zijn, ze dat vooral moeten doen. Maar ik denk niet dat dat hier het geval is. Ik heb het sowieso niet in de hand, dus ik hoef er ook mijn energie niet in te steken."</p>
      <aside>Lees meer<br/><a href="https://www.voetbalprimeur.be/nieuws/893867/lokeren-voorzitter-de-vries-betreurt-transfer-van-mbayo-toen-brak-mijn-klomp-.html?itm_source=www.voetbalprimeur.be&amp;itm_medium=highlighted-content">Lokeren-voorzitter De Vries betreurt transfer van Mbayo: "Toen brak mijn klomp"</a></aside>
    </article>
  </body>
</html>