<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904106/anthuenis-over-de-indruk-die-schoonheid-zie-je-niet-alle-weken-of-maanden-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T15:46:00+00:00"/>
    <meta property="og:title" content="Anthuenis over de indruk: &quot;Die schoonheid zie je niet alle weken of maanden&quot;"/>
    <meta property="og:description" content="België won zaterdagavond met 1-4 in Rusland en is zeker van groepswinst. De Rode Duivels hadden geen kind aan de zwakke Russen en wervelden naar de zege. Dat zag ook ex-bondscoach Aimé Anthuenis."/>
  </head>
  <body>
    <article>
      <h1>Anthuenis over de indruk: "Die schoonheid zie je niet alle weken of maanden"</h1>
      <address>
        <time datetime="2019-11-17T15:46:00+00:00">17 Nov 2019, 15:46</time>
      </address>
      <p>
        <b>België won zaterdagavond met 1-4 in Rusland en is zeker van groepswinst. De Rode Duivels hadden geen kind aan de zwakke Russen en wervelden naar de zege. Dat zag ook ex-bondscoach Aimé Anthuenis.</b>
      </p>
      <p>"België heeft een van zijn betere prestaties in deze kwalificatiecampagne geleverd. De doelpunten waren prachtig en er moet een mirakel gebeuren om niet met 30 op 30 te eindigen", vertelde Anthuenis aan <a href="https://sporza.be/nl/2019/11/17/anthuenis-na-rusland-belgie/?utm_source=doorlink&amp;utm_medium=doorlink&amp;utm_campaign=doorlink"><i>Sporza</i></a>. "De Belgen scoorden al 34 keer en slikten nog maar twee tegengoals. Dat is ongelofelijk. Je kunt wel zeggen dat het tegen landen als San Marino en Cyprus was. Dat zijn inderdaad geen toplanden, maar dat zie je in de andere poules ook. De Belgen winnen alles en dat moet je toch maar doen. Het is straf."</p>
      <aside>Lees meer<br/><a href="https://www.voetbalprimeur.be/nieuws/904074/degryse-spaart-lof-niet-rode-duivels-hebben-rusland-belachelijk-gemaakt-.html?itm_source=www.voetbalprimeur.be&amp;itm_medium=highlighted-content">Degryse spaart lof niet: "Rode Duivels hebben Rusland belachelijk gemaakt"</a></aside>
      <p>Rusland was zogezegd de sterkste tegenstander van de Duivels in de kwalificaties, maar daar was zaterdag weinig van te merken. "Ze waren wel enthousiast, maar de Russen hebben me niet bekoord. Al wil ik wel benadrukken: de schoonheid van de Belgische doelpunten zie je ook niet alle weken of maanden. Het waren allemaal beauty's. En dan val je terug op je vedetten."</p>
      <p>"Eden Hazard, al zijn ze nu ook met z'n tweeën, want Thorgan is zijn plaats aan het verdienen. Je zult hem nog moeilijk uit het elftal krijgen. En Romelu Lukaku was vaak onzichtbaar, maar op het einde van de rit scoort hij weer en geeft hij ook een assist", besloot Anthuenis.</p>
      <aside>Lees meer<br/><a href="https://www.voetbalprimeur.be/nieuws/904100/blijft-thorgan-hazard-in-de-basisploeg-e-n-van-de-toekomstige-bazen-.html?itm_source=www.voetbalprimeur.be&amp;itm_medium=highlighted-content">Blijft Thorgan Hazard in de basisploeg? "Eén van de toekomstige bazen"</a></aside>
    </article>
  </body>
</html>