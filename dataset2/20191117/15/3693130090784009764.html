<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/disisleri-kibris-rum-tarafinda-kktc-bayraginin-yakilmasini-kiniyoruz-1207817.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T15:42:00+00:00"/>
    <meta property="og:title" content="Dışişleri: Kıbrıs Rum tarafında KKTC bayrağının yakılmasını kınıyoruz"/>
    <meta property="og:description" content="Dışişleri Bakanlığı, Kuzey Kıbrıs Türk Cumhuriyeti'nin (KKTC) 36'ncı kuruluş yıl dönümünde Kıbrıs Rum kesimi tarafından KKTC bayrağının yakılmasını kınadı."/>
  </head>
  <body>
    <article>
      <h1>Dışişleri: Kıbrıs Rum tarafında KKTC bayrağının yakılmasını kınıyoruz</h1>
      <h2>Dışişleri Bakanlığı, Kuzey Kıbrıs Türk Cumhuriyeti'nin (KKTC) 36'ncı kuruluş yıl dönümünde Kıbrıs Rum kesimi tarafından KKTC bayrağının yakılmasını kınadı.</h2>
      <address>
        <time datetime="2019-11-17T15:42:00+00:00">17 Nov 2019, 15:42</time>
      </address>
      <p><b>Dışişleri Bakanlığından</b> yapılan açıklamada, <b>"KKTC</b>'nin 36. kuruluş yıl dönümünde Kıbrıs Rum tarafında, <b>KKTC </b>bayrağı yakılmasını kınıyor ve <b>KKTC </b>makamlarının bu konudaki açıklamalarına tam destek veriyoruz. <b>Kıbrıs Rum </b>yetkililerden bu nefret eylemini kınayan hiçbir açıklama yapılmamış ve faillerinin soruşturulmamış olması bu eylemin resmi olarak desteklendiğine de işaret etmektedir. Bu olayda, Kıbrıs <b>Türklerine </b>yönelik nefreti körükleyen açıklamalar yapan Kıbrıs Rum Yönetiminin ve ayrıca, <b>Yunan </b>makamlarının da sorumluluğu bulunduğuna inanıyoruz. Bu koşullarda uluslararası toplumdan,<b> Kıbrıs Rum</b> tarafını ve <b>Yunanistan'ı</b>,<b> BM Genel Sekreteri'</b>nin son raporunda da işaret edilen, Ada'daki gerginlik ortamını daha da kötüleştiren söylemlerden kaçınmaya davet etmesini bekliyoruz" denildi.<br/> </p>
    </article>
  </body>
</html>