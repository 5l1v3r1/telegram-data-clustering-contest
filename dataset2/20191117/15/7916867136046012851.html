<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134724-barcos-pergale-pries-giedraicio-kluba-be-miroticiaus-bet-su-pabudusiu-daviesu.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-17T15:51:00+00:00"/>
    <meta property="og:title" content="„Barcos“ pergalė prieš Giedraičio klubą: be Mirotičiaus, bet su pabudusiu Daviesu"/>
    <meta property="og:description" content="Po pralaimėjimo Eurolygoje atsigavusi „Barcelona“ (7-2) pratęsė pergalių seriją Ispanijos pirmenybėse. Brandono Davieso vedama „Barca“ sekmadienį namuose 94:72 (30:19, 14:13, 26:18, 24:22) sutriuškino Dovydo Giedraičio atstovaujamą Madrido „Movistar Estudiantes“ (3-6) komandą. Tai buvo jau trečioji Katalonijos klubo pergalė iš eilės Ispanijos čempionate. Pats Giedraitis aikštelėje susitikimo metu nepasirodė – lietuvis buvo vienintelis ..."/>
  </head>
  <body>
    <article>
      <h1>„Barcos“ pergalė prieš Giedraičio klubą: be Mirotičiaus, bet su pabudusiu Daviesu</h1>
      <address>
        <time datetime="2019-11-17T15:51:00+00:00">17 Nov 2019, 15:51</time>
      </address>
      <p>Nuotr.: D.Lukšta</p>
      <figure>
        <a href="https://www.basketnews.lt/paveikslelis-206215-any1000x1000.jpg">
          <img src="https://www.basketnews.lt/paveikslelis-206215-any630x500.jpg"/>
        </a>
      </figure>
      <p>Nuotr. D.Lukšta</p>
      <p>Po pralaimėjimo Eurolygoje atsigavusi „Barcelona“ (7-2) pratęsė pergalių seriją Ispanijos pirmenybėse.</p>
      <p>Brandono Davieso vedama „Barca“ sekmadienį namuose <b>94:72</b> (30:19, 14:13, 26:18, 24:22) sutriuškino Dovydo Giedraičio atstovaujamą Madrido „Movistar Estudiantes“ (3-6) komandą.</p>
      <p>Tai buvo jau trečioji Katalonijos klubo pergalė iš eilės Ispanijos čempionate.</p>
      <p>Pats Giedraitis aikštelėje susitikimo metu nepasirodė – lietuvis buvo vienintelis registruotas, tačiau mače nerungtyniavęs krepšininkas.</p>
      <p>Buvęs žalgirietis Daviesas po prasto pasirodymo Eurolygoje, kai buvo nusileista Madrido „Real“ klubui, o amerikietis prametė visus 6 metimus ir surinko -12 naudingumo balų, šiandien reabilitavosi.</p>
      <p>Į Davieso sąskaitą per 18 žaidimo minučių įkrito 20 taškų (6/8 dvit., 1/1 trit., 5/5 baud. met.), 3 atkovoti ir 2 perimti kamuoliai bei 25 naudingumo balai.</p>
      <p>Tuo metu „Barcelonos“ gretose nerungtyniavo Nikola Mirotičius, kuris susitikimą praleido dėl ligos.</p>
      <p>„Barcelona“ stipriai pranoko varžovus kovodama dėl atšokusių kamuolių, kai sugriebė 42 kamuolius. Tuo metu „Movistar Estudiantes“ atkovojo 22 kamuolius.</p>
      <p>
        <i>„Barcelona“: Brandonas Daviesas 20 (25 naud. bal.), Ante Tomičius 10 (6 atk. kam., 21 naud. bal.), Pierre Oriola (8 atk. kam.) ir Adamas Hanga po 9.</i>
      </p>
      <p>
        <i>„Movistar Estudiantes“: Philipas Scrubbas 18, Juanas Palaciosas 16, Phillas Pressey 15, ..., Nemanja Dangubičius 5 (5 atk. kam.).</i>
      </p>
      <h3>
        <a href="https://www.basketnews.lt/zaidejai/15167-brandon-davies.html">Brandon Davies</a>
      </h3>
      <figure>
        <img src="https://www.basketnews.lt/paveikslelis-200980-crop90x135.jpg"/>
      </figure>
      <ul>
        <li>Komanda: <a href="https://www.basketnews.lt/komandos/60-barselonos-fc-barcelona.html">Barselonos FC Barcelona</a></li>
        <li>Pozicija: C</li>
        <li>Amžius: 28</li>
        <li>Ūgis: 208 cm</li>
        <li>Svoris: 109 kg</li>
        <li>Gimimo vieta: Filadelfija, JAV</li>
      </ul>
    </article>
  </body>
</html>