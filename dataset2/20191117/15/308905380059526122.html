<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/zo-haal-je-het-maximale-uit-google-maps-33152"/>
    <meta property="og:site_name" content="Apparata"/>
    <meta property="article:published_time" content="2019-11-17T15:49:00+00:00"/>
    <meta property="og:title" content="Zo haal je het maximale uit Google Maps"/>
    <meta property="og:description" content="Deze tips helpen je op weg om Google Maps optimaal te gebruiken."/>
  </head>
  <body>
    <article>
      <h1>Zo haal je het maximale uit Google Maps</h1>
      <h2>Deze tips helpen je op weg om Google Maps optimaal te gebruiken.</h2>
      <address><time datetime="2019-11-17T15:49:00+00:00">17 Nov 2019, 15:49</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p><b>Wel of niet laten weten waar je naartoe gaat</b><br/>In deze tijd van cadeaus en verrassingen is het natuurlijk niet handig dat de kinderen kunnen zien waar je naartoe gegaan bent voor jouw sinterklaas-inkopen. Dat los je makkelijk op door de incognito-modus te gebruiken. Deze zet je aan door op de foto van jouw profiel te klikken en dan incognito-modus te activeren. Zo voorkom je ook dat advertenties of suggesties op basis van jouw locatie worden gegeven. Natuurlijk kun je de functie ook na de feestdagen gebruiken als je behoefte hebt aan privacy.</p>
      <p>Soms is het juist wel handig om mensen te laten weten waar je bent. Door op instellingen (de drie streepjes) te drukken en voor ‘locatie delen’ te kiezen kun je mensen toevoegen. Je zendt de mensen die je hebt toegevoegd dan met één druk op de knop de exacte locatie waar jij je op dat moment bevindt. Zij kunnen daar dan met hun Google Maps direct naartoe navigeren. Handig, je ziet op dat moment ook direct waar zij zich bevinden.</p>
      <p>Ook wanneer je bijvoorbeeld morgen in een bepaald restaurant wilt afspreken kun je de locatie nu alvast delen. Dit doe je door het adres van de locatie in te typen en op die box te drukken. Er verschijnt dan de ‘deel’ mogelijkheid in beeld. Door die aan te tikken en de mensen te selecteren met wie je wilt delen heb je ze gelijk de goede kant op gestuurd.</p>
      <p>
        <b>Street View gebruiken in Google Maps</b>
      </p>
      <p>Je kunt ook Street View gebruiken voor jouw favoriete locaties. Handig als je wel in de juiste straat bent maar toch moeite hebt om het juiste huisnummer te vinden. Met Street View zie je dan nog nauwkeuriger waar je wilt zijn. Je activeert Street View door de pin op de gewenste locatie te zetten of het adres in te typen. Er verschijnt dan een foto van de locatie (of plek heel dichtbij). Door op de foto te drukken of klikken kom je in Street View-modus en kun je de omgeving verkennen. Door vervolgens weer op de drie streepjes te klikken en de ‘deel’ functie te gebruiken kun je de Street View foto’s delen.</p>
      <p><b>Makkelijk van en naar huis of werk en dingen dichtbij vinden met Street View</b><br/>Als je vanaf een willekeurige locatie naar huis of naar je werk (of een ander vaak gebruikt adres) wilt kun je natuurlijk elke keer het adres intypen. Je kunt ook via het menu (de drie streepjes) de optie ‘jouw locaties’ kiezen. Er opent dan een menu waar je jouw huis- of werkadres in kan geven. Als je dat één keer gedaan hebt hoef je in het vervolg alleen het commando ‘naar huis’ in te geven en Google Maps loodst je naar de voordeur.</p>
      <p>Vervolgens kun je ook bijvoorbeeld het commando ‘restaurants dichtbij het werk’ ingeven als je trek krijgt of ‘supermarkt dichtbij huis’ als je nog even boodschappen wilt doen. Handig toch?</p>
      <p>Natuurlijk kan het ook gebeuren dat je ergens bent waar je de omgeving niet kent. Als je dan op jouw apparaat de locatieherkenning hebt aangezet kun je met Street View op ontdekkingstocht. Je selecteert dan de ‘verkennen’ optie. Je krijgt dan een algemene selectie. Als je verder scrolt kun je jouw selectie verkleinen. Kies bijvoorbeeld de dichtstbijzijnde pinautomaat of Mexicaanse restaurant. Ook handig, je ziet dan direct de reviews en openingstijden. Uiteraard zijn er veel meer categorieën om te kiezen.</p>
      <p>Natuurlijk is er veel meer mogelijk met Google Maps. Zo kun je kijken <s>waar de flitsers</s> <a href="https://www.apparata.nl/nieuws/google-maps-max-snelheid-en-flitspalen-in-deze-40-landen-31294">welke maximumsnelheden</a> er gelden of wat <a href="https://www.apparata.nl/nieuws/lullig-probleem-ontdekt-op-google-maps-video-31115">puberale grappen</a> uithalen.</p>
      <p>Bron: <a href="https://www.digitaltrends.com/mobile/how-to-use-google-maps/">Digitaltrends</a></p>
    </article>
  </body>
</html>