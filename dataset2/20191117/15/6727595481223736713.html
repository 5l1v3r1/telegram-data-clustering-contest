<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/up-govt-official-crushing-farmers-vegetables-at-market111.html"/>
    <meta property="og:site_name" content="DoolNews"/>
    <meta property="article:published_time" content="2019-11-17T15:51:00+00:00"/>
    <meta property="og:title" content="സര്‍ക്കാര്‍ മാര്‍ക്കറ്റില്‍ അനുമതിയില്ലാതെ കച്ചവടം; കര്‍ഷകന്റെ പച്ചക്കറിക്കു മേല്‍ കാര്‍ കയറ്റിയിറക്കി സര്‍ക്കാര്‍ ഉദ്യോഗസ്ഥന്റെ ക്രൂരത- വീഡിയോ"/>
    <meta property="og:description" content="Uttar Pradedh India ഹപൂര്‍: ഉത്തര്‍പ്രദേശില്‍ ഹപൂര്‍ മാര്‍ക്കറ്റില്‍ കര്‍ഷകനു നേരെ സര്‍ക്കാര്‍ ഉദ്യോഗസ്ഥന്റെ ക്രൂരത. സര്‍ക്കാര്‍ നടത്തുന്ന മാര്‍ക്കറ്റിലാണ് സംഭവം.അനു"/>
  </head>
  <body>
    <article>
      <h1>സര്‍ക്കാര്‍ മാര്‍ക്കറ്റില്‍ അനുമതിയില്ലാതെ കച്ചവടം; കര്‍ഷകന്റെ പച്ചക്കറിക്കു മേല്‍ കാര്‍ കയറ്റിയിറക്കി സര്‍ക്കാര്‍ ഉദ്യോഗസ്ഥന്റെ ക്രൂരത- വീഡിയോ</h1>
      <address><time datetime="2019-11-17T15:51:00+00:00">17 Nov 2019, 15:51</time> by <a rel="author">ന്യൂസ് ഡെസ്‌ക്</a></address>
      <p>ഹപൂര്‍: ഉത്തര്‍പ്രദേശില്‍ ഹപൂര്‍ മാര്‍ക്കറ്റില്‍ കര്‍ഷകനു നേരെ സര്‍ക്കാര്‍ ഉദ്യോഗസ്ഥന്റെ ക്രൂരത. സര്‍ക്കാര്‍ നടത്തുന്ന മാര്‍ക്കറ്റിലാണ് സംഭവം.</p>
      <p>അനുമതിയില്ലാതെ പച്ചക്കറി വില്‍ക്കുന്നു എന്നാരോപിച്ച് മാര്‍ക്കറ്റ് സെക്രട്ടറി ശുശീല്‍ കുമാറിന്റെ ഔദ്യോഗിക വാഹനം കര്‍ഷകന്‍ വില്‍പ്പനയ്ക്കു വെച്ച പച്ചക്കറിക്കു മുകളിലൂടെ കയറ്റി ഇറക്കുകയായിരുന്നു.നിരവധി തവണയാണ് വാഹനം പച്ചക്കറിക്കുമേലെ കയറ്റിയിറക്കിയത്. സംഭവത്തിന്റെ വീഡിയോ സോഷ്യല്‍ മീഡിയകളില്‍ ഇതിനോടകം വൈറലായിട്ടുണ്ട്.</p>
      <related>
        <a href="https://www.doolnews.com/kerala-govt-planning-to-make-helmet-compulsory-for-back-seat-passenger111.html?utm_source=doolnews&amp;utm_medium=related"/>
      </related>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>ഇങ്ങനെയാണ് നമ്മള്‍ കര്‍ഷകരെ ആദരിക്കുന്നതെന്നും ഇതുകൊണ്ടാണ് ഇന്ത്യയില്‍ ചെറുകിട കര്‍ഷകര്‍ ആത്മഹത്യ ചെയ്യുന്നതെന്നും തെറ്റ് ചെയ്ത ഉദ്യോഗസ്ഥനെ പുറത്താക്കണമെന്നും അെൈഡ്രവറെക്കൊണ്ട് നഷ്ടപരിഹാരം കൊടുപ്പിക്കണം എന്നു തുടങ്ങി നിരവധി കമ്മന്റുകളാണ് സംഭവത്തെ അപലപിച്ച് വിഡിയോക്ക് താഴെ ഇട്ടിരിക്കുന്നത്. സംഭവം നടക്കുമ്പോള്‍ ശുശീല്‍ കുമാര്‍ സമീപത്തു തന്നെയുണ്ടായിരുന്നു.</p>
      <related>
        <a href="https://www.doolnews.com/no-pre-poll-alliance-with-congress-in-delhi-contest-between-bjp-and-aap-sanjay-singh4565.html?utm_source=doolnews&amp;utm_medium=related"/>
      </related>
      <p>മാര്‍ക്കറ്റില്‍ അനുമതിയില്ലാതെ കച്ചവടം ചെയ്യുുന്നുണ്ടോ എന്ന പരിശോധിക്കാന്‍ വേണ്ടിയാണ് മാര്‍ക്കറ്റില്‍ ചെന്നതെന്നും സംഭവത്തില്‍ ഡ്രൈവറെ താന്‍ ശകാരിച്ചിട്ടുണ്ടെന്നും. മേലാല്‍ അത്തരം കാര്യങ്ങള്‍ ചെയ്യരുതെന്നും എന്തെങ്കിലും പ്രശ്‌നമുണ്ടെങ്കില്‍ തന്നോട് പറയണമെന്നും പറഞ്ഞിട്ടുണ്ടെന്നും ഉദ്യോഗസ്ഥന്‍ പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>റോഡരികില്‍ ഇരുന്ന് കച്ചവടം ചെയ്യരുതെന്നും കടകളില്‍ ഇരിക്കണമെന്നും കടകള്‍ ഇല്ലെങ്കില്‍ ലൈസന്‍സിന് വേണ്ടി അപേക്ഷിച്ചാല്‍ തങ്ങള്‍ അനുവദിച്ചു നല്‍കുമെന്നും നിരവധി തവണ പറഞ്ഞിട്ടുണ്ടെന്നും ശുശീല്‍ കുമാര്‍ പറഞ്ഞു.</p>
      <p>സംഭവസ്ഥലത്തുണ്ടായിരുന്ന ആരോ ആണ് മൊബെല്‍ ഫോണില്‍ വീഡിയോ ചിത്രീകരിച്ചിരിക്കുന്നത്.<br/>സംഭവത്തിനെതിരെ ശക്തമായ പ്രതിഷേധമാണ് സോഷ്യല്‍ മീഡിയയില്‍ ഉയര്‍വന്നിട്ടുള്ളത്.</p>
      <figure>
        <iframe data-src="https://twitter.com/alok_pandey/status/1195736014515507202?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>