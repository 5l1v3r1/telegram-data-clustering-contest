<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/17/girkin-boyitsya-shho-rosiya-vydast-jogo-niderlandam/"/>
    <meta property="og:site_name" content="Рубрика"/>
    <meta property="article:published_time" content="2019-11-17T15:46:54+00:00"/>
    <meta property="og:title" content="Гіркін боїться, що Росія видасть його Нідерландам"/>
    <meta property="og:description" content="Колишній керівник бойовиків так званої “ДНР” Ігор Гіркін припустив, що Росія може видати його Нідерландам Про це повідомляють “Новини Донбасу” із посиланням на допис Гіркіна у соцмережах. Гіркін допускає, що російська влада може видати його Нідерландам у рамках розслідування щодо збиття “Боїнга-777” Малазійських авіаліній MH17 у липні 2014 року. Про це він заявив після оприлюднення нової розмови […]"/>
  </head>
  <body>
    <article>
      <h1>Гіркін боїться, що Росія видасть його Нідерландам</h1>
      <address><time datetime="2019-11-17T15:46:54+00:00">17 Nov 2019, 15:46</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2018/05/74687e5-l1048756151-650-860x580-c-1.jpg"/>
      </figure>
      <p>
        <b>
          <b>Колишній керівник бойовиків так званої “ДНР” Ігор Гіркін припустив, що Росія може видати його Нідерландам</b>
        </b>
      </p>
      <p>Про це повідомляють <a href="http://novosti.dn.ua/news/296892-gyrkyn-posle-perekhvata-jit-rasskazal-oshtabe-ydopustyl-popadanye-naskamyu-podsudymykh">“Новини Донбасу”</a> із посиланням на допис Гіркіна у соцмережах.</p>
      <p>Гіркін допускає, що російська влада може видати його Нідерландам у рамках розслідування щодо збиття “Боїнга-777” Малазійських авіаліній MH17 у липні 2014 року. Про це він заявив після оприлюднення нової розмови бойовиків у справі MH17.</p>
      <p>Гіркін визнав, що об’єднана слідча група оприлюднила його розмову від 13 липня 2014 року з тодішнім так званим “прем’єр-міністром” так званої “ДНР” Олександром Бородаєм.</p>
      <p>Гіркін припустив, що російська влада може видати його слідчим у Нідерландах.</p>
      <p>“Навіть якщо трапиться таке неподобство, що я потраплю в руки цих “служителів закону”, нічого не можна виключати, а зради в Кремлі — тим більше, їх судилище в моїх очах буде всього лише судилищем ворога, але від цього не менш підступного, який тріумфує”, — написав Гіркін.</p>
    </article>
  </body>
</html>