<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_ukrayina-serbiya-10-pershij-tajm/938559"/>
    <meta property="og:site_name" content="Gazeta.ua"/>
    <meta property="article:published_time" content="2019-11-17T15:36:00+00:00"/>
    <meta property="og:title" content="Україна – Сербія – 1:0 (Перший тайм)"/>
    <meta property="og:description" content="Добрий день! Сьогодні збірна України офіційно завершує відбірний турнір до Євро-2020 матчем із Сербією в Белграді. Завчасно, за два тури до фінішу, наші хлопці забезпечили собі перше місце. Однак інтрига є і в сьогоднішній грі. Найперше &amp;ndash; сербам потрібна перемога. У разі нічиї ..."/>
  </head>
  <body>
    <article>
      <h1>Україна – Сербія – 1:0 (Перший тайм)</h1>
      <address><time datetime="2019-11-17T15:36:00+00:00">17 Nov 2019, 15:36</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938559_w_300.jpg?v=0"/>
        <figcaption>Серби спробують створити на стадіоні пекло</figcaption>
      </figure>
      <p>Добрий день!</p>
      <p>Сьогодні збірна України офіційно завершує відбірний турнір до Євро-2020 матчем із Сербією в Белграді. Завчасно, за два тури до фінішу, наші хлопці забезпечили собі перше місце.</p>
      <p>Однак інтрига є і в сьогоднішній грі. Найперше – сербам потрібна перемога. У разі нічиї або поразки Португалії в Люксембурзі саме Сербія буде другою. Господарі мріють помститися Україні за<a href="https://gazeta.ua/articles/sport/_treba-pomstitisya-ukrayini-tadich/938430"> принизливу поразку </a>з рахунком – 0:5 у Львові. "Ті 0:5 досі сидять у наших серцях", – кажуть сербські футболісти.</p>
      <p>Не можна сказати, що збірній України абсолютно байдужа сьогоднішня гра. Наша команда не погоджується програвати. Річ у тім, що Україні конче необхідно бути сіяною під час жеребкування прийдешнього турніру, яке відбудеться 30 листопада в Бухаресті. А для цього треба, як мінімум, не програти.</p>
      <p>І остання інтрига, яка цілком може стати першою – стосунки між уболівальниками і країнами взагалі. Не секрет, що Сербія завжди підтримує Росію. Зокрема – у війні проти України. Фанатські акції на підтримку Путіна і окупації Криму – не дивина в Сербії. Саме тому керівники футбольних федерацій домовилися, що у Львові не буде сербських фанів, а в Белграді – українських.</p>
      <p>Стали відомі стартові склади команд:</p>
      <p><b>Сербія</b>: Райкович - Родич, Коларов, Міленкович, Нік. Максимович - Нем. Максимович, Гудель - Радоньїч, Ляйич, Тадич - Мітрович.</p>
      <p>Запасні: Дмитрович, Роцков, Милетич. Младенович, Мілівоєвич, Спайич, Мілунович, Гачінович Лукич, Джурічич, Милинкович-Савич, Павлович.</p>
      <p><b>Україна</b>: Пятов - Миколенко, Кривцов, Матвієнко, Караваєв - Сидорчук, Малиновський, Коваленко - Циганков, Ярмоленко - Яремчук.</p>
      <p>Запасні: Паньків, Лунін, Соболь, Пластун, Болбат, Шабанов, Коноплянка, Шепелєв, Буяльський, Шахов, Безус, Бесєдін.</p>
      <p>Несподіванка у складі України лише одна – Коноплянка в запасі.</p>
      <p>Степаненко – дискваліфікований, Марлос, Мораєс – травмовані.</p>
      <p>Матч не дуже популярний у Сербії. На пекло не дуже схоже – від сили збереться 10 тисяч уболівальників. Це й на краще.</p>
      <p>Вони знущаються над нами: на центральній трибуні напис – "Газпром".</p>
      <p>Гра почалася!</p>
      <p>2 хв. Серби відразу спробували затиснути нас на власній половині поля. До удару справа не дійшла.</p>
      <p>4 хв. Ініціатива в господарів. Наші ще не впіймали свою гру.</p>
      <p>6 хв. Радоньїч пройшов правим флангом і прострілив. П'ятов на місці!</p>
      <p>8 хв. Гол! Пенальті у наші ворота. Матвієнко навмисне підставився зі своєю рукою. Злякався удару й відвернувся. Тадич забиває – 1:0.</p>
      <p>11 хв. Огризнулися наші. Ярмоленко ударив здалеку – неточно.</p>
    </article>
  </body>
</html>