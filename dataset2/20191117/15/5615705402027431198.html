<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204558-ssha-i-pivdenna-koreya-virishili-vidklasti-spilni-navchannya"/>
    <meta property="og:site_name" content="Mind UA"/>
    <meta property="article:published_time" content="2019-11-17T15:01:00+00:00"/>
    <meta property="og:title" content="США і Південна Корея вирішили відкласти спільні навчання"/>
    <meta property="og:description" content="Рішення ухвалили на тлі критики навчань з боку КНДР"/>
  </head>
  <body>
    <article>
      <h1>США і Південна Корея вирішили відкласти спільні навчання</h1>
      <h2>Рішення ухвалили на тлі критики навчань з боку КНДР</h2>
      <address>
        <time datetime="2019-11-17T15:01:00+00:00">17 Nov 2019, 15:01</time>
      </address>
      <p>Південна Корея і США вирішили відкласти проведення спільних навчань, які були заплановані на кінець поточного місяця. Про це <a href="https://interfax.com.ua/">повідомляє</a> агентство «Інтерфакс».</p>
      <p>«Після спільних консультацій і ретельних роздумів ми з Чоном Ген Ду вирішили відкласти запланований цього місяця захід щодо спільних льотних навчань», – заявив міністр оборони США Марк Еспер.</p>
      <p>Він додав, що таке рішення – це «акт доброї волі, внесок в атмосферу, що сприяє дипломатії і просуванню миру». Він закликав КНДР у відповідь повернутися до столу переговорів без будь-яких попередніх умов. </p>
      <p>Нагадаємо: наприкінці листопада США і Південна Корея планували провести навчання меншого масштабу, ніж маневри, які зазвичай проводилися в цей час. У Пхеньяні, в свою чергу, розкритикували і менш масштабні навчання США та Південної Кореї, заявивши, що «перейменування навчань» не змінить їхнього «агресивного характеру».</p>
      <p>З 2018 року Сеул і Вашингтон призупинили низку великих навчань. Серед них – літні навчання Ulchi Freedom Guardian і зимові повітряні навчання Vigilant Ace. У той же час сторони продовжують проводити навчання меншого масштабу для підтримання бойової готовності. Це сталося після переговорів президента США Дональда Трампа з лідером КНДР Кім Чен Ином. Однак другий саміт США-КНДР у В'єтнамі, що відбувся цього року, <a href="https://mind.ua/news/20202960-ssha-i-kndr-vidnovili-yaderni-peregovori-na-zustrichi-u-shveciyi">завершився безрезультатно.</a></p>
      <related>
        <h4>Також читайте</h4>
        <a href="https://mind.ua/news/20204545-blumberg-vitratit-100-mln-na-antireklamu-trampa-pered-viborami"/>
        <a href="https://mind.ua/news/20204542-prokuratura-ssha-vzyalas-za-dzhuliani-pereviryae-chi-ne-otrimuvav-vin-vigodu-vid-gazovogo-biznesu-v-uk"/>
        <a href="https://mind.ua/news/20204537-bofa-merrill-lynch-polipshiv-prognoz-zrostannya-vvp-ukrayini-v-2019-roci-do-38"/>
      </related>
    </article>
  </body>
</html>