<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158668_1.html"/>
    <meta property="og:site_name" content="Novsport"/>
    <meta property="article:published_time" content="2019-11-17T15:59:00+00:00"/>
    <meta property="og:title" content="Португалия се измъчи срещу футболно джудже, но е на Евро 2020 (ВИДЕО)"/>
    <meta property="og:description" content="&quot;Мореплавателите&quot; си осигуриха второто място в група &quot;B&quot;, Сърбия отпадна след 2:2 с лидера Украйна"/>
  </head>
  <body>
    <article>
      <h1>Португалия се измъчи срещу футболно джудже, но е на Евро 2020 (ВИДЕО)</h1>
      <address><time datetime="2019-11-17T15:59:00+00:00">17 Nov 2019, 15:59</time> by <a rel="author">Николай Георгиев</a></address>
      <p>Португалският национален отбор по футбол победи с 2:0 Люксембург в последния си двубой от европейските квалификации. По този начин "мореплавателите" си осигуриха второто място в група "B" и съответно класиране на Евро 2020.<br/> <br/>Като лидер в групата завършва Украйна с 19 точки, а на трето място остава Сърбия с 14 пункта, която вече чака баражите от Лигата на нациите, чрез които евентуално би могла да се класира на предстоящото първенство. Днес "плавите" завършиха при 2:2 с Украйна, която не играеше за нищо.<br/> <br/>В срещата на Португалия с Люксембург се разписа Бруно Фернандеш в 39-ата минута, а в 86-ата Кристиано Роналдо подпечата неочаквано трудната победа, за да осигури опит за защита на европейския трон.<br/> <br/>На мача на Сърбия и Украйна пък домакините на два пъти повеждаха чрез Тадич (9 - дузпа) и Митрович (56), но на два пъти гостите изравняваха с голове на Яремчук (33) и Беседин (90+3).</p>
    </article>
  </body>
</html>