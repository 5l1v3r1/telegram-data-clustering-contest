<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39742/%D9%88%D8%B2%DB%8C%D8%B1-%D9%86%DB%8C%D8%B1%D9%88-%D9%81%D8%B1%D8%AF%D8%A7-%D8%A8%D9%87-%D8%B3%D9%85%D9%86%D8%A7%D9%86-%D8%B3%D9%81%D8%B1-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-17T15:21:00+00:00"/>
    <meta property="og:title" content="وزیر نیرو فردا به سمنان سفر می‌کند"/>
    <meta property="og:description" content="وزیر نیرو صبح فردا در ششمین هفته از پویش هرهفته_الف_ب_ایران برای افتتاح و آغاز عملیات اجرایی پروژه‌های صنعت آب و برق راهی استان سمنان می‌شود."/>
  </head>
  <body>
    <article>
      <h1>وزیر نیرو فردا به سمنان سفر می‌کند</h1>
      <address><time datetime="2019-11-17T15:21:00+00:00">17 Nov 2019, 15:21</time> by <a rel="author">پایگاه خبری صنعت برق - برق نیوز BarghNews</a></address>
      <p><i>وزیر نیرو صبح فردا در ششمین هفته از پویش هرهفته_الف_ب_ایران برای افتتاح و آغاز عملیات اجرایی پروژه‌های صنعت آب و برق راهی استان سمنان می‌شود. </i>به‌گزارش <a href="https://barghnews.com/">برق نیوز</a>، "رضا اردکانیان" در جریان سفر یک‌روزه خود به استان سمنان، پروژه پست و خطوط ۴۰۰ کیلووات ایوانکی را با اعتباری بالغ بر ۸۶ میلیارد تومان به بهره‌برداری خواهند رساند. همچنین در این سفر پروژه آبرسانی به ۲۰ روستای شهرستان گرمسار و آرادان نیز افتتاح می‌شود. برای اجرای این پروژه بیش از سه میلیارد تومان هزینه شده که با تکمیل آن بیش از چهار هزار نفر از جمعیت روستایی استان از شبکه آب شرب سالم و پایدار بهره‌مند خواهند شد. بر اساس برنامه‌ریزی صورت گرفته همزمان با سفر وزیر نیرو به استان سمنان، عملیات اجرایی فاز نهایی پروژه آبرسانی به ۱۱ روستای شهرستان گرمسار و آرادان نیز آغاز خواهد شد. این پروژه با اعتباری بالغ بر ۹ میلیارد تومان تا سال آینده به پایان خواهد رسید که پس از تکمیل این طرح سه هزار و ۶۰۰ نفر از جمعیت روستایی منطقه از شبکه آب شرب پایدار برخوردار خواهند شد.</p>
    </article>
  </body>
</html>