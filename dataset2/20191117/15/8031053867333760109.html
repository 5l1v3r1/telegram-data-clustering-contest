<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/k%ce%b1%cf%84%ce%b5%cf%81%ce%af%ce%bd%ce%b7-%cf%83%cf%85%ce%b3%ce%ba%ce%bb%ce%bf%ce%bd%ce%af%ce%b6%ce%b5%ce%b9-%ce%bf-%cf%80%ce%b1%cf%84%ce%ad%cf%81%ce%b1%cf%82-%cf%84%ce%b7%cf%82-17%cf%87%cf%81.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-17T15:40:46+00:00"/>
    <meta property="og:title" content="Kατερίνη -Συγκλονίζει ο πατέρας της 17χρονης: Η ακριβή μου Σβέτα και η μοναδική μου Μαρία δεν υπάρχουν πια"/>
    <meta property="og:description" content="Συντετριμμένος εμφανίζεται ο πατέρας της 17χρονης από την Κατερίνη που μαζί με τη μητέρα της βρήκαν τραγικό τέλος. Σε σπαρακτικό  του μήνυμα στην προσωπική του σελίδα στο Facebook γράφει: «Η ακριβή μου Σβέτα και η μοναδική μου Μαρία δεν υπάρχουν πια»."/>
  </head>
  <body>
    <article>
      <h1>Kατερίνη -Συγκλονίζει ο πατέρας της 17χρονης: Η ακριβή μου Σβέτα και η μοναδική μου Μαρία δεν υπάρχουν πια</h1>
      <address>
        <time datetime="2019-11-17T15:40:46+00:00">17 Nov 2019, 15:40</time>
      </address>
      <p>
        <b>Συντετριμμένος εμφανίζεται ο πατέρας της 17χρονης από την Κατερίνη που μαζί με τη μητέρα της βρήκαν τραγικό τέλος. Σε σπαρακτικό  του μήνυμα στην προσωπική του σελίδα στο Facebook γράφει: «Η ακριβή μου Σβέτα και η μοναδική μου Μαρία δεν υπάρχουν πια».</b>
      </p>
      <figure>
        <img src="https://i1.prth.gr/images/w880/files/2019-11-17/deligiannis.png"/>
      </figure>
      <p>Νεκρές έξω από το το αυτοκίνητο με το οποίο είχαν ξεκινήσει από το σπίτι τους, στις 8 Νοεμβρίου βρέθηκαν πριν από λίγη ώρα η 17χρονη Μαρία Ιωάννα Δεληγιάννη και η 45χρονη μητέρα της.</p>
      <p>Το αυτοκίνητο εντοπίστηκε από drone που πέταξε πάνω από την ευρύτερη περιοχή του Αγίου Δημητρίου. Οι έρευνες επικεντρώθηκαν στη συγκεκριμένη περιοχή, στο 26ο χιλιόμετρο της εθνικής οδού Κατερίνης – Ελασσόνας από τη στιγμή που κάτοικος εντόπισε τον προφυλακτήρα του αυτοκινήτου.</p>
      <p>Η 17χρονη Μαρία – Ιωάννα αντιμετώπιζε σοβαρά κινητικά προβλήματα. Είχε εξαφανισθεί μαζί με την μητέρα της, στις 8 Νοεμβρίου, από το σπίτι τους στην Κατερίνη. Την ημέρα της εξαφάνισης το κορίτσι γιόρταζε τα γενέθλιά του και η οικογένεια, όπως έχει δηλώσει η γιαγιά του κοριτσιού, ετοίμαζε πάρτι. Τίποτα δεν προμήνυε όσα θα ακολουθούσαν. Οι πληροφορίες που έγιναν γνωστές τις προηγούμενες ημέρες έλεγαν ότι η μητέρα βρισκόταν σε άσχημη ψυχολογική κατάσταση όταν είχε ξεκινήσει με την κόρη της, στην οποία είχε αφιερώσει τη ζωή της, για μια βόλτα. Μόλις 26 χιλιόμετρα μακριά από την Κατερίνη, στο δρόμο προς την Ελασσόνα, το μπλε αυτοκίνητο που οδηγούσε η 45χρονη μάνα, βρέθηκε κάτω από άγνωστες συνθήκες στη χαράδρα, σε βάθος περίπου 120 μέτρων.</p>
      <p>Για την αναζήτηση της Μαρίας – Ιωάννας είχε εκδοθεί ambert allert. Ωστόσο όσο περνούσαν οι μέρες οι ελπίδες στέρευαν, αφού καμία πληροφορία δεν είχε δοθεί. Το γεγονός είχε επισημάνει μιλώντας χθες στον ΘΕΜΑ 104,6 ο πρόεδρος του Χαμόγελου του Παιδιού Κώστας Γιαννόπουλος.</p>
    </article>
  </body>
</html>