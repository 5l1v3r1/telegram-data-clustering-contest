<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/double-fine-dirigente-lasciato/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-17T15:24:00+00:00"/>
    <meta property="og:title" content="Double Fine, un dirigente ha recentemente lasciato la software house | Game Division"/>
    <meta property="og:description" content="Uno dei principali dirigenti di Double Fine ha recentemente lasciato la celebre software house pochi mesi dopo l'acquisizione di Microsoft."/>
  </head>
  <body>
    <article>
      <h1>Double Fine, un dirigente ha recentemente lasciato la software house | Game Division</h1>
      <address>
        <time datetime="2019-11-17T15:24:00+00:00">17 Nov 2019, 15:24</time>
      </address>
      <p>Come ricorderete uno degli annunci di punta della scorsa conferenza <b>E3</b> di <b>Microsoft</b> è sicuramente stato l’acquisizione da parte del colosso americano di <b>Double Fine</b>, celebre software house di <b>Tim Schafer</b> attualmente al lavoro su<b> Psychonauts 2.</b></p>
      <p>A pochi mesi da tale fatto il responsabile del settore publishing dello studio, <b>Greg Rice,</b> ha lasciato la compagnia. Un’eventualità, quella dell’abbandono di tale settore da parte dello studio, di cui aveva già espresso timori lo stesso<b> Tim Schafer</b>, come <a href="http://www.tomshw.it/videogioco/double-fine-presents-esistere/">vi avevamo raccontato qualche tempo fa</a>. Del resto, come dice lo stesso <b>Schafer</b> avere un publisher all’interno di un altro publisher non aveva troppo senso.</p>
      <p>Leggi anche: <a href="https://www.tomshw.it/videogioco/star-wars-jedi-fallen-order-vendite-insider/">Star Wars Jedi Fallen Order ha fatto registrare vendite straordinarie al lancio secondo un insider</a></p>
      <figure>
        <img src="https://www.tomshw.it/images/images/2019/08/rad-47247.768x432.jpg"/>
      </figure>
      <p><b>Greg Rice</b> ha deciso di salutare <b>Double Fine</b> con queste parole: “Non pensavo sarebbe arrivato mai questo giorno, ieri è stato il mio ultimo giorno a <b>Double Fine</b>; è stato un vero e proprio sogno lavorare con alcune delle persone più straordinarie di sempre, come Tim Schafer e tutto il resto del team. Sono così orgoglioso di tutte le cose che abbiamo fatto e sono incredibilmente triste di andarmene, sebbene il fatto di lasciare il team in buone mani mi conforta. <b>Psychonauts 2</b> è fantastico e <b>Microsoft</b> permetterà di creare altre incredibili esperienze.”</p>
      <p><b>Greg Rice</b> non ha purtroppo specificato i suoi progetti futuri, ma ha dichiarato di essere decisamente pronto ad imbarcarsi in nuove avventure, il tutto ovviamente dopo essersi goduto i suoi ultimi momenti con la software house.</p>
      <p>Che ne pensate di questa notizia e dell’attuale situazione di <b>Double Fine</b>? State anche voi attendendo con trepidazione <b>Psychonauts 2</b> o il titolo non vi attira particolarmente? Fateci sapere che ne pensate a riguardo direttamente nei commenti!</p>
      <blockquote>Per godervi al meglio ogni singolo lavoro futuro della celebre software house avrete bisogno di una <b>Xbox One</b>: recuperatela ora ad un ottimo prezzo comodamente <a href="https://toms.it/czo9D">a questo indirizzo.</a></blockquote>
    </article>
  </body>
</html>