<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/cele-16-echipe-deja-calificate-la-campionatul-european-din-2020-18590710"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-17T07:24:26+00:00"/>
    <meta property="og:title" content="Cele 16 echipe deja calificate la Campionatul European din 2020"/>
    <meta property="og:description" content="Sâmbătă seară, 16 noiembrie, Olanda, Germania, Croaţia şi Austria şi-au asigurat şi ele prezenţa la Campionatul European din 2020. Batavii vor juca unul dintre meciurile din faza grupelor pe Arena Naţională. Dacă România va ajunge la EURO 2020, în urma barajului, va împărţi Grupa C cu Olanda."/>
  </head>
  <body>
    <article>
      <h1>Cele 16 echipe deja calificate la Campionatul European din 2020</h1>
      <address>
        <time datetime="2019-11-17T07:24:26+00:00">17 Nov 2019, 07:24</time>
      </address>
      <p>Sâmbătă seară, 16 noiembrie, Olanda, Germania, Croaţia şi Austria şi-au asigurat şi ele prezenţa la Campionatul European din 2020. Batavii vor juca unul dintre meciurile din faza grupelor pe Arena Naţională. Dacă România va ajunge la EURO 2020, în urma barajului, va împărţi Grupa C cu Olanda.</p>
      <p>Rezultatele înregistrate sâmbătă în preliminariile EURO 2020:</p>
      <p>Cipru – Scoţia 1-2<br/>Azerbaijan – Ţara Galilor 0-2<br/>Rusia – Belgia 1-4<br/>San Marino – Kazahstan 1-3<br/>Slovenia – Letonia 1-0<br/>Austria – Macedonia de Nord<br/>Croaţia – Slovacia 3-1<br/>Germania – Belarus 4-0<br/>Irlanda de Nord – Olanda 0-0<br/>Israel – Polonia 1-2</p>
      <p>Lista completă a echipelor calificate până în acest moment la EURO 2020: Franţa, Anglia, Belgia, Italia, Spania, Rusia, Polonia, Ucraina, Turcia, Cehia, Suedia, Finlanda, Olanda, Germania, Croaţia şi Austria.</p>
      <p>Iată cum au fost împerecheate oraşele gazdă pentru EURO 2020:</p>
      <p>• Grupa A: Roma şi Baku<br/>• Grupa B: Sankt Petersburg şi Copenhaga<br/>• Grupa C: Amsterdam şi Bucureşti<br/>• Grupa D: Londra şi Glasgow<br/>• Grupa E: Bilbao şi Dublin<br/>• Grupa F: Munchen şi Budapesta</p>
      <p>România se află pe lista gazdelor aflate în pericol să rateze EURO 2020. Într-o situaţie similară se află Azerbaijanul, Irlanda, Scoţia şi Ungaria. România şi Scoţia au şanse mari să se dueleze la barajul pentru Liga Naţiunilor.</p>
      <p>Ediţia aniversară a Campionatului European din 2020 va fi găzduită de 12 oraşe europene (după ce Bruxelles nu a îndeplinit condiţiile impuse de UEFA). Pe Arena Naţională se vor juca trei partide din faza grupelor (cel puţin două ale tricolorilor, dacă aceştia se vor califica) şi una din optimile de finală.</p>
      <p>Oraşul Roma a fost ales ca gazdă a meciului de deschidere, în timp ce finala se va disputa pe stadionul Wembley, din Londra.</p>
    </article>
  </body>
</html>