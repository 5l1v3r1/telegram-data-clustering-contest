<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/100Sport/vintersport/langrenn/Johaug-rival-pa-krykker-etter-lopetur-282907b.html"/>
    <meta property="og:site_name" content="adressa.no"/>
    <meta property="article:published_time" content="2019-11-17T07:47:00+00:00"/>
    <meta property="og:title" content="Johaug-rival på krykker etter løpetur"/>
    <meta property="og:description" content="Den svenske langrennsløperen Ebba Andersson har pådratt seg en kneskade. Hun går på krykker etter hendelsen som inntraff onsdag."/>
  </head>
  <body>
    <article>
      <h1>Johaug-rival på krykker etter løpetur</h1>
      <address><time datetime="2019-11-17T07:47:00+00:00">17 Nov 2019, 07:47</time> by <a rel="author">NTB</a></address>
      <p>Den svenske langrennsløperen Ebba Andersson har pådratt seg en kneskade. Hun går på krykker etter hendelsen som inntraff onsdag.</p>
      <aside><a href="https://www.adressa.no/100Sport/vintersport/langrenn/javascript:void(0);">Del denne artikkelen på Facebook</a> <a href="https://www.adressa.no/100Sport/vintersport/langrenn/javascript:void(0);">Del denne artikkelen på Twitter</a> <a href="https://www.adressa.no/100Sport/vintersport/langrenn/javascript:void(0);">Del denne artikkelen på e-post</a></aside>
      <p>Det var etter en løpetur at Andersson skadet kneet. Siden den gang har hun brukt krykker, og det er usikkert om hun stiller til den nasjonale åpningen i Gällivare neste helg.</p>
      <p>Andersson har slitt med knærne tidligere og har operert flere ganger.</p>
      <p>Svenskens status oppdateres til uken, forteller landslagstrener Lars Selin.</p>
      <ul>
        <li><b>SETT DENNE?</b> <a href="http://www.adressa.no/100Sport/vintersport/langrenn/Johaug-ber-folk-senke-forventningene-til-Karlsson--Ikke-tro-at-hun-skal-vare-i-toppen-hver-gang-282508b.html">Johaug ber folk senke forventningene til Karlsson: – Ikke tro at hun skal være i toppen hver gang</a></li>
      </ul>
      <figure>
        <img src="https://vertical.snd.no/images/72f4d92b-6259-46af-9a07-ff348972fe76?fit=crop&amp;q=80&amp;w=680"/>
        <figcaption>Her smiler Ebba Andersson etter å ha blitt nummer tre og havnet på pallen i et verdenscuprenn i Holmenkollen forrige sesong.  Foto: JON OLAV NESVOLD / BILDBYRÅN NORWAY</figcaption>
      </figure>
      <p>Andersson fikk sitt store gjennombrudd i 2018/19-sesongen. 22-åringen har ett VM-gull og ett OL-sølv, samt et VM-sølv. Alle medaljene har hun tatt i lagkonkurranser.</p>
      <p>I verdenscupen har Andersson vært på pallen ni ganger, men aldri vunnet. Det er blitt fire annenplasser og fem tredjeplasser.</p>
      <p>(©NTB)</p>
    </article>
  </body>
</html>