<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957281"/>
    <meta property="og:site_name" content="Andhrajyothy"/>
    <meta property="article:published_time" content="2019-11-17T07:57:20+00:00"/>
    <meta property="og:title" content="నమ్మకంగా పనిచేస్తున్నట్టు నటించి చివరకు.."/>
    <meta property="og:description" content="ADVT బంజారాహిల్స్‌, (ఆంధ్రజ్యోతి): నమ్మకంగా పనిచేస్తున్నట్టు నటించింది. యజమాని ఇంట్లో లేని సమయంలో నగలు, నగదు చోరీ చేసి ఏమి తెలియనట్టు నటించిందో పనిమనిషిని పోలీసులు అరెస్టు చేశారు. రహ్మత్‌నగర్‌ వీడయో గల్లీలో నివసిస్తున్న బాలయ్య స్థానికంగా కిరాణా షాపు నిర్వహిస్తున్నాడు. గుంటూరు జిల్లాకు చెందిన నాగేశ్వరమ్మను నెలకు రూ. 4,500 జీతం ఇచ్చి ఇంట్లో పనిమనిషిగా పెట్టుకున్నాడు. ఈనెల 10వ తేదీన చిట్టీల డబ్బు చేతికి అందడంతో కొంత ఖర్చు చేసి లక్ష రూపాయలను బీరువాలో భద్రపరిచాడు. అదేరోజు సాయంత్రం చందానగర్‌లో బంధువుల ఇంటో శుభకార్యానికి హాజరయ్యాడు. మరుసటి రోజు ఇంటికి వచ్చి బీరువా చూడగా అందులో భద్రపరిచిన నగదు, రూ. 2.4 లక్షల విలువ చేసే 60.61 గ్రాముల బంగారు గాజుల కనిపించలేదు. బాధితుడు జూబ్లీహిల్స్‌ పోలీసులకు ఫిర్యాదు చేశాడు. నాగేశ్వరమ్మను అదుపులోకి తీసుకొని విచారించగా చోరీ చేసినట్లు అంగీకరించింది. ఆభరణాలు, నగదు స్వాధీనం చేసుకొని నిందితురాలిని రిమాండ్‌కు తరలించారు."/>
  </head>
  <body>
    <article>
      <h1>నమ్మకంగా పనిచేస్తున్నట్టు నటించి చివరకు..</h1>
      <address>
        <time datetime="2019-11-17T07:57:20+00:00">17 Nov 2019, 07:57</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT <b>బంజారాహిల్స్‌, (ఆంధ్రజ్యోతి):</b> నమ్మకంగా పనిచేస్తున్నట్టు నటించింది. యజమాని ఇంట్లో లేని సమయంలో నగలు, నగదు చోరీ చేసి ఏమి తెలియనట్టు నటించిందో పనిమనిషిని పోలీసులు అరెస్టు చేశారు. రహ్మత్‌నగర్‌ వీడయో గల్లీలో నివసిస్తున్న బాలయ్య స్థానికంగా కిరాణా షాపు నిర్వహిస్తున్నాడు. గుంటూరు జిల్లాకు చెందిన నాగేశ్వరమ్మను నెలకు రూ. 4,500 జీతం ఇచ్చి ఇంట్లో పనిమనిషిగా పెట్టుకున్నాడు. ఈనెల 10వ తేదీన చిట్టీల డబ్బు చేతికి అందడంతో కొంత ఖర్చు చేసి లక్ష రూపాయలను బీరువాలో భద్రపరిచాడు. అదేరోజు సాయంత్రం చందానగర్‌లో బంధువుల ఇంటో శుభకార్యానికి హాజరయ్యాడు. మరుసటి రోజు ఇంటికి వచ్చి బీరువా చూడగా అందులో భద్రపరిచిన నగదు, రూ. 2.4 లక్షల విలువ చేసే 60.61 గ్రాముల బంగారు గాజుల కనిపించలేదు. బాధితుడు జూబ్లీహిల్స్‌ పోలీసులకు ఫిర్యాదు చేశాడు. నాగేశ్వరమ్మను అదుపులోకి తీసుకొని విచారించగా చోరీ చేసినట్లు అంగీకరించింది. ఆభరణాలు, నగదు స్వాధీనం చేసుకొని నిందితురాలిని రిమాండ్‌కు తరలించారు.</p>
    </article>
  </body>
</html>