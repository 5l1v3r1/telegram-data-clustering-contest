<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/den-v-pamet-na-zhertvite-na-katastrofi-406936.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-17T07:27:08+00:00"/>
    <meta property="og:title" content="Ден в памет на жертвите на катастрофи"/>
    <meta property="og:description" content="Тази година мотото е „Животът не е резервна част“"/>
  </head>
  <body>
    <article>
      <h1>Ден в памет на жертвите на катастрофи</h1>
      <address><time datetime="2019-11-17T07:27:08+00:00">17 Nov 2019, 07:27</time> by <a rel="author">Редактори</a></address>
      <p>Световният ден в памет на жертвите от пътнотранспортни произшествия е днес. Тази година мотото е „Животът не е резервна част“.</p>
      <p>В православните храмове у нас ще бъдат отслужени заупокойни молитви за упокой на душите на загиналите при пътни инциденти. В София панихидата ще бъде от 10.30 ч. в храм-паметник "Св. Александър Невски". Ще присъстват министърът на вътрешните работи Младен Маринов, представители на политическото и професионалното ръководство на МВР, Главна дирекция "Национална полиция", Българския червен кръст и Съюза на българските автомобилисти.</p>
      <p>В Сливен - от 11 до 12 часа на бул. "Хаджи Димитър", екип на Пътна полиция и доброволци от Червения кръст ще раздават брошури с правила за безопасно шофиране, а всички, които използват обезопасителните системи за деца в автомобилите, ще получат предметни награди.</p>
    </article>
  </body>
</html>