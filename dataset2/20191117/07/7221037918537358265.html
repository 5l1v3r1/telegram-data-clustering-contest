<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/varlik-fonuna-devredilen-sirketlerin-kari-dustu-borcu-artti/927079"/>
    <meta property="og:site_name" content="medya faresi"/>
    <meta property="article:published_time" content="2019-11-17T07:25:00+00:00"/>
    <meta property="og:title" content="Varlık Fonu’na devredilen şirketlerin kârı düştü, borcu arttı"/>
    <meta property="og:description" content="TVF bünyesindeki Çaykur, Botaş, TCDD ve Kayseri Şeker zarar etti, şirketlerin borçları katlandı."/>
  </head>
  <body>
    <article>
      <h1>Varlık Fonu’na devredilen şirketlerin kârı düştü, borcu arttı</h1>
      <h2>TVF bünyesindeki Çaykur, Botaş, TCDD ve Kayseri Şeker zarar etti, şirketlerin borçları katlandı.</h2>
      <address>
        <time datetime="2019-11-17T07:25:00+00:00">17 Nov 2019, 07:25</time>
      </address>
      <p>Türkiye Varlık Fonu’na (TVF) devredilen şirketlerin mali performanslarında düşüş yaşandı. TVF bünyesindeki Çaykur, Botaş, TCDD ve Kayseri Şeker zarar etti, borçları arttı.</p>
      <p><i><b><a href="http://www.cumhuriyet.com.tr/haber/ekonomi/1702522/zarar-ve-borc-fonu.html">Cumhuriyet’ten Emre Deveci’nin haberine göre,</a></b></i>TVF bünyesindeki Çaykur, Botaş, TCDD ve Kayseri Şeker zarar ederken, THY, Halkbank, Ziraat Bankası, VakıfBank, Türkiye Denizcilik İşletmeleri ve PTT’nin kârlarında ciddi düşüşler kaydedildi. Fon bünyesindeki şirketlerin borçlarındaki büyük artışlar da dikkati çekti.</p>
      <p>2016’da 82 milyon TL net kâr açıklayan Çaykur, TVF’ye devredildiği 2017’de 267 milyon TL, 2018’de 657 milyon TL, 2019’un ilk yarısında 369 milyon TL zarar etti.</p>
      <p>Şirketin 2016’da 1 milyar 503 milyon TL olan toplam borcu, iki yılda yüzde 53 artışla 2 milyar 300 milyon TL’ye yükseldi. </p>
      <p>2016’da 6 milyar 935 milyon TL olan Botaş’ın net kârı, TVF’ye devredildiği 2017’de 2 milyar 676 milyon TL’ye düştü.</p>
      <p>Şirket 2018’de ise 2 milyar 481 milyon TL’lik rekor zarar açıkladı.</p>
      <p>Şirketin borçları ise iki yılda yüzde 164 artarak 10 milyar TL’den 26.6 milyar TL’ye yükseldi. </p>
      <p>2016’da 2 milyar 506 milyon TL, 2017’de 1 milyar 784 milyon TL, 2018’de 2 milyar 557 milyon TL net zarar eden TCDD’nin son iki yılda toplam borcu, yüzde 114 artarak 2 milyar 796 milyon TL’ye yükseldi. </p>
      <figure>
        <img src="http://i.medyafaresi.com/uploads/content/varlik-fonuna-devredilen-sirketlerin-kari-dustu-borcu-artti-17112019jpg.jpg?v=1573975662"/>
      </figure>
    </article>
  </body>
</html>