<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/food-drink/chotiri-restorani-yaki-vidkrilisya-nedavno-v-kiyevi-oglyad-nv-50053806.html"/>
    <meta property="og:site_name" content="НВ"/>
    <meta property="article:published_time" content="2019-11-17T07:44:00+00:00"/>
    <meta property="og:title" content="Дібрали смаку. Чотири ресторани, які відкрилися нещодавно в Києві й куди варто зазирнути"/>
    <meta property="og:description" content="Порадившись з авторитетними фуд-експертами, НВ називає ресторани, які нещодавно відкрилися в Києві й куди неодмінно варто зайти."/>
  </head>
  <body>
    <article>
      <h1>Дібрали смаку. Чотири ресторани, які відкрилися нещодавно в Києві й куди варто зазирнути</h1>
      <h2>Порадившись з авторитетними фуд-експертами, НВ називає ресторани, які нещодавно відкрилися в Києві й куди неодмінно варто зайти.</h2>
      <address><time datetime="2019-11-17T07:44:00+00:00">17 Nov 2019, 07:44</time> by <a rel="author">Роман Фещенко</a></address>
      <h3>Публицист</h3>
      <p>
        <i>Адреса: вул. Січових стрільців, 25</i>
      </p>
      <p>
        <i>Час роботи: 11:00−23:00</i>
      </p>
      <p>
        <i>Середній чек: 900 грн</i>
      </p>
      <p>
        <i>Кухня: європейська, ф’южн</i>
      </p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/334/big/01b47c2482912b429bf2ecc9c13edaa0.png?stamp=20191115174935&amp;q=85&amp;output=jpg&amp;bg=white"/>
        <figcaption>Фото: публіцист</figcaption>
      </figure>
      <p>Вітчизняні ресторатори проявляють явний інтерес до видавничої справи. І це не жарт. Менш ніж за рік на гастрономічній карті Києва з’явилися популярна Итальянская редакция Дмитра Запорожця, а на Хрещатику — кав’ярня-бар The Journalist. У вересні до цієї компанії «видавців» впевнено приєднався ресторан Публицист, відкритий в будівлі колишньої книжкової фабрики.</p>
      <p>За кухню тут відповідає співзасновник і шеф-кухар Алекс Якутов. Раніше він працював в м’ясних ресторанах — київському Гра з вогнем і чернігівському Хряку.</p>
      <p>У закладі відкрита кухня. Його особлива гордість — чимала барна і винна карти з італійськими, французькими та аргентинськими винами.</p>
      <h3>Kritikos</h3>
      <p>
        <i>Адреса: бул. Лесі Українки, 30в</i>
      </p>
      <p>
        <i>Час роботи: 11:00—00:00 (Пт, сб: 11:00−02:00)</i>
      </p>
      <p>
        <i>Середній чек: 1.100 грн</i>
      </p>
      <p>
        <i>Кухня: грецька, середземноморська</i>
      </p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/331/big/1fab129977fef4f2b1880440f4b71be3.png?stamp=20191115174551&amp;q=85&amp;output=jpg&amp;bg=white"/>
        <figcaption>Фото: Kritikos</figcaption>
      </figure>
      <p>Хоча для Києва цей заклад новий, насправді грецький ресторан Kritikos має довгу історію. Перший заклад однойменної мережі відкрився на півострові Халкідікі в 1977 році й названий на честь засновників — подружжя Нікоса і Катерини Критикос. За чотири десятиліття успішний сімейний бізнес розрісся в ресторанну мережу, куди нині входять ресторани в Уранополісі, Салоніках, Москві, а тепер і в Києві. Причому Катерина Критикос донині контролює кухню всіх закладів.</p>
      <p>У київський Kritikos дари моря регулярно доставляють прямо з Греції. У меню — традиційні грецькі страви, а у винній карті закладу — вина з усього світу і, звичайно, з Греції.</p>
      <h3>Анчоусная від Черноморки</h3>
      <p>
        <i>Адреса: вул. Велика Васильківська, 111−113</i>
      </p>
      <p>
        <i>Час роботи: 11:00−23:00</i>
      </p>
      <p>
        <i>Середній чек: 500 грн</i>
      </p>
      <p>
        <i>Кухня: європейська, ф’южн</i>
      </p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/333/big/4b49b7e3b9a7bea52feab6191e60605a.png?stamp=20191115174757&amp;q=85&amp;output=jpg&amp;bg=white"/>
        <figcaption>Фото: Анчоусная від Черноморки</figcaption>
      </figure>
      <p>Це тринадцятий заклад найбільшої вітчизняної мережі ресторанів морепродуктів, які працюють в Києві та Одесі під брендами Черноморка і Селедочная. Заклади славляться демократичними цінами і стравами, приготованими зі свіжих морепродуктів власного вилову.</p>
      <p>Більшість страв тут дійсно готують з анчоусами. З ними подають навіть сирний крем-суп і червоний борщ, різноманітні закуски і муси.</p>
      <p>Ще одна спеціалізація закладу — дари моря, обсмажені в кукурудзяному борошні, пивному клярі або на грилі в часниковому соусі.</p>
      <h3>Реберня на Узвозі</h3>
      <p>
        <i>Адреса: Андріївський узвіз, 2а</i>
      </p>
      <p>
        <i>Час роботи: 12:00−00:00</i>
      </p>
      <p>
        <i>Середній чек: 500 грн</i>
      </p>
      <p>
        <i>Кухня: українська, європейська</i>
      </p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/332/big/910f503da102dca6810274d1f841a8c2.png?stamp=20191115174736&amp;q=85&amp;output=jpg&amp;bg=white"/>
        <figcaption>Фото: Реберної на Узвозі</figcaption>
      </figure>
      <p>Один з найбільш очікуваних в Києві закладів львівського холдингу емоцій !FEST, відомого своїми креативними ресторанами Криївка, Найдорожча ресторація Галичини і Мазох-cafe. Про відкриття київського представництва популярного у Львові м’ясного ресторану Реберня під Арсеналом почали говорити ще влітку 2018-го. Однак запрацювало воно лише через рік.</p>
      <p>Реберня на Узвозі відкрилася в будинку c 200-річною історією і займає три поверхи, тому ресторан може одночасно обслужити понад 300 гостей. Хоча буває, що біля входу в Реберню, де немає броні столиків, вишиковується черга.</p>
      <p>А вже якщо потрапили в реберно, знайте: ребра, як і інші страви, тут їдять руками. На щастя, на кожному поверсі є рукомийники, а на столах — рулони з паперовими рушниками.</p>
      <p>З алкоголю тут пропонують вина України, Грузії, Німеччини, Іспанії, Італії, Чилі та пиво власного виробництва.</p>
      <p>
        <b>
          <i>Повний матеріал читайте в новому номері <a href="https://magazine.nv.ua/journal/3422-journal-no-42/voshli-vo-vkus.html">журналу НВ</a> (№ 42 від 14 листопада 2019).</i>
        </b>
      </p>
      <p>Читайте також:<br/><a href="https://style.nv.ua/ukr/food-drink/molodist-u-kiyevi-vidkrivsya-populyarniy-odeskiy-restoran-novini-kiyeva-50050896.html">&amp;nbspДруга Молодість. У Києві відкривається аналог популярного одеського ресторану</a></p>
    </article>
  </body>
</html>