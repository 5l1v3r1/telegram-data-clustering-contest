<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/fortnite-evento-power-leveling/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-17T07:00:00+00:00"/>
    <meta property="og:title" content="Fortnite, è iniziato l'evento Power Leveling | Game Division"/>
    <meta property="og:description" content="Durante questo fine settimana è disponibile su Fortnite il Weekend Power Leveling, evento che permette di ottenere il doppio dell'esperienza."/>
  </head>
  <body>
    <article>
      <h1>Fortnite, è iniziato l'evento Power Leveling | Game Division</h1>
      <address>
        <time datetime="2019-11-17T07:00:00+00:00">17 Nov 2019, 07:00</time>
      </address>
      <p>Ottime notizie per gli innumerevoli giocatori di <b>Fortnite</b>: durante questo fine settimana è infatti in corso il cosiddetto <b>Power Leveling</b>, un evento speciale che permette a tutti i giocatori del celebre battle royale di ottenere una quantità maggiore di punti esperienza.</p>
      <p>A confermare il ritorno di questa gradita opportunità è stata direttamente la pagina <b>Twitter</b> ufficiale del titolo, come potete osservare comodamente anche qui sotto.</p>
      <p>Leggi anche: <a href="https://www.tomshw.it/videogioco/fire-emblem-three-houses-patch-attivita/">Fire Emblem Three Houses, la nuova patch contiene una serie di nuove attività e permette di interagire con gli animali</a></p>
      <figure>
        <iframe data-src="https://twitter.com/FortniteGame/status/1195499220993622016?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/08/fortnite-10-0-45570.768x432.jpg"/>
        </figure>
        <figure>
          <img src="https://www.tomshw.it/images/images/2019/08/fortnite-45528.768x432.jpg"/>
        </figure>
      </slideshow>
      <p>Sabato e domenica, quindi, chiunque giocherà a <b>Fortnite</b> potrà ottenere un quantitativo decisamente maggiore di punti esperienza e sarà quindi decisamente più facile salire di livello e portarsi avanti con il famigerato <b>Pass Battaglia,</b> sbloccando così anche sempre nuove ricompense.</p>
      <p>Non è la prima volta in questa prima stagione di <b>Fortnite Capitolo 2</b> che <b>Epic Game</b>s propone un evento del genere e ciò sembra essere direttamente legato ad una delle principali critiche rivolte al titolo all’uscita della season in corso, ossia il richiedere troppo tempo per raggiungere il livello massimo del Pass Battaglia. In ogni caso il celebre publisher era già intervenuto a riguardo, riducendo i requisiti per salire di livello in livello, ma sta comunque continuando ad offrire possibilità ai propri giocatori di raggiungere più in fretta il tanto agognato livello 100.</p>
      <p>Che ne pensate di questa notizia e del <b>Power Leveling</b> attualmente in corso? Approfitterete di questa opportunità per buttarvi avanti con il Pass Battaglia o siete già messi discretamente bene a riguardo? Che ne pensate di questo <b>Capitolo 2</b> di <b>Fortnite</b>, vi piace o preferivate il vecchio stile dell’opera? Fateci sapere che ne pensate direttamente qui sotto nei commenti!</p>
      <blockquote>Sul mercato è appena arrivato un nuovo e interessante pacchetto di contenuti aggiuntivi per <b>Fortnite</b>. Potete recuperarlo fin da ora comodamente <a href="https://toms.it/HS1g7">a questo indirizzo</a>!</blockquote>
    </article>
  </body>
</html>