<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957273"/>
    <meta property="og:site_name" content="Andhrajyothy"/>
    <meta property="article:published_time" content="2019-11-17T07:31:39+00:00"/>
    <meta property="og:title" content="ఆందోళనలో అన్నదాత.. వందల ఎకరాల్లో పంటలు నాశనం"/>
    <meta property="og:description" content="ADVT"/>
  </head>
  <body>
    <article>
      <h1>ఆందోళనలో అన్నదాత.. వందల ఎకరాల్లో పంటలు నాశనం</h1>
      <address>
        <time datetime="2019-11-17T07:31:39+00:00">17 Nov 2019, 07:31</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>బెంగళూరు  : </b>డెంకణీకోట సమీప అడవుల్లో మకాం వేసిన 30కి పైగా ఏనుగులు పంట పొలాలపై దాడి చేయడంతో రైతులు తీవ్రంగా నష్టపోతున్నారు. సుమారు 130కు పైగా ఏనుగులు కర్ణాటక అడవుల్లో నుంచి డెంకణీకోట అడవుల మార్గంగా శానమావు అటవీ ప్రాంతానికి చేరుకున్న విషయం తెలిసిందే. అందులో 30 ఏనుగులు డెంకణీకోటలోనే మకాంవేసి పరిసర గ్రామాల్లోని రైతుల పంట పొలాలపై దాడి చేస్తున్నాయి. ప్రతి సంవత్సరం ఈ ప్రాంతాల్లో వరి, రాగి తదితర పైర్లు కోతకు వచ్చే సమయం కావడంతో కర్ణాటక అడువుల నుంచి భారీ సంఖ్యలో ఏనుగులు రావడం పరిపాటిగా మారుతోంది. దాదాపు 3, 4 నెలల పాటు ఇక్కడే మకాం వేసి కోతకు సిద్ధంగా ఉన్న పంటలను నాశనం చేయడం, కనిపించిన వారిపై దాడి చేసి చంపివేస్తుంటాయి.</p>
      <p> డెంకణీకోట ప్రాంతంలో మోస్తారు నుంచి భారీ వర్షాలు పడడంతో పంటలు కూడా బాగా పండాయి. కనీసం ఈ ఏడాదైనా చేసిన అప్పులను తీర్చాలని భావించిన రైతన్నకు ఏనుగుల దాడి తీవ్ర వేదనకు గురి చేస్తోంది. డెంకణీకోట శివారులో కోతకు సిద్ధంగా ఉన్న అరటి, క్యాబేజీ, మొక్కజొన్న తోటల్లో ప్రవేశించి తిన్నదంత తిని, మిగిలిన దానిని నాశనం చేస్తున్నాయి. రూ.5 లక్షలకు పైగా తోటల్లోని పంటలు నాశనమయ్యాయని రైతులు తీవ్ర ఆవేదన వ్యక్తం చేస్తున్నారు. వెంటనే అటవీ అధికారులు స్పందించి ఏనుగులను అరికట్టడంతో పాటు జరిగిన నష్టానాకి పరిహారం చెల్లించాలని వారు డిమాండ్‌ చేస్తున్నారు. కొద్దివారాలుగా ఏనుగుల బెడద లేదని, రైతులు సంతోషపడుతున్న తరుణంలో మళ్ళీ ఏనుగులు హోసూరు, డెంకణీకోట సమీప అడవుల్లో ప్రత్యక్షమవడం ప్రజల్లో ఆందోళన కలిగిస్తోంది.</p>
    </article>
  </body>
</html>