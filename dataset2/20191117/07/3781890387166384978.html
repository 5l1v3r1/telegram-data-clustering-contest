<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742088"/>
    <meta property="og:site_name" content="เดลินิวส์"/>
    <meta property="article:published_time" content="2019-11-17T07:47:00+00:00"/>
    <meta property="og:title" content="ปืนใหญ่ให้เวลาเอเมรี่ 1 เดือน"/>
    <meta property="og:description" content="'ปืนใหญ่' ให้เวลา 'เอเมรี' พิสูจน์ตัวเองอีก 1 เดือน แต่ไม่แน่ใจว่าการปลดสามารถแก้ปัญหา"/>
  </head>
  <body>
    <article>
      <h1>ปืนใหญ่ให้เวลาเอเมรี่ 1 เดือน</h1>
      <address>
        <time datetime="2019-11-17T07:47:00+00:00">17 Nov 2019, 07:47</time>
      </address>
      <p>
        <b>"ปืนใหญ่" ให้เวลา "เอเมรี" พิสูจน์ตัวเองอีก 1 เดือน แต่ไม่แน่ใจว่าการปลดสามารถแก้ปัญหา</b>
      </p>
      <p>"เดลี มิร์เรอร์" รายงานว่า อูไน เอเมรี กุนซือ "ปืนใหญ่" อาร์เซนอล เหลือเวลาอีก 1 เดือน โดย 8 นัดต่อไปที่จะเจอกับ เซาแธมป์ตัน, ไอน์ทรัคต์ แฟรงค์เฟิร์ต, นอริช, ไบรท์ตัน, เวสต์แฮม, สตองดาร์ ลีแอช, แมนฯ ซิตี และเอฟเวอร์ตัน จะเป็นการตัดสินว่าเขาสมควรได้ทำหน้าเฮดโค้ชต่อหรือไม่ อย่างไรก็ตามบอร์ดบริหารไม่แน่ใจนักว่าการไล่ตะเพิด เอเมรี จะช่วยแก้ปัญหาทั้งหมด<br/><br/>แหล่งข่าวรายหนึ่งที่อยู่กับทีมมายาวนาน เผยด้วยความรู้สึกว่าสโมสรกำลังเสียความเป็นตัวตนที่สร้างมาในยุค อาร์แซน เวนเกอร์ ว่า "ดีเอ็นเอที่สร้างอาร์เซนอลให้เป็นสโมสรกำลังเหือดแห้งไป กการแต่งตั้งคนเข้ามาทำงานทั้งก่อนและหลัง เวนเกอร์ เห็นได้ว่าไม่ได้ผล คนที่อยู่กับทีมมานานกำลังตกใจกับสิ่งที่เกิดขึ้น"<br/><br/>ขณะเดียวกันมีข่าวลือว่า อาร์เซนอล จะเสนอ กรานิต ชากา มิดฟิลด์ชาวสวิสให้กับ โบรุสเซีย มึนเชนกลัดบัค เป็นหนึ่งข้อแลกเปลี่ยน หากว่า กลัดบัค ยอมขาย เดนิส ซากาเรีย วัย 22 ปี มิดฟิลด์เพื่อนร่วมทีมชาติของชากา ให้กับ อาร์เซนอล <br/> </p>
    </article>
  </body>
</html>