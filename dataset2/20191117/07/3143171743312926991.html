<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/cu-f-u-leggere-il-passato-narrare-il-presente-disegnare-il-futuro-il-progetto.html"/>
    <meta property="og:site_name" content="Tempostretto"/>
    <meta property="article:published_time" content="2019-11-17T07:16:45+00:00"/>
    <meta property="og:title" content="Cu.F.U. leggere il passato, narrare il presente, disegnare il futuro: il progetto"/>
    <meta property="og:description" content="Martedì 19 novembre 2019, alle ore 10,00, presso i locali della II Circoscrizione, verrà presentato il progetto “Cu.F.U. leggere il passato, narrare il presente, disegnare il futuro”. Capofila l’istituto &quot;Giuseppe Catalfamo&quot;."/>
  </head>
  <body>
    <article>
      <h1>Cu.F.U. leggere il passato, narrare il presente, disegnare il futuro: il progetto</h1>
      <address><time datetime="2019-11-17T07:16:45+00:00">17 Nov 2019, 07:16</time> by <a rel="author" href="https://www.tempostretto.it/author/emanuela-giorgianni" target="_blank">Emanuela Giorgianni</a></address>
      <p>
        <i>Martedì 19 novembre 2019, alle ore 10,00, presso i locali della II Circoscrizione, verrà presentato il progetto “Cu.F.U. leggere il passato, narrare il presente, disegnare il futuro”. Capofila l’istituto "Giuseppe Catalfamo".</i>
      </p>
      <p>La cultura e il futuro può e deve partire anche dalla periferia. Questo è l’obiettivo del progetto “<b>Cu.F.U.</b> leggere il passato, narrare il presente, disegnare il futuro”, finanziato dal MBAC (Ministero per i beni e le attività culturali), nell’ambito del quadro Piano Cultura Futuro Urbano.</p>
      <p>Verrà presentato martedì 19 novembre 2019, alle ore 10,00, presso i locali della II Circoscrizione (palazzo servizi – stadio S. Filippo) per mostrare e dare avvio all’innovativo programma che prevede attività culturali e creative incentrate sull’azione collettiva e sulla collaborazione civica, per renderne protagonisti gli abitanti di quelle aree urbane troppo spesso escluse, stimolando il loro diritto di agire e partecipare attivamente.</p>
      <p>L’interesse principale è, infatti, come espresso emblematicamente dal titolo del progetto, potenziare il ruolo delle scuole interessate, con presidi culturali, istituzionali e sociali; valorizzare il territorio e la sua storia e leggere il presente quale strumento atto a creare forme di rigenerazione urbana e sociale affini alla comunità.</p>
      <p>I principali destinatari saranno i villaggi di S. Lucia sopra Contesse, CEP, UNRRA e di riflesso i rioni vicini.</p>
      <p>La rete di scuole è composta dall’Istituto Comprensivo “<b>G. Catalfamo</b>“, capofila del progetto e dall’Istituto Comprensivo “<b>S. D’Acquisto</b>“.</p>
      <p>Partner fondamentali saranno l’associazione culturale Terremoti di Carta, l’associazione dei 3 MESTIERI, l’associazione Pro Loco Messina Sud, l’associazione Ionio – Circolo ARCI, l’associazione ANMIG (associazione nazionale mutilati e invalidi di guerra e fondazione), l’associazione Docenti Virtuali, la Confraternita San Nicolò di Bari, la II Circoscrizione del Comune di Messina.</p>
      <p>Un importante momento di svolta per la nostra città, che puntando sul presente vuole migliorare il futuro.</p>
    </article>
  </body>
</html>