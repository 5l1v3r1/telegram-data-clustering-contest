<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904057/lokeren-voorzitter-over-de-boeck-de-trainer-staat-al-weken-onder-druk-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T07:14:00+00:00"/>
    <meta property="og:title" content="Lokeren-voorzitter over De Boeck: “De trainer staat al weken onder druk”"/>
    <meta property="og:description" content="Sporting Lokeren ging thuis onderuit tegen Lommel. Voorzitter Louis De Vries reageerde tegenover"/>
  </head>
  <body>
    <article>
      <h1>Lokeren-voorzitter over De Boeck: “De trainer staat al weken onder druk”</h1>
      <address>
        <time datetime="2019-11-17T07:14:00+00:00">17 Nov 2019, 07:14</time>
      </address>
      <p>
        <b>Sporting Lokeren ging thuis onderuit tegen Lommel. Voorzitter Louis De Vries reageerde tegenover <a href="https://www.hln.be/sport/voetbal/belgisch-voetbal/sporting-lokeren/kosten-falende-spitsen-lokeren-coach-de-boeck-zijn-kop-ik-ga-vanavond-geen-trainer-ontslaan~a3c58ba1/">Het Laatste Nieuws.</a></b>
      </p>
      <p>“De trainer staat al weken onder druk”, begint De Vries. “En ik ook. Maar we gaan hier toch nog eens rustig over nadenken. Niet over een beslissing, want ik ga vanavond geen trainer ontslaan. Op grond van wat ik zag, op grond van wat de spelers toonden kan niemand mij vanavond overtuigen, of beweren dat ze niet geprobeerd hebben of tegen de trainer gespeeld hebben. Ik heb alleen maar gezien dat wij 90 minuten hebben proberen aanvallen. Ik vind dat we héél veel pech hebben gehad.”</p>
      <p>“Natuurlijk is deze nederlaag heel teleurstellend”, gaat de voorzitter verder. “Maar dan heb ik het vooral over de tegenslag die we hadden en het gebrek aan afwerking. Dat was volgens mij vooral te wijten aan pech. We waren de betere ploeg en hadden genoeg kansen om drie wedstrijden te winnen. Maar ik ben in de eerste plaats ontgoocheld om het gebrek aan support.”</p>
      <p>De Vries geeft niet toe aan de supporters van Lokeren. “Een supporter moet steunen. En ik weet dat het niet verstandig is om tegen de fans in te gaan, maar hier kan ik niét aan toegeven. Ik vind het héél spijtig dat men de spelers niet steunt en vooringenomen naar een wedstrijd komt. Dat was absoluut niet aan de orde.”</p>
      <aside>Lees meer<br/><a href="https://www.voetbalprimeur.be/nieuws/904043/lokeren-kan-alweer-niet-winnen-tweede-periode-begint-met-verlies-tegen-lommel.html?itm_source=www.voetbalprimeur.be&amp;itm_medium=highlighted-content">Lokeren kan alweer niet winnen, tweede periode begint met verlies tegen Lommel</a></aside>
    </article>
  </body>
</html>