<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904056/courtois-ziet-nog-werkpunten-bij-rode-duivels-kunnen-we-van-leren-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T07:00:00+00:00"/>
    <meta property="og:title" content="Courtois ziet nog werkpunten bij Rode Duivels: “Kunnen we van leren”"/>
    <meta property="og:description" content="De Rode Duivels wonnen overtuigend met 1-4 van Rusland. Doelman Thibaut Courtois ziet echter nog werkpunten."/>
  </head>
  <body>
    <article>
      <h1>Courtois ziet nog werkpunten bij Rode Duivels: “Kunnen we van leren”</h1>
      <address>
        <time datetime="2019-11-17T07:00:00+00:00">17 Nov 2019, 07:00</time>
      </address>
      <p>
        <b>De Rode Duivels wonnen overtuigend met 1-4 van Rusland. Doelman Thibaut Courtois ziet echter nog werkpunten.</b>
      </p>
      <p>De Rode Duivels werkten een hele sterke eerste helft af. "Het belangrijkste is dat we een heel goeie eerste helft hebben gespeeld. We hebben laten zien dat we gegroeid zijn", wordt Courtois geciteerd. "Het was vrij indrukwekkend. Het begin was een beetje moeilijk want het veld was ook niet zo goed maar we scoren wel drie mooie goals."</p>
      <p>"De tweede helft was iets moeilijker voor ons”, gaat Courtois verder aan <a href="https://sporza.be/nl/2019/11/16/reacties-rode-duivels-na-rusland/"><i>Sporza</i></a>. “We hebben ze te veel aan de bal gelaten en zo hebben ze ons in moeilijkheden gebracht en uiteindelijk ook gescoord. Ik til niet zwaar aan die clean sheet.”</p>
      <p>Er zijn ook nog werkpunten, vindt Courtois. “Ik wist dat het hier kon gebeuren en het is misschien niet slecht dat we met de Rode Duivels eens een goal slikken. Daar kunnen we van leren. Misschien stonden we wel verkeerd bij die corner. We gaan met vijf naar de bal en dat was een misverstand, denk ik."</p>
      <aside>Lees meer<br/><a href="https://www.voetbalprimeur.be/nieuws/904021/vp-rapport-hazard-broertjes-boven-n-negatieve-uitschieter-bij-rode-duivels.html?itm_source=www.voetbalprimeur.be&amp;itm_medium=highlighted-content">VP Rapport: Hazard-broertjes boven, één negatieve uitschieter bij Rode Duivels</a></aside>
    </article>
  </body>
</html>