<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/tv/elena-sofia-ricci-canzoni-de-andre-3117983/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-17T07:44:35+00:00"/>
    <meta property="og:title" content="Elena Sofia Ricci: “Quando cantavo le canzoni di Fabrizio De Andrè…”"/>
    <meta property="og:description" content="ROMA – Intervistata durante il programma Una storia da cantare, l’attrice Elena Sofia Ricci ha parlato del suo amore per Fabrizio De Andrè: “Ho la salivazione azzerata – ha detto l’attrice dopo aver interpretato La guerra di Piero – Oggi ho avuto un regalo straordinario: pranzare con Dori Ghezzi. Stare con lei è stato come stare con Fabrizio De Andrè di cui ho amato tutte le sue canzoni”. L’attrice ricorda come l’amore per la musica di Faber sia scattata fin da piccola: “Ero una bambina un po’ particolare. Cantavo le sue canzoni, che sembravano allegre e invece erano tristi. Capendo i testi l’ho amato ancora di più. Io sono stata ad un suo concerto nel 1979 a Genova, poi a Firenze e a Roma. Ero una vera fan e tempo fa a Genova ho chiesto a mio cugino di portarmi in tutti i luoghi delle sue canzoni. Via del Campo, la chiesa di Sant’Ilario. Per me lui è stato un poeta, un poeta che finalmente si studia nelle scuole. E’ giusto che sia così. Tanti giovani lo amano. Le sue canzoni entrano dritte al cuore”. Maria Elena…"/>
  </head>
  <body>
    <article>
      <h1>Elena Sofia Ricci: “Quando cantavo le canzoni di Fabrizio De Andrè…”</h1>
      <address><time datetime="2019-11-17T07:44:35+00:00">17 Nov 2019, 07:44</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/elena_sofia_ricci.jpg"/>
        <figcaption>L’attrice Elena Sofia Ricci</figcaption>
      </figure>
      <p>ROMA – Intervistata durante il programma Una storia da cantare, l’attrice <a href="https://www.blitzquotidiano.it/cinema/elena-sofia-ricci-morte-madre-2972269/">Elena Sofia Ricci</a> ha parlato del suo amore per Fabrizio De Andrè: “Ho la salivazione azzerata – ha detto l’attrice dopo aver interpretato La guerra di Piero – Oggi ho avuto un regalo straordinario: pranzare con Dori Ghezzi. Stare con lei è stato come stare con Fabrizio De Andrè di cui ho amato tutte le sue canzoni”. L’attrice ricorda come l’amore per la musica di Faber sia scattata fin da piccola: “Ero una bambina un po’ particolare. Cantavo le sue canzoni, che sembravano allegre e invece erano tristi. Capendo i testi l’ho amato ancora di più. Io sono stata ad un suo concerto nel 1979 a Genova, poi a Firenze e a Roma. Ero una vera fan e tempo fa a Genova ho chiesto a mio cugino di portarmi in tutti i luoghi delle sue canzoni. Via del Campo, la chiesa di Sant’Ilario. Per me lui è stato un poeta, un poeta che finalmente si studia nelle scuole. E’ giusto che sia così. Tanti giovani lo amano. Le sue canzoni entrano dritte al cuore”.</p>
      <p>Maria Elena Ricci e la madre.</p>
      <figure>
        <a href="https://www.blitzquotidiano.it/tv/chiara-ferragni-registrazione-social-3117980/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/chiara-ferragni-registrazione-social-3117980/">
          <img src="https://static.blitzquotidiano.it/wp/wp-content/uploads/2019/11/chiara_ferragni_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/chiara-ferragni-registrazione-social-3117980/">Chiara Ferragni: “La registrazione social potrebbe essere una buona soluzione contro gli haters”</a>
      </h3>
      <figure>
        <a href="https://www.blitzquotidiano.it/tv/verissimo-gerry-scotti-incidente-3117972/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/verissimo-gerry-scotti-incidente-3117972/">
          <img src="https://static.blitzquotidiano.it/wp/wp-content/uploads/2019/11/gerry_scotti_verissimo-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/verissimo-gerry-scotti-incidente-3117972/">Verissimo, Gerry Scotti e l’incidente del figlio: “Ho avuto tanta paura”</a>
      </h3>
      <p><b>Elena Sofia Ricci</b> durante un’intervista rilasciata qualche tempo fa a Il Fatto Quotidiano ha parlato anche della madre, la scenografa Elena Ricci Poccetto. Sin da piccola l’attrice è stata circondata da grandi maestri del cinema come ha raccontato: “ricordo Marcello Mastroianni che mi teneva in braccio, Mario Monicelli… Da bambina mi mandavano nello studio per annunciare che era pronto a tavola, dentro c’erano Andrea Camilleri, Ugo Gregoretti e Giorgio Arlorio, immersi in una nuvola di fumo. Ma ero troppo piccola per rendermene conto”.</p>
    </article>
  </body>
</html>