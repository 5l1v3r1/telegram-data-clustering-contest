<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980826014.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-17T07:00:00+00:00"/>
    <meta property="og:title" content="دفترچه‌ بیمه‌شدگان اجباری تأمین اجتماعی چگونه تمدید می‌شود؟"/>
    <meta property="og:description" content=" به گزارش باشگاه خبرنگاران جوان،  محمدحسن زدا، قائم مقام سازمان تأمین اجتماعی درباره مدت اعتبار دفترچه‌های درمانی بیمه‌شدگان و مستمری‌بگیران اظهار داشت:‌ ابهاماتی درباره نحوه تأمین اعتبار دفترچه‌های درمانی برای بیمه‌شدگان مطرح می‌شود."/>
  </head>
  <body>
    <article>
      <h1>دفترچه‌ بیمه‌شدگان اجباری تأمین اجتماعی چگونه تمدید می‌شود؟</h1>
      <address>
        <time datetime="2019-11-17T07:00:00+00:00">17 Nov 2019, 07:00</time>
      </address>
      <p>قائم مقام سازمان تأمین اجتماعی گفت: دفترچه‌های درمانی بیمه تأمین اجتماعی برای بیمه‌شدگان اجباری براساس سابقه پرداخت بیمه تمدید می‌شود.</p>
      <p> به گزارش باشگاه خبرنگاران جوان،  محمدحسن زدا، قائم مقام سازمان تأمین اجتماعی درباره مدت اعتبار دفترچه‌های درمانی بیمه‌شدگان و مستمری‌بگیران اظهار داشت:‌ ابهاماتی درباره نحوه تأمین اعتبار دفترچه‌های درمانی برای بیمه‌شدگان مطرح می‌شود.</p>
      <p>وی ادامه داد: براساس توافق و قراردادی که مابین بیمه شده و سازمان تأمین اجتماعی منعقد می‌شود، نسبت به تأمین اعتبار دفترچه‌های درمانی آنها اقدام خواهد شد.</p>
      <p>قائم مقام سازمان تأمین اجتماعی خاطرنشان کرد: اگر بیمه‌شده‌ای بیمه اختیاری و یا مشاغل آزاد باشد، براساس پرداخت حق بیمه خود که 3 و 6 ماه و یا یک سال است، نسبت به تأمین اعتبار دفترچه آن اقدام می‌شود.</p>
      <p>زدا بیان داشت: برای بیمه‌های اجباری محدودیتی وجود ندارد و براساس میزان سابقه بیمه‌پردازی، دفترچه آنها تأمین اعتبار می‌شود.</p>
      <p>وی ادامه داد: دفترچه درمانی بازنشستگان و مستمری‌بگیران نیز با توجه به بازه زمانی بیمه‌پردازی که داشته‌اند، تا پایان استفاده آخرین برگه تمدید می‌شود.</p>
    </article>
  </body>
</html>