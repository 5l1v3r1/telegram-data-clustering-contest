<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158628_1.html"/>
    <meta property="og:site_name" content="Novsport"/>
    <meta property="article:published_time" content="2019-11-17T07:12:00+00:00"/>
    <meta property="og:title" content="Италианска легенда идва в Нефтохимик"/>
    <meta property="og:description" content="Олимпийският вицешампион Вермилио съживява кариерата си на 43 г. в Бургас"/>
  </head>
  <body>
    <article>
      <h1>Италианска легенда идва в Нефтохимик</h1>
      <address>
        <time datetime="2019-11-17T07:12:00+00:00">17 Nov 2019, 07:12</time>
      </address>
      <p>Една от легендите на италианския волейбол от последния четвърт век може да се озове в шампиона ни Нефтохимик, пише „Меридиан мач".<br/> <br/>Става въпрос за Валерио Вермилио. Разпределителят е напът да съживи кариерата си на 43 г., като облече екипа на бургазлии.<br/> <br/>Вермилио е запознат с Нефтохимик от Николай Николов, който се завърна в Бургас този сезон. Двамата са играли заедно в Иран - в Урмия и Пайкан.<br/> <br/>Валерио е олимпийски вицешампион от Атина 2004, когато се окичи със сребърен медал заедно с игралия за „адзурите" Венцислав Симеонов-син на легендата Каспар Симеонов. Плеймейкърът е и двукратен шампион на Европа, 5 пъти първенец на Италия и веднъж на Русия. Има три триумфа в Шампионската лига и предшественика й - турнирът за КЕШ.<br/> <br/>Евентуалното идване на звезда от калибъра на Вермилио не само ще увеличи конкуренцията на поста разпределител Нефтохимик, но и ще покачи имиджа на клуба и родното първенство като цяло. Сега титулярен плеймейкър на бургазлии е националът Добромир Димитров.</p>
      <p> </p>
    </article>
  </body>
</html>