<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/roman-mort-accident-italia-325848.html"/>
    <meta property="og:site_name" content="Observator"/>
    <meta property="article:published_time" content="2019-11-17T07:49:00+00:00"/>
    <meta property="og:title" content="Român de 19 ani mort într-un accident în Italia. Era portarul unei echipe locale de fotbal"/>
    <meta property="og:description" content="Alexandru, un român de 19 ani, a murit, sâmbătă, într-un accident de circulaţie produs în Caravate, oraş din provincia Varese, Italia."/>
  </head>
  <body>
    <article>
      <h1>Român de 19 ani mort într-un accident în Italia. Era portarul unei echipe locale de fotbal</h1>
      <address><time datetime="2019-11-17T07:49:00+00:00">17 Nov 2019, 07:49</time> by <a rel="author">Cristi Ioniţă</a></address>
      <p>
        <b>
          <b>Alexandru, un român de 19 ani, a murit, sâmbătă, într-un accident de circulaţie produs în Caravate, oraş din provincia Varese, Italia.</b>
        </b>
      </p>
      <p>Alexandru era elev în Italia şi portar al unei echipe locale de fotbal.</p>
      <h3>Alexandru a murit la doar 19 ani</h3>
      <p>Conform <a href="https://milano.corriere.it/notizie/cronaca/19_novembre_16/varese-incidente-frontale-muore-studente-19enne-tornava-scuola-bcce39d2-0892-11ea-bebc-dc68b9227425.shtml">Corriere della Sera</a>, sâmbătă la prânz, Alexandru se întorcea cu maşina acasă, de la liceu, în momentul în care a pierdut controlul volanului într-o curbă periculoasă.</p>
      <p>Maşina tânărului a derapat, s-a răsturnat de câteva ori şi s-a lovit de o altă maşină care venea din sens opus şi era condusă de un italian de 47 de ani.</p>
      <p>Martorii au solicitat intervenţia de urgenţă a medicilor, iar aceştia, dar şi pompierii ajunşi la faţa locului s-au declarat îngroziţi de cele văzute.</p>
      <p>Pentru tânărul român au avut nevoie de nu mai puţin de două ore pentru a scoate trupul dintre fiarele contorsionate.</p>
      <p>Din păcate, a fost prea târziu, astfel că au declarat decesul tânărului.</p>
      <p>Colegii de la A. S. D. Varese Calcio şi-au luat "adio" de la român printr-un mesaj tulburător postat pe pagina de Facebook a clubului.</p>
    </article>
  </body>
</html>