<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2039720/epetios-politechniou-frourio-i-athina-to-schedio-tis-el-as.html"/>
    <meta property="og:site_name" content="News.gr"/>
    <meta property="article:published_time" content="2019-11-17T07:23:42+00:00"/>
    <meta property="og:title" content="Επέτειος Πολυτεχνείου: «Φρούριο» η Αθήνα – Το σχέδιο της ΕΛ.ΑΣ."/>
    <meta property="og:description" content="5.000 αστυνομικοί, drones και ελικόπτερο - Στις 16:00 ξεκινά η πορεία προς την αμερικανική πρεσβεία"/>
  </head>
  <body>
    <article>
      <h1>Επέτειος Πολυτεχνείου: «Φρούριο» η Αθήνα – Το σχέδιο της ΕΛ.ΑΣ.</h1>
      <address>
        <time datetime="2019-11-17T07:23:42+00:00">17 Nov 2019, 07:23</time>
      </address>
      <h3>5.000 αστυνομικοί, drones και ελικόπτερο - Στις 16:00 ξεκινά η πορεία προς την αμερικανική πρεσβεία</h3>
      <p>«Φρούριο» θυμίζει το κέντρο της Αθήνας σήμερα, με την Αστυνομία να είναι σε επιφυλακή λόγω των εκδηλώσεων για την 46η επέτειο του <a href="https://www.news.gr/tag/polytehneio"><b>Πολυτεχνείου.</b></a></p>
      <p>Επί ποδός βρίσκονται ισχυρές δυνάμεις της αστυνομίας με το πλάνο να περιλαμβάνει συνολικά 5.000 αστυνομικούς όλων των υπηρεσιών προκειμένου να αποφευχθούν έκτροπα και επεισόδια.</p>
      <p>Από τις 3 το μεσημέρι θα κλείσει ο σταθμός του Μετρό «Μέγαρο Μουσικής» ενώ στις 16:30 θα κλείσουν οι σταθμοί «Ευαγγελισμός» και «Σύνταγμα».</p>
      <p>Παράλληλα από τις 12 το μεσημέρι θα τεθούν σε ισχύ έκτακτες κυκλοφοριακές ρυθμίσεις με σταδιακή διακοπή της κυκλοφορίας στην ευρύτερη περιοχή του κέντρου στους οδικούς άξονες της Πατησίων, Σταδίου, Βασ. Σοφίας, Λεωφόρου Αλεξάνδρας.</p>
      <p>Στο σχέδιο της ΕΛΑΣ θα λάβουν μέρος:</p>
      <p>- Από τους περισσότερους από τους 5000, οι 1500, θα ανήκουν στην Διεύθυνση Αστυνομικών Επιχειρήσεων. Θα είναι δηλαδή 30 διμοιρίες της ΥΜΕΤ (Υποδιεύθυνση Μέτρων Τάξης), 20 διμοιρίες της ΥΑΤ (Υποδιεύθυνση Αποκατάστασης Τάξης).</p>
      <p>- Σχεδόν το σύνολο των δυνάμεις των ομάδων ΔΙ.ΑΣ και της “Ζ”. Και εκατοντάδες άνδρες της Ασφάλειας, Κρατικής και της Τροχαίας.</p>
      <p>- Στο σχέδιο δράσης συμπεριλαμβάνεται και μεγάλη δύναμη της Πυροσβεστικής. Οχήματα και άνδρες θα βρίσκονται σε προκαθορισμένα σημεία.</p>
      <p>- Όσες κάμερες είναι σε λειτουργία θα βοηθούν την Τροχαία για να ελέγχει την κίνηση στις κεντρικές λεωφόρους, ενώ θα «ζουμάρουν» στους διαδηλωτές με σκοπό να εντοπίζεται κάθε ύποπτη κίνηση.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2039768/to-allo-politechnio-mnimes-antistasis-ke-agona-tou-fititikou-kinimatos-sti-thessaloniki.html"/>
        <a href="https://www.news.gr/ellada/article/2039713/politechnio-se-pion-aniki-i-megali-kefali-sto-proavlio-tis-scholis.html"/>
        <a href="https://www.news.gr/ellada/article/2039704/politechnio-46-chronia-apo-tin-exegersi-ton-fititon-apenanti-sti-chounta.html"/>
      </related>
    </article>
  </body>
</html>