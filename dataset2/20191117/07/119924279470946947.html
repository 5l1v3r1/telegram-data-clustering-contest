<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dolenjskilist.si/2019/11/17/228776/novice/novice_splosno/Dve_tesni_zmagi/"/>
    <meta property="og:site_name" content="Dolenjski list"/>
    <meta property="article:published_time" content="2019-11-17T07:55:00+00:00"/>
    <meta property="og:title" content="Dve tesni zmagi"/>
    <meta property="og:description" content="Rokometaši Krke so v derbiju sredine lestvice v 10. krogu lige NLB na gostovanju pri Urbanscape Loki zmagali z 29:26 in prvič v tej sezoni napredovali v..."/>
  </head>
  <body>
    <article>
      <h1>Dve tesni zmagi</h1>
      <address><time datetime="2019-11-17T07:55:00+00:00">17 Nov 2019, 07:55</time> by <a rel="author">B. B.</a></address>
      <p>Rokometaši Krke so v derbiju sredine lestvice v 10. krogu lige NLB na gostovanju pri Urbanscape Loki zmagali z 29:26 in prvič v tej sezoni napredovali v zgornjo polovico lestvice. Na drugem mestu ostaja Riko Ribnica, ki je z več težavami, kot je bilo pričakovati, doma ugnala predzadnje moštvo lige, Jeruzalem Ormož (32:29).</p>
      <p>
        <b>Urbanscape Loka - Krka 26:29 (13:15)</b>
      </p>
      <p>Krka je prvič povedla v 12. minuti (5:4) in od tedaj Gorenjcem več niso pogledali v hrbet. Najvišjo prednost so si priigrali v 41. minuti, ko je Jaka Jakše zadel za vodstvo z 22:17. V nadaljevanju so gostitelji pritisnili z vsemi topovi in v 51. minuti znižali na 24:25. Do 56. minute je bila tekma povsem odprta (25:26), nato pa sta za Novomeščane zadela Jan Irman in Andraž Kete ter razrešila vse dvome o dolenjski zmagi.</p>
      <p>Tilen Kukman, MRK Krka : »Vedeli smo, kaj nas čaka v Loki. Cel teden smo se pripravljali na njihovo hitro igro v napadu, kar je pokazala tudi naša  obramba. Mislim, da smo jih uspeli kar dobro zaustaviti. Bolj kot ne, smo celo sezono kar konstantni v obrambi, tako da smo veliko pozornosti posvetili njihovi obrambi 5:1. Držali smo se navodil našega trenerja, ter si tako zasluženo priborili dve zelo pomembni točki.«</p>
      <p>Pri Krki sta blestela Kete in Jakše, ki sta dosegla po osem golov, pri gostiteljih sta bila najbolj učinkovita Lenart Klemenčič s sedmimi in Aljaž Jesenko s petimi zadetki.</p>
      <p>Novomeška ekipa bo v prihodnjem krogu v soboto, 23. novembra, gostila Riko Ribnico.</p>
      <p>Urbanscape Loka: Božnar, Juričan, Vrbinc 3, Gartner, Dolenc, Grojzdek 2, Jamnik 2, M. Jesenko 1, Mali, Tomac-Teržan, Jeseničnik, Pipp 2, A. Jesenko 5 (2), Klemenčič 7, Pokorn, Šibanc 3, Marinović, Atanasov 1.</p>
      <p>Krka: Brajer, Urbič, Bevec 5, Avsec, Pršina, Hvastija, Irman 3, Jakše 8, Gorela 2, Klemenčič, Rašo, Batagelj, Kukman 2 (1), Windischer, Matko 1, Kete 8 (4).</p>
      <p>Sedemmetrovke: Urbanscape Loka 5 (2), Krka 6 (5).</p>
      <p>Riko Ribnica - Jeruzalem Ormož 32:29 (11:14)</p>
      <p>Prleki so bili večino tekme boljši tekmec in vse do 49. minute Ribnico držali na razdalji nekaj golov. Takrat je za 24:24 zadel Risto Vujačić, Ribnica pa je nato v zaključku tekme znala unovčiti razliko v kakovosti. Ko so v 54. minuti povedli z 28:25, je kazalo na zanesljivo zmago, a so znova zaigrali neodgovorno in gostom dovolili, da so se minuto kasneje spet približali na vsega gol zaostanka (28:27). Gledalci v dvorani so za zmago trepetali vse do konca, novi točki pa sta v zadnji minuti z goloma le potrdila Žan Žagar in David Kovačič.</p>
      <p>Pri Ribnici sta bila najbolj učinkovita Horvat in Kovačič, ki sta dosegla po šest golov, za Jeruzalem Ormož pa je Bojan Čudič prispeval 10, Rok Žuran pa sedem golov.</p>
      <p>Ribnice bo v prihodnjem krogu gostovala v Novem mestu.</p>
      <p>* Riko Ribnica: Bojić, Strmljan, Horvat 6, Kovačič 6, Vujačić 3, Žagar 4, Knavs 3, Ilc, Ranisavljević, Pahulje, Lešek 1, B. Nosan 3, Klarič, Cimerman, Pucelj 3, Tomšič 1, Setnikar 2.</p>
      <p>* Jeruzalem Ormož: Bogadi, Šoštarič, Čudič 10 (4), Žuran 7, G. Hebar, M. Hebar 4, Šulek, Kocbek 6 (1), Balent, Krabonja 1, Ozmec, Mesarič, Lukman, Ciglar 1, Nunčič.</p>
      <p>* Sedemmetrovke: Riko Ribnica 1 (0), Jeruzalem Ormož 6 (5).</p>
      <pre>* Izidi, 10. krog:</pre>
      <pre>- sreda, 13. november:</pre>
      <pre>Butan plin Izola - Gorenje Velenje                 27:37 (12:21)</pre>
      <pre>- petek, 15. november:</pre>
      <pre>Trimo Trebnje - Koper                              30:27 (13:10)</pre>
      <pre>- sobota, 16. november:</pre>
      <pre>Riko Ribnica - Jeruzalem Ormož                     32:29 (11:14)</pre>
      <pre>Urbanscape Loka - Krka                             26:29 (13:15)</pre>
      <pre>- nedelja, 17. november:</pre>
      <pre>19.00 Dobova - Maribor Branik</pre>
      <pre>19.00 Slovenj Gradec 2011 - Celje Pivovarna Laško</pre>
      <pre>- lestvica:</pre>
      <pre> 1. Celje Pivovarna Laško  9  9  0  0  291:194  18</pre>
      <pre> 2. Riko Ribnica          10  8  1  1  293:270  17</pre>
      <pre> 3. Trimo Trebnje         10  7  1  2  279:255  15</pre>
      <pre> 4. Gorenje Velenje       10  6  0  4  290:270  12</pre>
      <pre> 5. Dobova                 9  6  0  3  288:279  12</pre>
      <pre> 6. Krka                  10  4  0  6  258:273   8</pre>
      <pre> 7. Koper                 10  3  1  6  274:287   7</pre>
      <pre> 8. Urbanscape Loka       10  2  3  5  264:293   7</pre>
      <pre> 9. Maribor Branik         9  3  0  6  233:248   6</pre>
      <pre>10. Slovenj Gradec         9  3  0  6  260:276   6</pre>
      <pre>11. Jeruzalem Ormož       10  2  1  7  254:301   5</pre>
      <pre>12. Butan Plini Izola     10  1  1  8  256:294   3</pre>
    </article>
  </body>
</html>