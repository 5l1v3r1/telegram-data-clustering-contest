<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/17/gigadugokkal-kezdodhet-a-december-a-cseh-autopalyakon"/>
    <meta property="og:site_name" content="infostart"/>
    <meta property="article:published_time" content="2019-11-17T07:20:00+00:00"/>
    <meta property="og:title" content="Gigadugókkal kezdődhet a december a cseh autópályákon"/>
    <meta property="og:description" content="December elején helyezik üzembe az új műholdas elektronikus útdíjrendszert, és a teherszállító vállalatok nagyon lassan regisztráltatják járműveiket az új rendszerbe."/>
  </head>
  <body>
    <article>
      <h1>Gigadugókkal kezdődhet a december a cseh autópályákon</h1>
      <address><time datetime="2019-11-17T07:20:00+00:00">17 Nov 2019, 07:20</time> by <a rel="author">Infostart</a></address>
      <h3>December elején helyezik üzembe az új műholdas elektronikus útdíjrendszert, és a teherszállító vállalatok nagyon lassan regisztráltatják járműveiket az új rendszerbe.</h3>
      <p>A Radio Praha a rendszer üzemeltetője, a Czech Toll/Sky Toll figyelmeztetésére hivatkozva ír arról, hogy eddig csak 196 ezer jármű jelent meg a nyilvántartásban, ami mindössze 43 százaléka azoknak, amelyekbe el kellene helyezni a rendszer üzemeltetéséhez szüksége fedélzeti műholdas nyomon követő eszközt.</p>
      <blockquote>A cégeknek egyébként szeptember 22. és december 1. között kellene elvégezniük a regisztrációt.</blockquote>
      <p>A <a href="https://www.napi.hu/nemzetkozi_gazdasag/csehorszag-kozlekedes-auto-autos-utdij.695102.html?fbclid=IwAR17ANHrGoIXQfuCSd3z_Nw0THCteqekayyzF9E-t8XX0-QF8gBE7VNYbQs">napi.hu</a> beszámolója szerint a Czecz Toll/Sky Toll a legrosszabb helyzettel a cseh és szlovák határon lévő Lanzhot átkelőnél számol,</p>
      <blockquote>Breclav városától nem messze, ahol 44 kilométeres várakozó sor alakulhat ki.</blockquote>
      <p>A cseh-lengyel határon lévő Bohumín és Cesky Tesin átkelőknél 20 kilométeres dugókra számítanak. A kis szállítmányozók, amelyek kevesebb mint tíz teherautót üzemeltetnek csak 25 ezer járművüket regisztráltatták, ami a teljes állomány alig nyolc százaléka.</p>
      <p>
        <i>Nyitókép: pixabay</i>
      </p>
    </article>
  </body>
</html>