<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/742086"/>
    <meta property="og:site_name" content="เดลินิวส์"/>
    <meta property="article:published_time" content="2019-11-17T07:10:00+00:00"/>
    <meta property="og:title" content="'บิ๊กตู่'ปฏิเสธตอบกระแสข่าว รอยร้าวในพรรคร่วมรัฐบาล"/>
    <meta property="og:description" content="'ประยุทธ์'เปิดกระทรวงกลาโหมต้อนรับรมว.กลาโหม 3 ประเทศคู่เจรจาอาเซียน งดตอบการเมืองกระแสข่าวร้าวฉานในพรรคร่วมรัฐบาล"/>
  </head>
  <body>
    <article>
      <h1>'บิ๊กตู่'ปฏิเสธตอบกระแสข่าว รอยร้าวในพรรคร่วมรัฐบาล</h1>
      <address>
        <time datetime="2019-11-17T07:10:00+00:00">17 Nov 2019, 07:10</time>
      </address>
      <p>
        <b>"ประยุทธ์"เปิดกระทรวงกลาโหมต้อนรับรมว.กลาโหม 3 ประเทศคู่เจรจาอาเซียน งดตอบการเมืองกระแสข่าวร้าวฉานในพรรคร่วมรัฐบาล</b>
      </p>
      <p>เมื่อวันที่ 17 พ.ย. ตั้งแต่เวลา 09.00 น. ที่ห้องรับรอง กระทรวงกลาโหม พล.อ.ประยุทธ์ จันทร์โอชา นายกรัฐมนตรีและรมว.กลาโหม ให้การต้อนรับนายโคโนะ ทะโร รมว.กลาโหมญี่ปุ่น, นายมาร์ค เอสเปอร์ รมว.กลาโหมสหรัฐอเมริกา และพล.อ.เว่ย เฟิ่งเหอ มนตรีแห่งรัฐและรมว.กลาโหมสาธารณรัฐประชาชนจีน ตามลำดับ เพื่อกระชับความสัมพันธ์ทางการทหาร และเนื่องในโอกาสที่รมว.กลาโหมของทั้ง 3 ประเทศนี้เข้าร่วมการประชุมรัฐมนตรีกลาโหมอาเซียนกับรัฐมนตรีกลาโหมประเทศคู่เจรจา (ADMM-Plus) ที่ประเทศไทยเป็นเจ้าภาพ<br/><br/>จากนั้น เวลา 12.00 น. ภายหลังเสร็จสิ้นภารกิจดังกล่าว  พล.อ.ประยุทธ์ได้ชูมือทำสัญลักษณ์ “ไอเลิฟยู” ทักทายสื่อมวลชน  ขณะที่ผู้สื่อข่าวถามนายกรัฐมนตรีว่าจากปัญหารอยร้าวภายในพรรคร่วมรัฐบาล โดยเฉพาะอย่างยิ่งกรณีของพรรคภูมิใจไทย นายกฯได้พูดคุยกับนายอนุทิน ชาญวีรกูล รองนายกรัฐมนตรีและรมว.สาธารณสุข ในฐานะหัวหน้าพรรคภูมิไทย แล้วหรือไม่ โดยพล.อ.ประยุทธ์ปฏิเสธที่จะตอบคำถามดังกล่าว เพียงแต่โบกมือแล้วขึ้นรถออกจากกระทรวงกลาโหมทันที.</p>
    </article>
  </body>
</html>