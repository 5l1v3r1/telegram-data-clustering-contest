<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/17/world/leykorosia-ekloges-varometro-gia-tin-eksousia-tou-loukasenko/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-17T07:00:56+00:00"/>
    <meta property="og:title" content="Λευκορωσία : Εκλογές-βαρόμετρο για την εξουσία του Λουκασένκο"/>
    <meta property="og:description" content="Στις κάλπες προσέρχονται σήμερα οι ψηφοφόροι στη Λευκορωσία για να εκλέξουν τα μέλη του κοινοβουλίου της χώρας, με τον Οργανισμό για την Ασφάλεια και τη Συνεργασία στην Ευρώπη (ΟΑΣΕ) να έχει στείλει παρατηρητές στην πρώην σοβιετική δημοκρατία της Ανατολικής Ευρώπης"/>
  </head>
  <body>
    <article>
      <h1>Λευκορωσία : Εκλογές-βαρόμετρο για την εξουσία του Λουκασένκο</h1>
      <h2>Στις κάλπες προσέρχονται σήμερα οι ψηφοφόροι στη Λευκορωσία για να εκλέξουν τα μέλη του κοινοβουλίου της χώρας, με τον Οργανισμό για την Ασφάλεια και τη Συνεργασία στην Ευρώπη (ΟΑΣΕ) να έχει στείλει παρατηρητές στην πρώην σοβιετική δημοκρατία της Ανατολικής Ευρώπης</h2>
      <address><time datetime="2019-11-17T07:00:56+00:00">17 Nov 2019, 07:00</time> by <a rel="author">ΤοΒΗΜΑ Team</a></address>
      <p>Στις κάλπες προσέρχονται σήμερα οι ψηφοφόροι στη Λευκορωσία για να εκλέξουν τα μέλη του κοινοβουλίου της χώρας, με τον Οργανισμό για την Ασφάλεια και τη Συνεργασία στην Ευρώπη (ΟΑΣΕ) να έχει στείλει παρατηρητές στην πρώην σοβιετική δημοκρατία της Ανατολικής Ευρώπης.</p>
      <p>Οι βουλευτικές εκλογές θεωρούνται βαρόμετρο για την εξουσία του προέδρου, Αλεξάντερ Λουκασένκο, που κυβερνά τη χώρα 25 χρόνια και θεωρείται ότι θα επανεκλεγεί την επόμενη χρονιά.</p>
      <p>
        <a href="https://www.in.gr/2019/11/17/plus/features/spanio-egxromo-film-apo-polytexneio-eikones-apo-tin-eksegersi-kai-efialtiki-epomeni-mera/">Σπάνιο έγχρωμο φιλμ από το Πολυτεχνείο: Εικόνες από την εξέγερση και η εφιαλτική επόμενη μέρα</a>
      </p>
      <p>Ο πρόεδρος έχει τη στήριξη βουλευτών από διάφορα πολιτικά κόμματα.</p>
      <p>Η γειτονική Ρωσία είναι ο στενότερος σύμμαχος της Λευκορωσίας. Τα σύνορα των δύο χωρών είναι ανοιχτά και έχουν ιδιαίτερα στενούς οικονομικούς και στρατιωτικούς δεσμούς.</p>
      <p>Ο ΟΑΣΕ έχει στείλει πάνω από 400 παρατηρητές. Επέκρινε έντονα τις προηγούμενες βουλευτικές εκλογές πριν από τρία χρόνια, υποστηρίζοντας ότι «αμαυρώθηκαν από μεγάλο αριθμό παρατυπιών και έλλειψη διαφάνειας».</p>
      <p>Οι κάλπες άνοιξαν στις 7:00 και θα κλείσουν στις 19:00 (ώρα Ελλάδας).</p>
      <p>(Πηγή πληροφοριών: ΑΠΕ – ΜΠΕ)</p>
      <p>
        <a href="http://wp.mgmt.tovima.gr/2019/11/17/politics/mixalis-xrysoxoidis-teleiosame-me-tin-anoxi-tis-anomias/">Μιχάλης Χρυσοχοΐδης: «Τελειώσαμε με την ανοχή της ανομίας»</a>
      </p>
    </article>
  </body>
</html>