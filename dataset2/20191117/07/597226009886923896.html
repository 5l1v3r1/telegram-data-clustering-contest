<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/accidents/10081978-850-griven-shtrafu-prisudili-cholovku-yakiy-na-poltavschin-vdnyav-u-cholovka-grechaniki.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-17T07:42:00+00:00"/>
    <meta property="og:title" content="850 гривень штрафу присудили грабіжнику, який на Полтавщині відняв у чоловіка «Гречаники»"/>
    <meta property="og:description" content="Дії обвинуваченого кваліфікували як грабіж  На початку листопада Кобеляцький районний суд розглядав справу щодо пограбування. Згідно з текстом вироку, вдень 4 вересня обвинувачений перебував біля"/>
  </head>
  <body>
    <article>
      <h1>850 гривень штрафу присудили грабіжнику, який на Полтавщині відняв у чоловіка «Гречаники»</h1>
      <address><time datetime="2019-11-17T07:42:00+00:00">17 Nov 2019, 07:42</time> by <a rel="author">Євгенія Каблучка</a></address>
      <p>
        <b>Дії обвинуваченого кваліфікували як грабіж</b>
      </p>
      <p>На початку листопада Кобеляцький районний суд розглядав справу щодо пограбування. Згідно з <a href="http://www.reyestr.court.gov.ua/Review/85475416">текстом </a>вироку, вдень 4 вересня обвинувачений перебував біля магазину «Сільпо». Потім раніше судимий за крадіжку чоловік вирішив відняти у потерпілого трикілограмовий пакет котлет «Гречаники». З котлетами грабіжник зник, продукт залишив поблизу одного з домогосподарств.</p>
      <p>7 жовтня між потерпілим та обвинуваченим була укладена угода про примирення. Суд угоду затвердив, визнав чоловіка винним у порушенні ч.1 ст. 186 (Грабіж) Кримінального кодексу України та призначив узгоджене покарання у виді штрафу в розмірі 850 гривень.</p>
      <p>Автор: <a href="https://www.telegraf.in.ua/user/%AA%E2%E3%E5%ED%B3%FF+%CA%E0%E1%EB%F3%F7%EA%E0/">Євгенія Каблучка</a></p>
    </article>
  </body>
</html>