<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/ssha-i-pivdenna-koreya-skasuvali-spilni-navchannya-rozkritikovani-kndr-novini-svitu-50053993.html"/>
    <meta property="og:site_name" content="НВ"/>
    <meta property="article:published_time" content="2019-11-17T07:50:00+00:00"/>
    <meta property="og:title" content="Для просування миру. США і Південна Корея скасували спільні навчання, розкритиковані КНДР"/>
    <meta property="og:description" content="Південна Корея і США відклали спільні навчання Vigilant Ace, заплановані на кінець листопада."/>
  </head>
  <body>
    <article>
      <h1>Для просування миру. США і Південна Корея скасували спільні навчання, розкритиковані КНДР</h1>
      <h2>Південна Корея і США відклали спільні навчання Vigilant Ace, заплановані на кінець листопада.</h2>
      <address>
        <time datetime="2019-11-17T07:50:00+00:00">17 Nov 2019, 07:50</time>
      </address>
      <p>Про це повідомляє південнокорейське агентство <a href="https://en.yna.co.kr/view/AEN20191117002500325?section=national/defense">Yonhap</a>.</p>
      <p>Голови американського і південнокорейського оборонних відомств Марк Еспер і Сон Йон Му оголосили про це рішення в Бангкоку на полях наради міністрів оборони країн — членів Асоціації держав Південно-Східної Азії (АСЕАН). Перенесення термінів навчань союзники пояснили наміром продовжити дипломатичний процес з Північною Кореєю. Нова дата поки не призначена.</p>
      <p>Еспер закликав КНДР у відповідь повернутися до столу переговорів без будь-яких попередніх умов.</p>
      <p>При цьому глава Пентагону зазначив, що майбутні рішення можуть бути скориговані «відповідно до потреб дипломатії».</p>
      <p>Ще в п’ятницю, коли Еспер проводив консультації з південнокорейською владою, про перенесення навчань не було сказано ні слова. Також на цьому тижні він заявляв, що США будуть нарощувати боєготовність на Корейському півострові заради дипломатії.</p>
    </article>
  </body>
</html>