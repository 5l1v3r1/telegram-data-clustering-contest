<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/17/science/efialtes-giati-einai-simantiko-na-tous-vlepoume/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-17T07:00:08+00:00"/>
    <meta property="og:title" content="Εφιάλτες: Είναι σημαντικό να τους βλέπουμε"/>
    <meta property="og:description" content="Δεν είναι απαραίτητα κακή ένδειξη"/>
  </head>
  <body>
    <article>
      <h1>Εφιάλτες: Είναι σημαντικό να τους βλέπουμε</h1>
      <h2>Δεν είναι απαραίτητα κακή ένδειξη</h2>
      <address><time datetime="2019-11-17T07:00:08+00:00">17 Nov 2019, 07:00</time> by <a rel="author">ΤοΒΗΜΑ Team</a></address>
      <p>Οι εφιάλτες είναι αρνητικού περιεχομένου όνειρα τα οποία έρχονται και παρέρχονται στον «μέσο» άνθρωπο. Όταν όμως επιμένουν τότε ίσως τα πράγματα να ανάγονται αλλού.</p>
      <h3>Κακή ψυχολογία</h3>
      <p>Έγινε κάποιο περιστατικό πρόσφατα το οποίο σε συντάραξε; Έχασες κάποιο αγαπημένο σου πρόσωπο; Ήθελες να τα πας καλά στη σχολή, στη δουλειά και είχες πολύ άγχος; Γενικότερα οι εφιάλτες είναι αντανακλάσεις που έρχονται από το υποσυνείδητο. Μην τους παραμελείς γιατί η παρουσία τους δηλώνει ότι κάτι σε έχει ενοχλήσει.</p>
      <p>
        <a href="https://www.in.gr/2019/11/17/plus/features/spanio-egxromo-film-apo-polytexneio-eikones-apo-tin-eksegersi-kai-efialtiki-epomeni-mera/">Σπάνιο έγχρωμο φιλμ από το Πολυτεχνείο: Εικόνες από την εξέγερση και η εφιαλτική επόμενη μέρα</a>
      </p>
      <h3>Παράξενο περιεχόμενο ονείρων</h3>
      <p>Το ότι βλέπεις παράξενα και ακραίου περιεχομένου όνειρα, άρα εφιάλτες, δε σημαίνει κάτι για εσένα ως άνθρωπο. Δεν είσαι κακός άνθρωπος αν δεις ότι τσακώθηκες έντονα με τους δικους σου για παράδειγμα, απλά είσαι επιφορτισμένος-η με κάτι που σε ενόχλεισαι και καλό θα ήταν να το αναγνωρίσεις. Το άγχος παίζει πάρα πολύ σημαντικό ρόλο στην ποιότητα των ονείρων σου.</p>
      <h3>Διατροφή</h3>
      <p>Κι όμως το τι θα φας πριν πας για ύπνο συνδέεται άμεσα με τα όνειρα. Αν για παράδειγμα έχεις φάει κάτι πολύ «βαρύ» για βράδυ, ο μεταβολισμός σου αντιδρά επειδή είναι μειωμένος. Έτσι επηρεάζεται η χημεία του σώματος και η νευροχημεία (ορμόνες, νευροδιαβιβαστές) κάνοντάς σε να βλέπεις συγχυσμένα όνειρα. Όσο πιο βαριά τρως κατά βάση τόσο πιο πολλούς εφιάλτες βλέπεις.</p>
      <h3>Προμήνυμα</h3>
      <p>Όχι τα όνειρά σου δε θα σου πούνε το μέλλον σου. Αν για παράδειγμα είδες ότι έπαθες κάτι κακό εσύ ή κάποιο αγαπημένο σου πρόσωπο, δε σημαίνει πως θα γίνει. Είναι ξανά, ζήτημα που αναπτύσσεται στο υποσυνείδητο, οι φόβοι, σου, οι έγνοιές σου. Τα κακά όνειρα συνήθως δείχνουν ότι μπορεί να υπάρχει και κάποια διαταραχή διάθεσης στην «υπόθεση« γεγονός που θα πρέπει να το κοιτάξει κάποιος ειδικός.</p>
      <h3>Είναι σημαντικοί οι εφιάλτες</h3>
      <p>Είναι πολύ χρήσιμο το γεγονός ότι υπάρχουν καλά αλλά και κακά όνειρα. Πρώτον γιατί αυτό σε κάνει να διαχωρίζεις το ευχάριστο συναίσθημα από το δυσάρεστο. Δεύτερον, οι εφιάλτες δηλώνουν πολλά πράγματα για εσένα και την ψυχική σου υγεία. Αυτό σημαίνει πως βάσει αυτών θα καταλάβεις στοιχειώδη και ουσιώδη πράγματα για εσένα. Οι εφιάλτες κατά κάποιον περίεργο τρόπο οδηγούν στην αυτογνωσία μας.</p>
      <p>
        <a href="http://wp.mgmt.tovima.gr/2019/11/17/politics/mixalis-xrysoxoidis-teleiosame-me-tin-anoxi-tis-anomias/">Μιχάλης Χρυσοχοΐδης: «Τελειώσαμε με την ανοχή της ανομίας»</a>
      </p>
    </article>
  </body>
</html>