<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/17/infortunio-in-teatro-chiede-un-maxi-risarcimento/1325972/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-17T07:52:39+00:00"/>
    <meta property="og:title" content="Infortunio in teatro, chiede un maxi risarcimento"/>
    <meta property="og:description" content="CIVITANOVA - Una donna si sarebbe fatta male al Rossini, dopo che le prime due sentenze le hanno dato torto ha fatto ricorso in Cassazione. Vorrebbe ottenere 93mila euro"/>
  </head>
  <body>
    <article>
      <h1>Infortunio in teatro, chiede un maxi risarcimento</h1>
      <h2>CIVITANOVA - Una donna si sarebbe fatta male al Rossini, dopo che le prime due sentenze le hanno dato torto ha fatto ricorso in Cassazione. Vorrebbe ottenere 93mila euro</h2>
      <address><time datetime="2019-11-17T07:52:39+00:00">17 Nov 2019, 07:52</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F17%2Finfortunio-in-teatro-chiede-un-maxi-risarcimento%2F1325972%2F">Condividi41</a><a href="https://twitter.com/intent/tweet?text=Infortunio+in+teatro%2C++chiede+un+maxi+risarcimento&amp;url=https%3A%2F%2Fwww.cronachemaceratesi.it%2F2019%2F11%2F17%2Finfortunio-in-teatro-chiede-un-maxi-risarcimento%2F1325972%2F">Tweet</a>Email41 Condivisioni</p>
      <p> </p>
      <p>
        <b>Chiede maxi risarcimento per un incidente che sarebbe avvenuto mentre era al teatro Rossini di Civitanova. Una donna ha fatto causa al comune di Civitanova e all’azienda cultura del teatro Rossini chiedendo di ottenere 93mila euro per le conseguenze fisiche legate ad un infortunio che le sarebbe accaduto nel gennaio del 2011. Una battaglia legale che ora finisce in Cassazione dopo che sia in primo grado (prime udienze nel 2012) che in appello i giudici le hanno dato torto non riconoscendole quanto richiesto. La donna dopo la sentenza di secondo grado, emessa lo scorso agosto, ha deciso di fare ricorso in Cassazione. Sia in primo grado che in appello oltre che a non riconoscerle quanto chiesto i giudici hanno disposto che la donna pagasse le spese legali sostenute da Comune e azienda del Rossini.</b>
      </p>
    </article>
  </body>
</html>