<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/una-dintre-cele-mai-importante-economii-europene-se-cutremura-din-temelii-pe-fondul-tensiunilor-comerciale-18572863"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-17T07:00:00+00:00"/>
    <meta property="og:title" content="Una dintre cele mai importante economii europene se cutremură din temelii pe fondul tensiunilor comerciale"/>
    <meta property="og:description" content="Businessurile germane au început să resimtă puternic efectele tensiunilor comerciale generate de conflictul comercial SUA-China. Din peste 500 de companii germane care au operaţiuni în China, doar 15% se aşteaptă să ca în acest an să atingă cifra de afaceri targetată sau să o depăşească, potrivit Camerei Germane de Comerţ din China, scrie Bloomberg."/>
  </head>
  <body>
    <article>
      <h1>Una dintre cele mai importante economii europene se cutremură din temelii pe fondul tensiunilor comerciale</h1>
      <address><time datetime="2019-11-17T07:00:00+00:00">17 Nov 2019, 07:00</time> by <a rel="author" href="https://www.zf.ro/autor/iulian-tenchiu" target="_blank">Iulian Tenchiu</a></address>
      <p>Businessurile germane au început să resimtă puternic efectele tensiunilor comerciale generate de conflictul comercial SUA-China. Din peste 500 de companii germane care au operaţiuni în China, doar 15% se aşteaptă să ca în acest an să atingă cifra de afaceri targetată sau să o depăşească, potrivit Camerei Germane de Comerţ din China, scrie Bloomberg.</p>
      <p>Aceste cifre evidenţiază nivelul la care este expusă economia germană la şocurile pe care le suferă China în urma războiului comercial. La momentul actual China se confruntă cu cea mai slabă creştere economică din ultimii 30 de ani, care este cauzată de o cerere internă slabă şi de faptul că tot mai mulţi renunţă să mai contracteze credite cu risc ridicat. O altă problemă se manifestă şi în zona auto, acolo unde vânzarea continuă să scadă pentru al doilea an consecutiv, după ce timp de 20 de ani, aceasta s-a menţinut pe un trend de creştere. Criza din zona auto loveste puternic mai ales în companiile germane.</p>
      <p>În octombrie, gigantul auto-maker german Volkswagen şi-a redus prognoza privind livrările de autoturisme în 2019 pe fondul declinului care se manifestă pe piaţa globală de autovehicule, dar şi pe fondul scăderii neaşteptate a vânzărilor auto din China. Nici sectorul utilajerlor şi echipamentelor industriale nu scapă de probleme, pentru că şi aici aşteptările legate de business au început să scadă semnificativ.</p>
      <p>Incertitudinea privind exporturile aproape a aruncat economia germană în recesiune în acest an. Pentru 2020, companiile au anunţat că există câteva semne de revenire, potrivit Camerei Germane de Comerţ. Una dintre soluţiile pentru rederesarea situaţiei economice propuse de Cameră este încheierea unui acord de investiţii între Uniunea Europeană şi China, dar şi asigurarea unui acces echitabil al Chinei pe piaţa europeană. În general, UE şi China realizează schimburi comerciale cu produse industriale şi bunuri manufacturate.</p>
    </article>
  </body>
</html>