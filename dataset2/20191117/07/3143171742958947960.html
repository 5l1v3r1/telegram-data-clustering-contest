<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/valore-della-gestione-pubblica-del-ciclo-dei-rifiuti-messina-una-scelta-strategica.html"/>
    <meta property="og:site_name" content="Tempostretto"/>
    <meta property="article:published_time" content="2019-11-17T07:24:27+00:00"/>
    <meta property="og:title" content="“Valore della gestione pubblica del ciclo dei rifiuti. Messina, una scelta strategica”"/>
    <meta property="og:description" content="MESSINA – “Valore della gestione pubblica del ciclo dei rifiuti. Messina, una scelta strategica”. Questo è il titolo del convegno organizzato dalle segreterie di Messina di Fp-Cgil e Uiltrasporti di concerto con le confederazioni di Cgil e Uil ed in programma domani, lunedì 18 novembre dalle ore 9.30. nell’aula consiliare della Città Metropolitana di Messina. […]"/>
  </head>
  <body>
    <article>
      <h1>“Valore della gestione pubblica del ciclo dei rifiuti. Messina, una scelta strategica”</h1>
      <address><time datetime="2019-11-17T07:24:27+00:00">17 Nov 2019, 07:24</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>MESSINA – “Valore della gestione pubblica del ciclo dei rifiuti. Messina, una scelta strategica”. Questo è il titolo del convegno organizzato dalle segreterie di Messina di Fp-Cgil e Uiltrasporti di concerto con le confederazioni di Cgil e Uil ed in programma domani, lunedì 18 novembre dalle ore 9.30. nell’aula consiliare della Città Metropolitana di Messina.</p>
      <p>Un dibattito che metterà a confronto esperti di settore, professionisti e mondo sindacale sul delicato e quanto mai attuale tema della gestione dei rifiuti. Messina in questo momento si trova di fronte a un possibile scenario che potrebbe portare alla privatizzazione del comparto rifiuti.</p>
      <p>Il fallimento di Messinambiente e le varie interpretazioni sull’applicazione della Legge Madia hanno gettato pesanti ombre sul mantenimento della natura pubblica del servizio. È il momento di compiere scelte strategiche e politiche che segneranno il futuro di uno dei servizi essenziali della città. L’obiettivo è fare chiarezza sul panorama complessivo del comparto, affrontando il tema da diverse prospettive e in8ità resta garantire un servizio pubblico efficiente, produttivo e a tutela dei lavoratori e dei cittadini.</p>
      <p>Il convegno sarà l’occasione per fare una disamina completa ed esaustiva che Fp-Cgil e Uiltrasporti consegneranno al Consiglio comunale in previsione dei futuri sviluppi e delle scelte che dovranno essere assunte.</p>
      <p>I lavori saranno aperti dai segretari generali di Fp-Cgil Messina e Uiltrasporti Messina, Francesco Fucile e Michele Barresi. Interverranno: Maurizio De Lucia Procuratore della Repubblica di Messina; Federico Bozzanca segretario nazionale Fp Cgil; Giovanni Mastroeni e Ivan Tripodi, segretari generali di Cgil Messina e Uil Messina; Giuseppe Lombardo, presidente MessinaServizi Bene Comune; Domenico Donato, Università degli Studi di Messina; dott. Fabio Ferreri, Dirigente Ato 7 Ragusa. Le conclusioni saranno affidate al segretario generale Cgil Sicilia, Alfio Mannino, e al segretario generale Uil Sicilia, Claudio Barone.</p>
    </article>
  </body>
</html>