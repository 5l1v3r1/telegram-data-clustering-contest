<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152383-u-venecii-vidkryly-ploschu-sviatogo-marka-riven-vody-dosi-vysokyj"/>
    <meta property="og:site_name" content="ВолиньPost"/>
    <meta property="article:published_time" content="2019-11-17T03:31:00+00:00"/>
    <meta property="og:title" content="У Венеції відкрили площу Святого Марка: рівень води досі високий"/>
    <meta property="og:description" content="Площа Святого Марка у Венеції знову доступна для відвідування після її закриття в зв'язку з надзвичайно сильною повінню."/>
  </head>
  <body>
    <article>
      <h1>У Венеції відкрили площу Святого Марка: рівень води досі високий</h1>
      <address>
        <time datetime="2019-11-17T03:31:00+00:00">17 Nov 2019, 03:31</time>
      </address>
      <p>Площа Святого Марка у Венеції знову доступна для відвідування після її закриття в зв'язку з надзвичайно сильною повінню.<br/><br/>Про це повідомляє <a href="https://zik.ua/news/2019/11/16/ploshchu_sviatoho_marka_u_venetsii_vzhe_vidkryly_ale_riven_vody_shche_vysokyi_945125">Zik</a> посилаючись на AFP.<br/><br/>"Площа (Святого Марка у Венеції - ред.) була відкрита знову в суботу, але в неділю в місті ще очікують підвищення рівня води до 160 сантиметрів (над рівнем моря - ред.), який хоча й нижче максимуму в 187 сантиметрів, що був зафіксований у вівторок, але ще є небезпечним", - йдеться в повідомленні.<br/><br/>Напередодні в п'ятницю мер міста Луїджи Бруньяро розпорядився закрити площу через погодні умови, які призвели до того, що церкви, магазини і будинки в місті, яке є об'єктом всесвітньої спадщини ЮНЕСКО, були затоплені надзвичайно інтенсивною повінню.<br/><br/>Як зазначає видання, станом на суботу місцева влада цивільного захисту знизила червоний рівень тривоги для регіону Венеції до оранжевого.<br/><br/>Ця криза спонукала уряд країни виділити 20 мільйонів євро на боротьбу з руйнуванням.<br/><br/>Як повідомлялося, прем'єр-міністр Італії Джузеппе Конте оголосив надзвичайний стан у Венеції минулого четверга.</p>
    </article>
  </body>
</html>