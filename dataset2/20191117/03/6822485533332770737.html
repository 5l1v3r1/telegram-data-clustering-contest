<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980826006.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-17T03:00:00+00:00"/>
    <meta property="og:title" content="آیا اکران محدود «خانه پدری» صحت دارد؟"/>
    <meta property="og:description" content=" به گزارش باشگاه خبرنگاران جوان، حاشیه‌های فیلم سینمایی «خانه پدری» حتی از زمانی که از توقیف درآمده و با دستور قضایی اکران مجدد شده، تمامی ندارد و هر روز بحث جدیدی مطرح می‌شود."/>
  </head>
  <body>
    <article>
      <h1>آیا اکران محدود «خانه پدری» صحت دارد؟</h1>
      <address>
        <time datetime="2019-11-17T03:00:00+00:00">17 Nov 2019, 03:00</time>
      </address>
      <p>حواشی متعددی درباره فیلم «خانه پدری» پس از رفع توقیف مطرح شده که در این گزارش به صحت و سقم آن پرداخته ایم.</p>
      <p> به گزارش باشگاه خبرنگاران جوان، حاشیه‌های فیلم سینمایی «خانه پدری» حتی از زمانی که از توقیف درآمده و با دستور قضایی اکران مجدد شده، تمامی ندارد و هر روز بحث جدیدی مطرح می‌شود.</p>
      <p>این خبر‌ها و حاشیه‌ها شامل اکران محدود این فیلم به مدت دو هفته، حذف برخی از صحنه‌های آن و اینکه از عیاری خواسته شده اصلاحیه روی فیلم را انجام دهد و او این کار را تقبل نکرده که منجر به توقف در اکران آن شده است.</p>
      <p> پیگیری‌ها نشان می دهد که اکران «خانه پدری» طبق مصوبه شورای صنفی نمایش و مانند دیگر فیلم‌ها، خواهد بود یعنی اگر کف فروش این فیلم بیفتد یا تعداد هفته‌های آن تمام شود اکرانش تمام خواهد شد.</p>
      <p>مورد دوم موضوع مطرح شده درباره حذف چشمگیر برخی صحنه هاست که چنین چیزی نیست یعنی اگر پس از رفع توقیف جدید، فیلم را مشاهده کرده باشید, بعضی صحنه‌ها تعدیل شده و کل فیلم در حد چند ثانیه کوتاه شده است اما در حدی نیست که به بدنه قصه و درک مخاطب لطمه بزند.</p>
      <p>در نهایت مطرح شده بود که از عیاری خواسته شده اصلاحیه‌های فیلم را انجام دهد و او انجام نداده و به توقیف فیلمش منجر شده، که اصلا چنین بحثی مطرح نبوده است.</p>
    </article>
  </body>
</html>