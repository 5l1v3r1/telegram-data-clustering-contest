<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techoffside.com/2019/11/fitbit-os-4-1-update/"/>
    <meta property="og:site_name" content="ล้ำหน้า SHOW"/>
    <meta property="article:published_time" content="2019-11-17T03:46:59+00:00"/>
    <meta property="og:title" content="ฟิตบิทเตรียมอัปเดท Fitbit OS 4.1 เพิ่ม Alway-On, เชื่อมต่อ Alexa ประหยัดแบตมากขึ้น"/>
    <meta property="og:description" content="ฟิตบิทประกาศอัปเดทเฟิร์มแวร์ใหม่ Fitbit OS 4.1 ปรับหน้าตาใหม่ เพิ่มบริการ Fitbit Premium แสดงผลหน้าจอตลอดเวลา ฯลฯ ปล่อยให้อัปเดทได้ต้นธันวาคมที่จะถึงนี้"/>
  </head>
  <body>
    <article>
      <h1>ฟิตบิทเตรียมอัปเดท Fitbit OS 4.1 เพิ่ม Alway-On, เชื่อมต่อ Alexa ประหยัดแบตมากขึ้น</h1>
      <address><time datetime="2019-11-17T03:46:59+00:00">17 Nov 2019, 03:46</time> by <a rel="author" href="https://www.techoffside.com/author/gogolico/" target="_blank">gogolico</a></address>
      <p><a href="http://www.fitbit.com/">ฟิตบิท</a>ประกาศอัปเดทเฟิร์มแวร์ใหม่ Fitbit OS 4.1 ปรับหน้าตาใหม่ เพิ่มบริการ Fitbit Premium แสดงผลหน้าจอตลอดเวลา ฯลฯ ปล่อยให้อัปเดทได้ต้นธันวาคมที่จะถึงนี้</p>
      <p>โดยหลักๆ จะเป็นการปรับโฉมซอฟท์แวร์ใหม่หลายรายการเพื่อเพิ่มความล้ำสมัยให้กับนาฬิกาอัจฉริยะยอดนิยมของบริษัทรวมถึงบริการสำหรับสมาชิกฟิตบิท พรีเมี่ยมเพื่อให้คุณสามารถให้ความสำคัญกับสุขภาพและเป้าหมายการออกกำลังกายได้ตลอดเทศกาลวันหยุดตลอดจนย่างเข้าสู่ปีใหม่</p>
      <p>Fitbit OS 4.1 สำหรับนาฬิกาอัจฉริยะที่ปล่อยออกมานี้ทำให้ฟีเจอร์ต่างๆ ที่เกี่ยวกับการนอนและการใช้งานอื่นอีกจำนวนมากสามารถทำงานได้บนข้อมือของคุณ ฟิตบิท Versa 2 จะมาอวดโฉมโหมดการแสดงผลตลอดเวลา นอกเหนือจากการเพิ่มประสิทธิภาพเพื่อรองรับอเล็กซ่า บิลต์-อิน ของอเมซอนและอัลกอริธึ่มวัดการเต้นหัวใจล้ำสมัยที่ดีที่สุดเท่าที่เคยมีมา ทั้งหมดนี้มาพร้อมแบ็ตเตอรี่ที่ใช้งานได้นานกว่า 6 วันเพื่อวัน (และคืน) ที่มีประสิทธิภาพที่สุดของคุณ</p>
      <p>ฟิตบิทยังปล่อยคอนเท้นต์และเครื่องมือใหม่ๆออกมาเสมอเพื่อเพิ่มสิทธิประโยชน์สมาชิกฟิตบิท พรีเมี่ยม อาทิ รายงานสุขภาวะที่พัฒนาขึ้นจากการปรึกษานักวิชาชีพทางการแพทย์ของสถาบันต่างๆ ได้แก่ มหาวิทยาลัยแคลิฟอร์เนียในลอส แองเจลลิส มหาวิทยาลัยแคลิฟอร์เนียในซาน ฟรานซิสโก และในอีกไม่กี่เดือนข้างหน้านี้ฟิตบิทจะส่งโปรแกรมใหม่ๆ โจทย์ท้าทายและคอนเท้นต์ด้านสุขภาวะตลอดจนโปรแกรมออกกำลังกายจากแบรนด์ยอดนิยมต่างๆไม่ว่าจะเป็นเดลี่ย์เบิร์นดาวน์ด็อก ไกแอ็ม ป็อปชูก้าร์หรือวิลออกสู่ตลาด</p>
      <figure>
        <a href="https://www.techoffside.com/2019/11/%e0%b8%a3%e0%b8%b5%e0%b8%a7%e0%b8%b4%e0%b8%a7-fitbit-versa-2/fitbit-versa-2-review-009/">
          <img src="https://www.techoffside.com/wp-content/uploads/2019/11/Fitbit-versa-2-review-009.jpg"/>
        </a>
      </figure>
      <h3>Fitbit Ionic และ Fitbit Versa จะได้อัปเดท Fitbit OS 4.1 เพิ่มฟีเจอร์ใหม่เหมือนกับ Versa 2</h3>
      <p>โอเอส 4.1 ปรับปรุงใหม่ได้นำเอาฟีเจอร์ที่ประกาศใช้กับ Versa 2™ มาไว้บนFitbit Ionic™ตามที่คาดหมายกันไว้ และยังรวมไปถึงนาฬิกาอัจฉริยะตระกูล Fitbit Versa™ ทั้งหมดอีกด้วย ในบรรดานวัตกรรมเกี่ยวกับการนอนล่าสุดทั้งหลายของฟิตบิทนั้น โอเอส 4.1 มีระบบตั้งปลุกอัจฉริยะ, ระบบปลุกแบบไม่ใช้เสียงในตัวเครื่องที่ให้คุณเลือกใช้ระบบสั่นในการปลุก ณ เวลาที่คุณหลับได้เต็มอิ่มจากการนอน ทำให้คุณเริ่มต้นวันใหม่ได้สดใสยิ่งขึ้น นอกจากนี้ยังมีอุปกรณ์ให้คะแนนระหว่างที่คุณหลับในแต่ละคืนให้คุณทราบข้อมูลสังเขปเกี่ยวกับคุณภาพการนอน ไปพร้อมๆ กับสถิติและข้อมูลการนอนหลับอื่นๆ ของคุณได้</p>
      <p>โอเอส 4.1 พัฒนาไปไกลยิ่งกว่าด้วยการช่วยให้คุณใช้แต่ละวันได้คุ้มค่ายิ่งกว่าด้วยการเพิ่มนวัตกรรมต่างๆที่เพิ่มทั้งหน้าที่การทำงานและการใช้งานได้อย่างมีประสิทธิภาพมากยิ่งขึ้น แอพใหม่ของเราจะช่วยให้คุณใช้ชีวิตในแต่ละวันได้ดีที่สุดและยังช่วยคุณจัดตารางเวลาประจำขณะเดินทางได้อีกด้วย การปรับโฉมที่มีการเรียกร้องมากที่สุดอย่างหนึ่งคือการเปลี่ยนหน้าปัดนาฬิกาช่วยให้คุณเก็บภาพหน้าปัดสุดโปรดไว้บนตัวเครื่องได้สูงสุดถึงห้าภาพจากที่มีให้เลือกบนฟิตบิท แอพแกลเลอรี่ทั้งหมดเกือบ 4,000 ภาพ  จากนี้ไปคุณสามารถเปลี่ยนหน้าปัดให้เข้ากับชุดของคุณได้ง่ายและรวดเร็ว นอกจากนี้บริษัทได้ปรับปรุงระบบการให้คะแนนในฟิตบิท แอพแกลเลอเพื่อให้ผู้ใช้งานเข้าไปให้คะแนนแนะนำแอพและหน้าปัดนาฬิกาที่ชอบกับกลุ่มผู้ใช้งานฟิตบิทได้ด้วย   </p>
      <p>ฟิตบิทโอเอส 4.1 จะทยอยออกมาให้ผู้ใช้งานนาฬิกาอัจฉริยะฟิตบิทใช้ในช่วงสัปดาห์แรกของเดือนธันวาคม ซึ่งเป็นช่วงที่ทันกับเทศกาลวันหยุดเพื่อช่วยให้คุณยังทำกิจกรรมได้ตามที่กำหนดเป้าหมายไว้ และเพื่อให้คุณได้มองไปข้างหน้าแล้วตั้งเป้าหมายสำหรับปี พ.ศ. 2563 สมาชิกฟิตบิท พรีเมี่ยมสามารถเข้าใช้และเพลิดเพลินกับโปรแกรมปรับปรุงใหม่ได้แล้ววันนี้ โดยส่วนที่เหลือจะทยอยเปิดตัวในเดือนถัดๆไป  </p>
      <related>
        <h4>Related<b> Posts</b></h4>
        <a href="https://www.techoffside.com/2019/11/%e0%b8%a3%e0%b8%b5%e0%b8%a7%e0%b8%b4%e0%b8%a7-fitbit-versa-2/"/>
        <a href="https://www.techoffside.com/2019/11/google-acquire-fitbit/"/>
        <a href="https://www.techoffside.com/2019/10/fitbit-versa-2-%e0%b8%a3%e0%b8%b2%e0%b8%84%e0%b8%b2-2/"/>
        <a href="https://www.techoffside.com/2019/09/%e0%b8%a3%e0%b8%b5%e0%b8%a7%e0%b8%b4%e0%b8%a7-fitbit-versa-lite-edition/"/>
        <a href="https://www.techoffside.com/2019/09/%e0%b8%a3%e0%b8%b5%e0%b8%a7%e0%b8%b4%e0%b8%a7-fitbit-inspire-hr-%e0%b8%a3%e0%b8%b2%e0%b8%84%e0%b8%b2/"/>
        <a href="https://www.techoffside.com/2019/09/fitbit-premium/"/>
      </related>
    </article>
  </body>
</html>