<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/health/_rozpovili-u-chomu-korist-hurmi/938468"/>
    <meta property="og:site_name" content="Gazeta.ua"/>
    <meta property="article:published_time" content="2019-11-17T03:28:00+00:00"/>
    <meta property="og:title" content="Розповіли, у чому користь хурми"/>
    <meta property="og:description" content="Завдяки корисним речовинам, які містяться в хурмі, вона стає незамінним помічником для травлення в організмі. Насичений вітамінами склад хурми сприяє зміцненню імунітету. Цей фрукт містить багато вітамінів групи В, С, калію, заліза і йоду, пишуть &quot;Контракти&quot;. Якщо їсти хурму щодня, ..."/>
  </head>
  <body>
    <article>
      <h1>Розповіли, у чому користь хурми</h1>
      <address><time datetime="2019-11-17T03:28:00+00:00">17 Nov 2019, 03:28</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938468_w_300.jpg?v=0"/>
        <figcaption>Ще одна перевага хурми в тому, що це дієтичний продукт з низькою калорійністю. Фото:www.greenmarket.com.ua</figcaption>
      </figure>
      <p>Завдяки корисним речовинам, які містяться в хурмі, вона стає незамінним помічником для травлення в організмі.</p>
      <p>Насичений вітамінами склад хурми сприяє зміцненню імунітету. Цей фрукт містить багато вітамінів групи В, С, калію, заліза і йоду, пишуть <a href="http://kontrakty.ua/article/146051">"Контракти".</a></p>
      <p>Якщо їсти хурму щодня, то вона активізує захисні функції організму і допоможе йому боротися з інфекціями і вірусами. Залізо, яке містить хурма, допоможе боротися з анемією. А йод покращує роботу щитовидної залози.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/health/_cim-korisna-brusnicya/937027"/>
      </related>
      <p>Ще одна перевага хурми в тому, що це дієтичний продукт з низькою калорійністю. Саме тому фігурі вона не принесе ніякої шкоди, лише користь. У складі хурми є вітаміни А, бета-каротин, Е та інші антиоксиданти, що позитивно впливають на здоров'я шкіри, волосся, нігтів.</p>
      <p>Як і всі інші фрукти, хурму краще їсти окремо від основного прийому їжі, можна як перекус. Щоб покращити апетит і травлення, хурму варто їсти перед прийомом їжі. Пектин, що міститься в плоді, позитивно вплине на всю роботу травної системи в цілому і ефективно очистить організм від шлаків.</p>
      <p>На голодний шлунок хурму їсти не можна. Це може спровокувати болі і блювоту, а регулярне переїдання загрожує операцією.</p>
      <p>Не можна їсти цей фрукт людям, які хворіють на цукровий діабет і ожиріння, тому що хурма піднімає цукор в крові. Через великий вміст тоніна хурма протипоказана дітям до 3-х років і людям, які нещодавно перенесли операцію на шлунок.</p>
      <p>Загалом, норма хурми 100-200 г. Саме стільки потрібно здоровій людині, щоб отримати всі корисні властивості хурми сповна. Якщо її з'їсти забагато, то шкіра може залишатися жовтою більше тижня.</p>
      <blockquote>Щоб знизити рівень холестерину в організмі, треба щодня їсти <a href="https://gazeta.ua/articles/health/_rozpovili-v-chomu-korist-avokado/935649">авокадо</a>.Саме цей продукт вчені визнали таким, що захищає від збільшення холестерину в організмі. Одне авокадо на день знизить холестерин і в дорослих і в дітей, які мають зайву вагу або ожиріння.</blockquote>
    </article>
  </body>
</html>