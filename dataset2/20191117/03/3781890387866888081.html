<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/742058"/>
    <meta property="og:site_name" content="เดลินิวส์"/>
    <meta property="article:published_time" content="2019-11-17T03:28:00+00:00"/>
    <meta property="og:title" content="ตุรกีซื้อหมอนยางพาราไทย 20 ล้านใบ มูลค่า1.2 หมื่นล้านบาท"/>
    <meta property="og:description" content="“จุรินทร์”นำคณะเดินทางขายสินค้ายางพารา ข้าว มันสำปะหลังและอาหาร ที่ตุรกี ประสบความสำเร็จขายได้ทันทีกว่า 15,512 ล้านบาท ชี้หมอนยางพารา สุดฮอตขายได้ 20 ล้านใบ ส่งมอบธ.ค.นี้เป็นต้นไป"/>
  </head>
  <body>
    <article>
      <h1>ตุรกีซื้อหมอนยางพาราไทย 20 ล้านใบ มูลค่า1.2 หมื่นล้านบาท</h1>
      <address>
        <time datetime="2019-11-17T03:28:00+00:00">17 Nov 2019, 03:28</time>
      </address>
      <p>
        <b>“จุรินทร์”นำคณะเดินทางขายสินค้ายางพารา ข้าว มันสำปะหลังและอาหาร ที่ตุรกี ประสบความสำเร็จขายได้ทันทีกว่า 15,512 ล้านบาท ชี้หมอนยางพารา สุดฮอตขายได้ 20 ล้านใบ ส่งมอบธ.ค.นี้เป็นต้นไป</b>
      </p>
      <p>นายจุรินทร์ ลักษณวิศิษฎ์ รองนายกรัฐมนตรีและรมว.งพาณิชย์ เปิดเผยภายหลังนำคณะผู้บริหารระดับสูงของกระทรวงพาณิชย์และภาคเอกชนกลุ่มสินค้ายางพาราและผลิตภัณฑ์ ข้าว มันสำปะหลัง และสินค้าอาหาร เดินทางไปขยายตลาดส่งออกที่ประเทศตุรกีว่า ได้มีการลงนามในบันทึกความตกลง (เอ็มโอยู) เพื่อซื้อขายสินค้ารวม 11 คู่ มีมูลค่า 15,512 ล้านบาท ซึ่งจะช่วยเพิ่มมูลค่าส่งออกให้กับประเทศได้ทันที<br/><br/>สำหรับการลงนามเอ็มโอยูมีดังนี้ สินค้ายางพารา 60,000ตัน มูลค่า 2,720 ล้านบาท ได้แก่ บริษัทไทยฮั้ว จำกัด (มหาชน) กับ บริษัท KOLSAN TYPE , บริษัท ไทยฮั้ว จำกัด(มหาชน) กับ บริษัท Sayeste Kaucak , การยางแห่งประเทศไทย กับ Turkish Rubber Association การยางแห่งประเทศไทย กับ REP Kaucak , สินค้าข้าว 6,000 ตัน มูลค่า 85 ล้านบาท ได้แก่ บริษัท โตมี อินเตอร์เทรด จำกัด กับ บริษัท Dervisoglu , บริษัท เอส อินเตอร์ ไรซ์ จำกัด กับบริษัท Harbiyeli<br/> </p>
      <figure>
        <img src="https://www.dailynews.co.th/admin/upload/20191117/news_YcAwmKQUHw114246_533.jpg?v=20191118034?v=2314"/>
      </figure>
      <figure>
        <img src="https://www.dailynews.co.th/admin/upload/20191117/news_YcAwmKQUHw114246_533.jpg?v=20191118034?v=6840"/>
      </figure>
      <p>สินค้ามันสำปะหลัง ปริมาณ 150,000 ตัน มูลค่า 690 ล้านบาท ได้แก่ บริษัท SB Premier Product จำกัด กับ บริษัท Argo Pacific ,บริษัท Chaiyong Agricultural Silo จำกัด กับ บริษัท Argo Pacific , บริษัท Thong Tapioca (1999)จำกัด กับ บริษัท Argo Pacific และสินค้าซอสปรุงรส 10 ล้านบาท ได้แก่ บริษัท สุรีย์ อินเตอร์ฟู้ดส์ จำกัด กับ บริษัท Dolfin Gida<br/><br/>“ ในระหว่างการเจรจาธุรกิจ สามารถตกลงซื้อขายหมอนยางพาราได้เพิ่มเติมอีก 20 ล้านใบ มูลค่า 12,000ล้านบาท ระหว่างบริษัท JSY LATEX จากนิคมอุตสาหกรรมหลักชัยเมืองยาง และ กยท. กับบริษัท REPKAUCUK จากตุรกี โดยใช้น้ำยางไม่ต่ำกว่า 40,000ตัน ซึ่งจะเริ่มต้นส่งมอบตั้งแต่เดือนธ.ค.62 เป็นต้นไป”<br/> </p>
    </article>
  </body>
</html>