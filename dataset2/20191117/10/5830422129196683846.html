<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140728/%D9%85%D8%B9%D8%AA%D8%B1%D8%B6%D8%A7%D9%86-%D9%82%D8%B7%D8%B9-%DB%8C%D8%A7%D8%B1%D8%A7%D9%86%D9%87-%D8%A7%D9%82%D8%AF%D8%A7%D9%85-%DA%A9%D9%86%D9%86%D8%AF-%D8%A8%D8%B3%D8%AA%D9%87-%D8%AD%D9%85%D8%A7%DB%8C%D8%AA%DB%8C-60-%D9%85%DB%8C%D9%84%DB%8C%D9%88%D9%86-%D9%86%D9%81%D8%B1%DB%8C-%D8%B1%DB%8C%D8%A7%D9%84%DB%8C-%D8%A7%D8%B3%D8%AA-%D9%86%D9%87-%DA%A9%D8%A7%D9%84%D8%A7%DB%8C%DB%8C"/>
    <meta property="og:site_name" content="boursepress.ir"/>
    <meta property="article:published_time" content="2019-11-17T10:00:00+00:00"/>
    <meta property="og:title" content="معترضان قطع یارانه اقدام کنند / بسته حمایتی 60 میلیون نفری ریالی است نه کالایی"/>
    <meta property="og:description" content="سازمان برنامه و بودجه از امکان ثبت اعتراض قطع شدگان یارانه خبر داد و اعلام کرد: بسته حمایتی دولت برای ۶۰ میلیون نفر به صورت ریالی بوده و طرحی مبنی بر خرید کالا وجود ندارد ."/>
  </head>
  <body>
    <article>
      <h1>معترضان قطع یارانه اقدام کنند / بسته حمایتی 60 میلیون نفری ریالی است نه کالایی</h1>
      <h2>سازمان برنامه و بودجه :</h2>
      <address>
        <time datetime="2019-11-17T10:00:00+00:00">17 Nov 2019, 10:00</time>
      </address>
      <p>
        <i>سازمان برنامه و بودجه از امکان ثبت اعتراض قطع شدگان یارانه خبر داد و اعلام کرد: بسته حمایتی دولت برای ۶۰ میلیون نفر به صورت ریالی بوده و طرحی مبنی بر خرید کالا وجود ندارد .</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، سازمان برنامه و بودجه اعلام کرد: بسته جدید حمایتی دولت که قرار است در پایان همین ماه اجرا شود به صورت ریالی به حساب یارانه نقدی سرپرستان خانوار واریز خواهد شد و طرحی مبنی بر خرید کالا وجود ندارد .</p>
      <p>همچنین افرادی که به هر دلیل یارانه نقدی آنها قطع شده ، می‌توانند برای اعتراض به سامانه وزارت رفاه مراجعه کرده و اقدام به ثبت اعتراض کنند تا بعد از بررسی مجدد و تایید وزارت رفاه ، یارانه نقدی این افراد نیز برقرار شود. اگر فرایند بررسی و احراز شرایط دریافت یارانه نقدی بیش از یک ماه طول بکشد  مبلغ واریز نشده در ماه های قبلی به حساب واریز خواهد شد.</p>
      <p>براساس این گزارش، منابع حاصل از اجرای طرح حمایتی حدود 30 هزار میلیارد تومان بوده که به صورت نقدی میان 60 میلیون نفر ( 18 میلیون خانوار ) توزیع  خواهد شد.</p>
      <p>بر این اساس ارقام برای خانوار تک نفره 55 هزار تومان و به تدریج با رشد بعد خانوار اضافه خواهد شد. همچنین طرحی با عنوان توزیع کالایی به هیچ عنوان قرار نیست انجام شود و چنین برنامه ریزی از سوی دولت در دستور کار قرار نگرفته است.</p>
      <p>انتهای پیام</p>
    </article>
  </body>
</html>