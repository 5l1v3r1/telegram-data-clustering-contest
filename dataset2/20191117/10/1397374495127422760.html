<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/murinjo-ne-odustaje-ostala-samo-jedna-opcija-392985.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-17T10:33:00+00:00"/>
    <meta property="og:title" content="Murinjo ne odustaje, ostala samo jedna opcija!"/>
    <meta property="og:description" content="Već smo rekli, sve se do sada izjalovilo, hoće li posle godinu dana dobiti posao."/>
  </head>
  <body>
    <article>
      <h1>Murinjo ne odustaje, ostala samo jedna opcija!</h1>
      <h2>Već smo rekli, sve se do sada izjalovilo, hoće li posle godinu dana dobiti posao.</h2>
      <address><time datetime="2019-11-17T10:33:00+00:00">17 Nov 2019, 10:33</time> by <a rel="author">Vladimir Stojanović</a></address>
      <p>Žoze Murinja nisu ni razmatrali kada je u pitanju posao u Bajernu, što se Arsenala tiče, tu postoji veliki otpor i prvobitna ideja direktora Sanilehija da Portugalac zameni Emerija nije naišla na podršku.<br/><br/>U Realu su se stvari smirile, ali priča se da Murinjo ni tu nije prvi izbor, i da se svlačionica, ali i Perezovi saradnici žestoko protive povratku Portugalca koji je tri godine vodio tim.<br/><br/>Ostala mu je navodno samo jedna opcija i to ako ode Poketino. Naime, Argentinac ne uspeva da okrene stvari među "Pevcima", sve je bliže odlasku, u pitanju je igra nerava sa Levijem, jer čeka da mu uruče otkaz, kako bi uzeo odštetu.<br/><br/>Sa druge strane, Poketino cilja Real Madrid, prošle godine nisu ga pustili, zahtevajući odštetu od 40 miliona, čini se da bi sada odahnuli da ode.<br/><br/>Murinjo to i čeka, vratio bi se u PL, drugih ponuda i nema, makar ne onih koje smatra dostojnim svoje reputacije, a postao bi prvi čovek u istoriji koji je vodio Junajted, Čelsi i Totenhem.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/transferi/juve-se-sprema-za-zivot-bez-ronalda-poslata-prva-ponuda-392942.html"/>
        <a href="https://www.sportske.net/vest/transferi/junajted-sprema-220-miliona-za-januar-i-to-za-dva-transfera-392921.html"/>
        <a href="https://www.sportske.net/vest/transferi/solskjer-poslao-coveka-od-poverenja-da-prati-napadaca-junajted-krece-u-akciju-392843.html"/>
        <a href="https://www.sportske.net/vest/transferi/dva-najveca-kluba-na-svetu-cekaju-ronalda-kakav-je-plan-392715.html"/>
        <a href="https://www.sportske.net/vest/transferi/skauti-arsenala-i-junajteda-prate-fudbalera-stare-dame-392680.html"/>
      </related>
    </article>
  </body>
</html>