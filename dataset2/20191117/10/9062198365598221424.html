<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3376395/is-adami-4-kattan-dustu"/>
    <meta property="og:site_name" content="Milli Gazete"/>
    <meta property="article:published_time" content="2019-11-17T10:47:00+00:00"/>
    <meta property="og:title" content="İş adamı 4. kattan düştü"/>
    <meta property="og:description" content="Beşiktaş Balmumcu’da bir danışmanlık şirketinin sahibi, havalandırma boşluğunda bastığı camın kırılması sonucu 4. kattan aşağıya düştü."/>
  </head>
  <body>
    <article>
      <h1>İş adamı 4. kattan düştü</h1>
      <h2>Beşiktaş Balmumcu’da bir danışmanlık şirketinin sahibi, havalandırma boşluğunda bastığı camın kırılması sonucu 4. kattan aşağıya düştü.</h2>
      <address>
        <time datetime="2019-11-17T10:47:00+00:00">17 Nov 2019, 10:47</time>
      </address>
      <p>Önceki gün saat 11.00 sıralarında Beşiktaş Balmumcu Barbados Bulvarı üzerindeki bir binada meydana gelen olay binadaki bir danışmanlık şirketinin sahibi Mertol Tepecik 4. kattaki havalandırma boşluğunu kapatan cam parçasına basmasıyla başladı. Camın kırılması sonucu dengesini kaybederek metrelerce yükseklikten aşağıya düşen ve acılar içerisinde kıvranan adamın seslerini duyan çalışanlar, durumu itfaiye ve sağlık ekiplerine bildirdi. Çevredekilerin haber vermesi sonucu olay yerine sevk edilen Beşiktaş İtfaiye Grup Amirliği ekipleri, boşlukta sıkışan işadamı kısa sürede kurtardı.</p>
      <p>Sedyeye alınarak binadan çıkartılan adam, sağlık ekiplerinin ilk müdahalesinin ardından ambulansla Şişli Hamidiye Etfal Eğitim ve Araştırma Hastanesine kaldırılarak tedavi altına alındı. Yaralının durumunun iyi olduğu öğrenildi. </p>
      <p>Polis ekipleri olayla ilgili inceleme başlattı.</p>
    </article>
  </body>
</html>