<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/analizi-i-komentari/vodata-pak-priizhda-km-opustoshenata-venetsiya-sled-chasove-gradt-shche-potne-video_news709791.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-17T10:30:00+00:00"/>
    <meta property="og:title" content="Водата пак приижда към опустошената Венеция, след часове градът ще потъне! ВИДЕО"/>
    <meta property="og:description" content="Новите наводнения показват уязвимостта на града, дори и Мойсей няма да може да го спаси"/>
  </head>
  <body>
    <article>
      <h1>Водата пак приижда към опустошената Венеция, след часове градът ще потъне! ВИДЕО</h1>
      <h2>Новите наводнения показват уязвимостта на града, дори и Мойсей няма да може да го спаси</h2>
      <address>
        <time datetime="2019-11-17T10:30:00+00:00">17 Nov 2019, 10:30</time>
      </address>
      <p>https://blitz.bg/analizi-i-komentari/vodata-pak-priizhda-km-opustoshenata-venetsiya-sled-chasove-gradt-shche-potne-video_news709791.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573975936-146278-660-370.jpg"/>
      </figure>
      <p>
        <b>Опустошена Венеция се готви в неделя за безпрецедентно трето голямо наводнение за по-малко от седмица, след като морската вода вече опустоши историческия град, където властите обявиха извънредно положение.<br/><br/><a href="https://blitz.bg/svyat/evakuirat-venetsiya-vodata-priizhda-sled-broeni-chasove-gradt-shche-potne-iztsyalo-video_news709497.html">Евакуират Венеция! Водата приижда, след броени часове градът ще потъне изцяло! ВИДЕО</a></b>
      </p>
      <figure>
        <img src="https://bgnesagency.com/wp-content/uploads/2019/11/7470153.jpg"/>
      </figure>
      <p>Прогнозата за града „висока вода” от 160 сантиметра за малко след обяд, е с малко по-ниска от 187 сантиметра във вторник – най-високото ниво от половин век – но все пак опасна, уточнява БГНЕС.</p>
      <p>Обновената заплаха от изключително интензивни приливи и отливи дойде след кратка почивка в събота, когато посетители отново бяха видени да се разхожда през отново отворения площад „Свети Марко”.</p>
      <p>Най-посещаваният туристически обект беше затворен в петък за няколко часа, тъй като силните бури и ветровете заляха региона, оставяйки го потопен под морските вълни.</p>
      <figure>
        <img src="https://bgnesagency.com/wp-content/uploads/2019/11/7470164.jpg"/>
      </figure>
      <p>Църкви, магазини и домове също са залети в града, обект на ЮНЕСКО от световното наследство.</p>
      <p>Сред множеството, събрано около богато украсената базилика с ярки пособия за запазване на обувките сухи или с пластмасови ботуши в събота, бяха членове на италианския футболен отбор, които в събота отидоха до Венеция, за да покажат солидарност с поразения град.</p>
      <p>„От името на целия отбор заставаме до град Венеция”, каза вратарят на Италия Джанлуиджи Донарума.</p>
      <p>Делегацията на италианската футболна федерация посети пострадали от наводнението обекти, разговаряйки с венецианци, доброволци и полиция.</p>
      <figure>
        <img src="https://bgnesagency.com/wp-content/uploads/2019/11/7470149.jpg"/>
      </figure>
      <p>„Венеция ще преодолее и това. Подобно на спортист, който получи сериозна контузия и след това отново се изправи”, заяви шефът на делегацията Джанлука Виали.</p>
      <p>Кризата накара правителството да отпусне 20 милиона евро за справяне с опустошенията.</p>
      <p>Министърът на културата Дарио Франческини предупреди, че задачата да се ремонтира града, където повече от 50 църкви са претърпели щети, ще бъде огромна.</p>
      <p>А кметът Луиджи Бруняро заяви, че наводненията са „унищожили Венеция”, след като в петък гладът беше поразен от второто голямо наводнение.</p>
      <figure>
        <iframe src="https://www.youtube.com/embed/2jYhbaHT1uc" width="560" height="315" data-service="Youtube" scrolling="no"/>
      </figure>
      <p>Историческият град Венеция съществува на ръба на двойна заплаха – докато той потъва, морското равнище се покачва. Това пише американското издание Los Angeles Times.<br/><br/>Тази реалност стана все по-ясна в последните дни, когато Венеция беше ударена от най-лошото наводнение от 50 години, причинено от почти двуметров прилив, който наводни площад „Сан Марко“, изпрати известните гондоли по тротоарите и заплаши средновековните, барокови и ренесансови произведения на изкуството и архитектура.<br/><br/>Щетите по града на каналите от второто най-лошо наводнение в документираната му история бяха оценени на милиони евро.<br/><br/>Подводната бариерна система, която трябваше да защитава италианския град не е функционална след 16 години строеж и похарчени повече от 5 млрд. евро от парите на данъкоплатците. Системата трябваше да заработи през 2011 г.<br/><br/>„По нея работиха поколение инженери (…). Никой не може всъщност да каже дали тя ще работи“, заяви Мехтилд Рослер, директор на Световния център за културно наследство на ЮНЕСКО в Париж. <br/><br/>Центърът включва Венеция в своя списък за световно наследство, заради културното и историческо значение на града.<br/><br/>Системата е наречена „МОСЕ“ – акроним от италиански за експериментални електромеханически модули, но също така препратка към Мойсей – библейската фигура, разцепила Червено море. „МОСЕ“ трябва да представлява система от 78 подводни бариери, които могат да бъдат издигани, когато е нужно за да блокират прииждащите приливи, които иначе биха наводнили града.<br/><br/>Дори бариерите функционираха, при сериозен прилив Венеция отново би била залята, но не 80% от нея, както се случи по-рано, а едва 12% от града.</p>
      <figure>
        <iframe src="https://www.youtube.com/embed/z6rTJedwEWQ" width="560" height="315" data-service="Youtube" scrolling="no"/>
      </figure>
      <p>Макар да е почти завършен, проектът не е дори частично тестван и на някои места бариерите дори са започнали да корозират. Освен това начинанието беше белязано от серия от корупционни скандали. Първоначалните разходи за него бяха изчислени като 1,5 млрд. евро, уточнява <a href="https://focus-news.net/news/2019/11/17/2720325/los-angeles-times-novite-navodneniya-pokazvat-uyazvimostta-na-venetsiya-gradat-potava-dokato-morskoto-ravnishte-se-pokachva.html">Фокус</a>.<br/><br/>Но дори при извънредно положение, „МОСЕ“ няма да бъде функционален преди края на 2019 г.<br/><br/>В същото време заплахите за града нарастват.<br/><br/>Докато последната серия от наводнения беше приписвана основно на комбинация от високи приливи от пълнолунието и силните ветрове в плиткото Адриатическо море, избутващи маси вода към Венеция, учените, занимаващи се с промените в климата отбелязват, че подобни високи вълни стават все по-често явление през последните две десетилетия.<br/><br/>От 20-те подобни бедствия, записани от 1936 г. насам, повече от половината са се случили през 21-ви век.<br/><br/>„Това е дългосрочен проблем. Проблемът не е с едно наводнение, ние се възстановяваме“, каза Рослер.<br/><br/>Експертът по промените в климата и учен Стефан Рамщорф от Университета в Потсдам смята, че част от увеличаващата се уязвимост на Венеция се дължи именно на глобалното затопляне.<br/><br/>Градът е основно изграден върху неустойчиви сегменти и на практика бавно потъва, като според венецианския департамент за приливите водата сега е 30 см. по висока в сравнение с 1873 г.</p>
      <figure>
        <iframe src="https://www.youtube.com/embed/zlvuaeqKEOA" width="560" height="315" data-service="Youtube" scrolling="no"/>
      </figure>
      <p>Това е с десетина сантиметра повече от 1966 г., когато последното подобно наводнение заля града.<br/><br/>Венеция е следена от ЮНЕСКО и може да бъде добавена в списъка на организацията за световно наследство в риск, което може да послужи като призив за действия към международната общност.<br/><br/>Други проблеми, заплашващи града, включват големия брой туристи, които носят напрежение върху град, в който дори събирането на боклук трябва да се извършва с лодка, и преминаването на круизни кораби през околностите на Венеция. <br/><br/>Корабите причиняват допълнително замърсяване, пращат вода в града и носят други рискове за безопасността. <br/><br/>БЛИЦ припомня, че по-рано през 2019 г. <a href="https://blitz.bg/svyat/zloveshchi-kadri-gigantski-kruizen-korab-edva-ne-otnese-chast-ot-venetsiya_news684317.html"><b>круизен кораб се блъсна в лодка удари пристанище във Венеция</b></a>.</p>
      <figure>
        <iframe src="https://www.youtube.com/embed/CL2bdsTNz-s" width="560" height="315" data-service="Youtube" scrolling="no"/>
      </figure>
      <p>Историческото наводнение само подчертава спешността за разрешаване на проблемите на Венеция.<br/><br/>Дори противниците на „МОСЕ“, които се оплакват от техническите недостатъци на системата, цената й и вредите на проекта за околната среда, сега го разглеждат като единственото целесъобразно решение.</p>
      <figure>
        <iframe src="https://www.youtube.com/embed/daJPoLVgbT0" width="560" height="315" data-service="Youtube" scrolling="no"/>
      </figure>
      <p>„Трябва да сме прагматични. „МОСЕ“ е почти готов“, заяви Тото Бергамо Роси от неправителствената организация за запазването на града „Венецианско наследство“.<br/><br/>„Може би е грешен проект но сме похарчили (повече от 5 млрд. евро). Трябва да го завършат и трябва да побързат“, каза още той.<br/><br/>„Надявам се този тип катастрофа най-сетне да насочи правилното внимание към Венеция, защото града има нужда да бъде третиран различно“, добави активистът.<br/><br/><b>ОЧАКВАЙТЕ ПОДРОБНОСТИ В БЛИЦ!</b><br/><br/> </p>
      <figure>
        <iframe src="https://www.youtube.com/embed/Zj2aTj1bXrs" width="560" height="315" data-service="Youtube" scrolling="no"/>
      </figure>
    </article>
  </body>
</html>