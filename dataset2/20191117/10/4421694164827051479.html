<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-lvovi-p-yanyj-nepovnolitnij-yizdyv-mistom/"/>
    <meta property="og:site_name" content="VARTA1"/>
    <meta property="article:published_time" content="2019-11-17T10:00:09+00:00"/>
    <meta property="og:title" content="У Львові п’яний неповнолітній їздив містом"/>
    <meta property="og:description" content="У Львові п'яний неповнолітній їздив містом"/>
  </head>
  <body>
    <article>
      <h1>У Львові п’яний неповнолітній їздив містом</h1>
      <address>
        <time datetime="2019-11-17T10:00:09+00:00">17 Nov 2019, 10:00</time>
      </address>
      <p>Post Views: 2 031</p>
      <p>
        <b>15 нетверезих водіїв за ніч і ще троє здали аналізи — один з них неповнолітній. Про це повідомляє Патрульна поліція Львівської області.</b>
      </p>
      <p>Плідна ніч у негативному значенні. 15 водіїв, попри заборону, таки сіли нетверезими за кермо, а ще троє здали аналізи, відтак число нетверезих виявлених за ніч може зрости.<br/>Про одного з таких порушників розповімо окремо. 17-річний юнак вирішив скористатися відсутністю батьків, взяв ключі від авто і з другом їздив районом, та, і це ще не все — він був у стані сп’яніння.</p>
      <figure>
        <img src="https://varta1.com.ua/wp-content/uploads/2019/11/74160368_2180053918963035_2803044941842874368_o.jpg"/>
      </figure>
      <p>Побачили автомобіль “Suzuki” патрульні на вулиці Княгині Ольги, він їхав в темну пору доби без увімкненого світла фар. Транспортний засіб зупинили і побачили за кермом юнака. Від нього було чутно алкоголем. Як виявилося, що у молодого водія і посвідчення не було, адже він неповнолітній.</p>
      <p>«Водій спочатку заперечував, що вживав алкоголь і казав, що просто забув увімкнути фари. Мовляв, просто вчиться їздити. Батьків вдома не було, тому він вирішив скористатися моментом і взяв ключі «мотнути коло кругом району». Ми зв’язалися з його бабусею», — розповідає патрульний 4 батальйону Богдан Грицаїшин.</p>
      <p>Бабця молодика розповіла, що загалом він і гарно вчиться, і добра дитина, але потрапив під вплив компанії.</p>
      <p>Водій пройшов перевірку на пристрої драгер і результат 1,43 проміле. 17-річний хлопець отримав протоколи: за неувімкнені фари (ч. 2 ст. 122 КУпАП), за те, що сів за кермо не маючи документів і ніколи не отримував посвідчення водія (за ч. 1 і ч. 2 ст. 126 КУпАП), а також, за керування в стані сп’яніння.<br/>Шановні батьки, поспілкуйтеся зі своїми дітьми про неприпустимість подібного. Водії, вкотре закликаємо не сідати в стані сп’яніння за кермо!</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>