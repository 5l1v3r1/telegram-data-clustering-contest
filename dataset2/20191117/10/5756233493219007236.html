<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621920/%D8%AA%D9%88%D8%B6%DB%8C%D8%AD%D8%A7%D8%AA-%D9%84%D8%A7%D8%B1%DB%8C%D8%AC%D8%A7%D9%86%DB%8C%D8%AF%D8%B1%D8%A8%D8%A7%D8%B1%D9%87-%D8%A8%D8%B1%D8%B1%D8%B3%DB%8C-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%AF%D8%B1-%D8%AC%D9%84%D8%B3%D9%87-%D8%BA%DB%8C%D8%B1%D8%B9%D9%84%D9%86%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-17T10:06:00+00:00"/>
    <meta property="og:title" content="توضیحات «لاریجانی»درباره بررسی افزایش قیمت بنزین در جلسه غیرعلنی"/>
    <meta property="og:description" content="رئیس مجلس با تاکید بر ضرورت جلوگیری از افزایش قیمت سایر کالاها به بهانه افزایش قیمت بنزین تاکید کرد که نیاز است فضای آرامی برای تصمیمات درست فراهم شود."/>
  </head>
  <body>
    <article>
      <h1>توضیحات «لاریجانی»درباره بررسی افزایش قیمت بنزین در جلسه غیرعلنی</h1>
      <address>
        <time datetime="2019-11-17T10:06:00+00:00">17 Nov 2019, 10:06</time>
      </address>
      <p>
        <i>رئیس مجلس با تاکید بر ضرورت جلوگیری از افزایش قیمت سایر کالاها به بهانه افزایش قیمت بنزین تاکید کرد که نیاز است فضای آرامی برای تصمیمات درست فراهم شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>علی لاریجانی در آغاز جلسه علنی صبح امروز یکشنبه مجلس با اشاره به جلسه غیرعلنی مجلس برای بررسی افزایش قیمت بنزین گفت: نگرانی مردم این است که این تصمیم تبعاتی برای سایر قیمت‌ها داشته باشد. در این زمینه کمیسیون اقتصادی جلساتی با ستاد تنظیم بازار، تعزیرات، قوه قضائیه و مسئولین ذیربط داشته باشد و نظارتی جدی کند که قیمت‌ها کنترل شود.</p>
      <p>وی افزود: در زمینه اصلاح روش‌ها هم مرکز پژوهش‌ها و کمیسیون اقتصادی بررسی‌های لازم را داشته باشند. همه در این زمینه باید هم داستان باشیم تا آنچه فشار روی مردم است برداشته شود و به مردم کمک شود. دغدغه اصلی نمایندگان هم همین است.</p>
      <p>رئیس مجلس اضافه کرد: ان‌شاءالله در مسیر بحث‌هایی که روزهای بعد کمیسیون‌های مجلس دارند مشکلات حل شود. قطعا در فضای آرام اصلاحات سامان خواهد یافت. ما هم احتیاج داریم فضای آرامی برای تصمیمات درست فراهم کنیم.</p>
    </article>
  </body>
</html>