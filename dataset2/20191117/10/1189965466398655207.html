<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/259551/katakraygi-tis-peta-gia-ta-gaidoyrakia-sti-santorini-vinteo-katagrafei-tin-kakopoiisi"/>
    <meta property="og:site_name" content="LiFO"/>
    <meta property="article:published_time" content="2019-11-17T10:46:00+00:00"/>
    <meta property="og:title" content="Κατακραυγή της Peta για τα γαϊδουράκια στη Σαντορίνη - Βίντεο καταγράφει την κακοποίηση"/>
    <meta property="og:description" content="Τα γαϊδουράκια που μεταφέρουν επισκέπτες, ανεβαίνοντας τα σκαλοπάτια από τα παλαιό λιμάνι των Φηρών της Σαντορίνης, πρωταγωνιστούν σε νέα διεθνής καμπάνια της φιλοζωικής οργάνωσης PETA"/>
  </head>
  <body>
    <article>
      <h1>Κατακραυγή της Peta για τα γαϊδουράκια στη Σαντορίνη - Βίντεο καταγράφει την κακοποίηση</h1>
      <h2>Τα γαϊδουράκια που μεταφέρουν επισκέπτες, ανεβαίνοντας τα σκαλοπάτια από τα παλαιό λιμάνι των Φηρών της Σαντορίνης, πρωταγωνιστούν σε νέα διεθνής καμπάνια της φιλοζωικής οργάνωσης PETA</h2>
      <address><time datetime="2019-11-17T10:46:00+00:00">17 Nov 2019, 10:46</time> by <a rel="author">NEWSROOM</a></address>
      <p>
        <b>Στο στόχαστρο της Peta βρίσκεται για ακόμη μια φορά η κακοποίηση που υπομένουν τα <a href="https://www.lifo.gr/tags/%CE%93%CE%B1%CF%8A%CE%B4%CE%BF%CF%8D%CF%81%CE%B9%CE%B1">γαϊδουράκια</a> στη <a href="https://www.lifo.gr/tags/%CE%A3%CE%B1%CE%BD%CF%84%CE%BF%CF%81%CE%AF%CE%BD%CE%B7">Σαντορίνη.</a></b>
      </p>
      <p>Η οργάνωση υποστήριξης για την ηθική μεταχείριση ζώων PETA, συνεχίζει την καμπάνια της για κατάργηση της χρήσης τους ως μεταφορικό μέσο δημοσιεύοντας ένα βίντεο από τη Σαντορίνη, και ζητά την πλήρη απαγόρευση της πρακτικής.</p>
      <p>Στο ελληνικό νησί της Σαντορίνης, τα γαϊδουράκια και τα μουλάρια χρησιμοποιούνται ως ταξί για να μεταφέρουν τους τουρίστες πάνω και κάτω στην παλιά πόλη αρκετές φορές την ημέρα. Παρά τη διεθνή αγανάκτηση, όταν η έκθεση PETA αποκάλυψε ότι τα ζώα έμεναν για ώρες χωρίς νερό και σκιά και είχαν επώδυνες πληγές, η PETA αποκαλύπτει ότι συνεχίζονται τα δεινά και η κακοποίηση.</p>
      <p>H PETA δημοσιεύει και νέες φωτογραφίες από τα δεινά των ζώων:</p>
      <figure>
        <img src="https://www.lifo.gr/uploads/image/1568659/gaiduria_santorini1.jpg"/>
      </figure>
      <figure>
        <img src="https://www.lifo.gr/uploads/image/1568660/gaiduria_santorini1qq.jpg"/>
      </figure>
      <figure>
        <img src="https://www.lifo.gr/uploads/image/1568661/gaiduria-santorini2.jpg"/>
      </figure>
      <figure>
        <img src="https://www.lifo.gr/uploads/image/1568662/gaiduria-santorini2q.jpg"/>
      </figure>
      <figure>
        <img src="https://www.lifo.gr/uploads/image/1568663/gaiduria-santorini22q.jpg"/>
      </figure>
      <p>Η PETA τονίζει ότι τα ζώα εργάζονται υποφέροντας από ανοικτές πληγές που προκλήθηκαν από τις ακατάλληλες και αυτοσχέδιες σέλες τους. Όταν δεν υπάρχουν πελάτες, τα περισσότερα γαϊδούρια και μουλάρια αφήνονται στον καυτό ήλιο. Μερικά είναι δεμένα τόσο σφιχτά ώστε δεν μπορούσαν ούτε να φτάσουν στον μοναδικό κάδο νερού που τους είχε διατεθεί. Δεν τους δίνεται φαγητό καθ 'όλη τη διάρκεια της ημέρας, αναφέρει η οργάνωση.</p>
      <p>Παράλληλα σημειώνει πως η ανάβαση με τα γαϊδούρια είναι επικίνδυνη και για τους τουρίστες, αναφέροντας αρκετές περιπτώσεις όπου οι τουρίστες είχαν πέσει από τα ζώα ή είχαν χτυπηθεί από τα πανικοβλημένα γαϊδούρια και μουλάρια.</p>
      <p>Η PETA αναφέρει πως το ελληνικό Υπουργείο Αγροτικής Ανάπτυξης ψήφισε νέους νόμους για την προστασία των ζώων. Ωστόσο, αυτό το βίντεο καταδεικνύει ότι οι νόμοι δεν τηρούνται ούτε επιβάλλονται.</p>
      <p>«Όταν επισκέπτεστε τη Σαντορίνη, παρακαλώ μην πάτε ποτέ βόλτα με ένα ζώο», καλεί η διεθνής οργάνωση.</p>
      <figure>
        <iframe src="https://www.youtube.com/embed/iGRY3zas82s" width="560" height="315" data-service="Youtube" scrolling="no"/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/greece/244133/i-varvari-kathimerinotita-apo-ta-gaidoyrakia-sti-santorini-afiste-ta-zoa-eleythera-leei-i-peta"/>
      </related>
    </article>
  </body>
</html>