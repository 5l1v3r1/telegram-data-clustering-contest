<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/17/totalna-euforija-na-cizmi-jedan-od-najbogatijih-ljudi-na-svetu-kupuje-italijanskog-giganta-za-1-000-000-000-evra/"/>
    <meta property="og:site_name" content="Sportska centrala"/>
    <meta property="article:published_time" content="2019-11-17T10:45:00+00:00"/>
    <meta property="og:title" content="TOTALNA EUFORIJA NA ČIZMI: Jedan od najbogatijih ljudi na svetu kupuje italijanskog giganta za 1.000.000.000 evra!"/>
    <meta property="og:description" content="Priča je počela onako stidljivo. Većina fudbalskih zaljubljenika u Italiji bila je skeptična po ovom pitanju. Međutim, kako prenose italijanski mediji pregovori su uveliko u toku i sve će biti gotovo do Nove godine. O čemu se radi? Naime, jedan od najbogatijih ljudi na svetu Bernar Arno uprkos protivljenju svoje dece, želi da kupi Milan. […]"/>
  </head>
  <body>
    <article>
      <h1>TOTALNA EUFORIJA NA ČIZMI: Jedan od najbogatijih ljudi na svetu kupuje italijanskog giganta za 1.000.000.000 evra!</h1>
      <address><time datetime="2019-11-17T10:45:00+00:00">17 Nov 2019, 10:45</time> by <a rel="author">Marko</a></address>
      <p>Priča je počela onako stidljivo. Većina fudbalskih zaljubljenika u Italiji bila je skeptična po ovom pitanju.</p>
      <p>Međutim, kako prenose italijanski mediji pregovori su uveliko u toku i sve će biti gotovo do Nove godine.</p>
      <p>O čemu se radi?</p>
      <p>Naime, jedan od najbogatijih ljudi na svetu Bernar Arno uprkos protivljenju svoje dece, želi da kupi Milan. Cena, prava sitnica – milijardu evra!</p>
      <p>Arno je treći najbogatiji čovek na svetu, prvi u Evropi. Njegovo bogatstvo procenjeno je na čak 106 milijardi dolara. Francuz je vlasnik kompanije „LVMH“ u čijem su sastavu- Luj Viton, Moet i Henesi. U njegovom vlasništvu su i robne marke Dior, Fendi, Živenši, Mark Džejkobs…</p>
      <p>Poznat je kao veliki kolekcionar vina. Poseduje jahte, banke, trgovinske lance, donirao je 200 miliona evra za Notrdam.</p>
      <p>Milan je trenutno u vlasništvu investicionog fona „Eliot“ koji je kupio klub za 450 miliona evra. Značajna sredstva su uložena u ekipu, ali trenutno nema rezultata. Svakako, oni će sa velikim zadovoljstvom prepustiti klub najbogatijem čoveku u Evropi, a on želi da kupi „rosonere“ i zbog toga što je Milano prestonica mode. Svakako da bi njegov ugled dodatno porastao kupovinom jednog ovakvog kluba.</p>
      <p>Posao je odavno pokrenut, privodi se kraju, tvrde brojni italijanski mediji među kojima su „Tutosport“ i „Korijere delo sport“, a zanimljivo je da ovi listovi navode da je u čitavom poslu i bivši funkcioner Intera čije se ime za sada drži u tajnosti.</p>
      <p>Da li će se posrnuli gigant vratiti na staze stare slave?</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/16/novi-udarac-za-renome-milana-donedavni-drugoligas-rossonerima-krade-zlatana/"/>
        <a href="https://www.sportskacentrala.com/2019/11/16/senzacija-zimskog-merkata-isko-nikad-blize-prelasku-u-seriju-a/"/>
        <a href="https://www.sportskacentrala.com/2019/11/15/ekskluzivno-juventus-odlucio-sta-ce-sa-ronaldom-na-kraju-sezone/"/>
        <a href="https://www.sportskacentrala.com/2019/11/15/eurosport-nema-dilemu-ako-sari-ne-osvoji-ligu-sampiona-juve-ce-naredne-sezone-voditi-jedan-od-najboljih-trenera-danasnjice/"/>
        <a href="https://www.sportskacentrala.com/2019/11/15/senzacionalna-1-stranica-gazete-delo-sport-donaruma-napusta-milan-i-potpisuje-za-velikog-rivala/"/>
        <a href="https://www.sportskacentrala.com/2019/11/14/u-dinamu-zadovoljno-trljaju-ruke-dani-olmo-pred-transferom-u-seriju-a/"/>
        <a href="https://www.sportskacentrala.com/2019/11/14/gotovo-inter-obezbedio-prvo-pojacanje-za-januarski-prelazni-rok/"/>
        <a href="https://www.sportskacentrala.com/2019/11/13/bomba-sa-apenina-anceloti-odlazi-iz-napolija-ali-ostaje-u-seriji-a/"/>
        <a href="https://www.sportskacentrala.com/2019/11/13/spremaju-se-tektonski-potresi-u-italiji-vlasnici-psz-a-kupuju-italijanskog-giganta-za-560-000-000-evra/"/>
      </related>
    </article>
  </body>
</html>