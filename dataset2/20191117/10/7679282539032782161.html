<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-syed-mushtaq-ali-trophy-mumbai-aur-baroda-ne-super-league-ke-liye-qualify-kiya-2853927.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-17T10:16:13+00:00"/>
    <meta property="og:title" content="सैयद मुश्ताक अली: बड़ौदा और मुंबई सुपरलीग के लिए क्वॉलिफाई"/>
    <meta property="og:description" content="Syed Mushtaq Ali Trophy: आईपीएल-2020 की 19 दिसंबर को होने वाली नीलामी से पहले घरेलू टी-20 टूर्नामेंट सैयद मुश्ताक अली ट्रॉफी इस समय अपने अंतिम लीग दौर में है और खिलाड़ियों के पास आईपीएल के लिए अपना..."/>
  </head>
  <body>
    <article>
      <h1>सैयद मुश्ताक अली: बड़ौदा और मुंबई सुपरलीग के लिए क्वॉलिफाई</h1>
      <address><time datetime="2019-11-17T10:16:13+00:00">17 Nov 2019, 10:16</time> by <a rel="author">एजेंसी,नई दिल्ली</a></address>
      <p><b>Syed Mushtaq Ali Trophy:</b> आईपीएल-2020 की 19 दिसंबर को होने वाली नीलामी से पहले घरेलू टी-20 टूर्नामेंट सैयद मुश्ताक अली ट्रॉफी इस समय अपने अंतिम लीग दौर में है और खिलाड़ियों के पास आईपीएल के लिए अपना दावा मजबूत करने का यह आखिरी मौका है। अभी तक सिर्फ दो टीमों ने सुपर लीग में जगह बनाई है जबकि शेष आठ स्थानों के लिए कई टीमें होड़ में बनी हुई हैं।</p>
      <p>बड़ौदा ने ग्रुप ए से और मुंबई ने ग्रुप डी से सुपर लीग में प्रवेश कर लिया है। मुश्ताक अली ट्रॉफी के लिए इस सत्र में पांच ग्रुप ए, बी, सी, डी और ई हैं। पांचों ग्रुप से शीर्ष दो-दो टीमों को सुपर लीग में पहुंचना है। सुपर लीग से शीर्ष चार टीमें सेमीफाइनल में जगह बनाएंगी।</p>
      <p>बड़ौदा ग्रुप ए में छह मैचों में पांच जीत और 20 अंकों के साथ सुपर लीग में पहुंच गया है। इस ग्रुप से दूसरे स्थान की टीम के लिए कनार्टक, आंध्र और सेना के बीच मुकाबला है। इन तीनों टीमों को एक एक मैच खेलना है। कनार्टक के 16, आंध्र के 12 और सेना के 12 अंक हैं।</p>
      <h3>
        <a href="https://www.livehindustan.com/cricket/story-prithvi-shaw-scores-half-century-in-comeback-match-at-syed-mushtaq-ali-trophy-2853825.html">VIDEO: पृथ्वी शॉ ने की धमाकेदार वापसी, 32 गेंदों में जड़ा अर्धशतक</a>
      </h3>
      <h3>
        <a href="https://www.livehindustan.com/cricket/story-mohammed-shami-and-mayank-agarwal-rise-to-career-best-test-rankings-2853849.html">ICC Test Ranking: शमी और मयंक टेस्ट करियर की सर्वश्रेष्ठ रैंकिंग पर</a>
      </h3>
      <p>ग्रुप बी में शीर्ष दो स्थानों के लिए पांच टीमें होड़ में हैं और सभी को एक एक मुकाबला खेलना बाकी है। तमिलनाडु के 16, विदर्भ के 16, राजस्थान के 12, केरल के 12 और उत्तर प्रदेश के 12 अंक है। ग्रुप सी में कुल आठ टीमें है और इनमें से छह टीमें सुपर लीग की होड़ में बनी हुई हैं। पंजाब के 16, छत्तीसगढ़ के 16, महाराष्ट्र के 16, रेलवे के 16, नवोदित टीम चंडीगढ़ के 12 और हैदराबाद के 12 अंक है।</p>
      <p>ग्रुप डी से मुंबई ने छह मैचों में पांच जीत और 20 अंकों के साथ सुपर लीग में जगह बना ली है। इस ग्रुप से दूसरे स्थान के लिए हरियाणा, बंगाल, मध्यप्रदेश और पुड्डुचेरी होड़ में है। हरियाणा के 18 अंक है जबकि बंगाल, मध्यप्रदेश और पुड्डुचेरी के 14-14 अंक है। इस ग्रुप में सभी टीमों का एक एक मैच बाकी है। </p>
      <p>ग्रुप ई में आठ टीमें है और छह टीमों के बीच होड़ बनी हुई। झारखंड 18 अंकों के साथ ग्रुप में शीर्ष पर है। गुजरात के 16, जम्मू कश्मीर के 16, दिल्ली के 16, सौराष्ट्र के 12 औरओडिशा के 12 अंक है। दिल्ली को इस सत्र में जम्मू-कश्मीर से आठ विकेट की करारी हार का सामना करना पड़ा था। दिल्ली का आखिरी मैच रविवार को सिक्किम से होना है।</p>
      <p>सुपरलीग में पहुंचने वाली टीमों को शेष ग्रुप की टीमों से एक एक मैच खेलना होगा। सुपर लीग की चोटिल की चार टीमें 29 नवंबर को होने वाले सेमीफाइनल में जगह बनाएंगी जबकि फाइनल एक दिसंबर को खेला जाएगा।</p>
    </article>
  </body>
</html>