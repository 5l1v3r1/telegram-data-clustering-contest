<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/ukrayina-nadala-moldovi-dodatkovi-dozvoly-na-vantazhni-perevezennya-tovariv-svoyeyu-terytoriyeyu.html"/>
    <meta property="og:site_name" content="1NEWS"/>
    <meta property="article:published_time" content="2019-11-17T10:32:21+00:00"/>
    <meta property="og:title" content="Україна надала Молдові додаткові дозволи на вантажні перевезення товарів своєю територією"/>
    <meta property="og:description" content="Україна надала Молдові додаткові дозволи на вантажні перевезення товарів своєю територією"/>
  </head>
  <body>
    <article>
      <h1>Україна надала Молдові додаткові дозволи на вантажні перевезення товарів своєю територією</h1>
      <address>
        <time datetime="2019-11-17T10:32:21+00:00">17 Nov 2019, 10:32</time>
      </address>
      <figure>
        <img src="https://1news.com.ua/wp-content/uploads/2019/11/13631230_2.jpg"/>
      </figure>
      <p>Україна додатково надала Молдові на 2019 рік 3 тисячі дозволів на вантажні перевезення товарів своєю територією. Про це інформує Національне агентство автомобільного транспорту Молдови (ANTA), передає 1NEWS, посилаючись на <a href="https://www.ukrinform.ua/rubric-economy/2819771-ukraina-nadala-moldovi-3-tisaci-dozvoliv-na-avtoperevezenna.html">Укрінформ</a>.</p>
      <p>«Україна надала Республіці Молдова додатково три тисячі дозволів на двосторонній транспорт або транзит товарів на територію сусідньої держави у 2019 році», – йдеться в повідомленні.</p>
      <p>Як зазначається, таке рішення прийнято у відповідь на запит, надісланий Кишиневом.</p>
      <p>Тепер дозволи I категорії, типу «Україна двостороння/транзит» видаються не більше одного для кожного автомобіля і причепа вантажопідйомністю більш як 3,5 т або загальною масою понад 6 тонн.</p>
      <p>Як зазначає видання, молдовські вантажоперевізники не раз виходили на протести, висловлюючи невдоволення тим, що вони не можуть отримати дозволи на перевезення своєї продукції за кордон.</p>
      <p>Раніше міністерство економіки й інфраструктури Молдови повідомляло, що Росія додатково видала на 2019 рік 500 дозволів на перевезення.</p>
    </article>
  </body>
</html>