<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/cairo-la-juve-incassa-il-doppio-dell-inter-che-e-seconda-occorre-una-distribuzione-piu-equa-degli-introiti-323296"/>
    <meta property="og:site_name" content="FcInterNews.it"/>
    <meta property="article:published_time" content="2019-11-17T10:29:59+00:00"/>
    <meta property="og:title" content="Cairo: &quot;La Juve incassa il doppio dell'Inter, che è seconda. Occorre una distribuzione più equa degli introiti&quot;"/>
    <meta property="og:description" content="Il presidente del Torino, Urbano Cairo, intervenuto sul le sue parole sul palco dell’Auditorium di Marbella, ha illustrato la situazione attuale del calcio italiano. &quot;In Italia..."/>
  </head>
  <body>
    <article>
      <h1>Cairo: "La Juve incassa il doppio dell'Inter, che è seconda. Occorre una distribuzione più equa degli introiti"</h1>
      <address><time datetime="2019-11-17T10:29:59+00:00">17 Nov 2019, 10:29</time> by <a rel="author">Alessandro Cavasinni</a></address>
      <p>Il presidente del Torino, <b>Urbano Cairo</b>, intervenuto sul le sue parole sul palco dell’Auditorium di Marbella, ha illustrato la situazione attuale del calcio italiano. "In Italia c’è un club, la <b>Juventus</b>, che incassa il doppio o quasi del secondo club in questa classifica economica, <b>l’Inter </b>- ha detto ieri -. Vantaggio finanziario che si trasforma in dominio sportivo: la Juventus ha vinto gli ultimi 8 campionati. C’è una statistica che lega chiaramente il monte salari ai titoli vinti, e la Juventus in un solo trimestre spende in stipendi 86 milioni. Vuol dire quasi 350 milioni all’anno. Il Torino è a 50. Tantissimo per noi ma niente rispetto alla Juve, sono numeri imparagonabili. Ci vogliono dei correttivi, perché tutto dipende dai fatturati: una più equa distribuzione dei diritti tv ha portato la Liga ad essere molto più competitiva. <b>Se distribuisci meglio gli introiti tutti i club possono fare acquisti migliori</b>, che elevano il livello del campionato e la sua immagine. Cosa che a sua volta ti rafforza sul mercato dei diritti tv, facendoti diventare più attraente. Puoi migliorare gli stadi e combattere con più forza pirateria e violenza. La <b>Super Champions </b>va nella direzione opposta: più soldi a chi è già ricco, per questo va fermata".</p>
      <p>
        <a href="https://www.videointer.it/watch.php?vid=00db9f57e">
          <b>VIDEO - TRAVERSA DA FERMO, GOL IN SLALOM E ASSIST: ESPOSITO-SHOW CON L'UNDER 19 AZZURRA</b>
        </a>
      </p>
    </article>
  </body>
</html>