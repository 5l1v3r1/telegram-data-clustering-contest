<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/17/nincs-mar-arviz-miatt-lezart-ut-borsodban"/>
    <meta property="og:site_name" content="infostart"/>
    <meta property="article:published_time" content="2019-11-17T10:16:47+00:00"/>
    <meta property="og:title" content="Nincs már árvíz miatt lezárt út Borsodban"/>
    <meta property="og:description" content="Levonulóban a Sajó árvíze, így vasárnaptól már nincs vízátfolyás miatt lezárt út Borsod-Abaúj-Zemplén megyében."/>
  </head>
  <body>
    <article>
      <h1>Nincs már árvíz miatt lezárt út Borsodban</h1>
      <address><time datetime="2019-11-17T10:16:47+00:00">17 Nov 2019, 10:16</time> by <a rel="author">Infostart / MTI</a></address>
      <h3>Levonulóban a Sajó árvíze, így vasárnaptól már nincs vízátfolyás miatt lezárt út Borsod-Abaúj-Zemplén megyében.</h3>
      <p>A Sajó áradása miatt korábban a 2603-as jelű Sajókaza-Aggtelek-Szin összekötő úton, Sajókazánál 1 kilométeres szakaszon vezettek be a szakemberek teljes útzárat, a forgalmat Szuhakálló felé terelték.</p>
      <p>A teljes zárás november 14-e, csütörtök délutántól egészen november 17-e, vasárnap reggelig volt érvényben, ezzel valamennyi útszakaszon megszűntek a teljes útpályát érintő korlátozások a Sajó áradása miatt.</p>
      <p>A Magyar Közút Nonprofit Zrt. ugyanakkor továbbra is arra kéri a közlekedőket, hogy utazás előtt mindenképpen tájékozódjanak a www.utinform.hu oldalon, vagy a társaság diszpécsereinél.</p>
      <p>
        <i>Nyitókép: MTI/Vajda János</i>
      </p>
    </article>
  </body>
</html>