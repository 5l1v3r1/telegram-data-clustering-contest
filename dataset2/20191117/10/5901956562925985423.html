<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/streljali-na-ilegalce-ki-so-hoteli-v-slovenijo-249858"/>
    <meta property="og:site_name" content="Slovenske novice"/>
    <meta property="article:published_time" content="2019-11-17T10:13:00+00:00"/>
    <meta property="og:title" content="Streljali na migrante, ki so hoteli v Slovenijo?"/>
    <meta property="og:description" content="REKA – Hrvaški notranji minister Davor Božinović je izjavil, da je bil migrant, ki je bil huje ranjen v soboto popoldne med policijskim postopkom preprečevanja nezakonitih migracij blizu Tuhobi..."/>
  </head>
  <body>
    <article>
      <h1>Streljali na migrante, ki so hoteli v Slovenijo?</h1>
      <h2>Težje poškodovanega nezakonitega migranta so operirali v bolnišnici na Reki.</h2>
      <address><time datetime="2019-11-17T10:13:00+00:00">17 Nov 2019, 10:13</time> by <a rel="author">T. V.</a></address>
      <p>REKA – Hrvaški notranji minister <b>Davor Božinović</b> je izjavil, da je bil migrant, ki je bil huje ranjen v soboto popoldne med policijskim postopkom preprečevanja nezakonitih migracij blizu Tuhobića na območju Gorskega Kotarja, prepeljan v bolnišnico na Reki, kjer so ga operirali.<br/><br/>»Policijski uslužbenci so preprečevali prehod skupine, ki je najverjetneje hotela doseči Slovenijo, pri tem pa je bil en migrant poškodovan,« je dejal minister. Minister je sporočil, da bo primer preiskalo državno tožilstvo, na vprašanje hrvaških medijev, ali so bili migranti oboroženi, pa je odvrnil, da ne more govoriti o podrobnostih.<br/><br/>Ostali migranti iz skupine, teh je 15, so na policijski postaji. Skupino migrantov so policisti ujeli na težko dostopnem terenu, približno pet kilometrov stran od najbližje ceste.<br/><br/>Migranta so na urgenco prepeljali s strelnimi ranami v predelu prsnega koša in trebuha. Njegov stanje je resno, zdravniki se borijo za njegovo življenje, poroča 24sata.</p>
    </article>
  </body>
</html>