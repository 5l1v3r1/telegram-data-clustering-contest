<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/in-primo-piano/esclusiva-szoboszlai-so-che-inter-e-juventus-mi-seguono-ma-non-ho-preferenze-l-italia-mi-piace-323213"/>
    <meta property="og:site_name" content="FcInterNews.it"/>
    <meta property="article:published_time" content="2019-11-17T10:15:40+00:00"/>
    <meta property="og:title" content="ESCLUSIVA - Szoboszlai: &quot;So che Inter e Juventus mi seguono, ma non ho preferenze. L'Italia mi piace&quot;"/>
    <meta property="og:description" content="Uno dei talenti più puri di tutto il Vecchio Continente. Giovane, determinato e pronto ad una brillante carriera. Dominik Szoboszlai è finito sul taccuino delle grandi d’Europa...."/>
  </head>
  <body>
    <article>
      <h1>ESCLUSIVA - Szoboszlai: "So che Inter e Juventus mi seguono, ma non ho preferenze. L'Italia mi piace"</h1>
      <address><time datetime="2019-11-17T10:15:40+00:00">17 Nov 2019, 10:15</time> by <a rel="author">Simone Togna</a></address>
      <p>Uno dei talenti più puri di tutto il Vecchio Continente. Giovane, determinato e pronto ad una brillante carriera. <b>Dominik Szoboszlai </b>è finito sul taccuino delle grandi d’Europa. Inter e Juventus comprese. In esclusiva per <i>FcInterNews </i>è lo stesso fantasista magiaro a confermare la notizia. </p>
      <p><b>Ha giocato, davanti ad un pubblico d’eccezione, contro l’Uruguay in occasione dell’inaugurazione della Ferenc Puskas Arena. Cosa ha provato? </b><br/>"Sono molto fiero di far parte di questo gruppo e di aver preso parte alla storia dell’Ungheria. Dovremo dimostrare di più (l’amichevole è terminata 1-2 per la <i>Celeste</i>, <i>ndr</i>). Possiamo farlo. Ne siamo capaci. A partire dalla gara di martedì". </p>
      <p><b>Ci sarà la partita della vita contro il Galles. </b><br/>"Sì".</p>
      <p><b>Siete fiduciosi? </b><br/>"Certo, dobbiamo esserlo. Quando si parte senza fiducia si ha già perso. Dobbiamo concentrarci con i miei compagni, focalizzarci sulla squadra. Daremo tutto per entrare nella storia  magiara. Qualora vincessimo saremmo a Euro 2020".</p>
      <p><b>Cosa ne pensa del vostro c.t., Marco Rossi, che è italiano, e del suo staff? </b><br/>"Sono molto preparati. Mi piacciono. Apprezzo il lavoro del nostro coach (Marco Rossi, <i>ndr</i>) e del suo secondo (Giovanni Costantino, <i>ndr</i>)".</p>
      <p><b>Immagino che lei sappia che il suo nome è finito sulla lista di Juventus e Inter e di altri team italiani... </b><br/>"Sì".</p>
      <p><b>Le piace l’Italia? </b><br/>"Mi piace, ho trascorso le vacanze lì. Ma non so adesso quale direzione prenderò quando cambierò club in futuro. Non voglio scendere nei particolari. Dico solo che l’Italia mi piace".</p>
      <p><b>Quindi non ha una preferenza, un team 'speciale' tra Juve e Inter? </b><br/>"Direi di no. Vedremo".</p>
      <p><b>E non c’è neanche un giocatore che milita in Italia a cui lei può essere paragonato? </b><br/>"No, nessuno. Io sono io. Punto e stop (letteralmente:<i> l’m me and finish</i>)".</p>
      <p>
        <a href="https://www.videointer.it/watch.php?vid=00db9f57e">
          <b>VIDEO - TRAVERSA DA FERMO, GOL IN SLALOM E ASSIST: ESPOSITO-SHOW CON L'UNDER 19 AZZURRA</b>
        </a>
      </p>
    </article>
  </body>
</html>