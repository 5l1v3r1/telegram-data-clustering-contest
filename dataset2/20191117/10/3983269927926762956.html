<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/324/un-mort-a-sitges-a-causa-dun-incendi-en-un-habitatge/noticia/2963983/"/>
    <meta property="og:site_name" content="CCMA"/>
    <meta property="article:published_time" content="2019-11-17T10:37:00+00:00"/>
    <meta property="og:title" content="Un mort a Sitges a causa d'un incendi en un habitatge"/>
    <meta property="og:description" content="Els Bombers han informat que el foc es va declarar aquest dissabte a la nit i que va cremar el menjador de l'àtic de l'immoble"/>
  </head>
  <body>
    <article>
      <h1>Un mort a Sitges a causa d'un incendi en un habitatge</h1>
      <h2>Els Bombers han informat que el foc es va declarar aquest dissabte a la nit i que va cremar el menjador de l'àtic de l'immoble</h2>
      <address><time datetime="2019-11-17T10:37:00+00:00">17 Nov 2019, 10:37</time> by <a rel="author">Redacció</a></address>
      <p>Un incendi en <b>un habitatge a Sitges</b>, al Garraf, cap a les 22.30 hores de dissabte ha causat una víctima mortal, segons han informat aquest diumenge els Bombers de la Generalitat.</p>
      <figure>
        <iframe data-src="https://twitter.com/bomberscat/status/1196002117112258561?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>El foc va cremar totalment el menjador del pis situat a l'àtic de l'immoble, que va quedar afectat pel fum. A l'interior de la casa van trobar la persona morta, de la que <b>es desconeix la identitat</b></p>
      <p>Quatre dotacions dels bombers van acudir a sufocar l'incendi de l'habitatge, que es troba al <b>carrer Bòbila de Sitges. </b>Van poder apagar el foc en poc més d'una hora i va deixar una gran fumarada a tot l'edifici. </p>
      <p>Els Mossos d'Esquadra s'han fet càrrec de la investigació i treballen per identificar la víctima.</p>
    </article>
  </body>
</html>