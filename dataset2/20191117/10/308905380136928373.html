<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/wordt-dit-de-nieuwe-revolutie-voor-jouw-beeldscherm-video-33150"/>
    <meta property="og:site_name" content="Apparata"/>
    <meta property="article:published_time" content="2019-11-17T10:49:00+00:00"/>
    <meta property="og:title" content="Wordt dit de nieuwe revolutie voor jouw beeldscherm? [video]"/>
    <meta property="og:description" content="8-jarige bezoekt SciFi-film en gaat als volwassene aan de slag met wat hij zag."/>
  </head>
  <body>
    <article>
      <h1>Wordt dit de nieuwe revolutie voor jouw beeldscherm? [video]</h1>
      <h2>8-jarige bezoekt SciFi-film en gaat als volwassene aan de slag met wat hij zag.</h2>
      <address><time datetime="2019-11-17T10:49:00+00:00">17 Nov 2019, 10:49</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>De 8-jarige Shawn Frayne ging naar de bioscoop om ‘Backt to the future II’ te bekijken. De scene waarin Marty McFly wordt aangevallen door een haai (via hologramtechniek gemaakt) verandert zijn leven. Het beeld van het levensechte hologram laat hem sindsdien niet meer los. Ook tijdens zijn studie aan het MIT gaat hij op zoek naar het display met hologram dat hij in de film zag. Hij ontdekte dat het nog niet bestond en een idee was geboren.</p>
      <p>Inmiddels is het idee hard op weg om werkelijkheid te worden. Met een compagnon ging hij aan de slag en bewoog hij een aantal belangrijke investeerders om de knip te trekken. Dit lukte en zijn bedrijf ‘Looking Glass Factory’ kon aan de slag.</p>
      <p>Nu kondigt het bedrijf aan dat zij haar eerste holografische beeldschermen in <a href="https://www.apparata.nl/nieuws/de-8k-tv-breekt-door-maar-zie-je-daar-wat-van-31378">8K-resolutie</a> gereed heeft. Veel technische specificaties zijn er nog niet, maar met 32″, 33,2 miljoen pixels en een miljard mogelijke kleurencombinaties is duidelijk hoe indrukwekkend de techniek is. Vanaf begin volgend jaar kunnen ontwerpers een ontwerpersversie kopen om zo hun eigen toepassingen te ontwikkelen.</p>
      <p>Zoals je in het eerste onderstaande filmpje kunt zien zijn er legio mogelijkheden. Zo kan de wetenschap natuurkundige of medische modellen in volledig 3D analyseren, maar kun je ook allerlei communicatieve zaken verzinnen. Daarnaast zijn de mogelijkheden voor de retailsector eindeloos en kun je ook op een andere manier genieten van games, films en streams. Zo krijg je ‘Back to the future II’ of een meer moderne release wel heel realistisch in de huiskamer.</p>
      <p>In deze video zie je hoe jouw huiskamer er op termijn uit kan zien met dit spannende 8K holografisch beeldscherm. Zoals in het filmpje wordt benadrukt zijn er geen special effects gebruikt.</p>
      <figure>
        <iframe src="https://player.vimeo.com/video/372295594" width="640" height="360" data-service="Vimeo" scrolling="no"/>
      </figure>
      <p>In deze korte animatie zie je, uiteraard zonder dat het geheim van de smid verklapt wordt, hoe de techniek werkt.</p>
      <p>Eén ding is zeker, de VR-brillen en AR-toepassingen kunnen binnen niet afzienbare termijn de prullenbak in. Kan je echt niet wachten op deze ontwikkeling? Dan kun je natuurlijk altijd proberen om op een simpele manier <a href="https://www.apparata.nl/nieuws/video-zo-maak-je-hologrammen-met-een-beetje-waterdamp-9633">jouw eigen hologrammen</a> te maken.</p>
      <p>Bron: <a href="https://lookingglassfactory.com/product/8k">Looking glass factory</a> en <a href="https://www.digitaltrends.com/cool-tech/looking-glass-8k-story-behind/">digitaltrends.com</a></p>
    </article>
  </body>
</html>