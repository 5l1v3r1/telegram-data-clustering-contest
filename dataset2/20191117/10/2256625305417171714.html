<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158640_1074.html"/>
    <meta property="og:site_name" content="Novsport"/>
    <meta property="article:published_time" content="2019-11-17T10:05:00+00:00"/>
    <meta property="og:title" content="Фирмино: Няма да се уморя да хваля Клоп"/>
    <meta property="og:description" content="&quot;Откакто дойдох на &quot;Анфийлд&quot; се подобрих във всеки един аспект&quot;, смята бразилецът"/>
  </head>
  <body>
    <article>
      <h1>Фирмино: Няма да се уморя да хваля Клоп</h1>
      <address><time datetime="2019-11-17T10:05:00+00:00">17 Nov 2019, 10:05</time> by <a rel="author">Христо Иванов</a></address>
      <p>Нападателят на Ливърпул Роберто Фирмино даде интервю за сайта на Висшата лига, в което разкрива какви са целите на клуба, както и неговите лични. Бразилецът е в списъка от 30 претенденти на ФИФА за "Златната топка".<br/><br/>"Мисля, че се подобрих във всеки един аспект, откакто дойдох на "Анфийлд" през 2015: физически, тактически и психически. Научих нещо ново във всеки един аспект на играта", коментира Фирмино.<br/><br/>"Аз обаче не искам да спирам на това ниво. Искам да продължа да се развивам. Аз винаги искам повече. Имам големи цели. Искам да продължа да печеля титли с клуба, това е", каза още бразилецът.<br/><br/>Фирмино коментира и мениджъра Юрген Клоп: "Никога няма да се уморя да хваля Клоп. Той има толкова много добри неща, както на терена, така и извън него. Той наистина ни помага всекидневно и учим много от него във всичко. Справяме се добре и учим. Показваме на терена, че можем да израстваме всеки ден и да даваме най-доброто от себе си", каза още нападателят.</p>
    </article>
  </body>
</html>