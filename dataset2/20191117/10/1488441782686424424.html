<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/17/esiste-unapp-permette-visualizzare-dei-profili-privati-instagram-avra-vita-breve-foto-682426/"/>
    <meta property="og:site_name" content="AndroidWorld"/>
    <meta property="article:published_time" content="2019-11-17T10:22:36+00:00"/>
    <meta property="og:title" content="Esiste un’app che permette di visualizzare tutto dei profili privati su Instagram: avrà vita breve (foto)"/>
    <meta property="og:description" content="Instagram è ormai diventato uno dei social più usati e diffusi degli ultimi anni e come ogni social che si..."/>
  </head>
  <body>
    <article>
      <h1>Esiste un’app che permette di visualizzare tutto dei profili privati su Instagram: avrà vita breve (foto)</h1>
      <address><time datetime="2019-11-17T10:22:36+00:00">17 Nov 2019, 10:22</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p><b>Instagram</b> è ormai diventato uno dei social più usati e diffusi degli ultimi anni e come ogni social che si rispetti offre la possibilità ai suoi utenti di tenere i profili <b>privati</b>, ovvero visibili soltanto agli utenti presenti nella loro cerchia di amici o <b>approvati</b>.</p>
      <p>L’app <b>Ghosty</b>, presente sul Play Store da diversi e che vanta <b>mezzo milione</b> di download, tenta di offrire un “rimedio” al desiderio di privacy delle persone, offrendosi come <b>discutibile alternativa</b> per i curiosi. L’app infatti promette la <b>visualizzazione dei profili privati</b> degli utenti senza l’approvazione degli utenti stessi. Il suo funzionamento è semplice: basta <b>fornire le credenziali</b> del proprio account Instagram a Ghosty, <b>invitare una persona</b> a fare lo stesso ed il gioco è fatto.</p>
      <p>Una volta completata la procedura iniziale sarà possibile <b>visualizzare e scaricare in locale</b> i contenuti del profilo privato che si voleva spiare. Chiaramente l’app <b>viola apertamente</b> i termini di servizio di Instagram: i profili che forniscono l’accesso a Ghosty <b>fungono da base</b> per aprire i profili privati che vanno spiati.</p>
      <p>In seguito all’articolo di <a href="https://www.androidpolice.com/2019/11/16/instagram-private-accounts-viewer-app/#1"><i>Android Police</i></a> sull’argomento, Instagram non ha tardato a fornire una <b>dichiarazione</b> in merito: l’azienda ha formalmente <b>richiesto la cessazione</b> di tutte le attività allo sviluppatore di Ghosty, e sta valutando anche altre azioni. Al momento, l’app <a href="https://play.google.com/store/apps/details?id=com.privateprofile.android">è ancora disponibile</a> sul Play Store. Vi terremo aggiornati sugli ulteriori sviluppi.</p>
    </article>
  </body>
</html>