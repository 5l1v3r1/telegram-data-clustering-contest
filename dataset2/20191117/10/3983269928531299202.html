<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/el-jove-pilot-sergio-garcia-guanya-lultim-gran-premi-del-mundial-de-moto3/noticia/2963980/"/>
    <meta property="og:site_name" content="CCMA"/>
    <meta property="article:published_time" content="2019-11-17T10:18:26+00:00"/>
    <meta property="og:title" content="Sergio García guanya l'últim Gran Premi del Mundial de Moto3 i el català Xavier Artigas estrena podi"/>
    <meta property="og:description" content="El pilot de Borriana, Sergio Garíca, ha pujat al calaix més alt del podi seguit de Migno i Xavier Artigas. Tant García, com Artigas tenen només 16 anys"/>
  </head>
  <body>
    <article>
      <h1>Sergio García guanya l'últim Gran Premi del Mundial de Moto3 i el català Xavier Artigas estrena podi</h1>
      <h2>El pilot de Borriana, Sergio Garíca, ha pujat al calaix més alt del podi seguit de Migno i Xavier Artigas. Tant García, com Artigas tenen només 16 anys</h2>
      <address><time datetime="2019-11-17T10:18:26+00:00">17 Nov 2019, 10:18</time> by <a rel="author">esport3</a></address>
      <p><b>Podi molt jove en l'últim Gran Premi de Moto3 del Mundial.</b> El pilot de Borriana, <b>Sergio García</b>, ha pujat al calaix més alt del podi seguit de Migno i del català Xavier Artigas. Tant García, com Artigas tenen només 16 anys. El de Sant Andreu de la Barca debutava aquest diumenge en el Mundial i ha arribat a dominar la cursa. Una errada a falta de dues voltes l'ha relegat al quart lloc, però en l'últim revolt ha superat Suzuki per pujar al podi.</p>
      <p><b>La cursa de Moto3 del Gran Premi de València ha començat de manera molt accidentada.</b> Durant la volta de preparació, la moto d'Aron Canet ha deixat oli a l'asfalt i tot s'ha endarrerit fins que l'han aconseguit netejar. Més tard, una multitudinària caiguda en la tercera volta ha obligat a fer una llarga parada de la prova, que s'ha reformulat en una nova cursa de 15 voltes. Alcoba, Antonelli, Yurchenko,Tatay i Foggia han protagonitzat el multiaccident incial. El que ha resultat més malparat ha estat l'italià Dennis Foggia que ha hagut de ser retirat del circuit en ambulància.</p>
      <p>Quan faltaven de tres voltes per acabar, una altra caiguda ha acabat amb més pilots a terra, <b>un d'ells Dalla Porta</b>, el campió del Mundial de Moto3.</p>
      <p>La cursa l'han acabat només 18 pilots i el Mundial de Moto3 de motociclisme acaba amb una última cursa de la temporada molt accidentada i amb un <b>podi sorprenent per la seva joventut.</b></p>
      <p> </p>
      <figure>
        <iframe data-src="https://twitter.com/MotoGP/status/1196023447173976066?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
    </article>
  </body>
</html>