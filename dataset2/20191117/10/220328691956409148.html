<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/dzhoni-dep-otnovo-e-ergen-406953.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-17T10:52:00+00:00"/>
    <meta property="og:title" content="Джони Деп отново е ерген"/>
    <meta property="og:description" content="Приятелката му прекратила връзката им, медиите я стреснали"/>
  </head>
  <body>
    <article>
      <h1>Джони Деп отново е ерген</h1>
      <address><time datetime="2019-11-17T10:52:00+00:00">17 Nov 2019, 10:52</time> by <a rel="author">Агенция Стандарт</a></address>
      <p>Джони Деп беше изоставен от приятелката си, рускинята Полина Глен. Според анонимен източник, 24-годишната танцьорка прекратила връзката им и се върнала в родната си държава, защото се уплашила от медииното внимание, което получава покрай Деп. Двамата започнаха да излизат, след като Джони се раздели с Амбър Хърд. Глен се премести в холивудското имение на звездата от „Карибски пирати“ само след няколкоседмична връзка. Имаше слухове, че двойката дори възнамерява да се венчае. „Обвиняваха Полина, че излиза с Деп заради успеха му. Но тя не вдигаше шум и си ходеше на работа. Звездната страна от живота, както и съдебната му битка с Хърд напоследък, й дойдоха в повече. Джони очевидно е почти напълно обладан от войната с бившата си и Глен сметна, че моментът за техния романс не е подходящ. Тя ще остане в Русия засега“, разказва говорителят.</p>
    </article>
  </body>
</html>