<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2819843-okupanti-trici-obstrilali-ukrainski-pozicii-na-donbasi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T10:45:00+00:00"/>
    <meta property="og:title" content="Окупанти тричі обстріляли українські позиції на Донбасі"/>
    <meta property="og:description" content="Російсько-окупаційні війська від початку доби тричі обстріляли позиції підрозділів Об’єднаних сил на Донбасі."/>
  </head>
  <body>
    <article>
      <h1>Окупанти тричі обстріляли українські позиції на Донбасі</h1>
      <h2>Російсько-окупаційні війська від початку доби тричі обстріляли позиції підрозділів Об’єднаних сил на Донбасі.</h2>
      <address>
        <time datetime="2019-11-17T10:45:00+00:00">17 Nov 2019, 10:45</time>
      </address>
      <p>Про це повідомив на <a href="http://www.mil.gov.ua/news/2019/11/17/vistup-rechnika-minoboroni-shhodo-situaczii-v-rajoni-provedennya-operaczii-obednanih-sil/">брифінгу</a> речник Міністерства оборони України Максим Праута.</p>
      <p>“Від початку поточної доби до 12.30 російсько-окупаційні війська тричі відкривали вогонь на Донецькому напрямку”, - сказав він.</p>
      <p>Зокрема, за даними речника МОУ, о 7-й годині ранку поблизу Новомихайлівки розпочався ворожий <a href="https://www.ukrinform.ua/tag-obstril">обстріл </a>зі станкових протитанкових і підствольних гранатометів, великокаліберних кулеметів та стрілецької зброї, що тривав 40 хвилин.</p>
      <p>Також близько 11-ї години окупанти обстрілювати зі станкових протитанкових гранатометів впродовж 20 хвилин опорні пункти підрозділів Об’єднаних сил неподалік Лебединського.</p>
      <p>В районі Красногорівки по українських позиціях окупанти після 11-ї години вели вогонь зі станкових і ручних протитанкових гранатометів, кулеметів великого калібру та стрілецької зброї.</p>
      <blockquote>
        <b>Читайте також: </b>
        <a href="https://www.ukrinform.ua/rubric-other_news/2819779-na-donbasi-15-obstriliv-zaginuv-boec.html">На Донбасі 15 обстрілів, загинув боєць</a>
      </blockquote>
      <p>“За наявною інформацією, упродовж поточної доби втрат в Об’єднаних силах немає”, - сказав Праута.</p>
      <p>Як повідомлялося, російські окупанти впродовж минулої доби, 16 листопада, 15 разів порушили режим припинення вогню. Загинув один український боєць.</p>
    </article>
  </body>
</html>