<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/iranda-gosteriler-nedeniyle-internet-kesildi-2219990"/>
    <meta property="og:site_name" content="Posta"/>
    <meta property="article:published_time" content="2019-11-17T10:35:24+00:00"/>
    <meta property="og:title" content="İran'da gösteriler nedeniyle internet kesildi"/>
    <meta property="og:description" content="İranın yarı resmi Mehr Haber Ajansına göre Tahran, Kirmanşah, Hürremabad, Ahvaz, Şiraz, Yezd, Meşhed, İsfahan, Kerec, Tebriz, Behbehan, Kaimşehr, Kazrun, İslamşehr ve Şehriyan başta olmak üzere birçok kentte benzin zammını protesto etmek için kamu binalarını ateşe veren göstericilerle güvenlik güçleri arasında olaylar yaşandı. İranda devam eden benzin zammı protestoları nedeniyle ülke genelinde sabit ve mobil hatların tamamında internete erişim engellendi."/>
  </head>
  <body>
    <article>
      <h1>İran'da gösteriler nedeniyle internet kesildi</h1>
      <address>
        <time datetime="2019-11-17T10:35:24+00:00">17 Nov 2019, 10:35</time>
      </address>
      <h3>İran'ın yarı resmi Mehr Haber Ajansına göre Tahran, Kirmanşah, Hürremabad, Ahvaz, Şiraz, Yezd, Meşhed, İsfahan, Kerec, Tebriz, Behbehan, Kaimşehr, Kazrun, İslamşehr ve Şehriyan başta olmak üzere birçok kentte benzin zammını protesto etmek için kamu binalarını ateşe veren göstericilerle güvenlik güçleri arasında olaylar yaşandı. İran'da devam eden benzin zammı protestoları nedeniyle ülke genelinde sabit ve mobil hatların tamamında internete erişim engellendi.</h3>
      <p>İranlı İşçiler Haber Ajansı ILNA'nın güvenlik kaynaklarına dayandırdığı habere göre, <a href="https://www.posta.com.tr/haberler/iran">İran</a> Ulusal Güvenlik Yüksek Konseyi, son gösteriler nedeniyle internete erişimin engellemesi kararı aldı.İran'da benzine yapılan yüzde 300 zam nedeniyle cuma günü başlayan gösteriler devam ediyor. Tahran Büyük Pazarı'nda esnaf bugün kepenk açmazken başkentte <a href="https://www.posta.com.tr/haberler/gosteri">gösteri</a> ihtimaline karşı yoğun güvenlik önlemleri alındı.</p>
      <p>İran'ın yarı resmi Mehr Haber Ajansına göre Tahran, Kirmanşah, Hürremabad, Ahvaz, Şiraz, Yezd, Meşhed, İsfahan, Kerec, Tebriz, Behbehan, Kaimşehr, Kazrun, İslamşehr ve Şehriyan başta olmak üzere birçok kentte benzin zammını protesto etmek için kamu binalarını ateşe veren göstericilerle güvenlik güçleri arasında olaylar yaşandı.</p>
      <figure>
        <img src="https://i.pstimaj.com/img/75/640x0/5dd12255ae298bb167d7a30c"/>
      </figure>
      <p>Ülkenin neredeyse tamamına yayılan gösterilerde birçok banka şubesi, benzin istasyonu, kamu binası ve polis aracı ateşe verilirken öfkeli kalabalıklar rejim karşıtı sloganlar attı.</p>
      <p>Başkent Tahran ve Kerec'deki gösteriler nedeniyle yollar trafiğe kapatılırken Tahran, Şiraz, İsfahan, Kirmanşah, Hürremşehr, Kerec, Abadan ve Hürremşehr'de okullar tatil edildi.</p>
      <p>Milletvekillerinin çağrısı üzerine İran Meclisi'nin bugün benzin zammını görüşmek üzere olağanüstü kapalı oturum yapacağı ve Cumhurbaşkanı Hasan Ruhani'nin de pazartesi günü vekillerin sorularını yanıtlamak üzere parlamentoya gideceği duyuruldu. </p>
      <h3>'Gösteriler sürerse gerekli adımlar atılacak'</h3>
      <p>Bu arada İçişleri Bakanı Abdurrıza Rahmani Fazli, İran devlet televizyonuna yaptığı açıklamada, göstericilerin bazı şehirlerdeki protestolarının ciddi sorunlar meydana getirdiğini buna karşılık güvenlik güçlerinin şu ana kadar soğukkanlılığını koruduğunu söyledi. </p>
      <p>Gösterilerin barışçıl yapılması ve olaysız bitmesi için güvenlik güçlerinin üzerine düşeni yerine getirdiğini savunan Fazli, bazı kentlerde kamu binalarına, hastanelere, halkın ve devletin malına zarar verildiğini ve düzeni bozan eylemlerde bulunulduğunu ifade etti. </p>
      <p>Fazli, gösteriler nedeniyle şehir içi ve şehirler arası trafikte ciddi aksamalar yaşandığını ve dile getiren Fazli, bazı vatandaşların 8 saat trafikte mahsur kaldığını dile getirdi.</p>
      <p>Protestoların kendi bağlamında yapılmasının kabul edilebilir olduğunu ancak bazılarının bunu istismar ederek şiddet ve teröre yol açtığını kaydeden Fazli, devlet binaları ve güvenlik güçlerine ait hassas merkezlere yönelik saldırıların rahatsızlık uyandırdığını söyledi.</p>
      <p>Fazli, göstericilere gerekli uyarıların yapıldığına işaret ederek, "Şimdiye kadar müdahale etmekten sakınan güvenlik güçleri, gösterilerin bu şekilde devam etmesi halinde düzeni sağlamak için gerekli adımları atmak zorunda kalacaktır. Tespit edilen kişilerle ilgili yargı da konuya müdahil olacaktır. Göstericilerin uyarıları dikkate almasını diliyorum." diye konuştu.</p>
      <figure>
        <img src="https://i.pstimaj.com/img/75/640x0/5dd12261ae298bb1666351d2"/>
      </figure>
      <h3>İran Başsavcısından uyarı</h3>
      <p>Devlet televizyonuna açıklama yapan İran Genel Başsavcısı Muhammed Cafer Muntazeri de "Bozguncular tarafından ortaya çıkan bu durumdan halk razı değil. Sanal ortamları kullanarak halkı provoke etmeye çalışan, kökleri ülke dışındaki bozguncuları uyarıyorum. Bu faaliyetler suç teşkil edecek ve güvenlik güçleri ile yargı tarafından ciddi şekilde karşılık görecektir." ifadelerini kullandı.</p>
      <p>Öte yandan olaylarda ölü ve yaralı sayısıyla ilgili İran muhalifi basın ve yabancı medya organlarında bazı iddialar ortaya atılırken resmi makamlar şu ana kadar Kirman'a bağlı Sircan kentinde bir kişinin hayatını kaybettiğini açıkladı.</p>
      <p>İran'da devlet tarafından sübvanse edilen benzinin litresi, aylık 60 litreye kadar bin tümenden (50 kuruş), bin 500 tümene yükseltilmişti. Araç başına bir ay içinde 60 litreden fazla benzin alınması halinde benzinin litre fiyatı 3 bin tümene çıkartılmıştı.</p>
      <p>Ahvaz, Hürremşehr, Bircend, Meşhed, Geçsaran, Sircan, Bender Abbas, İsfahan ve Şiraz kentlerinde halk, dün benzine yapılan zamma karşı gösteriler düzenlemişti.</p>
      <p>AA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/yikim-endisesinden-evini-kamyona-monte-etti-2219992">
          <img src="https://i.pstimaj.com/img/100/180x95/5dd1247cae298bb167d7a30f"/>
        </a>
      </figure>
      <p>
        <a href="https://www.posta.com.tr/yikim-endisesinden-evini-kamyona-monte-etti-2219992">1 Yıkım endişesinden evini kamyona monte etti</a>
      </p>
      <figure>
        <a href="https://www.posta.com.tr/melisa-senolsun-yesil-kiyafetiyle-hos-otesi-hos-bulundu-2219984">
          <img src="https://i.pstimaj.com/img/100/180x95/5dd1162766a97c48ef063602"/>
        </a>
      </figure>
      <p>
        <a href="https://www.posta.com.tr/melisa-senolsun-yesil-kiyafetiyle-hos-otesi-hos-bulundu-2219984">2 Melisa Şenolsun yeşil kıyafetiyle hoş ötesi hoş bulund...</a>
      </p>
      <figure>
        <a href="https://www.posta.com.tr/zayiflama-fotograflari-ilac-firmasi-tarafindan-izinsiz-kullanildi-2219979">
          <img src="https://i.pstimaj.com/img/100/180x95/5dd10ef8ae298ba783b02450"/>
        </a>
      </figure>
      <p>
        <a href="https://www.posta.com.tr/zayiflama-fotograflari-ilac-firmasi-tarafindan-izinsiz-kullanildi-2219979">3 Zayıflama fotoğrafları ilaç firması tarafından izinsiz...</a>
      </p>
      <figure>
        <a href="https://www.posta.com.tr/dipsiz-golu-kurutan-2-is-insaninin-kimligi-ortaya-cikti-2219963">
          <img src="https://i.pstimaj.com/img/100/180x95/5dd0fa2bae298ba78292bca4"/>
        </a>
      </figure>
      <p>
        <a href="https://www.posta.com.tr/dipsiz-golu-kurutan-2-is-insaninin-kimligi-ortaya-cikti-2219963">4 Dipsiz Göl'ü kurutan 2 iş insanının kimliği ortaya çık...</a>
      </p>
      <figure>
        <a href="https://www.posta.com.tr/26-meslege-mesleki-yeterlilik-belgesi-zorunlulugu-geliyor-2219968">
          <img src="https://i.pstimaj.com/img/100/180x95/5dd105adae298ba7df64cf82"/>
        </a>
      </figure>
      <p>
        <a href="https://www.posta.com.tr/26-meslege-mesleki-yeterlilik-belgesi-zorunlulugu-geliyor-2219968">5 26 mesleğe Mesleki Yeterlilik Belgesi zorunluluğu geli...</a>
      </p>
      <figure>
        <a href="https://www.posta.com.tr/yuzundeki-dev-dovmeyle-firar-etti-2219964">
          <img src="https://i.pstimaj.com/img/100/180x95/5dd0fda566a97c406810e881"/>
        </a>
      </figure>
      <p>
        <a href="https://www.posta.com.tr/yuzundeki-dev-dovmeyle-firar-etti-2219964">6 Yüzündeki dev dövmeyle firar etti</a>
      </p>
      <figure>
        <a href="https://www.posta.com.tr/meghan-markle-hala-ingiltere-vatandasi-olamadi-2219958">
          <img src="https://i.pstimaj.com/img/100/180x95/5dd0f26166a97c3fc61b0e3c"/>
        </a>
      </figure>
      <p>
        <a href="https://www.posta.com.tr/meghan-markle-hala-ingiltere-vatandasi-olamadi-2219958">7 Meghan Markle hala İngiltere vatandaşı olamadı</a>
      </p>
      <figure>
        <a href="https://www.posta.com.tr/oscar-wildein-calinan-yuzugu-17-yil-sonra-bulundu-2219953">
          <img src="https://i.pstimaj.com/img/100/180x95/5dd0e442ae298ba78292bc96"/>
        </a>
      </figure>
      <p>
        <a href="https://www.posta.com.tr/oscar-wildein-calinan-yuzugu-17-yil-sonra-bulundu-2219953">8 Oscar Wilde''ın çalınan yüzüğü 17 yıl sonra bulundu</a>
      </p>
      <figure>
        <a href="https://www.posta.com.tr/2-wilhelm-tablosu-1-asirdir-sahibini-ariyor-2219952">
          <img src="https://i.pstimaj.com/img/100/180x95/5dd0dfe6ae298ba7df64cf6a"/>
        </a>
      </figure>
      <p>
        <a href="https://www.posta.com.tr/2-wilhelm-tablosu-1-asirdir-sahibini-ariyor-2219952">9 2. Wilhelm tablosu 1 asırdır sahibini arıyor</a>
      </p>
      <figure>
        <a href="https://www.posta.com.tr/10-bin-calisan-haklarina-kavusacak-2219951">
          <img src="https://i.pstimaj.com/img/100/180x95/5dd0dd6f66a97c3fc45476ee"/>
        </a>
      </figure>
      <p>
        <a href="https://www.posta.com.tr/10-bin-calisan-haklarina-kavusacak-2219951">10 10 bin çalışan haklarına kavuşacak</a>
      </p>
      <figure>
        <img src="https://i.pstimaj.com/img/78/90x50/5dc9224666a97cf379703ec0"/>
      </figure>
      <p>SIRADAKİ HABER Pablo Escobar'ın bilinmeyenlerini kitapta anlattılar</p>
    </article>
  </body>
</html>