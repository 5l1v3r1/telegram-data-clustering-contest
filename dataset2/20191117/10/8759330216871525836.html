<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904075/-hasi-wordt-geen-trainer-van-genk-limburgers-vinden-geen-akkoord-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T10:00:00+00:00"/>
    <meta property="og:title" content="UPDATE: 'Genk wil Duitse trainer Wolf maandag al voorstellen'"/>
    <meta property="og:description" content="KRC Genk heeft in de zoektocht naar een nieuwe trainer nog geen akkoord gevonden. Eén naam kan alvast geschrapt worden. Zo is Besnik Hasi niet langer kandidaat-trainer."/>
  </head>
  <body>
    <article>
      <h1>UPDATE: 'Genk wil Duitse trainer Wolf maandag al voorstellen'</h1>
      <address>
        <time datetime="2019-11-17T10:00:00+00:00">17 Nov 2019, 10:00</time>
      </address>
      <p>
        <b>KRC Genk heeft in de zoektocht naar een nieuwe trainer nog geen akkoord gevonden. Eén naam kan alvast geschrapt worden. Zo is Besnik Hasi niet langer kandidaat-trainer.</b>
      </p>
      <p>Dat maakt <a href="https://www.hln.be/sport/voetbal/belgisch-voetbal/jupiler-pro-league/hasi-haakt-af-als-kandidaat-om-mazzu-op-te-volgen-bij-racing-genk~af3a2523/?utm_medium=twitter&amp;utm_content=Sport&amp;utm_source=dlvr.it"><i>Het Laatste Nieuws</i></a> bekend. De ex-trainer van onder andere RSC Anderlecht ging afgelopen donderdag nog aan tafel zitten met technisch directeur Dimitri De Condé. Ondanks een goed gesprek over het sportieve luik, werd er financieel geen akkoord gevonden met Genk.</p>
      <p>Hasi was van plan om samen met Bernd Thijs trainer Mazzu op te volgen. Beide heren liggen echter nog onder contract bij het Saudi-Arabische Al Raed. Daar was men niet van plan om het duo zomaar te laten vertrekken. Een 'transfer' van Mazzu en Thijs werd naar verluidt dan ook een te dure bedoening voor Genk.</p>
      <p>Inmiddels moet men bij Genk dus nog steeds zoeken naar een nieuwe trainer. Naast Hasi werden ook Marc Brys en de Duitser Hannes Wolf genoemd als kandidaten. Die laatste is nu de topkandidaat voor de Limburgers.</p>
      <p><b>Update: </b>Ook bij <i>Het Nieuwsblad</i> meldt men dat Wolf de topkandidaat is bij Genk. Sterker nog, de Limburgse club zou de onderhandelingen dit weekend nog willen afronden. De Duitse trainer zou maandag al voorgesteld kunnen worden.</p>
    </article>
  </body>
</html>