<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/primator-macura-listopad-oslavy-ostrava-20191117.html"/>
    <meta property="og:site_name" content="Deník.cz"/>
    <meta property="article:published_time" content="2019-11-17T10:55:00+00:00"/>
    <meta property="og:title" content="Primátor Macura: Polož kytku, zapal svíčku a odejdi? Takové oslavy jsme nechtěli"/>
    <meta property="og:description" content="Primátor Ostravy Tomáš Macura přišel na Masarykovo náměstí o víkendu zavzpomínat soukromě. Příliš o pozornost nestál, na dvě otázky Deníku ale ochotně odpověděl."/>
  </head>
  <body>
    <article>
      <h1>Primátor Macura: Polož kytku, zapal svíčku a odejdi? Takové oslavy jsme nechtěli</h1>
      <address><time datetime="2019-11-17T10:55:00+00:00">17 Nov 2019, 10:55</time> by <a rel="author">Břetislav Lapisz</a></address>
      <p><b>Na první pohled Ostrava zvolila ne úplně tradiční a už vůbec ne monstrózní oslavy… Proč?</b><br/>Snažili jsme se připravit expozice a vůbec celé oslavy tak, aby byly zajímavé a přivedly lidi k zamyšlení. Nechtěli jsme jít cestou Polož kytku, zapal svíčku a odejdi. Takže jsme se pokusili připravit takové expozice a akce, aby se lidé u nich zastavili a zavzpomínali.</p>
      <p>V průzkumech se objevila čísla, že snad až 30 procent lidí si myslí, že se žilo před rokem 1989 lépe. To je pro mě mementem. Tak jsme připravili symbolickou zónu nesvobody i s těmi novinami a články, které třeba psaly o politických procesech a dalších. Chtěli jsme připravit i zajímavý cyklus přednášek především s pamětníky tehdejších událostí.</p>
      <figure>
        <img src="https://g.denik.cz/57/e0/macura-masarykovo-namesti-samet-201911_denik-630.jpg"/>
      </figure>
      <p><b>Zaplnit za každou cenu náměstí, to asi nebylo hlavním kritériem?</b><br/>Určitě budeme rádi, když na náměstí i na další akce zavítá co nejvíce návštěvníků a ti si pak z nich odnesou co nejvíce zážitků a třeba se i dozvědí něco nového. V žádném případě jsme nechtěli soupeřit s Letnou. Tady zastávám názor, ať si každý myslí a dělá, co chce.</p>
      <p>
        <b>Že je ale společnost rozdělena, to žádné tajemství není…</b>
      </p>
      <p>Je patrné, že určité pnutí ve společnosti je. Na druhou stranu musím říci, že nemám pocit, že bychom v naší historii byli dlouho ve stavu, o kterém by se dalo říci, že všichni táhli za jeden provaz.</p>
      <figure>
        <img src="https://g.denik.cz/57/33/sametova-masarykovo-namesti-201911-19_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zpravy_region/oslavy-sametova-ostrava-sobota-program20191116.html">Jak si Ostrava připomíná sametovou revoluci? Takto ožilo centrum města v sobotu Přečíst článek ›</a>
      </aside>
      <p>
        <b>Další informace z víkendu najdete zde:</b>
      </p>
      <figure>
        <img src="https://g.denik.cz/57/d9/ostrava-zoo-vylov-rybnik-ryby201911-06_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zpravy_region/zoo-ostrava-kouzelny-podzim-vylov-rybnika-jarni-pocasi-20191116.html">Podívejte se, jak kouzelně vypadá podzim v Zoo Ostrava. Dnešek patřil rybářům Přečíst článek ›</a>
      </aside>
      <figure>
        <img src="https://g.denik.cz/57/3f/ostrava-ewa-farna-stromecek-avion-04_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zpravy_region/obrazem-ewa-farna-tahne-v-ostravskem-avionu-bylo-narvano-podivejte-se-20191117.html">OBRAZEM: V ostravském Avionu bylo narváno! Ewa Farna táhne, podívejte se sami Přečíst článek ›</a>
      </aside>
      <figure>
        <img src="https://g.denik.cz/57/e9/oepozar-dubina-ilustr-ova2201506153_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/pozary/ranni-pozar-bytu-ve-slezske-ostrave-ma-jednu-obet-20191116.html">Sobotní požár ve Slezské Ostravě má jednu oběť Přečíst článek ›</a>
      </aside>
    </article>
  </body>
</html>