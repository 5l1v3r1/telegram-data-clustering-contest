<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/economia/gian-luca-rana-presenta-il-festival-del-futuro-a-verona.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-17T10:10:48+00:00"/>
    <meta property="og:title" content="Gian Luca Rana presenta il Festival del Futuro a Verona"/>
    <meta property="og:description" content="Gian Luca Rana presenta il Festival del Futuro Il Pastificio Rana, azienda leader nella produzione e commercializzazione della pasta fresca, rappresentata dal suo amministratore delegato Gian Luca Rana, sarà il principale promotore del Festival del Futuro. La manifestazione si terrà per due giorni a Verona, per l’esattezza il 16 e il 17 novembre e sarà […]"/>
  </head>
  <body>
    <article>
      <h1>Gian Luca Rana presenta il Festival del Futuro a Verona</h1>
      <h2>Il 16 e 17 Novembre 2019 va in scena a Verona il Festival del Futuro, una kermesse sull'innovazione, le startup ed i giovani voluta da Gian Luca Rana</h2>
      <address><time datetime="2019-11-17T10:10:48+00:00">17 Nov 2019, 10:10</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/IMG_1936-681x454.jpg"/>
        <figcaption>Milano, festivalfuturo, presentazione, da sin.EnricoGiovannini, Matteo Montan, Gianluca Rana , Giuseppe Castagna, Luigi Consiglio Verona Italy 9/30/2019 conferenza stampa cronaca Milano, festivalfuturo, presentazione, da sin.EnricoGiovannini, Matteo Montan, Gianluca Rana , Giuseppe Castagna, Luigi Consiglio cronaca Photo by Giorgio Marchiori</figcaption>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <h3>Gian Luca Rana presenta il Festival del Futuro</h3>
      <p>Il Pastificio Rana, azienda leader nella produzione e commercializzazione della pasta fresca, rappresentata dal suo amministratore delegato <a href="https://www.adnkronos.com/immediapress/economia-e-finanza/2019/10/16/gian-luca-rana-lancia-festival-del-futuro-verona_GrKpPzV6a6tvk3t5jjkuIO.html?refresh_ce">Gian Luca Rana</a>, sarà il principale promotore del Festival del Futuro. La manifestazione si terrà per due giorni a Verona, per l’esattezza il 16 e il 17 novembre e sarà una grande occasione per tutti coloro che voglio conoscere e farsi conoscere nel mondo del mercato.<br/>Gian Luca Rana, oltre ad essere l’amministratore delegato del pastificio e il figlio di Giovanni Rana, sarà anche il presidente del comitato direttivo dell’evento. Durante un’intervista a Milano, in occasione della presentazione dell’evento, Gian Luca Rana ha motivato con queste parole la scelta della sua iniziativa: “bisogna mettere benzina dove il fuoco può ardere”. Il fuoco di cui parla Gian Luca Rana è quello del coraggio e della volontà dei giovani, che saranno i protagonisti di questo evento.<br/>Infatti, l’evento è aperto a tutti i giovani, le start up e gli imprenditori che hanno voglia di mettersi in gioco e di condividere le loro esperienze o piuttosto le loro idee affinché tutti possano realizzare il loro sogno commerciale.<br/>30 relatori, fra imprenditori, esperti di economia, studiosi ed innovatori si alterneranno per esporre i trend che nei prossimi anni caratterizzeranno le imprese italiane.<br/>Grandi nomi ed enti hanno voluto accompagnare ed appoggiare l’idea di Gian Luca Rana e fra i maggiori partner vedremo: Banco BPM, Harvard Business Review ed Eccellenze d’Impresa, il gruppo editoriale Athesis (Rana ne è il presidente), Commissione Europea, delle associazioni confindustriali di Verona, Brescia e Vicenza, il politecnico di Milano e Torino, l’Università Bocconi e l’Università di Verona.<br/>Infine, la scelta di Verona, come sede della prima edizione del Festival del Futuro, non è casuale ma è stata ben pensata e voluta per poter valorizzare un territorio, quello del Nord-est Italia, generoso per tutti gli imprenditori e le imprese, invidiato da tutto il mondo.</p>
      <h3>L’idea di futuro per Gian Luca Rana</h3>
      <p>L’idea di futuro di Gian Luca Rana è semplice ma molto ambiziosa. Il CEO del pastificio Rana volge lo sguardo verso la tecnologia e ciò merito anche alla sua esperienza aziendale negli Stati Uniti. Infatti, dal pastificio di San Giovanni Lupatoto, grazie all’eccellenza dei prodotti e agli ideali imprenditoriali della ditta, si è arrivati fino a Chicago, dove l’azienda è operativa con due stabilimenti produttivi.<br/>Durante gli anni in America, Gian Luca Rana, insieme ai suoi collaboratori ha sviluppato l’aspetto tecnologico dell’azienda, ottenendo così ben 50 certificati tecnologi di loro proprietà. Quasi l’85% delle soluzioni tecnologiche presenti all’interno dei due stabilimenti di Chicago appartengono a al pastificio Rana.<br/>Seguendo questa prospettiva americana, Gian Luca Rana vuole portare anche in Italia questi certificati e ideali. Da qui l’idea di condividere la sua esperienza e quella di suoi colleghi durante il Festival del Futuro.<br/>Oltre alle idee secondo l’imprenditore veronese, ciò che serve di più per avere successo è il coraggio, in mancanza di quest’ultimo è difficile ottenere dei risultati anche se si è in possesso di tutti gli altri elementi necessari. Se non si ha il coraggio di buttarsi e mettersi alla prova con la determinazione e la voglia di crescere sarà molto difficile realizzarsi nel mondo dell’imprenditoria.<br/>Il Festival del Futuro sarà aperto a tutti e oltre ad insegnare e offrire le nozioni più utili del mestiere sarà una grande fonte di coraggio, in particolar modo per i giovani, che dovranno accettare con determinazione ed entusiasmo le sfide che si troveranno lungo il loro cammino verso il successo.<br/>Il Festival del Futuro non vuole essere un’occasione unica ma si pensa già alle edizioni successive e già per quella del 2020 si conta di includere anche gli stati adiacenti al territorio italiano, affinché diventi un punto di riferimento per l’intera imprenditoria italiana.</p>
      <figure>
        <iframe src="https://www.youtube.com/embed/gJJsPftS9vU" width="640" height="360" data-service="Youtube" scrolling="no"/>
      </figure>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/economia/gian-luca-rana-presenta-il-festival-del-futuro-a-verona.html"/>
        <a href="https://www.ilcorrieredellacitta.com/news/appio-latino-grosso-albero-sradicato-dal-vento-si-schianta-sulle-auto.html"/>
        <a href="https://www.ilcorrieredellacitta.com/news-castelli-romani/tragedia-sfiorata-ad-albano-albero-abbattuto-su-unauto-ferito-un-ragazzo.html"/>
        <a href="https://www.ilcorrieredellacitta.com/colleferro-valmontone-palestrina-velletri/lariano-importante-incarico-in-acea-ato-2-per-il-sindaco-maurizio-caliciotti.html"/>
        <a href="https://www.ilcorrieredellacitta.com/news/estrazioni-lotto-e-superenalotto-16-novembre-2019-i-numeri-vincenti-di-oggi.html"/>
        <a href="https://www.ilcorrieredellacitta.com/news-fiumicino/fiumicino-maggioranza-e-opposizione-uniti-a-favore-dei-lavoratori-opel.html"/>
      </related>
    </article>
  </body>
</html>