<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/kriza-metalurgiji-u-ahmetova-anonsuvali-masshtabni-skorochennja-640487.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-17T10:35:27+00:00"/>
    <meta property="og:title" content="Криза металургії. У Ахметова анонсували масштабні скорочення"/>
    <meta property="og:description" content="Метінвест зменшить інвестпрограму і скоротить 30% адмінперсоналу"/>
  </head>
  <body>
    <article>
      <h1>Криза металургії. У Ахметова анонсували масштабні скорочення</h1>
      <address>
        <time datetime="2019-11-17T10:35:27+00:00">17 Nov 2019, 10:35</time>
      </address>
      <h4>Метінвест зменшить інвестпрограму і скоротить 30% адмінперсоналу</h4>
      <p>Через кризу в металургії Група Метінвест зупиняє частину інвестпроектів, крім критичних і екологічних. Проведе оптимізацію чисельності персоналу та не буде оновлювати автопарк.</p>
      <p>Група Метінвест бізнесмена Ріната Ахметова і народного депутата України Вадима Новинського анонсувала оптимізацію діяльності в зв’язку з кризовими явищами в галузі. «В умовах браку фінансових коштів і невтішних прогнозів щодо подальших цін на сталь Група Метінвест розробила план дій, який допоможе компанії подолати складну економічну ситуацію з мінімальними втратами», – йдеться в повідомленні Групи, яке є в розпорядженні <a href="https://nv.ua/ukr/biz/markets/skorochennya-v-metinvesti-kompaniya-ahmetova-i-novinskogo-pochinaye-borotbu-z-krizoyu-50053918.html?fbclid=IwAR2CgHoM0-akFr6cv0jmcyWOVdvsIv7E1cdASQrvQG6Kieudlm_hFDWYH8g">НВ Бізнес</a>.</p>
      <p>Зокрема Метінвест змушений скоротити виконання інвестиційної програми 2019 року. Компанія призупинить реалізацію окремих проектів, крім критичних, передбачених технологічності стратегією, і проектів з істотним екологічним ефектом.</p>
      <p>У компанії також буде проведена оптимізація, спрямована на зниження постійних і адміністративних витрат.</p>
      <p>«Про масові скорочення на виробництві мови не йде: оптимізаційні заходи торкнуться, в першу чергу, адміністративний персонал і керуючу компанію. На початку 2020 року скорочено до 30% адміністративного персоналу», – йдеться в повідомленні, з уточненням, що Метінвест розробляє спільні програми з міською владою з працевлаштування своїх співробітників.</p>
      <p>Також Група змушена призупинити прийом персоналу на існуючі вакансії та обмежити набір людей на місце співробітників, які прийняли рішення про звільнення, за винятком критичних професій.</p>
      <p>Будуть скорочені витрати на відрядження, зупинено оновлення автопарків.</p>
      <p>«Металургійна галузь циклічна, тому Група Метінвест розглядає поточну кризу як тимчасове явище. Реалізація розробленого плану дій в комплексі з операційними поліпшеннями дозволить Групі зберегти максимальну кількість робочих місць і забезпечити стабільну роботу своїх підприємств», – впевнені в групі.</p>
      <p>Нагадаємо, що в січні 2016 року через зниження вартості металопрокату на світових ринках, Група Метінвест також анонсувала скорочення до 30% адмінперсоналу та інші заходи щодо оптимізації витрат.</p>
      <p>Група Метінвест – найбільший в Україні вертикально-інтегрований гірничо-металургійний холдинг.</p>
      <blockquote>
        <b>Читайте також: <br/></b>
        <br/>
        <b>
          <a href="https://glavcom.ua/economics/finances/propoziciya-pidvishchiti-rentu-vzhe-sprovokuvala-paniku-na-vidobuvnih-pidprijemstvah-findirektor-metinvestu-631309.html">Пропозиція підвищити ренту вже спровокувала паніку на видобувних підприємствах – фіндиректор «Метінвесту». <br/></a>
        </b>
        <br/>
        <b>
          <a href="https://glavcom.ua/columns/mashovec/viyna-na-donbasi-ahmetov-virishiv-doluchitisya-do-gri-640189.html">Війна на Донбасі: Ахметов вирішив долучитися до гри?</a>
        </b>
      </blockquote>
      <related>
        <a href="https://glavcom.ua/country/politics/u-direktora-nabu-zi-mnoju-je-prjamij-konflikt-interesiv-bahmatjuk-640353.html"/>
        <a href="https://glavcom.ua/columns/mashovec/viyna-na-donbasi-ahmetov-virishiv-doluchitisya-do-gri-640189.html"/>
        <a href="https://glavcom.ua/news/sluga-narodu-prokomentuvav-nizki-pensiji-v-byudzheti-2020-639962.html"/>
      </related>
    </article>
  </body>
</html>