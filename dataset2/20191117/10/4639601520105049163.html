<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/17/society/kriti-oplostasio-me-kalasnikof-xeirovomvides-kai-kokaini-se-stani/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-17T10:57:48+00:00"/>
    <meta property="og:title" content="Κρήτη : Οπλοστάσιο με καλάσνικοφ, χειροβομβίδες και… κοκαΐνη σε στάνη"/>
    <meta property="og:description" content="Κατά τη διάρκεια της επιχείρησης εξακριβώθηκαν υπαίθριοι χώροι απόκρυψης ναρκωτικών ουσιών σε «καβάτζα»."/>
  </head>
  <body>
    <article>
      <h1>Κρήτη : Οπλοστάσιο με καλάσνικοφ, χειροβομβίδες και… κοκαΐνη σε στάνη</h1>
      <h2>Κατά τη διάρκεια της επιχείρησης εξακριβώθηκαν υπαίθριοι χώροι απόκρυψης ναρκωτικών ουσιών σε «καβάτζα».</h2>
      <address><time datetime="2019-11-17T10:57:48+00:00">17 Nov 2019, 10:57</time> by <a rel="author">ΤοΒΗΜΑ Team</a></address>
      <p>Δυο άντρες συνελήφθησαν το Σάββατο 16 Νοεμβρίου σε περιοχή του Δήμου Χερσονήσου, για παραβάσεις της Νομοθεσίας περί ναρκωτικών ουσιών και όπλων.</p>
      <p>Κατά τη διάρκεια της επιχείρησης εξακριβώθηκαν υπαίθριοι χώροι απόκρυψης ναρκωτικών ουσιών σε «καβάτζα».</p>
      <p>
        <a href="https://www.in.gr/2019/11/17/plus/features/spanio-egxromo-film-apo-polytexneio-eikones-apo-tin-eksegersi-kai-efialtiki-epomeni-mera/">Σπάνιο έγχρωμο φιλμ από το Πολυτεχνείο: Εικόνες από την εξέγερση και η εφιαλτική επόμενη μέρα</a>
      </p>
      <p>Έρευνες στις οικίες τους, σε ποιμνιοστάσια ιδιοκτησίας τους και σε υπαίθριους χώρους έφεραν στο φως ένα «ολόκληρο» οπλοστάσιο, με καλάσνικοφ, χειροβομβίδα, πιστόλια, περισσότερα από 6.500 ευρώ, 1.050 φυσίγγια, κοκαΐνη κ.α.</p>
      <p>«Συνελήφθησαν, χθες (16.11.2019) το μεσημέρι σε περιοχή του Δήμου Χερσονήσου από αστυνομικούς του Τμήματος Δίωξης Ναρκωτικών της Υποδιεύθυνσης Ασφαλείας Ηρακλείου, με την συνδρομή αστυνομικών του Τμήματος Ειδικών Αποστολών της Γενικής Περιφερειακής Αστυνομικής Διεύθυνσης Κρήτης και της Ομάδας Πρόληψης και Καταστολής Εγκληματικότητας Ηρακλείου, δύο (2) ημεδαποί ηλικίας 69 και 39 ετών, κατηγορούμενοι για τα αδικήματα της κατοχής και διακίνησης ναρκωτικών ουσιών και παραβάσεις της Νομοθεσίας περί όπλων.</p>
      <figure>
        <img src="https://www.in.gr/wp-content/uploads/2019/11/xasis2-600x400.jpg"/>
      </figure>
      <p>Ειδικότερα, στο πλαίσιο στοχευμένων ενεργειών και ειδικών δράσεων, που εκπονεί η Γενική Περιφερειακή Αστυνομική Διεύθυνση Κρήτης για την καταπολέμηση της κατοχής και διακίνησης ναρκωτικών ουσιών και όπλων, ύστερα από κατάλληλη αξιοποίηση στοιχείων, χθες (16.11.2019) το μεσημέρι από αστυνομικούς των ανωτέρω Υπηρεσιών οργανώθηκε και πραγματοποιήθηκε συντονισμένη αστυνομική επιχείρηση.</p>
      <p>Κατά τη διάρκεια της επιχείρησης εξακριβώθηκαν υπαίθριοι χώροι απόκρυψης ναρκωτικών ουσιών (καβάντζα). Ακολούθησαν έρευνες στις οικίες των δύο ημεδαπών, σε ποιμνιοστάσια ιδιοκτησίας τους και σε υπαίθριους χώρους, όπου βρέθηκαν και κατασχέθηκαν συνολικά:</p>
      <ul>
        <li>Είκοσι εφτά (27) αυτοσχέδιες συσκευασίες περιέχουσες συνολικά 4 κιλά και 691 γραμμάρια κάνναβης,</li>
        <li>Δύο (2) πολεμικά τυφέκια τύπου Kalasnikov,</li>
        <li>Μία αμυντική χειροβομβίδα,</li>
        <li> Τέσσερις (4) αυτοσχέδιες συσκευασίες περιέχουσες συνολικά 15,3 γραμμάρια κοκαΐνης</li>
        <li>Δύο (2) πιστόλια με τους γεμιστήρες τους,</li>
        <li> Χίλια πενήντα (1.050) φυσίγγια διαφόρων τύπων και διαμετρημάτων,</li>
        <li> Δύο (2) κυνηγετικά όπλα,</li>
        <li>Το χρηματικό ποσό των 6.625 ευρώ,</li>
        <li>Ένα αλεξίσφαιρο γιλέκο,</li>
        <li>Τρεις (3) ηλεκτρονικές ζυγαριές ακριβείας,</li>
        <li> Τρία μαχαίρια και</li>
        <li>Εφτά (7) κινητά τηλέφωνα.</li>
      </ul>
      <p>Επιπλέον κατασχέθηκαν τα τρία Ι.Χ.Φ και ένα Ι.Χ.Ε. αυτοκίνητα ως μέσα μεταφοράς ναρκωτικών ουσιών και όπλων.</p>
      <figure>
        <img src="https://www.in.gr/wp-content/uploads/2019/11/xasis2-600x400.jpg"/>
      </figure>
      <p>Η προανάκριση διενεργείται από Τμήμα Δίωξης Ναρκωτικών της Υποδιεύθυνσης Ασφαλείας Ηρακλείου ,ενώ οι συλληφθέντες με την σε βάρος τους σχηματισθείσα δικογραφία, θα οδηγηθούν στον κ. Εισαγγελέα Πλημμελειοδικών Ηρακλείου».</p>
      <figure>
        <img src="https://www.in.gr/wp-content/uploads/2019/11/xasis3-600x340.jpg"/>
      </figure>
      <p> </p>
      <p>
        <a href="http://wp.mgmt.tovima.gr/2019/11/17/politics/mixalis-xrysoxoidis-teleiosame-me-tin-anoxi-tis-anomias/">Μιχάλης Χρυσοχοΐδης: «Τελειώσαμε με την ανοχή της ανομίας»</a>
      </p>
    </article>
  </body>
</html>