<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204554-v-bilorusi-prohodyat-parlamentski-vibori"/>
    <meta property="og:site_name" content="Mind UA"/>
    <meta property="article:published_time" content="2019-11-17T10:50:00+00:00"/>
    <meta property="og:title" content="В Білорусі проходять парламентські вибори"/>
    <meta property="og:description" content="Експерти бачать у них підготовку до наступних президентських виборів"/>
  </head>
  <body>
    <article>
      <h1>В Білорусі проходять парламентські вибори</h1>
      <h2>Експерти бачать у них підготовку до наступних президентських виборів</h2>
      <address>
        <time datetime="2019-11-17T10:50:00+00:00">17 Nov 2019, 10:50</time>
      </address>
      <p>В Білорусі сьогодні проходять вибори в Палату представників – нижню палату Національних зборів. Про це повідомляють <a href="https://naviny.by/article/20191117/1573965059-vybory-v-parlament-2019-goda-onlayn-reportazh">Білоруські новини</a>.</p>
      <p>Виборчі дільниці в країні відкрилися о 8:00 за місцевим часом і працюватимуть до 20:00. Всього відкрито близько 6000 дільниць для голосування, в тому числі 46 іноземних.</p>
      <p>Парламентські вибори пройдуть в один тур. Їх результати визнаються такими, що відбулися, якщо в голосуванні взяло участь більше половини виборців округу. Обраним вважається кандидат, який отримав найбільшу кількість голосів виборців з тих, що взяли участь у голосуванні.</p>
      <p>12-16 листопада проводилося дострокове голосування. За даними ЦВК, в ньому взяло участь 35,77% виборців.</p>
      <p>Відзначимо, що парламентська кампанія стартувала в «білоруському стилі» – багатьом незалежним і насамперед відомим кандидатам було відмовлено в реєстрації для участі в виборах. Серед них – двоє опозиційних депутатів поточного скликання Ганна Канопацька і Олена Онисим, колишня політв'язень Ірина Халіп та інші.</p>
      <p>Ще частина опозиційних кандидатів втратили реєстрацію за різні, іноді надумані, порушення під час агітаційної кампанії. Так, однією з найбільш гучних справ стало зняття кандидатки від кампанії «Європейська Білорусь» Поліни Шаренди-Панасюк після телевиступу, в якому вона назвала Олександра Лукашенка  диктатором і закликала до його відставки.</p>
      <related>
        <h4>Також читайте</h4>
        <a href="https://mind.ua/news/20204557-lukashenko-zayaviv-pro-namir-znovu-piti-v-prezidenti-bilorusi-v-2020-roci"/>
        <a href="https://mind.ua/news/20204443-rosiya-hotila-rozmistiti-v-bilorusi-svoyu-aviabazu"/>
        <a href="https://mind.ua/news/20204273-17-richna-biloruska-shkolyarka-vinajshla-material-yakij-zaminit-shkiru-i-plastik"/>
      </related>
    </article>
  </body>
</html>