<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_u-bilorusi-pochalisya-vibori/938530"/>
    <meta property="og:site_name" content="Gazeta.ua"/>
    <meta property="article:published_time" content="2019-11-17T10:03:00+00:00"/>
    <meta property="og:title" content="У Білорусі почалися вибори"/>
    <meta property="og:description" content="Сьогодні в у Білорусі почалися дострокові парламентські вибори - обирають депутатів Палати представників Національних зборів. Про це повідомляє БЕЛТА. Для участі в голосуванні в країні і за її межами відкрилися 5831 і 46 виборчих дільниць відповідно. Вони працюватимуть з 9:00 до ..."/>
  </head>
  <body>
    <article>
      <h1>У Білорусі почалися вибори</h1>
      <address><time datetime="2019-11-17T10:03:00+00:00">17 Nov 2019, 10:03</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938530_w_300.jpg?v=0"/>
        <figcaption>в Білорусі стартували вибори / фото: https://www.radiosvoboda.org</figcaption>
      </figure>
      <p>Сьогодні в у Білорусі почалися дострокові парламентські вибори - обирають депутатів Палати представників Національних зборів.</p>
      <p>Про це повідомляє БЕЛТА.</p>
      <p>Для участі в голосуванні в країні і за її межами відкрилися 5831 і 46 виборчих дільниць відповідно. Вони працюватимуть з 9:00 до 21:00 за київським часом. На виборах зареєстрували понад 6,88 млн людей, що голосуватимуть. Також місцевий Центрвиборчком акредитував більше 28 тис. Національних і 1 028 міжнародних спостерігачів за виборами.</p>
      <p>Обиратимуть цього дня 110 членів нижньої палати білоруського парламенту з 513 кандидатів, які подали свої заявки на участь.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_bez-ukrayini-ne-bude-suverennoyi-evropi-tusk-pro-lyubov-makrona-do-rosiyi/938051"/>
      </related>
      <p>Аби вибори визнали такими, що відбулися, в них повинні взяти участь не менше половини виборців, включених до списків. Явка на попередньому достроковому голосуванні, яке проходило з 12 по 16 листопада, склала 35,77%.</p>
      <p>Палата представників Національних зборів у складі 110 депутатів обирається на чотири роки. В історії суверенної Білорусі парламентські вибори проводилися в 1995, 2000, 2004, 2008, 2012, 2016 роках. Після 1995 року жодні вибори не були визнані ОБСЄ як вільні та демократичні.</p>
      <p>Загалом влада під різними приводами зняла з виборів 13 опозиційних кандидатів, в ефір не пропускалися їхні виступи із закликами до зміни влади, імпічменту Лукашенка, в газетах обов'язкові за законом до публікації в державних ЗМІ програми кандидатів у депутати цензурували або не публікували.</p>
      <p>Щодо підрахунку голосів, то Із 174 представників, висунутих опозиційною Об'єднаною громадянською партією в дільничні виборчі комісії, до їхнього складу включили тільки чотири. Від "Білоруського народного фронту" висували в члени виборчих комісій десятки людей, але також пройшли лише четверо.</p>
      <blockquote>На всіх президентських виборах із 1994 року перемагав Олександр Лукашенко. Наступне голосування за лідера країни відбудеться 2020 року.</blockquote>
    </article>
  </body>
</html>