<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisportal.cz/zpravy/zverev-na-prosinec-planuje-operaci-oci-nechce-hrat-s-cockami-27380/"/>
    <meta property="og:site_name" content="tenisportal.cz"/>
    <meta property="article:published_time" content="2019-11-17T10:54:00+00:00"/>
    <meta property="og:title" content="Zverev na prosinec plánuje operaci očí. Nechce hrát s čočkami"/>
    <meta property="og:description" content="Sedmý hráč světového žebříčku Alexander Zverev se chce v prosinci po skončení sezony podrobit operaci očí, aby nemusel hrát s čočkami. Dvaadvacetiletý Němec trpí astigmatismem. Za specialisty odletí do New Yorku."/>
  </head>
  <body>
    <article>
      <h1>Zverev na prosinec plánuje operaci očí. Nechce hrát s čočkami</h1>
      <address><time datetime="2019-11-17T10:54:00+00:00">17 Nov 2019, 10:54</time> by <a rel="author">Luboš Zabloudil, TenisPortal.cz, ČTK</a></address>
      <p>
        <b>Sedmý hráč světového žebříčku Alexander Zverev se chce v prosinci po skončení sezony podrobit operaci očí, aby nemusel hrát s čočkami. Dvaadvacetiletý Němec trpí astigmatismem. Za specialisty odletí do New Yorku.</b>
      </p>
      <p>"Během sezony jsem měl spoustu problémů s kontaktními čočkami. Asi si oči nechám zoperovat," uvedl Zverev na Turnaji mistrů v Londýně po prohře v semifinále s Dominicem Thiemem z Rakouska.</p>
      <p>Operaci plánuje až na prosinec, protože předtím ještě sehraje několik exhibičních zápasů s Rogerem Federerem v různých jihoamerických zemích. Účast na novém daviscupovém finále v Madridu, které začne pro 18 týmů v pondělí, odřekl již dříve.</p>
    </article>
  </body>
</html>