<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/zadovoleniy-scho-zbirniy-ukrayini-vdalosya-provesti-rik-bez-porazok-shevchenko-329976_.html"/>
    <meta property="og:site_name" content="DT.ua"/>
    <meta property="article:published_time" content="2019-11-17T19:41:00+00:00"/>
    <meta property="og:title" content="Задоволений, що збірній України вдалося провести рік без поразок – Шевченко"/>
    <meta property="og:description" content="Наставник залишився задоволений проведеним роком."/>
  </head>
  <body>
    <article>
      <h1>Задоволений, що збірній України вдалося провести рік без поразок – Шевченко</h1>
      <h2>Наставник залишився задоволений проведеним роком.</h2>
      <address>
        <time datetime="2019-11-17T19:41:00+00:00">17 Nov 2019, 19:41</time>
      </address>
      <p>Головний тренер збірної України <b><a href="https://dt.ua/SPORT/u-matchi-z-serbiyeyu-vazhlivo-zarobiti-ochki-z-pricilom-na-maybutne-zherebkuvannya-shevchenko-329959_.html">Андрій Шевченко</a></b> прокоментував нічию з Сербією (2:2) у заключному матчі кваліфікації Євро-2020.</p>
      <p>"Я задоволений, що вдалося провести рік без поразок. 2019 рік вийшов дуже хорошим. Вдячний хлопцям за гру. Було непросто. Хлопці не зупинялися, виконували заплановане до кінця. Хороший матч вийшов. Спочатку другого тайму трошки втратили ниті гри, помилилися, пропустили, але в кінцівці знайшли в собі сили і проявили бійцівські якості. Неможливо постійно показувати хороший футбол, але ми до цього прагнемо.</p>
      <p>Подивимося жеребкування, але думки про Євро-2020 є вже давно. Треба буде визначити суперників у товариських матчах з прицілом на майбутніх суперників у фінальній стадії турніру. Цей процес уже пішов. Будемо обговорювати моменти і чекати жеребкування", — сказав Шевченко в ефірі телеканалу "Футбол 1".</p>
      <p>Нагадаємо, збірна України виграла свою відбіркову групу кваліфікації Євро-2020 і наступного літа зіграє у фінальній частині чемпіонату Європи з футболу.</p>
      <p>Чемпіонат Європи пройде з 12 червня по 12 липня наступного року. У турнірі візьмуть участь 24 збірні, а матчі континентальної першості в зв'язку з 60-річчям заснування Євро відбудуться в 12 містах Європи. Півфінали і фінал пройдуть у Лондоні на легендарному стадіоні "Уемблі".</p>
      <p><b><a href="https://dt.ua/SPORT/serbiya-ukrayina-onlayn-translyaciya-matchu-329922_.html">Сербія - Україна 2:2: ключові моменти матчу</a></b>.</p>
      <footer>За матеріалами: <a href="https://dt.ua/go/aHR0cDovL3VhLnRyaWJ1bmEuY29tLw==">Tribuna.com</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>