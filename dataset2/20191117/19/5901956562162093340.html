<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/foto-osem-jih-je-ostalo-brez-doma-248692"/>
    <meta property="og:site_name" content="Slovenske novice"/>
    <meta property="article:published_time" content="2019-11-17T19:27:00+00:00"/>
    <meta property="og:title" content="FOTO: Osem jih je ostalo brez doma"/>
    <meta property="og:description" content="Čeprav aktivistki društev za zaščito živali po vsej Sloveniji, med njimi predvsem Društvo za zaščito živali Pomurja, organizirajo različne aktivnosti, tudi sterilizacije in kastracije, za zm..."/>
  </head>
  <body>
    <article>
      <h1>FOTO: Osem jih je ostalo brez doma</h1>
      <h2>Po smrti lastnika in odhodu lastnice v bolnišnico so Bela, Lajka, Monika, Rika, Tisa, Tarzan, Pubi in Lofko ostali sami.</h2>
      <address><time datetime="2019-11-17T19:27:00+00:00">17 Nov 2019, 19:27</time> by <a rel="author">O. B.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/13/1637697.jpg"/>
          <figcaption>Kar osem štirinožnih prijateljev potrebuje nov dom. FOTO: O. B.</figcaption>
        </figure>
        <figure>
          <img src="https://www.slovenskenovice.si/images/slike/2019/11/13/1637696.jpg"/>
          <figcaption>FOTO: O. B.</figcaption>
        </figure>
        <figure>
          <img src="https://www.slovenskenovice.si/images/slike/2019/11/13/1637698.jpg"/>
          <figcaption>FOTO: O. B.</figcaption>
        </figure>
        <figure>
          <img src="https://www.slovenskenovice.si/images/slike/2019/11/13/1637699.jpg"/>
          <figcaption>FOTO: O. B.</figcaption>
        </figure>
        <figure>
          <img src="https://www.slovenskenovice.si/images/slike/2019/11/13/1637700.jpg"/>
          <figcaption>FOTO: O. B.</figcaption>
        </figure>
      </slideshow>
      <p>Čeprav aktivistki društev za zaščito živali po vsej Sloveniji, med njimi predvsem Društvo za zaščito živali Pomurja, organizirajo različne aktivnosti, tudi sterilizacije in kastracije, za zmanjševanje nezaželenih kotitev in s tem čim manj hišnih ljubljenčkov brez doma, je teh še vedno veliko preveč. K temu prispevajo zlasti neodgovorni lastniki, saj je nekaterim malo mar, kaj se bo zgodilo in kaj se dogaja z njihovimi psi ali mačkami. Žal se pogosto precenijo tudi nekateri dejanski ljubitelji štirinožnih prijateljev, bodisi psov ali mačk, ki pozabljajo, da ne morejo obvladovati prevelikega številna živali. In prav nekaj takega se je zgodilo v Melincih v občini Beltinci, kjer Društvo za zaščito živali Pomurja pospešeno išče nov dom za kar osem psov, ki so ostali sami. Prosijo, naj se javijo pravi prijatelji živali, ki bi posvojili kakšnega štirinožca, ne glede na to, iz katerega konca Slovenije so.  </p>
      <figure>
        <img src="https://www.slovenskenovice.si/images/slike/2019/11/13/1637698.jpg"/>
        <figcaption>FOTO: O. B.</figcaption>
      </figure>
      <p>Kot pravi predsednica DZŽP <b>Trezika Cvetko</b>, je zadeva zelo nujna, kajti vedno bolj se bliža zima in tudi to je lahko usodno za štirinožce, če bodo še dolgo sami. Zato si želijo, da bi jim čim prej našli nove domove. Lastnik nesrečnih, a še vedno veselih in očitno zdravih kužkov, je pred dnevi umrl, njegova žena pa je v bolnišnici. Tako so psi ostali sami, na domačem dvorišču.</p>
      <figure>
        <img src="https://www.slovenskenovice.si/images/slike/2019/11/13/1637696.jpg"/>
        <figcaption>FOTO: O. B.</figcaption>
      </figure>
      <p>»V društvu smo jim odpeljali hrano, zaenkrat jih oskrbuje sorodnica, ki pa nas prosi, da bi jih naj čim prej odpeljali, ker je tudi sama bolna in ne more hoditi vsak dan k njim. Žal se lastnika prej nista vsega tega zavedala, da ni enostavno imeti toliko psov. Sicer sta primerno skrbela za njih, bili so spuščeni na dvorišču, imajo urejena bivališča. Takšen dom jim tudi želimo najti zdaj, saj si nikakor ne želimo, da bi bili kje privezani ali v boksu, ker tega očitno niso vajeni«, dodaja Cvetkova. »Skratka, psi so vsi prijazni in tak prijazen dom jim želimo najti. Zainteresirani posvojitelji se lahko oglasijo na elektronski naslov Ta e-poštni naslov je zaščiten proti smetenju. Potrebujete Javascript za pogled. ali pa na telefonsko številko 040 736 313.«</p>
      <figure>
        <img src="https://www.slovenskenovice.si/images/slike/2019/11/13/1637700.jpg"/>
        <figcaption>FOTO: O. B.</figcaption>
      </figure>
      <p>Psi so sicer stari od pet do deset let, med njimi je pet psičk (Bela, Lajka, Monika, Rika,Tisa) in trije samci (Tarzan, Pubi, Lofko). Torej telefon v roke in rešite te prijazne živali, ki vam bodo gotovo zelo hvaležne.</p>
    </article>
  </body>
</html>