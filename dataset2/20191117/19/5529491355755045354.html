<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/motori/vettel-leclerc-brasile-lite-3118162/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-17T19:47:38+00:00"/>
    <meta property="og:title" content="Bufera Ferrari in Brasile, Vettel: “Andavo dritto, non capisco”. Leclerc: “Di chi è la colpa? Non ne parlo”"/>
    <meta property="og:description" content="SAN PAOLO (BRASILE) – Ennesima giornata da dimenticare per la Ferrari. I suoi piloti, Sebastian Vettel e Charles Leclerc, si sono buttati fuori a vicenda con un incidente piuttosto clamoroso. Al termine del gran premio del Brasile di Formula 1, i due piloti hanno rilasciato delle dichiarazioni che la dicono lunga sul loro pessimo rapporto.  Vettel ha  fornito la sua versione sull’incidente dicendo di non aver chiuso Leclerc. Le sue dichiarazioni sono riportate dalla Gazzetta dello Sport: “Peccato per la squadra, potevamo portare a casa un risultato migliore. Eravamo in lotta, una lotta aggressiva alla chicane della curva 1, sono uscito meglio. Poi pensavo di essere già passato e non so perché ci siamo toccati. Se ho chiuso Charles? Io andavo dritto…”..Formula 1, disastro Ferrari in Brasile: Leclerc-Vettel si buttano fuoriFormula 1, Vettel provoca Verstappen: “Volava in rettilineo, un po’ sospetto…” Leclerc invece non ha voluto indicare colpevoli per questo incidente. Le sue parole sono riportate dalla Gazzetta…"/>
  </head>
  <body>
    <article>
      <h1>Bufera Ferrari in Brasile, Vettel: “Andavo dritto, non capisco”. Leclerc: “Di chi è la colpa? Non ne parlo”</h1>
      <address><time datetime="2019-11-17T19:47:38+00:00">17 Nov 2019, 19:47</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/vettel-leclerc-lite-ferrari-300x238-1.jpg"/>
        <figcaption>Vettel e Leclerc nella foto Ansa</figcaption>
      </figure>
      <p>SAN PAOLO (BRASILE) – Ennesima giornata da dimenticare per la <a href="https://www.blitzquotidiano.it/motori/vettel-leclerc-lite-ferrari-3091217/">Ferrari</a>. I suoi piloti, Sebastian Vettel e Charles Leclerc, si sono buttati fuori a vicenda con un incidente piuttosto clamoroso. Al termine del gran premio del Brasile di Formula 1, i due piloti hanno rilasciato delle dichiarazioni che la dicono lunga sul loro pessimo rapporto. </p>
      <p>Vettel ha  fornito la sua versione sull’incidente dicendo di non aver chiuso Leclerc. Le sue dichiarazioni sono riportate dalla Gazzetta dello Sport: “Peccato per la squadra, potevamo portare a casa un risultato migliore. Eravamo in lotta, una lotta aggressiva alla chicane della curva 1, sono uscito meglio. Poi pensavo di essere già passato e non so perché ci siamo toccati. Se ho chiuso Charles? Io andavo dritto…”..</p>
      <figure>
        <a href="https://www.blitzquotidiano.it/motori/vettel-leclerc-brasile-video-youtube-3118155/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/motori/vettel-leclerc-brasile-video-youtube-3118155/">
          <img src="https://static.blitzquotidiano.it/wp/wp-content/uploads/2019/11/vettel-leclerc-brasile-youtube-300x300.jpg"/>
        </a>
      </figure>
      <h3>
        <a href="https://www.blitzquotidiano.it/motori/vettel-leclerc-brasile-video-youtube-3118155/">Formula 1, disastro Ferrari in Brasile: Leclerc-Vettel si buttano fuori</a>
      </h3>
      <figure>
        <a href="https://www.blitzquotidiano.it/motori/formula-1-vettel-attacca-verstappen-3117963/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/motori/formula-1-vettel-attacca-verstappen-3117963/">
          <img src="https://static.blitzquotidiano.it/wp/wp-content/uploads/2019/11/verstappen-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/motori/formula-1-vettel-attacca-verstappen-3117963/">Formula 1, Vettel provoca Verstappen: “Volava in rettilineo, un po’ sospetto…”</a>
      </h3>
      <p>Leclerc invece non ha voluto indicare colpevoli per questo incidente. Le sue parole sono riportate dalla Gazzetta dello Sport: “L’episodio sarà da analizzare col team, siamo dispiaciuti per il team – ha detto il monegasco – lo avevo sorpassato, fino alla curva 4 sapevo che Seb ci avrebbe potuto riprovare.</p>
      <p>Io mi sono messo all’interno, lui è andato pure lì e io ero lì… Ci siamo toccati. Responsabilità? Non vorrei parlarne. Alla fine siamo maturi per capire che queste cose capitano, era il momento sbagliato perché stiamo lottando per il terzo posto. Sono dispiaciuto, ma i rapporti tra noi resteranno uguali”.</p>
    </article>
  </body>
</html>