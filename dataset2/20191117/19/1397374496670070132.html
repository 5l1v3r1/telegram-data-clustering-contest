<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/rajkovic-o-primljenom-golu-dogodilo-se-nesto-cudno-393033.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-17T19:20:00+00:00"/>
    <meta property="og:title" content="Rajković o primljenom golu: &quot;Dogodilo se nešto čudno...&quot;"/>
    <meta property="og:description" content="Srbija na kraju ostala bez pobede."/>
  </head>
  <body>
    <article>
      <h1>Rajković o primljenom golu: "Dogodilo se nešto čudno..."</h1>
      <h2>Srbija na kraju ostala bez pobede.</h2>
      <address><time datetime="2019-11-17T19:20:00+00:00">17 Nov 2019, 19:20</time> by <a rel="author">Ivan Cvetković</a></address>
      <p><anchor name=""/><a href="https://www.sportske.net/vest/domaci-fudbal/uzalud-smo-se-nadali-ronaldo-i-besedin-zapecatili-sudbinu-srbije-ali-ima-i-taj-baraz-393018.html">Reprezentacija Srbije remizirala je u poslednjem meču kvalifikacija za EURO 2020 u Beogradu protiv Ukrajine 2:2</a>. <br/><br/>Golman "orlova" Predrag Rajković je nakon susreta izneo svoje impresije i objasnio šta se to dogodilo kod drugog gola Ukrajinaca.<br/><br/><i>"Dobro smo počeli utakmicu, držali smo loptu, dali rano gol, ali smo primili dva pogotka iz naših grešaka, koje ne smeju da nam se ponavljaju. Odigrali smo konkretnu utakmicu. Kod drugog gola Ukrajine se desilo nešto čudno, lopta je dobila efe, odbila se od nečije noge i ušla čudno. Nisam mogao bolje da reagujem. Ali, dobro, bolje sada da se desi, nego u nekoj važnoj utakmici"</i>, istakao je Rajković.<br/><br/>Srbija će mesto na Evropskom prvenstvu tražiti protiv Norveške u baraž turniru.<br/><br/><i>"Hteli smo kroz kvalifikacije da odemo na Evropsko prvenstvo, kako bismo se na proleće pripremali za EURO, ali tako se namestilo. Moramo da gledamo sada Norvešku i da se pripremimo što bolje"</i>, rekao Rajković.<br/><br/>Upitan je čuvar mreže Srbije i da li ga je iznenadio mali broj navijača.<br/><i><br/></i><i>"I jeste i nije. Da smo se mi pitali za prolaz dalje bilo bi više publike. Znali su navijači da nemamo velike šanse i zato su došli u malom broju</i>", poručio je Rajković.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/tadic-razocaran-ishodom-kvalifikacija-ko-je-kriv-zbog-primljenih-golova-393031.html"/>
        <a href="https://www.sportske.net/vest/domaci-fudbal/jedna-od-boljih-utakmica-ovo-je-najkvalitetnije-sto-srbija-ima-393029.html"/>
        <a href="https://www.sportske.net/vest/domaci-fudbal/poruka-sevcenka-koja-je-odusevila-celu-srbiju-393026.html"/>
        <a href="https://www.sportske.net/vest/domaci-fudbal/pesimizam-glavni-motiv-nakon-ukrajine-tvitovi-393020.html"/>
        <a href="https://www.sportske.net/vest/domaci-fudbal/uzalud-smo-se-nadali-ronaldo-i-besedin-zapecatili-sudbinu-srbije-ali-ima-i-taj-baraz-393018.html"/>
      </related>
    </article>
  </body>
</html>