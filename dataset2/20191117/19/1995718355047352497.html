<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152415-luckyj-trener-gotuvatyme-komandu-motor-do-ligy-chempioniv"/>
    <meta property="og:site_name" content="ВолиньPost"/>
    <meta property="article:published_time" content="2019-11-17T19:45:00+00:00"/>
    <meta property="og:title" content="Луцький тренер готуватиме команду «Мотор» до Ліги чемпіонів"/>
    <meta property="og:description" content="Лучанина Ростислава Ланевича призначили виконувачем обов’язків головного тренера шестиразового чемпіона української гандбольної Суперліги."/>
  </head>
  <body>
    <article>
      <h1>Луцький тренер готуватиме команду «Мотор» до Ліги чемпіонів</h1>
      <address>
        <time datetime="2019-11-17T19:45:00+00:00">17 Nov 2019, 19:45</time>
      </address>
      <p><b>Лучанина Ростислава</b> Ланевича призначили виконувачем обов’язків головного тренера шестиразового чемпіона української гандбольної Суперліги останніх років запорізького «Мотора».<br/><br/>Керівництво клубу доручило Ланевичу тренерство після відставки Миколи Степанця. Причиною цьому став невдалий виступ запоріжців в Лізі чемпіонів, - пишуть <a href="https://www.volynnews.com/news/sport/trener-z-lutska-hotuvatyme-motor-do-matchiv-lihy-chempioniv-/">Волинські новини</a>.<br/><br/>У групі «B» запоріжани займають останнє місце. Єдине очко до свого активу «Мотору» дала виїзна нічия з «Порто». А у минулому турі чинний чемпіон України вдома поступився французькому «Монпельє» (25:26), ведучи по ходу зустрічі 5 м’ячів.<br/><br/>Тепер рятувати становище команди доведеться волинському фахівцю. Цього року «Мотор» у найпрестижнішому турнірі континенту мусить зіграти ще три матчі: 17-го листопада – «Монпельє» – «Мотор»; 20-го листопада –«Кіль» – «Мотор»; 27-го листопада – «Мотор» вдома прийматиме португальське «Порту».<br/><br/>Зазначимо, Ланевич увійшов до тренерського штабу Степанця перед початком нинішнього сезону. Раніше він три сезони очолював фарм-клуб «Мотора» – «ЗНТУ-ЗАС».<br/><br/><i>Довідково: Ростислав Ланевич виступав за команду «Волинь-Луцьк». З 2001-го року працював тренером-викладачем обласної дитячо-юнацької спортивної школи у Луцьку. Майстер спорту України з пляжного гандболу, заслужений тренер України з пляжного гандболу. З 2016-го по 2019-ий – головний тренер команди «ЗНТУ-ЗАС», яка під керівництвом Ланевича завоював бронзу ЧУ 2017-го та 2019-го років. Перед стартом сезону-2019/2020 увійшов до тренерського штабу «Мотора».</i></p>
    </article>
  </body>
</html>