<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/yuventus-favorit-za-podpisa-na-italianski-talant-1407133.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-17T19:29:00+00:00"/>
    <meta property="og:title" content="Ювентус фаворит за подписа на италиански талант"/>
    <meta property="og:description" content="Отборът на Ювентус за момента е фаворит да спечели битката за евентуален трансфер на младият футболист на Бреша Сандро Тонали Италианският халф впечатлява с играта си от началото на сезона"/>
  </head>
  <body>
    <article>
      <h1>Ювентус фаворит за подписа на италиански талант</h1>
      <address><time datetime="2019-11-17T19:29:00+00:00">17 Nov 2019, 19:29</time> by <a rel="author">Sportlive.bg</a></address>
      <p>Отборът на Ювентус за момента е фаворит да спечели битката за евентуален трансфер на младият футболист на Бреша Сандро Тонали. Италианският халф впечатлява с играта си от началото на сезона. В петък вечер той изигра цял мач при победата на Италия срещу Босна, като се справи брилянтно в центъра на терена. Това все повече засилва спекулациите, че „старата госпожа“ ще се опита да привлече младока в състава си.</p>
      <p>Идеята на „бианконерите“ е да създадат солидно ядро от италиански футболисти, което да бъде гръбнакът на отбора в бъдеще. <a href="https://www.sportlive.bg/tags/1622">Ювентус</a> винаги се е славел като тим, който е съставен предимно от италианци. Ситуацията в последните години обаче не е точно такава и сега „старата госпожа“ ще се опита да върне към по-стария си облик, като подпише с няколко от младите италиански играчи, а Тонали е една от основните цели на тима.</p>
      <p>В последните месеци „бианконерите“ няколко пъти „опипваха почвата“ за евентуален трансфер, но президентът на <a href="https://www.sportlive.bg/tags/30543">Бреша</a> Масимо Челино твърдо заяви, че иска Тонали да остане в Бреша. През лятото той предприе риск, като задържа играча, тъй като никой не знаеше как ще се представи младия италианец в Серия А. Рискът се отплати, тъй като 19-годишният халф вдигна значително цената си, като в момента струва около 40 милиона евро. Ювентус ще огледат хубаво конкуренцията преди да изпратят оферта за футболиста. <i><a href="https://www.sportlive.bg/worldfootball/italy/Yuventus-nabelqza-edna-ot-zvezdite-na-Milan-1406631.html">Ето кой друг играч от Серия А е обект на интерес от "бианконерите".</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/italy/V-Italiq-Kristiano-Ronaldo-poiska-ot-Yuventus-da-privleche-Pogba-1407114.html"/>
        <a href="https://www.sportlive.bg/worldfootball/england/Obrat-%E2%80%93-Mandzhukich-nqma-da-hodi-v-Yunajted-1407105.html"/>
        <a href="https://www.sportlive.bg/worldfootball/italy/Ot-Yuventus-syobshtiha-koga-se-ochakva-zavryshtaneto-na-Pqnich-1407094.html"/>
        <a href="https://www.sportlive.bg/worldfootball/italy/Vyv-Verona-iskat-da-sydqt-Baloteli---storilo-mu-se-che-e-obizhdan-rasistki-1403307.html"/>
        <a href="https://www.sportlive.bg/worldfootball/italy/Grozni-sceni-v-Italiq-Baloteli-edva-ne-napusna-terena-sled-rasizym-na-Verona---Bresha-1391438.html"/>
      </related>
    </article>
  </body>
</html>