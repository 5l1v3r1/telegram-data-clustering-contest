<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/argentina-uruguay-tel-aviv-impazzisce-biglietti-polverizzati-in-poche-ore-323336"/>
    <meta property="og:site_name" content="FcInterNews.it"/>
    <meta property="article:published_time" content="2019-11-17T19:21:19+00:00"/>
    <meta property="og:title" content="Argentina-Uruguay, Tel Aviv impazzisce: biglietti polverizzati in poche ore"/>
    <meta property="og:description" content=" (ANSA) - TEL AVIV, 17 NOV - Tutto è pronto domani sera allo stadio Bloomfield di Tel Aviv per l'attesa amichevole di calcio tra due grandi rappresentative sud americane:..."/>
  </head>
  <body>
    <article>
      <h1>Argentina-Uruguay, Tel Aviv impazzisce: biglietti polverizzati in poche ore</h1>
      <address><time datetime="2019-11-17T19:21:19+00:00">17 Nov 2019, 19:21</time> by <a rel="author">Christian Liotta</a></address>
      <p> (ANSA) - TEL AVIV, 17 NOV - Tutto è pronto domani sera allo stadio Bloomfield di Tel Aviv per l'attesa amichevole di calcio tra due grandi rappresentative sud americane: l'Argentina di <b>Lionel Messi </b>e <b>Lautaro Martinez</b> e l'Uruguay d<b>i Diego Godin</b> e <b>Matias Vecino</b>. Basti pensare che<b> i 30 mila biglietti a disposizione sono stati venduti in poche ore.</b> La polizia nel frattempo ha annunciato di aver messo a punto le misure di sicurezza per l'incontro, sul cui svolgimento erano stati sollevati dei dubbi nei giorni scorsi, a causa dalle tensioni al confine di Gaza con il molteplice lancio di razzi verso Israele. Poi però la partita è stata confermata, e ora l'aspettativa è alta per un incontro a cinque stelle che metterà di fronte grandi campioni. Messi e il suo Barcellona sono amatissimi in Israele: la loro ultima apparizione fu nel 2013 quando parteciparono ad un allenamento organizzato dal Centro Peres per la Pace e tantissimi tifosi si assieparono per vedere l'idolo argentino.</p>
      <p>
        <a href="https://www.videointer.it/watch.php?vid=00db9f57e">
          <b>VIDEO - TRAVERSA DA FERMO, GOL IN SLALOM E ASSIST: ESPOSITO-SHOW CON L'UNDER 19 AZZURRA</b>
        </a>
      </p>
    </article>
  </body>
</html>