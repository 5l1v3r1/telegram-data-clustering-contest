<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/uzhasyavashcha-nakhodka-rusnak-otkri-masov-grob-v-izkop-za-kshcha_news709870.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-17T19:19:00+00:00"/>
    <meta property="og:title" content="Ужасяваща находка: Руснак откри масов гроб в изкоп за къща"/>
    <meta property="og:description" content="По време на Големия терор в Съветския съюз през 1937-38 г. са арестувани над милион и половина души, а близо 700 хил. са били убити"/>
  </head>
  <body>
    <article>
      <h1>Ужасяваща находка: Руснак откри масов гроб в изкоп за къща</h1>
      <h2>По време на Големия терор в Съветския съюз през 1937-38 г. са арестувани над милион и половина души, а близо 700 хил. са били убити</h2>
      <address>
        <time datetime="2019-11-17T19:19:00+00:00">17 Nov 2019, 19:19</time>
      </address>
      <p>https://blitz.bg/svyat/uzhasyavashcha-nakhodka-rusnak-otkri-masov-grob-v-izkop-za-kshcha_news709870.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574007785-1.jpg"/>
      </figure>
      <p>
        <b>Руснак намери масов гроб от времето на Сталин докато копае дупка за основите на къщата си. Репортаж на<a href="https://www.dw.com/search/bg?languageCode=bg&amp;origin=gN&amp;item=%D1%81%D1%8A%D0%B2%D0%B5%D1%82%D1%81%D0%BA%D0%B8+%D1%81%D1%8A%D1%8E%D0%B7"> „Дойче веле”</a> разкрива за зловещите тайни на „черния” изкоп.</b>
      </p>
      <p>По време на Големия терор в Съветския съюз през 1937-38 г. са арестувани над милион и половина души, а близо 700 хил. са били убити.</p>
      <p>За мнозина е символичен фактът, че възпоменанието се извършва точно пред централата на руските тайни служби ФСБ. Критици на руския президент Владимир Путин – бивш ръководител на ФСБ – се страхуват, че страната може да се върне към още по-авторитарно управление.На 8000 километра от Благовещенск, в Москва, гражданите почитат паметта на жертвите от терора.<br/><br/>Разказват истории за съдбите на своите бащи, дядовци и прадядовци – за семействата, преследвани от Сталин като врагове на режима. 80 години по-късно тази зловеща част от историята на света продължава да напомня за себе си. В изкопа за къщата си руснакът Витали Кваша се натъква на ужасяваща находка - огромен брой черепи и човешки кости.</p>
      <p>Масовият гроб от времето на Сталиновия терор от 30-те години на XX в. крие зловещи тайни.<br/><br/>„Исках да разширя къщата си. Докато копаех дупката за основите намерих череп, после втори, трети и т.н”, разказва руснакът.<br/><br/>Междувременно Витали e напълнил поне десет чувала с човешки кости от градината си. Правителствена комисия съобщила, че става дума за масов гроб отпреди 80 години.</p>
      <p>Витали Кваша живее със семейството си в Благовещенск  - в руския Далечен изток. Градът, който се намира край границата с Китай, става свидетел на чистки и масови екзекуции по времето на големия Сталинов терор.</p>
      <p>Милион и половина съветски граждани са били арестувани само за две години. Половината от тях са били убити. Възпоменателната церемония е част от национална инициатива на правозащитната организация „Мемориал", подета преди 12 г. </p>
      <p>„Радвам се, че са дошли толкова много хора, особено млади руснаци, за да поменат жертвите на съветския терор. Не бива никога да забравяме ужасната ни история”, разказва Мария Петрова от организацията.</p>
      <p>Местна фирма помогнала за погребването на малка част от тленните останки. Но Витали Кваша е недоволен, защото те били кремирани анонимно и недостойно.Хората, които напомнят за престъпленията от миналото, все по-често стават жертва на заплахи.</p>
      <p>Витали Кваша многократно се обръща за помощ към властите в Благовещенск с искане да му помогнат за съхраняването на тленните останки, открити в неговия двор.</p>
      <p>„Питах ги и миналата година. Те ми казаха, че не разполагат нито с пари, нито с хора. Единственото, което ми обещаха, бе, че ще дойдат да вземат костите – но това стана чак след като ги изкопах”, обяснява той. </p>
    </article>
  </body>
</html>