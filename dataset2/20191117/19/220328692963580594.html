<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/nyu-boyana-stroi-studio-i-v-grtsiya-406993.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-17T19:31:21+00:00"/>
    <meta property="og:title" content="„Ню Бояна“ строи студио и в Гърция"/>
    <meta property="og:description" content="Ще се разполага върху 83 хиляди квадратни метра в Терми"/>
  </head>
  <body>
    <article>
      <h1>„Ню Бояна“ строи студио и в Гърция</h1>
      <address><time datetime="2019-11-17T19:31:21+00:00">17 Nov 2019, 19:31</time> by <a rel="author">сс</a></address>
      <p> „Ню Бояна“ отваря свое студио и в гръцкия град Терми, разположен в близост до Солун. Това съобщи министърът на дигиталната политика в Гърция Кирякос Пиеракакис по време на пресконференция в южната ни съседка, пишат от сайта kftv.com, цитиран от БЛИЦ.</p>
      <p> Когато страната обяви своите финансови стимули за филмови продуценти, започнахме да търсим по-сериозно върху възможностите, които предлага тя каза по време на събитието Ярив Лернер, изпълнителен директор на „Ню Бояна“. По думите му, Гърция разполага със страхотни локации за снимки, но липсва инфраструктура.</p>
      <p>Новото учреждение ще се разполага върху 83 хиляди квадратни метра в Терми, като решението за създаването на студиото идва, след като страната даде заявка, че ще връща до 35 процента от изхарчените от филмови продуценти средства на територията на Гърция.</p>
      <p>Очаква се инвестицията да достигне до 20 милиона евро, а в новото студио постоянна работа да намерят поне 100 души, стана ясно още по време на пресконференцията. Новината идва само няколко месеца, след като Ярив Лернер обяви, че Гърция е проявила интерес представители на „следващото й поколение филмови специалисти“ да се включат в стажантската програма на „Ню Бояна“.</p>
    </article>
  </body>
</html>