<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640374/%D8%A8%D8%B1%D9%81-%D9%88-%D8%A8%D8%A7%D8%B1%D8%A7%D9%86-%D8%AF%D8%B1-%DA%A9%D8%B4%D9%88%D8%B1-%D8%A7%D8%AF%D8%A7%D9%85%D9%87-%D8%AF%D8%A7%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T19:20:00+00:00"/>
    <meta property="og:title" content="برف و باران در کشور ادامه دارد"/>
    <meta property="og:description" content="مدیر پیش‌بینی و هشدار سازمان هواشناسی اعلام کرد روزهای آینده نیز بارش برف و باران در بسیاری از نقاط کشور ادامه دارد"/>
  </head>
  <body>
    <article>
      <h1>
        <a href="https://www.bultannews.com/fa/news/640374/%D8%A8%D8%B1%D9%81-%D9%88-%D8%A8%D8%A7%D8%B1%D8%A7%D9%86-%D8%AF%D8%B1-%DA%A9%D8%B4%D9%88%D8%B1-%D8%A7%D8%AF%D8%A7%D9%85%D9%87-%D8%AF%D8%A7%D8%B1%D8%AF">برف و باران در کشور ادامه دارد</a>
      </h1>
      <h2>مدیر پیش‌بینی و هشدار سازمان هواشناسی اعلام کرد روزهای آینده نیز بارش برف و باران در بسیاری از نقاط کشور ادامه دارد</h2>
      <address><time datetime="2019-11-17T19:20:00+00:00">17 Nov 2019, 19:20</time> by <a rel="author">بولتن نیوز | bultannews.com</a></address>
      <p><b>گروه اقتصادی: صادق ضیائیان</b> در تشریح آخرین وضعیت جوی کشور با بیان اینکه امروز <b>سامانه بارشی</b> در مرکز، جنوب غرب و به تدریج شرق کشور فعال است، اظهار داشت: این سامانه بارشی تا روز چهارشنبه در سطح کشور فعال خواهد بود.    <br/>به گزارش بولتن نیوز به نقل از فارس، وی ادامه داد: امروز در استان‌های <b>مازندران</b> و <b>گیلان</b> بارش باران و در ارتفاعات این استان‌ها بارش برف را شاهدیم؛ همچنین در ارتفاعات استان‌های<b> تهران</b>،‌<b> البرز</b> و<b> قزوین</b> بارش برف و در استان‌های<b> سمنان</b>، <b>قم</b>، <b>اصفهان</b>،<b> مرکزی</b>، <b>چهارمحال و بختیاری</b>،<b> یزد</b>،<b> کهگیلویه و بویراحمد </b>و<b> فارس</b> برف و باران و در <b>خوزستان</b> و <b>بوشهر</b> رگبار و رعد و برق پیش‌بینی می‌شود.    <b>مدیر پیش‌بینی و هشدار سازمان هواشناسی</b> ادامه داد: روز دوشنبه در ارتفاعات استان‌های <b>گیلان</b>، <b>مازندران</b> و <b>گلستان</b> بارش برف و در بخش‌های پایین‌تر باران پیش‌بینی می‌شود؛ همچنین دوشنبه برف و باران در استان‌های <b>تهران، البرز، سمنان، خراسان شمالی، خراسان رضوی، اصفهان، یزد، چهارمحال و بختیاری، فارس، کرمان و کهگیلویه و بویراحمد</b> پیش‌بینی می‌شود.    وی ادامه داد: روز سه‌شنبه بارش باران و برف در استان‌های <b>گیلان، مازندران و گلستان</b> خواهیم داشت، ضمن آنکه در <b>سمنان،‌ خراسان شمالی، خراسان رضوی، خراسان جنوبی، اصفهان، یزد، کرمان و فارس</b> بارش برف و باران پیش‌بینی می‌شود.    مدیر پیش‌بینی و هشدار سازمان هواشناسی اضافه کرد: روز چهارشنبه بارش باران و در ارتفاعات بارش برف در استان <b>گلستان</b> پیش‌بینی می‌شود، همچنین در <b>شرق سمنان، خراسان شمالی، خراسان رضوی، خراسان جنوبی، شرق یزد و کرمان</b> بارش برف و باران پیش‌بینی می‌شود.    ضیائیان افزود: روز پنج‌شنبه بارش باران و در ارتفاعات برف در استان‌های <b>مازندران، گیلان و گلستان</b> پیش‌بینی می‌شود، ضمن آنکه بارش برف در<b> خراسان شمالی و شمال خراسان رضوی</b> ادامه دارد.    وی تأکید کرد: احتمال<b> آبگرفتگی معابر</b> و جاری شدن روان آب، لغزندگی و مه آلود شدن و اختلال تردد در جاده‌های کوهستانی و وزش تند بادهای لحظه‌ای در مناطقی که ذکر شد وجود دارد. <br/>ضیائیان در تشریح<b> وضعیت جوی پایتخت</b> گفت: آسمان تهران فردا ابری در برخی ساعات بارش برف پیش‌بینی می‌شود، همچنین روز سه‌شنبه نیز آسمان تهران در ساعات اولیه ابری با بارش برف همراه خواهد بود و پس از آن کاهش ابر پیش‌بینی می‌شود و روز چهارشنبه آسمان تهران صاف است؛ بیشینه و کمینه دما فردا در تهران 5 درجه و صفر درجه خواهد بود و روز سه‌شنبه کمینه دما در تهران به یک‌ درجه زیر صفر می‌رسد.  <br/>مدیر پیش‌بینی و هشدار سازمان هواشناسی ادامه داد: فردا <b>بندرعباس</b> با بیشینه دمای<b> 25 درجه بالای صفر</b> گرمترین مرکز استان و <b>همدان</b> با  کمینه دمای<b> 9 درجه زیر صفر</b>، <b>شهر کرد</b> با کمینه دمای<b> 8 درجه زیر صفر</b> سردترین مرکز استان خواهد بود.</p>
    </article>
  </body>
</html>