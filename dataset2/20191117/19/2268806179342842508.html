<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/national/kristiyan-malinov-iskam-da-pomolya-za-malko-poveche-pozitivizam-kam-natsionalniya-tim.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-17T19:12:38+00:00"/>
    <meta property="og:title" content="Кристиян Малинов: Искам да помоля за малко повече позитивизъм към националния тим"/>
    <meta property="og:description" content="&quot;Усещам, че имаме по-голям потенциал от това, което показваме&quot;"/>
  </head>
  <body>
    <article>
      <h1>Кристиян Малинов: Искам да помоля за малко повече позитивизъм към националния тим</h1>
      <address>
        <time datetime="2019-11-17T19:12:38+00:00">17 Nov 2019, 19:12</time>
      </address>
      <p>Опорният халф на България - Кристиян Малинов сподели, че целият отбор е изстрадал победата си над Чехия. Той призова и за малко повече позитивизъм към националния ни тим. Звездата на ЦСКА се надява, че Ивелин Попов ще продължи да носи фланелката на "трикольорите".</p>
      <p>"Чакахме тази победа много време. Беше тежко, най-вече от психологическа гледна точка. Радвам се, че надвихме един силен отбор като Чехия. Критиките от една страна са заслужени. Искам да помоля за малко повече позитивизъм. Нека няма напрежение при всяка една грешна стъпка на отбора. Вреди ни и не можем да покажем пълния потенциал на този отбор".</p>
      <p>"На баражите дано се представим добре и да зарадваме цяла България. Изненадващо беше решението на Ивелин Попов, на пресконференцията обяви своето решение. Това малко ни стресна. Искаме той да остане, защото вътре на терена ни помага и прави разликата".</p>
    </article>
  </body>
</html>