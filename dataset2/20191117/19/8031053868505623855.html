<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%ce%bf-%cf%80%ce%bd-%ce%b8%cf%89%cf%81%ce%b1%ce%ba%ce%af%ce%b6%ce%b5%ce%b9-%cf%84%ce%bf-%ce%ba%ce%b1%cf%83%cf%84%ce%b5%ce%bb%cf%8c%cf%81%ce%b9%ce%b6%ce%bf-%ce%bc%ce%ae%ce%bd%cf%85%ce%bc.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-17T19:26:55+00:00"/>
    <meta property="og:title" content="Το ΠΝ «θωρακίζει» το Καστελόριζο: Μήνυμα ισχύος από την πυραυλάκατο «Μπλέσσας ΙΙ» – Δείτε εντυπωσιακές εικόνες και βίντεο"/>
    <meta property="og:description" content="Με το Καστελόριζο να έχει μετατραπεί σε πηγή έντασης λόγω της στοχοποίησής του από την Άγκυρα, το ελληνικό Πολεμικό Ναυτικό σε κάθε ευκαιρία επιδεικνύει την ισχύ του και τη δύναμη αποτροπής που διαθέτει έναντι των προκλητικών Τούρκων."/>
  </head>
  <body>
    <article>
      <h1>Το ΠΝ «θωρακίζει» το Καστελόριζο: Μήνυμα ισχύος από την πυραυλάκατο «Μπλέσσας ΙΙ» – Δείτε εντυπωσιακές εικόνες και βίντεο</h1>
      <address>
        <time datetime="2019-11-17T19:26:55+00:00">17 Nov 2019, 19:26</time>
      </address>
      <p>
        <b>Με το Καστελόριζο να έχει μετατραπεί σε πηγή έντασης λόγω της στοχοποίησής του από την Άγκυρα, το ελληνικό Πολεμικό Ναυτικό σε κάθε ευκαιρία επιδεικνύει την ισχύ του και τη δύναμη αποτροπής που διαθέτει έναντι των προκλητικών Τούρκων.</b>
      </p>
      <p>Σε αυτό το πλαίσιο, πλοία του ΠΝ πραγματοποιούν τακτικές περιπολίες ανοικτά του Καστελόριζου και τα στελέχη των Ενόπλων Δυνάμεων φροντίζουν η Άγκυρα να λάβει γρήγορα το μήνυμα.</p>
      <p>
        <b>Η πυραυλάκατος (ταχύ περιπολικό) «Μπλέσσας ΙΙ» (Ρ-21) του Πολεμικού Ναυτικού μας, με πλήρωμα 43 άνδρες, περιπολεί στη θαλάσσια περιοχή του Καστελόριζου και φροντίζει να κρατά μακρυά τους Τούρκους «πειρατές».</b>
      </p>
      <p>Φωτογραφίες της πυραυλακάτου να περιπολεί στο Λύκιο Πέλαγος (Ανατολική Μεσόγειος) ανάρτησε ο λογαριασμός <a href="https://twitter.com/AegeanHawk">AegeanHawk</a> στο Twitter, που παρακολουθεί τις κινήσεις των πλοίων στις ελληνικές θάλασσες.</p>
      <figure>
        <iframe data-src="https://twitter.com/AegeanHawk/status/1196019017271709696?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Η πυραυλάκατος «Μπλέσσας ΙΙ» είναι ένα από τα τέσσερα παρόμοιου τύπου (αδελφά) σκάφη του Πολεμικού Ναυτικού της Ελλάδας: «Λάσκος ΙΙ», «Μπλέσσας ΙΙ, «Μυκόνιος» και «Τρουπάκης». Κατασκευάστηκε στα ναυπηγεία Construction mecaniques de Normandie (CMN) του Χερβούργου, στη Νορμανδία της Γαλλίας.</p>
      <p>Το πλοίο καθελκύστηκε στις 10 Νοεμβρίου 1976 στο Χερβούργο (ανάδοχος η σύζυγος του τότε Α/ΓΕΝ Αντιναυάρχου Σπ. Κονοφάου) και παρελήφθη από τον Πλωτάρχη Ι. Βουραζέρη. Στις 7 Ιουλίου 1977 κατέπλευσε στην Ελλάδα.</p>
      <p>Το σκάφος πήρε το όνομα του προς τιμήν του Κεφαλονίτη Γεώργιου Μπλέσσα. Ο Πλωτάρχης Μπλέσσας, ως κυβερνήτης του αντιτορπιλικού «Βασίλισσα Όλγα», είχε χαθεί ηρωικά κατά τη βύθιση του πλοίου του στη θαλλάσσια περιοχή της Λέρου στις 26 Σεπτεμβρίου 1943. Ο Μπλέσσας προήθχη μετά θάνατον στο βαθμό του Αντιπλοιάρχου.</p>
      <p>Η πυραυλάκατος «Μπλέσσας» —όπως και τα αδελφά της πλοία— υποβλήθηκε σε εκτεταμένες εργασίες εκσυγχρονισμού των συστημάτων της (πρόγραμμα Εκσυγχρονισμός Μέσης Ζωής), οι οποίες ολοκληρώθηκαν στα Ναυπηγεία Ελευσίνας τον Οκτώβριο του 2009.</p>
      <figure>
        <iframe src="https://www.youtube.com/embed/EQSaLtYUX0g" width="900" height="506" data-service="Youtube" scrolling="no"/>
      </figure>
      <figure>
        <iframe data-src="https://twitter.com/AegeanHawk/status/1196061244832337922?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>