<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980826155.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-17T19:40:00+00:00"/>
    <meta property="og:title" content="پرتغال با شکست لوکزامبورگ صعود کرد/فاصله رونالدو با دایی ۱۰ گل شد"/>
    <meta property="og:description" content=" به گزارش مهر، در ادامه رقابت های مرحله مقدماتی مسابقات فوتبال قهرمانی اروپا و از گروه B بعدازظهر امروز تیم لوکزامبورگ در خانه خود از تیم پرتغال پذیرایی کرد که این بازی با نتیجه ۲ بر صفر به سود پرتغال به پایان رسید."/>
  </head>
  <body>
    <article>
      <h1>پرتغال با شکست لوکزامبورگ صعود کرد/فاصله رونالدو با دایی ۱۰ گل شد</h1>
      <address>
        <time datetime="2019-11-17T19:40:00+00:00">17 Nov 2019, 19:40</time>
      </address>
      <p>تیم فوتبال پرتغال در مرحله مقدماتی مسابقات قهرمانی اروپا موفق شد تیم لوکزامبورگ را شکست بدهد و همراه با اوکراین به مرحله نهایی راه یابد.</p>
      <p> به گزارش مهر، در ادامه رقابت های مرحله مقدماتی مسابقات فوتبال قهرمانی اروپا و از گروه B بعدازظهر امروز تیم لوکزامبورگ در خانه خود از تیم پرتغال پذیرایی کرد که این بازی با نتیجه ۲ بر صفر به سود پرتغال به پایان رسید.</p>
      <p>در این مسابقه «برونو فرناندس» (۳۹) و کریستیانو رونالدو (۸۶) برای پرتغال گلزنی کردند تا صعود این تیم به مرحله نهایی مسابقات یورو قطعی شود.</p>
      <p>رونالدو با گلی که امروز به ثمر رساند، شمار گل های ملی خود را به عدد ۹۹ رساند. به این ترتیب فاصله گل های ملی این ستاره پرتغالی با علی دایی آقای گل فعلی فوتبال جهان به عدد ۱۰ کاهش یافت. دایی ۱۰۹ گل ملی به ثمر رسانده است.</p>
      <p>در دیگر بازی این گروه تیم های اوکراین و صربستان به مصاف هم رفتند که این بازی با نتیجه تساوی ۲ - ۲ خاتمه یافت.</p>
      <p>به این ترتیب از این گروه تیم اوکراین با ۲۰ امتیاز به عنوان تیم نخست راهی مرحله نهایی شد. پرتغال هم با ۱۷ امتیاز به این مرحله صعود کرد و صربستان هم به مرحله پلی آف رفت.</p>
    </article>
  </body>
</html>