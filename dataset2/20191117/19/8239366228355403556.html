<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/v_ivanofrankivsku_obrano_maystrynyu_polskogo_pravopysu_330966.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-17T19:26:00+00:00"/>
    <meta property="og:title" content="В Івано-Франківську обрано майстриню польського правопису"/>
    <meta property="og:description" content="15 листопада в Івано-Франківську відбувся XV Всеукраїнський конкурс з орфографії польської мови."/>
  </head>
  <body>
    <article>
      <h1>В Івано-Франківську обрано майстриню польського правопису</h1>
      <h2>15 листопада в Івано-Франківську відбувся XV Всеукраїнський конкурс з орфографії польської мови.</h2>
      <address>
        <time datetime="2019-11-17T19:26:00+00:00">17 Nov 2019, 19:26</time>
      </address>
      <p>15 листопада в Прикарпатському національному університеті імені Василя Стефаника під патронатом Посольства Республіки Польща в Україні відбувся XV Всеукраїнський конкурс з орфографії польської мови. У ньому взяли участь студенти державних та приватних закладів вищої освіти України, які вивчають польську мову і не були головними призерами попередніх конкурсів. Загалом це 39 студентів із 22 університетів, зокрема з Києва, Львова, Житомира, Чернівців та Одеси, - передає <a href="https://www.polskieradio.pl/398">Радіо Свобода</a>.  </p>
      <p>Текст диктанту створила спеціально на конкурс голова комісії, професор Ельжбєта Скорупська-Рачинська, ректорка Академії Якуба з Парадижа в Ґожуві Вєлькопольському: ʺЦе коротке оповідання, сильно насичене різноманітними орфографічними пастками. Диктант своїм змістом завжди звертається до співпраці Прикарпатського університету і нашого вишуʺ.</p>
      <p>Учасники конкурсу отримали нагороди, а переможниця – вічне перо. Цього року майстринею польської орфографії стала Дарина Сліпчук з Київського національного університету імені Тараса Шевченка.</p>
    </article>
  </body>
</html>