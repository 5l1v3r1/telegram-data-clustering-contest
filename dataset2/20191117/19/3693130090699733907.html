<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/a-millilerde-hedef-grup-liderligi-1207852.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T19:31:00+00:00"/>
    <meta property="og:title" content="A Millilerde hedef grup liderliği!"/>
    <meta property="og:description" content="Andorra ile Türkiye Avrupa Futbol Şampiyonası Elemeleri H Grubu son maçında karşı karşıya geliyor. EURO 2020'ye katılmayı garantileyen A Milli Takım, grup liderliği için sahaya çıkıyor."/>
  </head>
  <body>
    <article>
      <h1>A Millilerde hedef grup liderliği!</h1>
      <h2>Andorra ile Türkiye Avrupa Futbol Şampiyonası Elemeleri H Grubu son maçında karşı karşıya geliyor. EURO 2020'ye katılmayı garantileyen A Milli Takım, grup liderliği için sahaya çıkıyor.</h2>
      <address>
        <time datetime="2019-11-17T19:31:00+00:00">17 Nov 2019, 19:31</time>
      </address>
      <p><b>Andorra</b> ile<b> Türkiye Avrupa Futbol Şampiyonası Elemeleri H Grubu </b>son maçında karşı karşıya geliyor.</p>
      <p><b>EURO 2020'</b>ye katılmayı garantileyen <b>A Milli Takım,</b> grup liderliği için sahaya çıkıyor.</p>
      <p>Milli takımda, <b>Emre Belözoğlu, Burak Yılmaz, Cengiz Ünder, Cenk Tosun, Çağlar Söyüncü, Efecan Karaca, İrfan Can Kahveci, Mahmut Tekdemir</b> ve <b>Mert Günok</b> aday kadrodan çıkarılmış, bu isimlerin yerine <b>Ümit Milli Futbol Takımı</b>'nda forma giyen <b>Ahmed Kutucu</b>, <b>Berkay Özcan</b>, <b>Güven Yalçın </b>ve <b>Mert Müldür</b>, kadroya alınmıştı.</p>
      <p><b>EURO 2020</b>'ye katılma hakkı elde eden A Milli Futbol Takımı, grup liderliği için Andorra maçını kazanarak, Fransa'nın deplasmanda Arnavutluk karşısında puan kaybını bekleyecek. </p>
      <p>Son maçlar öncesinde 22 puanlı Fransa'nın 2 puan gerisinde yer alan ay-yıldızlı ekip, ikili averajda önde olduğu Fransa'nın Arnavutluk deplasmanında herhangi bir puan kaybı durumunda grubunu lider olarak tamamlayacak. </p>
      <p>İlk 11'ler</p>
      <p>
        <b>Türkiye: Uğurcan, Nazım, Ozan Kabak, Merih Demiral, Ömer Bayram, Kaan Ayhan, Ozan Tufan, Yusuf Yazıcı, Hakan Çalhanoğlu, Ahmed Kutucu, Enes Ünal.</b>
      </p>
      <p>
        <b>Andorra: Gomes, Rubio, Garcia, Llovera, San Nicolas, Clemente, Vales, Moreno, Cervos, Alaez, Martinez</b>
      </p>
      <p>EURO 2020 Elemeleri H Grubu son maçında Türkiye'yi konuk edecek Andorra'nın kaptanı Ildefons Lima, Türkiye maçıyla dünyada bir milli takımda en uzun süre oynayan futbolcu rekorunu kıracak. Andorra Milli Takımı formasını 22,5 yıldır giyen 39 yaşındaki Lima, Türkiye maçıyla dünyada bir milli takımda en uzun süre oynayan futbolcu rekorunu kıracak olmasından dolayı da büyük gurur duyduğunu ifade etti.</p>
      <p><b>Andorra Milli Takımı'</b>nın teknik direktörü <b>Jesus Alvarez, Türkiye</b> maçı öncesi düzenlene basın toplantısında "Türkiye'nin eksik kadro ile gelmesi oyun sistemlerinin değişeceği anlamına gelmiyor" dedi. Toplantıya Alvarez'le katılan takım kaptanı Ildefons Lima ise "Son maçımızı en iyi şekilde tamamlamak istiyoruz. Nasıl bir takım olduğumuzu biliyoruz. Elimizden gelenin en iyisini yapmaya çalışacağız" diye konuştu.</p>
    </article>
  </body>
</html>