<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/lyubopitno/miliarder-klonira-kucheto-si-a-to-spasi-dvama-startsi-ot-tragediya_news709882.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-17T19:46:00+00:00"/>
    <meta property="og:title" content="Милиардер клонира кучето си, а то спаси двама старци от трагедия"/>
    <meta property="og:description" content="Стопанинът на Мини Вейдър си купил дрон, докато летял с него, машината се счупила и щяла да убие двама пенсионери, но кучето скочило и предотвратило удара"/>
  </head>
  <body>
    <article>
      <h1>Милиардер клонира кучето си, а то спаси двама старци от трагедия</h1>
      <h2>Стопанинът на Мини Вейдър си купил дрон, докато летял с него, машината се счупила и щяла да убие двама пенсионери, но кучето скочило и предотвратило удара</h2>
      <address>
        <time datetime="2019-11-17T19:46:00+00:00">17 Nov 2019, 19:46</time>
      </address>
      <p>https://blitz.bg/lyubopitno/miliarder-klonira-kucheto-si-a-to-spasi-dvama-startsi-ot-tragediya_news709882.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1574012456-ee3.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574012456-ee.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574012457-ee4.jpg"/>
        </figure>
      </slideshow>
      <p><b>Клонираното куче на милиардер се притекло на помощ на възрастна двойка, след като дронът на стопанина му се счупил и започнал да пада от небето. </b><br/><br/>Мини Вейдър, кученцето на Алки Дейвид, клонирано за сумата от 144 000 долара в базираната в Южна Корея лаборатория SwissX, успя да си изплати феноменалната цена със спасяване във въздуха, но за съжаление ръката на собственика му пострада лошо. </p>
      <figure>
        <img src="https://static.blitz.bg/documents/thumbnails/520/201911/1574012457-ee4.jpg"/>
      </figure>
      <p>Дейвид разказва, че е си е бил купил голям дрон, кото управлявал на плажа в Малуби в Калифорния в петък. </p>
      <p>За негово съжаление, по време на полета дронът се повредил и той изгубил контрол върху него. <br/><br/>Малкият хеликоптер започнал спираловидно да пада от небето, насочвайки се към възрастна двойка, която се разхождала по пясъка. "Движеше се към тях с огромна скорост, а нещото е голямо колкото хеликоптер", разказва милиардерът пред "Дейли Стар".</p>
      <p>"Двойката се разхождаше по пясъка, изживявайки романтичен момент. Изведнъж осъзнах, че излезлият извън контрол дрон лети точно към тях. Перките му се движеха като луди. Усещах, че ще се случи нещо много лошо.<br/><br/>Затичах се към двойката, но за щастие кучетата ми, Вейдър и клонингът му мини Вейдър, бяха по-бързи от мен", разказва още той. </p>
      <p>"Мини Вейдър видя всичко и сякаш знаеше какво трябва да направи. Секунди преди дронът да падне върху главите на възрастната двойка Мини Вейдър скочи като кенгуру и хвана дрона. Той го изблъска към мен, а аз протегнах ръце. За нещастие, дронът ми удари ръката, кръвта плискаше навсякъде", разказва още Дейвид. </p>
      <p>По думите на милиардера, клонираното му куче може да му е струвало цяло състояние, защото е най-перфектния клонинг, но си е изплатило всичко до стотинка, спасявайки живота на възрастната двойка. <br/><br/>Лекарите в болницата пък казали на Дейвид, че перките на хеликоптера били прекъснали няколко ключови нерва в ръката му. </p>
      <figure>
        <img src="https://static.blitz.bg/documents/thumbnails/520/201911/1574012456-ee.jpg"/>
      </figure>
      <p>
        <b>Превод и редакция: БЛИЦ</b>
      </p>
    </article>
  </body>
</html>