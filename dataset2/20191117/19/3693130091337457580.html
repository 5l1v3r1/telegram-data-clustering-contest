<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/e5-te-alev-alev-yanan-araci-beton-mikseri-sondurdu-1207853.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T19:38:00+00:00"/>
    <meta property="og:title" content="E5'te alev alev yanan aracı beton mikseri söndürdü"/>
    <meta property="og:description" content="E5'te seyir halindeyken motor kısmından tutuşarak alev alev yanan araç, yoldan geçen beton mikserindeki suyla söndürüldü. Yangın nedeniyle trafikte oluşan yoğunluk, aracın kaldırılmasıyla normale döndü."/>
  </head>
  <body>
    <article>
      <h1>E5'te alev alev yanan aracı beton mikseri söndürdü</h1>
      <h2>E5'te seyir halindeyken motor kısmından tutuşarak alev alev yanan araç, yoldan geçen beton mikserindeki suyla söndürüldü. Yangın nedeniyle trafikte oluşan yoğunluk, aracın kaldırılmasıyla normale döndü.</h2>
      <address>
        <time datetime="2019-11-17T19:38:00+00:00">17 Nov 2019, 19:38</time>
      </address>
      <p>Yangın, akşam saatlerinde 20.45 sıralarından <b>Çobançeşme Kavşağı'</b>nda, <b>Bakırköy </b>istikametine giden bir aracın motor kısmında çıktı.</p>
      <p>Edinilen bilgiye göre, yolda seyir halinde olan bir aracın motor kısmından dumanlar yükselmeye başladı. <b>Dumanları </b>fark eden sürücü, araçtan inerek bir yandan söndürmeye çalıştı, bir yanda da yoldaki sürücülerden yardım istedi. Aracın yandığını gören vatandaşlar durumu sağlık ve polis ekiplerine bildirdi. Kendi araçlarında bulunan yangın tüpleriyle müdahale eden sürücülerin tüm çabaları işe yaramadı.</p>
      <figure>
        <img src="https://images.bursadabugun.com/editor/haber/17112019/fdb33308-1588-4cc0-95cb-dc0e6381e002-5dd1939f49ad0.jpg"/>
      </figure>
      <p>Araç trafikte alevlere teslim olduğu sırada, yan yoldan geçen bir beton mikseri yardıma yetişti. Yanan araç, beton mikserinin suyuyla kontrol altına alınarak söndürülürken, araç kullanılmaz hale geldi.</p>
      <p>Öte yandan yangın nedeniyle trafikte oluşan <b>yoğunluk</b>, aracın kaldırılmasıyla birlikte normale döndü.<br/> </p>
    </article>
  </body>
</html>