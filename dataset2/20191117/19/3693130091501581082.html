<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/bilecik-te-trafik-kazasi-1-asker-sehit-1-asker-yarali-1207848.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T19:02:00+00:00"/>
    <meta property="og:title" content="Bilecik'te trafik kazası: 1 asker şehit, 1 asker yaralı"/>
    <meta property="og:description" content="Bilecik'te, jandarma ekiplerinin trafik uygulaması sırasında bir sürücü 2 uzman çavuşa çarptı. Meydana gelen kazada 1 uzman çavuş şehit olurken, 1 uzman çavuş ise yaralandı."/>
  </head>
  <body>
    <article>
      <h1>Bilecik'te trafik kazası: 1 asker şehit, 1 asker yaralı</h1>
      <h2>Bilecik'te, jandarma ekiplerinin trafik uygulaması sırasında bir sürücü 2 uzman çavuşa çarptı. Meydana gelen kazada 1 uzman çavuş şehit olurken, 1 uzman çavuş ise yaralandı.</h2>
      <address>
        <time datetime="2019-11-17T19:02:00+00:00">17 Nov 2019, 19:02</time>
      </address>
      <figure>
        <a href="http://www.bursadabugun.com/video/bilecik-te-trafik-kazasi-1-asker-sehit-1-asker-yarali-114642.html">
          <img src="http://images.bursadabugun.com/video/2019/11/17/114642-5dd1922b29a63.jpg"/>
        </a>
        <figcaption>Bilecik'te trafik kazası: 1 asker şehit, 1 asker yaralı</figcaption>
      </figure>
      <p>Alınan bilgilere göre, kaza <b>Bozüyük-Bilecik karayolunda</b> yaşandı.</p>
      <figure>
        <img src="https://images.bursadabugun.com/editor/haber/17112019/aw857956-02-5dd18b26a4610.jpg"/>
      </figure>
      <p>Bilecik girişindeki jandarma bölgesinde, trafik uygulaması gerçekleştirmek amacıyla <b>Jandarma Uzman Çavuş Mert Kaya (25) ile Jandarma Uzman Çavuş Selim Kayın, Başbuğ </b>mevkisine geldi.</p>
      <figure>
        <img src="https://images.bursadabugun.com/editor/haber/17112019/aw857956-03-5dd18b2636c71.jpg"/>
      </figure>
      <p>Uygulama için yol üzerine <b>Uzman Çavuş Mert Kaya </b>ve <b>Selim Kayın </b>tarafından yol üzerine duba konulduğu esnada, Yaşar G. idaresindeki 11 AAH 447 plakalı otomobili ile yolun karanlık olmasından dolayı iki askeri görmeyerek çarptı. Meydana gelen kazada, <b>Uzman Çavuş Mert Kaya</b> ağır yaralanırken, <b>Uzman Çavuş Selim Kayın </b>ise hafif yaralandı. Bölgeye sevk edilen <b>112 Acil Sağlık ekiplerinin </b>ilk müdahalenin ardından yaralı askerler<b> Bilecik Devlet Hastanesine</b> kaldırıldı. Kazada ağır yaralanarak hastanede tedavi altına alınan Gümüşhane doğumlu <b>Jandarma Uzman Çavuş Mert </b>Kaya, yapılan müdahalelere yanıt vermeyerek şehit oldu. <b>Uzman Çavuş</b> <b>Selim Kayın'ın </b>ise hayati tehlikesinin bulunmadığı öğrenildi. Sürücü Yaşar G. ise, olay yerine gelen jandarma ekipleri tarafından gözaltına alındı.</p>
      <figure>
        <img src="https://images.bursadabugun.com/editor/haber/17112019/aw857956-04-5dd18b1d47b0d.jpg"/>
      </figure>
      <p>Kaza sonrası <b>Bilecik Valisi Bilal Şentürk, Bilecik 2'nci Jandarma Eğitim Tugay Komutanı Tuğgeneral Recep Yalçınkaya, Bilecik Jandarma Komutanı Uysal Ağaoğlu</b> olay yerine gitti.<br/><br/>Öte yandan şehit olan <b>Uzman Çavuş Mert Kaya'nın </b>bir ay önce nişanlandığı öğrenildi.<br/> </p>
    </article>
  </body>
</html>