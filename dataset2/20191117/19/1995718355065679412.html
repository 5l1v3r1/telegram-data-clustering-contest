<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152413-vdruge-za-tyzhden-na-shodi-zagynuv-vijskovyj-volynskoi-brygady"/>
    <meta property="og:site_name" content="ВолиньPost"/>
    <meta property="article:published_time" content="2019-11-17T19:08:00+00:00"/>
    <meta property="og:title" content="Вдруге за тиждень на Сході загинув військовий волинської бригади"/>
    <meta property="og:description" content="Передчасно на Сході України загинув Артем Соколов."/>
  </head>
  <body>
    <article>
      <h1>Вдруге за тиждень на Сході загинув військовий волинської бригади</h1>
      <address>
        <time datetime="2019-11-17T19:08:00+00:00">17 Nov 2019, 19:08</time>
      </address>
      <p>Передчасно на Сході України загинув <b>Артем Соколов</b>. Ворожа куля обірвала життя бійця 14 окремої механізованої бригади імені князя Романа Великого.<br/><br/>Про втрату повідомляють на сторінці 14 ОМБр у фейсбуці.<br/><br/>«Війна триває… Безжальна…Знову біль втрати…Ворожа куля обірвала життя нашого побратима Артема Соколова…<br/>Брате, допомагай нам із небес… Допоможи нам помститися за твою смерть, за смерть кожного українського воїна, знищити російську гниль, що отруїла нашу землю, перемогти… Ти ж так цього хотів!..<br/>Спочивай із миром, брате… Пам’ять про тебе, незгасимою свічкою освітлюватиме наші душі і шлях до Перемоги…<br/><br/>Командування та особовий склад 14 окремої механізованої бригади імені князя Романа Великого висловлюють співчуття рідним та близьким Артема Соколова. Тужимо разом із вами… Вічна пам’ять Герою…», – йдеться у повідомленні.</p>
    </article>
  </body>
</html>