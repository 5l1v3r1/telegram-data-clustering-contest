<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infooradea.ro/11-cetateni-din-afganistan-somalia-si-iran-descoperiti-in-girisu-de-cris-in-timp-ce-incercau-sa-treaca-fraudulos-frontiera/"/>
    <meta property="og:site_name" content="InfoOradea"/>
    <meta property="article:published_time" content="2019-11-17T19:40:00+00:00"/>
    <meta property="og:title" content="11 cetateni din Afganistan, Somalia si Iran, descoperiti in Girisu de Cris, in timp ce incercau sa treaca fraudulos frontiera"/>
    <meta property="og:description" content="Poliţiştii de frontieră din cadrul Sectorului Poliției de Frontieră Girișu de Criș au depistat  unsprezece cetăţeni din Afganistan, Iran şi"/>
  </head>
  <body>
    <article>
      <h1>11 cetateni din Afganistan, Somalia si Iran, descoperiti in Girisu de Cris, in timp ce incercau sa treaca fraudulos frontiera</h1>
      <address><time datetime="2019-11-17T19:40:00+00:00">17 Nov 2019, 19:40</time> by <a rel="author">Redactia</a></address>
      <h4>Poliţiştii de frontieră din cadrul Sectorului Poliției de Frontieră Girișu de Criș au depistat  unsprezece cetăţeni din Afganistan, Iran şi Somalia, într-un imobil nelocuit, aflat în construcție, la marginea localității Girișu de Criș, judeţul Bihor.</h4>
      <p>În data de 15.11.2019, poliţişti de frontieră din cadrul Sectorului Poliției de Frontieră Girișu de Criș au desfăşurat o acțiune de prevenire pe linia combaterii migraţiei ilegale și a infracționalității transfrontaliere în zona de competenţă.</p>
      <p>Astfel, în jurul orei 08.30, în localitatea de frontieră Girișu de Criș au fost depistate într-un imobil nelocuit, aflat în construcție,<b> unsprezece persoane</b>. Întrucât acestea nu îşi justificau prezenţa în zonă, au fost preluate şi transportate la sediul instituției, pentru cercetări.</p>
      <p>În cadrul verificărilor preliminare, poliţiştii de frontieră au stabilit faptul că persoanele în cauză sunt cetăţeni din Afganistan, Iran și Somalia – opt bărbaţi şi două femei, cu vârste cuprinse între 18 şi 37 de ani, precum și un minor de 17 ani. Persoanele respective au declarat că intenţionau să treacă ilegal frontiera în Ungaria, cu scopul de a ajunge într-un stat din vestul Europei, majoritatea fiind solicitanți de azil în România.</p>
      <p>În cauză, poliţiştii de frontieră efectuează cercetări, urmând ca la finalizare să fie luate măsurile legale ce se impun.</p>
      <related>
        <h4>Articole similare</h4>
        <a href="https://infooradea.ro/incendiu-la-un-hotel-din-baile-felix-in-aceasta-dimineata/"/>
        <a href="https://infooradea.ro/accident-grav-in-aceasta-dimineata-pe-soseaua-borsului-soferul-unui-autoturism-a-ajuns-la-spital-cu-multiple-leziuni/"/>
        <a href="https://infooradea.ro/administratia-bazinala-de-apa-crisuri-desfasoara-lucrari-de-reparatii-importante-pentru-apararea-impotriva-inundatiilor-in-judetul-bihor/"/>
      </related>
    </article>
  </body>
</html>