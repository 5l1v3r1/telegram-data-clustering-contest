<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/cricket/afghans-win-t20-series-against-windies/"/>
    <meta property="og:site_name" content="Lokmat"/>
    <meta property="article:published_time" content="2019-11-17T19:36:05+00:00"/>
    <meta property="og:title" content="अफगाणचा विंडीजविरुद्ध टी२० मालिका विजय"/>
    <meta property="og:description" content="लखनौ : सलामीवीर रहमान उल्ला गुरबाजच्या धमाकेदार अर्धशतकाच्या जोरावर अफगाणिस्तानने निर्णायक टी२० लढतीत वेस्ट इंडिजचा २९ धावांनी पराभव केला. ..."/>
  </head>
  <body>
    <article>
      <h1>अफगाणचा विंडीजविरुद्ध टी२० मालिका विजय</h1>
      <h2>लखनौ : सलामीवीर रहमान उल्ला गुरबाजच्या धमाकेदार अर्धशतकाच्या जोरावर अफगाणिस्तानने निर्णायक टी२० लढतीत वेस्ट इंडिजचा २९ धावांनी पराभव केला. ...</h2>
      <address><time datetime="2019-11-17T19:36:05+00:00">17 Nov 2019, 19:36</time> by <a rel="author" href="https://www.lokmat.com/author/lokmat-news-network/" target="_blank">लोकमत न्यूज नेटवर्क</a></address>
      <p>लखनौ : सलामीवीर रहमान उल्ला गुरबाजच्या धमाकेदार अर्धशतकाच्या जोरावर अफगाणिस्तानने निर्णायक टी२० लढतीत वेस्ट इंडिजचा २९ धावांनी पराभव केला. अफगाण संघाने सलग दुसरा सामना जिंकताना तीन सामन्यांची टी२० मालिका २-१ अशी जिंकली. याआधी एकदिवसीय सामन्यांच्या मालिकेत विंडीजने ३-० अशी बाजी मारली होती.<br/><br/>अटल बिहारी वाजपेयी स्टेडियममध्ये अफगाणीस्तानने नाणेफेक जिंकून प्रथम फलंदाजीचा निर्णय घेतला. गुरबाझच्या जोरावर अफगाण संघाने २० षटकात ८ बाद १५६ धावांची मजल मारली. यावेळी वेस्ट इंडिजच्या विजयाची अपेक्षा होती. मात्र त्यांना २० षटकात ७ बाद १२७ धावांवर रोखून अफगाणने २९ धावांनी बाजी मारली. विंडीजकडून शाय होपने ४६ चेंडूत ३ चौकार व एका षटकारासह ५२ धावांची एकाकी झुंज दिली. नवीन उल हकने २४ धावांत ३ बळी घेतले.<br/><br/>त्याआधी अडखळत्या सुरुवातीनंतर अफगाणिस्तानला रहमनुल्लाह गुरबाझने समाधानकारक मजल मारुन दिली. त्याने ५२ चेंडूत ६ चौकार व ५ षटकारांसह ७९ धावांचा तडाखा दिला. असगर अफगाणनेही २० चेंडूत २४ धावा फटकावल्या. शेल्डॉन कॉटेÑल, केसरिक विलियम्स व कीमो पॉल यांनी प्रत्येकी २ बळी घेतले. (वृत्तसंस्था)</p>
    </article>
  </body>
</html>