<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904143/duitse-bevestiging-genk-stelt-wolf-aan-als-de-nieuwe-trainer-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T19:14:00+00:00"/>
    <meta property="og:title" content="Duitse bevestiging: 'Genk stelt Wolf aan als de nieuwe trainer'"/>
    <meta property="og:description" content="KRC Genk staat op het punt om een nieuwe trainer voor te stellen. Na een week zoeken hebben de Limburgers de opvolger van Felice Mazzu gevonden. Dat wordt Hannes Wolf."/>
  </head>
  <body>
    <article>
      <h1>Duitse bevestiging: 'Genk stelt Wolf aan als de nieuwe trainer'</h1>
      <address>
        <time datetime="2019-11-17T19:14:00+00:00">17 Nov 2019, 19:14</time>
      </address>
      <p>
        <b>KRC Genk staat op het punt om een nieuwe trainer voor te stellen. Na een week zoeken hebben de Limburgers de opvolger van Felice Mazzu gevonden. Dat wordt Hannes Wolf.</b>
      </p>
      <p>Eerder werd al gemeld dat Wolf na afhaken van Besnik Hasi de topkandidaat was geworden om het roer over te nemen bij KRC Genk. Het Duitse <i>Rautenperle</i>, een medium dat zich specialiseert in Hamburg SV (de vorige club van Wolf, red.) bevestigt nu ook dat Wolf richting Genk trekt.</p>
      <p>De Duitse coach zou maandag worden voorgesteld als de nieuwe trainer, al moet Genk zelf dat nog bevestigen. Naast Wolf werd ook Marc Brys nog gelinkt aan de Limburgers. Ook zijn komst zou uiteindelijk te duur bevonden zijn.</p>
      <p>Wolf moet Genk naar een plek in Play-Off 1 zien te loodsen. Genk staat momenteel op een negende plek in de stand. Het telt vier punten minder dan Antwerp, de nummer zes in de stand.</p>
      <figure>
        <iframe data-src="https://twitter.com/rautenperle/status/1196116437095587840?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>