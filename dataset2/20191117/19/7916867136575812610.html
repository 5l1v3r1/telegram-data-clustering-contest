<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134729-lietuvos-moteru-rinktine-ec-atrankoje-krito-pries-turkes-ir-patyre-pirmaji-pralaimejima.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-17T19:37:00+00:00"/>
    <meta property="og:title" content="Lietuvos moterų rinktinė EČ atrankoje krito prieš turkes ir patyrė pirmąjį pralaimėjimą"/>
    <meta property="og:description" content="2021 metų Europos moterų krepšinio čempionato atrankos turnyro E grupės antras rungtynes sužaidė Lietuvos nacionalinė rinktinė (1-1). Ji sekmadienį 51:74 (17:21, 14:17, 13:22, 7:14) nusileido Turkijos rinktinei (1-1), kuri pasiekė pirmą pergalę. Lietuvės prieš dvikovą su Turkija sužaidė kontrolines rungtynes išvykoje ir Rygoje turėjo pripažinti vietos TTT klubo pranašumą (71:75), o pirmose Europos čempionato atrankos rungtynėse sutriuškino Albaniją (108:43). Lietuvės ..."/>
  </head>
  <body>
    <article>
      <h1>Lietuvos moterų rinktinė EČ atrankoje krito prieš turkes ir patyrė pirmąjį pralaimėjimą</h1>
      <address>
        <time datetime="2019-11-17T19:37:00+00:00">17 Nov 2019, 19:37</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-206736-any1000x1000.jpg">
          <img src="https://www.basketnews.lt/paveikslelis-206736-any630x500.jpg"/>
        </a>
      </figure>
      <p>Nuotr. BNS</p>
      <p>2021 metų Europos moterų krepšinio čempionato atrankos turnyro E grupės antras rungtynes sužaidė Lietuvos nacionalinė rinktinė (1-1). Ji sekmadienį <b>51:74</b> (17:21, 14:17, 13:22, 7:14) nusileido Turkijos rinktinei (1-1), kuri pasiekė pirmą pergalę.</p>
      <p>Lietuvės prieš dvikovą su Turkija sužaidė kontrolines rungtynes išvykoje ir Rygoje turėjo pripažinti vietos TTT klubo pranašumą (71:75), o pirmose Europos čempionato atrankos rungtynėse sutriuškino Albaniją (108:43).</p>
      <p>Lietuvės rungtynes pradėjo 4 taškais, tačiau netrukus turkės išlygino rezultatą (4:4). Kėlinio viduryje šeimininkės įgijo 6 taškų pranašumą (9:15). Likus 2 min. lietuvės sumažino atsilikimą iki 2 taškų (15:17), tačiau iki ketvirčio pabaigos atsilikimas padvigubėjo (17:21).</p>
      <p>Antrą kėlinį galingiau pradėjo šeimininkės, kurios netrukus įgijo didžiausią, 7 taškų, pranašumą (18:25), o likus 3 min. rezultatas pirmą kartą tapo dviženklis (24:34). Tačiau tada Laura Juškaitė pelnė 5 taškus iš eilės ir po dviejų kėlinių atsilikimą aptirpdė iki 7 taškų (31:38).</p>
      <p>Trečiojo kėlinio pradžioje abiems komandoms sunkiai sekėsi rinkti taškus, abi daugiau dėmesio skyrė gynybai. Tačiau kelias rezultatyvias atakas surengusios turkės vėl pasiekė dviženklį pranašumą (44:31). Tolimą metimą pataikė Gabrielė Šulskė (34:46). Tiesa, likus 3 min. atsilikimas siekė 17 taškų (38:55).</p>
      <p>Vaizdas aikštėje pernelyg nepasikeitė ir ketvirtame kėlinyje. Nors lietuvės bandė pakeisti rungtynių eigą, tačiau joms sunkiai sekėsi rasti kelius link varžovių krepšio. Lietuvės per kėlinį pelnė tik 7 taškus ir 2021 metų Europos čempionato atrankoje patyrė pirmą nesėkmę (51:74).</p>
      <p>Lietuvos rinktinė šiose rungtynėse pataikė tik 2 tritaškius iš 14 (14 proc.). Mūsų krepšininkės pralaimėjo kovą po krepšiais (30/36) ir atliko daugiau nei dvigubai mažiau rezultatyvių perdavimų (11/25). Lietuvės suklydo 25 kartus, o turkės 15.</p>
      <p>E grupėje dar kaunasi ir Serbijos rinktinė, su kuria Lietuvos ekipa susitiks 2020 metų vasario mėnesį.</p>
      <p>Į 2021 metų Europos čempionatą Ispanijoje ir Prancūzijoje pateks devynių grupių nugalėtojos ir penkios geriausios antrąsias vietas užėmusios komandos.</p>
      <p>
        <i>Lietuva: Laura Juškaitė 13, Gintarė Petronytė 10, Gabrielė Šulskė 9, Laura Miškinienė (7 atk. kam.) ir Gabija Meškonytė po 6, Santa Baltkojienė 3 (4 rez. per.), Eglė Šikšniūtė ir Mantė Kvedaravičiūtė po 2, Kamilė Nacickaitė, Giedrė Labuckienė ir Monika Grigalauskytė taškų nepelnė, o Rasa Knyzaitė nežaidė.</i>
      </p>
      <p>
        <i>Turkija: Quanitra Hollingsworth 14, Aysegul Gunay Aladağ ir Tugce Canitez po 11.</i>
      </p>
      <h3>Turkijos moterų rinktinė / Tvarkaraštis</h3>
      <figure>
        <img src="https://www.basketnews.lt/paveikslelis-7736-tmlgs.jpg"/>
      </figure>
      <p>
        <a href="https://www.basketnews.lt/komandos/773-serbijos-moteru-rinktine.html">Serbijos moterų rinktinė</a>
      </p>
      <figure>
        <img src="https://www.basketnews.lt/paveikslelis-3872-tmlgs.jpg"/>
      </figure>
      <p><a href="https://www.basketnews.lt/komandos/775-turkijos-moteru-rinktine.html">Turkijos moterų rinktinė</a> <a href="https://www.basketnews.lt/rungtynes/ziureti/84922-serbijos-moteru-rinktine-turkijos-moteru-rinktine.html">59-56</a></p>
      <figure>
        <img src="https://www.basketnews.lt/paveikslelis-3872-tmlgs.jpg"/>
      </figure>
      <p>
        <a href="https://www.basketnews.lt/komandos/775-turkijos-moteru-rinktine.html">Turkijos moterų rinktinė</a>
      </p>
      <figure>
        <img src="https://www.basketnews.lt/paveikslelis-46127-tmlgs.jpg"/>
      </figure>
      <p><a href="https://www.basketnews.lt/komandos/760-lietuvos-moteru-rinktine.html">Lietuvos moterų rinktinė</a> <a href="https://www.basketnews.lt/rungtynes/ziureti/84937-turkijos-moteru-rinktine-lietuvos-moteru-rinktine.html">74-51</a></p>
    </article>
  </body>
</html>