<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/lifestyle/1561993/katia-dandoylaki-oi-agries-melisses-o-rolos-tis-anet-kai-i-apithani-istoria-me-ton-lewnida-kakoyri-videos-"/>
    <meta property="og:site_name" content="NOOZ."/>
    <meta property="article:published_time" content="2019-11-17T19:52:00+00:00"/>
    <meta property="og:title" content="Κάτια Δανδουλάκη: Οι Άγριες Μέλισσες, ο ρόλος της Ανέτ και η απίθανη ιστορία με τον Λεωνίδα Κακούρη [videos]"/>
    <meta property="og:description" content="Η Κάτια Δανδουλάκη φιλοξενήθηκε στην εκπομπή “Μαζί σου σαββατοκύριακο”. Η γνωστή ηθοποιός μίλησε για τη συμμετοχή της στην επιτυχημένη σειρά του ΑΝΤ1, τις “Άγριες Μέλισσες”, ενώ αποκάλυψε κι ένα απίθανο περιστατικό με τον Λεωνίδα Κακούρη, τον τηλεοπτικό Δούκα Σεβαστό."/>
  </head>
  <body>
    <article>
      <h1>Κάτια Δανδουλάκη: Οι Άγριες Μέλισσες, ο ρόλος της Ανέτ και η απίθανη ιστορία με τον Λεωνίδα Κακούρη [videos]</h1>
      <address>
        <time datetime="2019-11-17T19:52:00+00:00">17 Nov 2019, 19:52</time>
      </address>
      <p>
        <b>Η Κάτια Δανδουλάκη φιλοξενήθηκε στην εκπομπή “Μαζί σου σαββατοκύριακο”. Η γνωστή ηθοποιός μίλησε για τη συμμετοχή της στην επιτυχημένη σειρά του ΑΝΤ1, τις “Άγριες Μέλισσες”, ενώ αποκάλυψε κι ένα απίθανο περιστατικό με τον Λεωνίδα Κακούρη, τον τηλεοπτικό Δούκα Σεβαστό.</b>
      </p>
      <p>«Δεν ξέρεις με τι χαρά είπα ναι στην πρόταση. Είχα λαχτάρα να ακούσω μια τέτοια πρόταση πολλά χρόνια. Και είναι τιμή μου να ανήκω σε αυτή τη δουλειά και είμαι περήφανη γι’ αυτή τη δουλειά την τηλεοπτική. Μου ήρθε εξ ουρανού, έτοιμο, έτρεξα με λαχτάρα να το κάνω γιατί κατάλαβα αμέσως την ποιότητα, κατάλαβα αμέσως την εκκίνηση της δουλειάς, από πού ξεκινάει, τη στάθμη της. Τα νέα παιδιά που παίζουν, αλλά και οι μεγαλύτεροι, υποκλίνομαι στο ταλέντο τους, είναι παιδιά ταμένα σε αυτή τη δουλειά», είπε αρχικά η Κάτια Δανδουλάκη.</p>
      <figure>
        <iframe src="https://www.youtube.com/embed/f3TkqvTLYV4" width="640" height="360" data-service="Youtube" scrolling="no"/>
      </figure>
      <p>«Οι ιδέες της Ανέτ είναι η Κάτια, ο τρόπος που κινείται χωρίς να υπολογίζει τι θα πει ο κόσμος είναι η Κάτια, χωρίς να προκαλεί. Δεν είναι η προκλητική παρουσία που δεν την νοιάζει τι θα πει ο κόσμος, είναι η ήρεμη παρουσία που θα κάνει τη μεγαλύτερη ακρότητα χωρίς να ακουστεί γιατί δεν την νοιάζει τι θα πει ο κόσμος και την νοιάζει μόνο τι θα πει η ψυχή της, Όχι αντιδραστικά ως προς τον κόσμο.</p>
      <figure>
        <iframe src="https://www.youtube.com/embed/6dXgGWJEHVQ" width="640" height="360" data-service="Youtube" scrolling="no"/>
      </figure>
      <p>Με τον Λεωνίδα Κακούρη έχουμε λατρευτική σχέση από το 1992 που παίξαμε μαζί στον “Γλάρο” και τότε έκανε τον γιο μου. Κάναμε τις πρώτες φωτογραφίσεις για τη σειρά τώρα και έρχεται ο Λεωνίδας και λέει “διαμαρτύρομαι, εγώ πριν από 20 χρόνια έκανα τον γιο της, τώρα κάνω τον αδελφό της, δηλαδή μετά από 10 χρόνια θα κάνω τον πατέρα της;”», είπε μεταξύ άλλων η Κάτια Δανδουλάκη.</p>
      <related>
        <a href="https://www.nooz.gr/lifestyle/1561973/agries-melisses-ti-tha-doyme-sta-epomena-epeisodia-vid-"/>
        <a href="https://www.nooz.gr/lifestyle/1561263/theofania-papathwma-apo-to-prwto-ranteboy-eniwsa-tin-epitychia-poy-tha-eichan-oi-agries-melisses-vid-"/>
      </related>
    </article>
  </body>
</html>