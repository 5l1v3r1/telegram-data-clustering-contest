<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_zbirna-ukrayini-mozhe-mati-problemi-na-evro-z-takoyu-groyu-aremchuk/938581"/>
    <meta property="og:site_name" content="Gazeta.ua"/>
    <meta property="article:published_time" content="2019-11-17T19:55:00+00:00"/>
    <meta property="og:title" content="&quot;Збірна України може мати проблеми на Євро з такою грою&quot; – Яремчук"/>
    <meta property="og:description" content="Нападник збірної України Роман Яремчук поділився думками щодо підсумку матчу відбору Євро-2020 проти Сербії. &quot;Оцінюю наш виступ не дуже добре, вважаю, що якість гри залишає бажати кращого. Персонально своєю грою я також незадоволений, хоч і забив гол, але це таке. Є багато над чим ..."/>
  </head>
  <body>
    <article>
      <h1>"Збірна України може мати проблеми на Євро з такою грою" – Яремчук</h1>
      <address><time datetime="2019-11-17T19:55:00+00:00">17 Nov 2019, 19:55</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938581_w_300.jpg?v=0"/>
        <figcaption>Роман Яремчук відзначився голом у ворота Сербії. Фото: ФК "Олександрія"</figcaption>
      </figure>
      <p>Нападник збірної України <b>Роман Яремчук</b> поділився думками щодо підсумку матчу відбору Євро-2020 проти Сербії.</p>
      <p>"Оцінюю наш виступ не дуже добре, вважаю, що якість гри залишає бажати кращого. Персонально своєю грою я також незадоволений, хоч і забив гол, але це таке. Є багато над чим працювати і куди рухатись.</p>
      <p>Дещо складно грати на цій позиції, коли ти ніколи не виходиш на ній у своєму клубі. Тут рівень футболістів вищий, позиція дещо незвична, у мене немає навичок лівого хавбека, я нападник. Мій гол? Нападник повинен шукати вільний простір в штрафному майданчику. Вітя Циганков віддав хорошу передачу, мені залишалось просто забити.</p>
      <p>Ми знали, що серби почнуть атакувати, тому почали від оборони, сіли, в другому таймі знову пропустили. Бесєдін дуже допоміг в боротьбі своєю настирливістю і заслужив забити.</p>
      <p>Приємно, що ми не зазнали у кваліфікації жодної поразки, хочеться привітати команду, ми заслужили це очко, яке дуже важливе з точки зору психології. Але роботи непочатий край, якщо будемо так грати на Євро, то можуть бути проблеми", – цитує Яремчука <a href="https://football24.ua/zbirna_ukrayini_mozhe_mati_problemi_na_yevro_z_takoyu_groyu__yaremchuk_rozcharovaniy_vistupom_komandi_u_matchi_proti_serbiyi_n570173/">"Футбол 24"</a> з посиланням на телеканал "Футбол 1".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_mi-pogano-pochinali-kozhen-iz-tajmiv-sevchenko/938577"/>
      </related>
      <blockquote>Україна зіграла у нічию із Сербією у Белграді 2:2 та буде під час жеребкування на Євро в першому кошику.</blockquote>
    </article>
  </body>
</html>