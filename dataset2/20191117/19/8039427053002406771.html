<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957428"/>
    <meta property="og:site_name" content="Andhrajyothy"/>
    <meta property="article:published_time" content="2019-11-17T19:09:11+00:00"/>
    <meta property="og:title" content="సీఎం అలా చెప్పడం హర్షణీయం: రామకృష్ణ"/>
    <meta property="og:description" content="ADVT"/>
  </head>
  <body>
    <article>
      <h1>సీఎం అలా చెప్పడం హర్షణీయం: రామకృష్ణ</h1>
      <address>
        <time datetime="2019-11-17T19:09:11+00:00">17 Nov 2019, 19:09</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>విజయవాడ:</b> ఏపీకి ప్రత్యేక హోదా, విభజన హామీల సాధనకై పార్లమెంటులో కేంద్రాన్ని నిలదీయాలని వైసీపీ ఎంపీలకు సీఎం జగన్ చెప్పడం అభినందనీయం అని సీపీఐ రాష్ట్ర కార్యదర్శి రామకృష్ణ ప్రశంసించారు. ఈ మేరకు ముఖ్యమంత్రి వైఎస్ జగన్‌కు రామకృష్ణ లేఖ రాశారు. 2014-15లోటు బడ్జెట్ నిధులను కేంద్రం ఇప్పటి వరకూ ఇవ్వలేదని, వెనుకబడిన ఉత్తరాంధ్ర, రాయలసీమ ప్రాంతాలకు ఇవ్వాల్సిన నిధుల్లోనూ కోత విధించిందని వీటిపై కేంద్రాన్ని గట్టిగా నిలదీయాలని లేఖలో సూచించారు. విభజన హామీలలో ఏ ఒక్కటీ పూర్తిగా అమలు చేయలేదన్నారు. రాష్ట్రానికి ప్రత్యేక హోదా అంశం ముగిసిన అధ్యాయం అని బీజేపీ నేతలు బహిరంగంగానే చెబుతున్నారని, ఈ నేపథ్యంలో తక్షణమే అమరావతిలో గానీ, ఢిల్లీలో గానీ అఖిలపక్ష సమావేశం ఏర్పాటు చేయాలని సీఎం జగన్‌ను రామకృష్ణ కోరారు. అందరి సహకారం తీసుకుని సమిష్టిగా, ఒకే మాటగా ప్రత్యేక హోదా సహా విభజన హామీల సాధనకై ఈ పార్లమెంట్ సమావేశాలలో కేంద్రంపై ఒత్తిడి పెంచేందుకు కృషి చేయాలని కోరారు.</p>
    </article>
  </body>
</html>