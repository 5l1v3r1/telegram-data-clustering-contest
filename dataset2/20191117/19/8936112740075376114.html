<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/bundesliga-anna-lewandowska-z-uznaniem-o-robercie-lewandowskim-kocham-jego-szesciopak,986156.html"/>
    <meta property="og:site_name" content="TVN24"/>
    <meta property="article:published_time" content="2019-11-17T19:46:00+00:00"/>
    <meta property="og:title" content="Anna Lewandowska pod wrażeniem męża. &quot;Chcę mieć taki sześciopak&quot;"/>
    <meta property="og:description" content="Anna i Robert Lewandowscy po raz drugi zostaną rodzicami. Małżonka piłkarza reprezentacji Polski i Bayernu Monachium jest pod wrażeniem formy męża. Sama po narodzinach dziecka chce szybko wrócić do..."/>
  </head>
  <body>
    <article>
      <h1>Anna Lewandowska pod wrażeniem męża. "Chcę mieć taki sześciopak"</h1>
      <address>
        <time datetime="2019-11-17T19:46:00+00:00">17 Nov 2019, 19:46</time>
      </address>
      <slideshow>
        <figure>
          <img src="https://r-scale-60.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/b8eeb95f-53cd-4217-8727-3023dab52210.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/0888d2f4-c927-4241-8b02-eae5c79f833f-480p.mp4" autoplay="" loop=""/>
          <figcaption>Lewandowski wśród nominowanych do Złotej Piłki</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/ed3a41bf-0402-4aff-9fc1-802d18753d34-480p.mp4"/>
          <figcaption>Bayern pożegnał odchodzącego Uliego Hoenessa</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/70bcf468-503e-45d4-9c9c-4652f1abd80f-480p.mp4"/>
          <figcaption>Robert Lewandowski o nowym trenerze Bayernu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/9d6a210f-8a14-4709-903d-13fcdce30a4d-480p.mp4"/>
          <figcaption>Bayern - Borussia. Gole Roberta Lewandowskiego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/bbcc30ed-8e8f-4bf1-8400-2affe1b817dc-480p.mp4" autoplay="" loop=""/>
          <figcaption>Tymczasowy trener Bayernu Monachium Hansi Flick przed meczem...</figcaption>
        </figure>
        <figcaption>Dieta i treningi pomogą "Lewemu" zdobyć Złotą Piłkę? Foto: Getty Images | Video: Eurosport</figcaption>
      </slideshow>
      <h3>Anna i Robert Lewandowscy po raz drugi zostaną rodzicami. Małżonka piłkarza reprezentacji Polski i Bayernu Monachium jest pod wrażeniem formy męża. Sama po narodzinach dziecka chce szybko wrócić do najlepszej dyspozycji.</h3>
      <related>
        <a href="https://eurosport.tvn24.pl/pilka-nozna,105/wymowna-radosc-lewandowskiego-szykuja-sie-wielkie-zmiany-w-zyciu-pilkarza,983519.html"/>
      </related>
      <p>W sobotni wieczór Anna Lewandowska odebrała nagrodę na gali "Place To B" w Berlinie. Wyróżnienie przyznano Polce za to, że stała się wzorem do naśladowania dla ludzi, a także dlatego, że osiągnęła sukces w biznesie. Niedawno popularna polska para poinformowała, że spodziewa się drugiego dziecka.</p>
      <h3>Sześciopak "Lewego"</h3>
      <p>Państwo Lewandowscy stanowią zgrany duet, dlatego kapitan reprezentacji Polski bez wątpienia jest dumny z osiągnięć ukochanej. "Lewy" nie mógł towarzyszyć żonie, ponieważ przebywa na zgrupowaniu kadry. Była zawodniczka karate udzieliła interesującego wywiadu "Bildowi", mówiąc, za co szanuje męża.</p>
      <p>- Kocham sześciopak mojego męża. Sama chcę jak najszybciej odzyskać swój. Ostatnio po ciąży osiem tygodni zajął mi powrót do formy - przypominała Lewandowska.</p>
      <h3>Dietetyczne wskazówki</h3>
      <p>Trenerka podkreśliła, że mąż jest profesjonalistą w każdym calu, czemu zawdzięcza swą umięśnioną sylwetkę. Oprócz ciężkiego treningu, istotna jest odpowiednia dieta.</p>
      <p>- Węglowodany i białka zawsze jemy osobno. Korzystamy z dobrych suplementów diety, a podstawą jest to, że nie spożywamy smażonych potraw i fast foodów - wyjaśniła małżonka napastnika Bayernu.</p>
      <p>Robert Lewandowski ćwiczy z reprezentacją Polski, która w sobotę pokonała na wyjeździe Izrael 2:1. We wtorek, 19 listopada Biało-Czerwoni zagrają ze Słowenią w eliminacjach Euro 2020.</p>
      <p>Autor: fira / Źródło: Eurosport.pl, Bild</p>
    </article>
  </body>
</html>