<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-messico-brasile-u17-streaming-video-tv-la-finale-mondiali-under-17/1949630/"/>
    <meta property="og:site_name" content="IlSussidiario"/>
    <meta property="article:published_time" content="2019-11-17T19:19:08+00:00"/>
    <meta property="og:title" content="DIRETTA MESSICO BRASILE U17/ Video streaming tv: il cammino della Tricolor"/>
    <meta property="og:description" content="Diretta Messico Brasile U17 streaming video tv: orario, probabili formazioni e risultato live della finale posto dei Mondiali Under 17 (17 novembre)."/>
  </head>
  <body>
    <article>
      <h1>DIRETTA MESSICO BRASILE U17/ Video streaming tv: il cammino della Tricolor</h1>
      <h2>Diretta Messico Brasile U17 streaming video tv: orario, probabili formazioni e risultato live della finale posto dei Mondiali Under 17 (17 novembre)</h2>
      <address><time datetime="2019-11-17T19:19:08+00:00">17 Nov 2019, 19:19</time> by <a rel="author" href="https://www.ilsussidiario.net/autori/mauro-mantegazza/" target="_blank">Mauro Mantegazza</a></address>
      <p>Aspettando la diretta di <b>Messico Brasile U17</b>, grande finale dei Mondiali Under 17, presentiamo ora il cammino di queste due Nazionali nel torneo iridato, cominciando dal Messico. Nella prima fase i centroamericani erano nello stesso girone dell’Italia, passato solo con il terzo posto e 4 punti in classifica. Pareggio 0-0 contro il Paraguay, sconfitta per 2-1 contro gli azzurrini (usciti poi nei quarti proprio contro il Brasile) e infine la goleada 8-0 rifilata alle Isole Salomone per prendersi uno dei quattro posti riservati alle migliori terze dei sei gironi, l’inizio del Messico di conseguenza non era stato affatto esaltante. Ecco però poi un bel cambio di ritmo per l’Under 17 del Messico nella fase ad eliminazione diretta, con il successo per 2-0 contro il Giappone agli ottavi seguito dalla vittoria per 1-0 ai quarti contro la Corea del Sud, prima del pareggio per 1-1 diventato poi vittoria ai rigori nella semifinale con l’Olanda. Spicca dunque in particolare la difesa per il Messico U17, che infatti nel corso di questi Mondiali finora ha incassato solamente tre gol, mentre sui 13 gol segnati pesano naturalmente tantissimo gli otto rifilati alle Isole Salomone. (Aggiornamento di Mauro Mantegazza)</p>
      <h4>STREAMING VIDEO E DIRETTA TV: COME SEGUIRE LA PARTITA</h4>
      <p>La <b>diretta tv</b> di <b>Messico Brasile U17</b> godrà di una copertura davvero eccellente, come è giusto che sia per la finale dei Mondiali Under 17. La partita infatti sarà trasmessa da Sky sul canale 203 (Sky Sport Football), ma anche in chiaro per tutti su Rai Sport + HD, canale numero 57 del telecomando. Di conseguenza, sarà doppia anche la possibilità della <b>diretta streaming video</b>, garantita a tutti tramite Rai Play ed in più agli abbonati della televisione satellitare anche tramite Sky Go. <a href="https://www.raiplay.it/dirette/raisportpiuhd"><b>CLICCA QUI PER LA DIRETTA STREAMING SU RAI PLAY</b></a></p>
      <h4>ORARIO E PRESENTAZIONE</h4>
      <p><b>Messico Brasile U17</b>, in <b>diretta</b> dall’Estádio Bezerrão di Gama, è la finale dei Mondiali Under 17 che terminano con la partita più attesa oggi in Brasile: l’appuntamento è alle <b>ore 23.00</b> italiane (le 19.00 locali) di questa sera, domenica 17 novembre 2019. <b>Messico Brasile U17</b> dunque decreterà chi diventerà campione del Mondo e chi invece sarà costretto a fermarsi ad un solo passo dal traguardo più ambito. I verdeoro giocheranno in casa, avranno una spinta in più ma anche maggiore pressione, mentre il Messico cercherà di riproporre in piccolo l’epilogo dei Mondiali 1950 (naturalmente dei grandi). Di certo si arriva a Messico Brasile U17 sulla scia di due semifinali decisamente combattute: i messicani hanno avuto la meglio sull’Olanda <a href="https://www.ilsussidiario.net/news/diretta-messico-olanda-u17-streaming-video-tv-semifinale-mondiali-under-17/1948723/">solamente dopo i calci di rigore</a>, al termine di una partita che era finita con un pareggio per 1-1; contro la Francia, che si era creata un doppio vantaggio in appena 13 minuti, il Brasile se l’era vista davvero brutta prima della <a href="https://www.ilsussidiario.net/news/diretta-francia-brasile-u17-streaming-video-tv-semifinale-mondiali-under-17/1948730/">rimonta verdeoro fino al successo per 3-2</a> dei padroni di casa. Tutto questo però è ormai alle spalle: Messico Brasile U17 è la finale, chi riuscirà a salire sul tetto del mondo?</p>
      <h4>PROBABILI FORMAZIONI MESSICO BRASILE U17</h4>
      <p>Scopriamo adesso quali potrebbero essere le probabili formazioni per <b>Messico Brasile U17</b>. Marco Antonio Ruiz dovrebbe schierare il Messico Under 17 secondo il modulo 4-2-3-1: Ruiz, Guzman, Gomez e Martinez da destra a sinistra nella difesa a quattro davanti al portiere Garcia; ecco poi la coppia in mediana formata da Martinez e Pizzuto, mentre in attacco gli esterni El-mesmari e Gonzalez più il trequartista Alvarez agiranno in appoggio al centravanti Munoz, anche se naturalmente bisognerà conto di una semifinale conclusa solo ai rigori, ci potrebbe essere bisogno di dosare le forze. Per il Brasile allenato da Guilherme Dalla Déa possiamo invece disegnare un 4-3-3 con Matheus Donelli fra i pali, davanti a lui retroguardia a quattro con Couto, Marinho, Luan e Patryck da destra a sinistra, poi nel terzetto di centrocampo Pedro Lucas, Cabral e Talles, infine il tridente offensivo con gli esterni Gabriel Veron a destra e Peglow a sinistra in sostegno della prima punta Kaio Jorge.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-pistoia-cantu-streaming-video-tv-partita-delicata-basket-serie-a1/1948746/"/>
        <a href="https://www.ilsussidiario.net/news/risultati-qualificazioni-europei-2020-classifiche-diretta-gol-live-score-dei-match/1949607/"/>
        <a href="https://www.ilsussidiario.net/news/diretta-roma-pesaro-streaming-video-rai-ottima-occasione-per-bucchi-basket-a1/1948784/"/>
        <a href="https://www.ilsussidiario.net/news/diretta-catanzaro-catania-streaming-video-tv-big-match-al-ceravolo-serie-c/1949233/"/>
        <a href="https://www.ilsussidiario.net/news/diretta-albania-francia-streaming-video-canale-20-blues-gia-qualificati-a-euro-2020/1949088/"/>
        <a href="https://www.ilsussidiario.net/news/diretta-formula-1-gara-live-vincitore-ordine-darrivo-gp-brasile-2019/1949207/"/>
      </related>
    </article>
  </body>
</html>