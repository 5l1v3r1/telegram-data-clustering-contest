<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/h-alli-selida/nikos-manesis-terma-ta-gkazia-gia-ton-paroysiasti-toy-alpha/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-17T19:50:05+00:00"/>
    <meta property="og:title" content="Νίκος Μάνεσης: «Τέρμα τα γκάζια» για τον παρουσιαστή του Alpha"/>
    <meta property="og:description" content="Μια ακόμα πρωτιά κατέγραψε ο Νίκος Μάνεσης το Σάββατο 16 Νοεμβρίου. Το «Σαββατοκύριακο με τον Μάνεση» στον Alpha ήταν για άλλη μια φορά, ο κυρίαρχος της πρω"/>
  </head>
  <body>
    <article>
      <h1>Νίκος Μάνεσης: «Τέρμα τα γκάζια» για τον παρουσιαστή του Alpha</h1>
      <address>
        <time datetime="2019-11-17T19:50:05+00:00">17 Nov 2019, 19:50</time>
      </address>
      <p>Μια ακόμα πρωτιά κατέγραψε ο<a href="https://neaselida.gr/tag/nikos-manesis/"> <b>Νίκος Μάνεσης</b></a> το <b>Σάββατο 16 Νοεμβρίου</b>.</p>
      <p>Το <a href="https://neaselida.gr/tag/savvatokyriako-me-ton-manesi/"><b>«Σαββατοκύριακο με τον Μάνεση»</b> </a>στον <a href="https://neaselida.gr/tag/alpha/"><b>Alpha</b> </a>ήταν για άλλη μια φορά, ο κυρίαρχος της<b> πρωινής ζώνης 10:00-13:00</b>.</p>
      <p>Η εκπομπή του<b> Νίκου Μάνεση</b> «χτύπησε» τηλεθέαση πάνω από<b> 20%</b> στο <b>δυναμικό κοινό</b>.</p>
      <figure>
        <img src="https://neaselida.gr/nsmedia/uploads/2019/02/manesis.jpg"/>
      </figure>
      <p>Συγκεκριμένα, έκανε μέσο όρο τηλεθέασης <b>20,9%</b>, αφήνοντας πολύ πίσω τις εκπομπές που έχει απέναντί του τις ώρες που είναι στον «αέρα».</p>
      <h3>Η τηλεθέαση στην πρωινή ζώνη 10-1 το Σάββατο 16/11</h3>
      <p>1) «Σαββατοκύριακο με τον Μάνεση» Alpha 20,9%</p>
      <p>2) «Έλα Χαμογέλα» Open 11%</p>
      <p>3) «Ακραία Φαινόμενα» ΣΚΑΪ 9,4%</p>
      <p>4) «Μια ζωή» ΑΝΤ1 8,2%</p>
      <p>5) «Υγεία πάνω απ’όλα» ΑΝΤ1 5,1%</p>
      <figure>
        <img src="https://neaselida.gr/nsmedia/uploads/2019/04/xrhstos-ferentinos.jpg"/>
      </figure>
      <h3>Alpha: Πασίγνωστο τηλεπαιχνίδι με τον Φερεντίνο ετοιμάζουν στο κανάλι</h3>
      <p>Συνεχείς είναι οι συσκέψεις στο <a href="https://neaselida.gr/tag/ekatommyrioychos/"><b>κανάλι</b> </a>του <b><a href="https://neaselida.gr/tag/alpha/">Alpha</a></b>, καθώς οι υπεύθυνοι θέλουν να δώσουν τόνωση στην <b><a href="https://neaselida.gr/tag/tiletheasi/">τηλεθέαση</a></b> που είναι ελαφρώς πεσμένη αυτή τη σεζόν.</p>
      <p>Στα σχέδια αυτά υπολογίζεται ο <b><a href="https://neaselida.gr/tag/christos-ferentinos/">Χρήστος Φερεντίνος</a></b>, ο οποίος χαίρει της εκτίμησης των ανθρώπων του <b>Alpha.</b></p>
      <p>Σύμφωνα με τη Real Life, dεν είναι σίγουρο ότι το «<b><a href="https://neaselida.gr/tag/deal/">Deal</a></b>» θα επιστρέψει από τον Γενάρη στην απογευματινή ζώνη του <b>Alpha.</b> Ορισμένα στελέχη θεωρούν πως ενδεχομένως να πρέπει να ξεκουραστεί και άλλο το πρότζεκτ και έτσι επεξεργάζονται και άλλα προγράμματα με <a href="https://neaselida.gr/tag/paroysiastis/"><b>παρουσιαστή</b> </a>πάντα τον <b>Χρήστο Φερεντίνο.</b></p>
      <p>Ένα από αυτά είναι το <b>«Ποιος θέλει να γίνει εκατομμυριούχος»</b>, χάρη στην απλή και κλασική δομή που έχει, καθώς και στο ότι δεν χρειάζονται τόσοι παίκτες καθημερινά.</p>
      <related>
        <a href="https://neaselida.gr/h-alli-selida/open-mparaz-exelixeon-me-ti-maria-mpakodimoy-erchontai-allages/"/>
      </related>
      <h3>Alpha: Ποια προγράμματα «κόβονται»</h3>
      <figure>
        <img src="https://neaselida.gr/nsmedia/uploads/2019/06/alpha-papadrosos-1-1068x679.jpg"/>
      </figure>
      <p>Έντονος είναι ο <b>προβληματισμός</b> στον <b><a href="https://neaselida.gr/tag/alpha/">Alpha</a></b>, καθώς η <a href="https://neaselida.gr/h-alli-selida/menegaki-meleti-vomva-megatonon-gia-to-tileoptiko-toys-mellon-video/"><b>τηλεθέαση</b> </a>που συγκεντρώνει το <a href="https://neaselida.gr/tag/kanali/"><b>κανάλι</b> </a>τη φετινή σεζόν είναι <b>σε… ελεύθερη πτώση.</b></p>
      <p>Το <b>κανάλι</b> που μέχρι πέρσι κυνηγούσε την πρωτιά στα νούμερα τηλεθέασης φέτος ψάχνεται. Οι επιλογές του ιδιαίτερα στην prime time ζώνη δεν έχουν κερδίσει το κοινό με το κανάλι να δίνει μάχη για την τρίτη θέση μαζί με το Star.</p>
      <p>Ήδη πάντως από τις αρχές Νοεμβρίου έχουν ξεκινήσει οι αλλαγές. Η σειρά <b>«Έρωτας Μετά»</b> έχει μειωθεί σε διάρκεια ενώ μεταδίδεται πλέον και την Πέμπτη, ενώ μέρα μετάδοση άλλαξαν και οι σειρές <b>«Κρατάς Μυστικό»</b> και <b>«Σπίτι είναι…».</b></p>
      <p>Ακόμη άλλαξε η ώρα μετάδοσης του <b>«Divided»</b> με τη σειρά <b>«Αστέρια στην άμμο».</b></p>
      <p>Όλα όμως τα προγράμματα κρίνονται και σύμφωνα με τον Γρηγόρη Μελά δεν αποκλείεται να υπάρξουν κι άλλα… μέτρα. Όπως αναφέρει στο blog του στο newsit.gr η σειρά <b>«Κρατάς Μυστικό»</b> είναι πιθανό να μην καταφέρνει να ολοκληρώσει τη σεζόν και να κόβεται πρόωρα.</p>
      <p>Μέσα στον επόμενο μήνα θα κριθεί και η πορεία της σειράς <b>«Σπίτι είναι»</b> που δε σημειώνει τόσο καλές επιδόσεις. Όπως έχει γίνει γνωστό εδώ και καιρό και το <b>«Πάνω Κάτω»</b> με τον <b>Χρήστο Φερεντίνο</b> αναμένεται να ολοκληρώσει τον κύκλο του πρόωρα με το <b>«Deal»</b> να παίρνει τη θέση του στην απογευματινή ζώνη.</p>
      <related>
        <a href="https://neaselida.gr/h-alli-selida/to-kokkino-potami-anatropes-sto-simerino-17-11-epeisodio-video/"/>
        <a href="https://neaselida.gr/h-alli-selida/skai-ta-espase-o-spyros-papadopoylos-video/"/>
      </related>
    </article>
  </body>
</html>