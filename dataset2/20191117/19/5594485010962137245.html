<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/intsidenti/katastrofi/sheft-na-kukerite-v-pavel-banya-e-zaginal-broeni-minuti-predi-da_news709845.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-17T19:45:00+00:00"/>
    <meta property="og:title" content="Шефът на кукерите в Павел баня е загинал броени минути преди да..."/>
    <meta property="og:description" content="Автомобилът на Иван Загоров е излетял при десен завой и се е преобърнал по таван на около десетина метра встрани от асфалта"/>
  </head>
  <body>
    <article>
      <h1>Шефът на кукерите в Павел баня е загинал броени минути преди да...</h1>
      <h2>Автомобилът на Иван Загоров е излетял при десен завой и се е преобърнал по таван на около десетина метра встрани от асфалта</h2>
      <address>
        <time datetime="2019-11-17T19:45:00+00:00">17 Nov 2019, 19:45</time>
      </address>
      <p>https://blitz.bg/intsidenti/katastrofi/sheft-na-kukerite-v-pavel-banya-e-zaginal-broeni-minuti-predi-da_news709845.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573999315-ve.jpg"/>
      </figure>
      <p><b>Иван Загоров, основателят на уникалното по своя характер сдружение на кукерите от района на община Павел баня загина място при тежка катастрофа с минивана си , теглещ ремарке натоварено с дърва, <a href="https://www.monitor.bg/bg/a/view/osnovatel-na-kukersko-sdrujenie-zagina-kraj-selo-aleksandrovo-181027">съобщава Монитор бг.</a></b><br/><br/>Инцидентът е станал около 22,30 часа в събота малко преди крайните къщи на родното му село Александрово.<br/><br/>При огледа на място пътните полицаи установили, че автомобилът „Фолксваген Туран“ е излетял при десен завой и се е преобърнал по таван на около десетина метра встрани от асфалта, при което 60-годишният водач е издъхнал за броени секунди.<br/><br/>По първоначални данни Загоров  или е задрямал или нещо е отклонило вниманието му, не било изключено причината да е в евентуално скъсан теглич на ремаркето.Възможно било внезапно на пътя да е изскочило и оставено безпризорно животно.<br/><br/>Няма данни за злоупотреба с алкохол.</p>
      <p>По тъжна ирония на съдбата Иван Загоров е загинал броени минути преди началото на Световният ден в памет на жертвите от пътнотранспортни произшествия, който тази година преминава под мотото „Животът не е резервна част“.</p>
      <p>Световният ден за възпоминание на жертвите от пътнотранспортни произшествия се отбелязва всяка трета неделя от месец ноември с решение на Генералната асамблея на ООН от 26 октомври 2005 г.<br/><br/>В православните храмове у нас се отслужват заупокойни молитви за успокоение на душите на загиналите при пътни инциденти.<br/><br/>Стотици влюбени във фолклора отдадоха последна почит към живота и делото на Иван Загоров в социалните мрежи.</p>
    </article>
  </body>
</html>