<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134726-uraganini-puolima-pademonstraves-neptunas-lkl-triumfavo-ketvirta-karta-paeiliui.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-17T19:00:00+00:00"/>
    <meta property="og:title" content="Uraganinį puolimą pademonstravęs „Neptūnas“ LKL triumfavo ketvirtą kartą paeiliui"/>
    <meta property="og:description" content="„Neptūnas“ toliau sėkmingai kopia aukštyn „Betsafe–LKL“ turnyrinėje lentelėje. Fantastišką puolimą pademonstravę klaipėdiečiai išvykoje 102:95 (26:20, 25:21, 23:27, 28:27) privertė pasiduoti „Šiaulius“. Antrajame kėlinyje „Neptūnas“ padėjo pamatus pergalei. 8:0 atkarpą laimėję klaipėdiečiai įgijo 17 taškų pranašumą (34:51). Prie to labiausiai prisidėjo Žygimantas Janavičius ir Gytis Masiulis. Lietuviškasis ..."/>
  </head>
  <body>
    <article>
      <h1>Uraganinį puolimą pademonstravęs „Neptūnas“ LKL triumfavo ketvirtą kartą paeiliui</h1>
      <address>
        <time datetime="2019-11-17T19:00:00+00:00">17 Nov 2019, 19:00</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-205771-any1000x1000.jpg">
          <img src="https://www.basketnews.lt/paveikslelis-205771-any630x500.jpg"/>
        </a>
      </figure>
      <p>Nuotr. BNS</p>
      <p>„Neptūnas“ toliau sėkmingai kopia aukštyn „Betsafe–LKL“ turnyrinėje lentelėje.</p>
      <p>Fantastišką puolimą pademonstravę klaipėdiečiai išvykoje <a href="https://www.basketnews.lt/rungtynes/ziureti/82835-siauliu-siauliai-klaipedos-neptunas.html"><b>102:95</b> (26:20, 25:21, 23:27, 28:27)</a> privertė pasiduoti „Šiaulius“.</p>
      <p>Antrajame kėlinyje „Neptūnas“ padėjo pamatus pergalei. 8:0 atkarpą laimėję klaipėdiečiai įgijo 17 taškų pranašumą (34:51).</p>
      <p>Prie to labiausiai prisidėjo Žygimantas Janavičius ir Gytis Masiulis. Lietuviškasis tandemas dar iki pertraukos surinko daugiau nei trečdalį visos komandos taškų (21 iš 51).</p>
      <p>Klaipėdiečiai puikiai dalinosi kamuoliu – atliko 22 rezultatyvius perdavimus, o dviženklį taškų skaičių surinko net 5 žaidėjai.</p>
      <p>Šiauliečiams pirmoje pusėje per dažnai slydo kamuoliai iš rankų. Į rūbinę „Šiauliai“ išėjo su 9 klaidomis statistikos protokole, o labiausiai prie to „prisidėjo“ Aurimas Urbonas ir Kevinas Hardy, kurie atliko po 2 klaidas.</p>
      <p>„Šiaulių“ neišgelbėjo ir geriausias Akeemo Wrighto šio sezono pasirodymas. Jo solo šou trečiajame kėlinyje gražino „Šiaulius“ į rungtynes.</p>
      <p>Amerikietis surinko 23 taškus, atkovojo 4 kamuolius, atliko 2 rezultatyvius perdavimus ir surinko 26 naudingumo balus.</p>
      <p>Wrighto dvi geriausios rungtynės šį sezoną buvo sužaistos būtent prieš Klaipėdos „Neptūną“.</p>
      <p>„Neptūnui“ šiose rungtynėse vis dar negalėjo padėti vienas komandos lyderių Darrinas Dorsey.</p>
      <p>
        <i>„Šiauliai“: Akeemas Wrightas 23, Justas Furmanavičius 16, Evaldas Šaulys 14.</i>
      </p>
      <p>
        <i>„Neptūnas“: Tadas Sedekerskis 18, Gytis Masiulis 16, Žygimantas Janavičius ir Tomas Delininkaitis po 14.</i>
      </p>
      <p>
        <b>Rungtynių apžvalga:</b>
      </p>
      <figure>
        <iframe src="https://www.youtube.com/embed/ciWoJgxr65I" width="630" height="354" data-service="Youtube" scrolling="no"/>
      </figure>
      <p>
        <b>Trenerių komentarai:</b>
      </p>
      <figure>
        <iframe src="https://www.youtube.com/embed/tyeJWsrnKI0" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-200279-crop100x150.jpg"/>
      </figure>
      <p><a href="https://www.basketnews.lt/zaidejai/13666-gytis-masiulis.html">Gytis Masiulis</a> Taškai: 16 Naudingumas: 26 Baudų metimai: 80% 8/10 Blokuoti metimai: 4</p>
    </article>
  </body>
</html>