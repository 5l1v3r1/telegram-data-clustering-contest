<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/societat/Mor-ciclista-envestit-cotxe-fugir_0_2345765495.html"/>
    <meta property="og:site_name" content="Ara.cat"/>
    <meta property="article:published_time" content="2019-11-17T00:33:58+00:00"/>
    <meta property="og:title" content="Mor un ciclista envestit per un cotxe, que va fugir del lloc dels fets"/>
    <meta property="og:description" content="Un ciclista de 52 anys va morir ahir atropellat, quan tornava de la feina cap a casa, després de ser envestit per un cotxe. Els fets van passar a..."/>
  </head>
  <body>
    <article>
      <h1>Mor un ciclista envestit per un cotxe, que va fugir del lloc dels fets</h1>
      <address>
        <time datetime="2019-11-17T00:33:58+00:00">17 Nov 2019, 00:33</time>
      </address>
      <p>Un ciclista de 52 anys va morir ahir atropellat, quan tornava de la feina cap a casa, després de ser envestit per un cotxe. Els fets van passar a dos quarts de set del matí, a la carretera B-682, al terme municipal de Palafolls. El conductor del vehicle, un jove de 22 anys que va donar positiu en alcohol i drogues, va fugir inicialment del lloc dels fets. Fonts de la Policia Local de Palafolls recollides per l’agència Efe van informar que el noi va ser detingut més tard a Blanes, a la comarca de la Selva. Els agents van poder comprovar que el cotxe tenia al capó restes de productes que el ciclista portava a sobre. A més, el noi circulava a tota velocitat per Blanes, amb el cap fora del vehicle i els retrovisors trencats, segons apunten les mateixes fonts. El noi està acusat dels delictes d’homicidi imprudent, omissió en el deure de socors i contra la seguretat viària, i s’espera que passi a disposició judicial en les pròximes hores.</p>
    </article>
  </body>
</html>