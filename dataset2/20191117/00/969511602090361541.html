<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/locul-si-opera-18556849"/>
    <meta property="og:site_name" content="BusinessMagazin"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Locul şi opera"/>
    <meta property="og:description" content="Unele expoziţii sunt uşor de vizitat, pe altele vizitatorii trebuie să facă un efort ca să le vadă, ca în cazul uneia de la New Orleans, intitulate „Battlegrounds”."/>
  </head>
  <body>
    <article>
      <h1>Locul şi opera</h1>
      <address><time datetime="2019-11-17T00:00:00+00:00">17 Nov 2019</time> by <a rel="author" href="https://www.businessmagazin.ro/autor/loredana-fratila-cristescu" target="_blank">Loredana Fratila-Cristescu</a></address>
      <h3>Locul şi opera</h3>
      <p>Unele expoziţii sunt uşor de vizitat, pe altele vizitatorii trebuie să facă un efort ca să le vadă, ca în cazul uneia de la New Orleans, intitulate „Battlegrounds”.</p>
      <p>Pentru expoziţia organizată de o artistă din Los Angeles, Nancy Baker Cahill, scrie LA Times, au fost invitaţi 24 de artişti din New Orleans, cărora li s-a cerut să aleagă un loc din zonă care evocă un conflict de orice fel, de unde şi denumirea. Aceştia au ales o plantaţie de zahăr, ape poluate sau zone gentrificate pe care au suprapus o lucrare de-a lor, vizibilă doar cu ajutorul tehnologiei de realitate augmentată. Cei care doresc să viziteze expoziţia trebuie să descarce o aplicaţie în care primesc indicii pentru a ajunge la locurile alese şi cu ajutorul căreia pot vedea lucrările artiştilor suprapuse peste acestea.</p>
    </article>
  </body>
</html>