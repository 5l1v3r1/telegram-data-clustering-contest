<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oggi.it/attualita/notizie/2019/11/17/oroscopo-settimana-18-24-novembre-2019/"/>
    <meta property="og:site_name" content="OGGI"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Oroscopo della settimana dal 18 al 24 novembre 2019"/>
    <meta property="og:description" content="Scopri se il tuo segno sarà tra i fortunati nell'oroscopo della settimana. Leggi ora l'oroscopo segno per segno settimanale di Oggi.it"/>
  </head>
  <body>
    <article>
      <h1>Oroscopo della settimana dal 18 al 24 novembre 2019</h1>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <figure>
        <img src="https://static2.oggi.it/wp-content/uploads/sites/2/2018/07/oroscopo-settimana-645.jpg?v=1530890265"/>
      </figure>
      <p>
        <b>Guarda il tuo oroscopo della settimana</b>
      </p>
      <figure>
        <img src="https://www.oggi.it/famiglia/wp-content/uploads/sites/9/2018/06/ariete.jpg"/>
      </figure>
      <h3>ARIETE</h3>
      <p>Litigiosi solo il lunedì ma anche teatrali e sportivi con la Luna di Fuoco in trigono al vostro segno e Marte all’opposizione. Salutatelo, da domani smetterà di rompervi le scatole e voi tornerete simpatici e propositivi ma meno aggressivi degli ultimi tempi. Per le coppie che hanno attraversato un periodo no ideale un viaggetto da prenotare oggi per goderlo magari già nel 2020. Fine settimana così così, gli altri vi metteranno i piedi in testa, cosa ignominiosa per un Ariete volitivo e battagliero.</p>
      <figure>
        <img src="https://www.oggi.it/famiglia/wp-content/uploads/sites/9/2018/06/toro1.jpg"/>
      </figure>
      <h3>TORO</h3>
      <p>Urano nel vostro segno continua a porvi tra le persone più originali sulla scena del momento, ma non illudetevi di essere sempre voi a dominarla, con Mercurio polemico all’opposizione accompagnato dal Sole che leverà le tende solo venerdì, già sostituito però domenica dalla Luna possessiva all’opposizione. E questo è niente rispetto a Marte che martedì, entrando in Scorpione, prenderà a stuzzicarvi tra indicibili desideri erotici, inimicizie profonde e rancorose. Inizio settimana sotto tono con ripresa nella parte centrale, poi di nuovo polemiche e malumori nella tratta finale, se il tempo tiene il weekend in montagna farà piacere ai veri sportivi che non temono umidità e freddo novembrini.</p>
      <figure>
        <img src="https://www.oggi.it/famiglia/wp-content/uploads/sites/9/2018/06/gemelli.jpg"/>
      </figure>
      <h3>GEMELLI</h3>
      <p>Inizio settimana gaudente con la Luna in sestile e ancora più dolce sarà la tratta finale tra venerdì e sabato, perfetta per uscire a folleggiare tra balli, musica e incontri da cardiopalmo. Tutto in regola con Venere e Giove opposti ma tutt’altro che ostili. Da venerdì poi li raggiungerà il Sole, illuminante sul fronte del cuore per chi con il partner ha ancora qualcosina da chiarire. Se dovete sgridare i vostri ragazzi o prendere posizioni forti nei confronti di un rivale fatelo entro lunedì finché Marte sarà ancora dalla vostra, poi vi ritroverete più tranquilli ma molto men grintosi e anche la volontà subirà un’evidente flessione. Lavoro al centro della scena, ma anche la salute con stati infiammatori e febbrili. Sempre belli allo specchio, ma non in forma come di consueto, se occorre un test clinico sottoponetevi senza timori: l’esito sarà rassicurante.</p>
      <figure>
        <img src="https://www.oggi.it/famiglia/wp-content/uploads/sites/9/2018/06/cancro.jpg"/>
      </figure>
      <h3>CANCRO</h3>
      <p>Luna amichevole tra mercoledì e giovedì ma il meglio lo coglierete domenica quando raggiungerà lo Scorpione, segno d’Acqua in trigono al vostro e tutt’altro che sguarnito! Infatti nel segno transita Mercurio filosofico e perspicace, fino a venerdì in compagnia del Sole e a cominciare da martedì anche da Marte, volitivo e passionale: in amore e sul lavoro, specie se siete creativi, ne farete di tutti i colori… Fosse per voi potreste cavalcare la tigre, altro che pigri cancerini pieni di paure e insicurezze, in barba a Saturno e Plutone che tenteranno di sbarrarvi il passo raddrizzerete le spalle e andrete avanti diritti come carrarmati per la vostra strada. A sostenervi ideali fiabeschi e amici originali, ribelli agli schemi imposti dalla società. È ora di aprirsi all’arte e alla bellezza smettendo di vedere negli altri solo nemici da combattere e tenere a distanza.</p>
      <figure>
        <img src="https://www.oggi.it/famiglia/wp-content/uploads/sites/9/2018/06/leone.jpg"/>
      </figure>
      <h3>LEONE</h3>
      <p>Iniziate la settimana con la Luna possente nel vostro segno, ancora in buona amicizia con Venere e Giove, focosi quanto voi, che a fine settimana saranno raggiunti anche dal Sole. Intanto godetevi l’appoggio di Marte, lunedì per l’ultimo giorno in sestile, poi cambierà registro, minacciandovi insieme a Mercurio con un’irritate quadratura che manifesterà i suoi effetti urticanti soprattutto sulla vita familiare o in un’impresa che gestite in proprio. Lavoro sempre in primo piano, un po’ per ambizione personale e un po’ per senso del dovere. Se avete figli, e se li avete li adorate, sgobbate per dare loro una vita migliore, ricca di gioie e opportunità, ma attenti a non confondere l’avere con l’essere, ricalcando passo a passo tutti gli schemi di una società che affermate di non apprezzare o meglio di contestare apertamente. Così afferma Urano imprevedibile allo zenit, vorreste cambiare tutto, voi stessi, la vostra vita, il mondo intero, magari invece vi limitate a cambiare auto o ad acquistare qualche pezzo di arredamento per la vostra bella casa: dopotutto l’apparenza continua a esercitare su di voi una potente attrazione.</p>
      <figure>
        <img src="https://www.oggi.it/famiglia/wp-content/uploads/sites/9/2018/06/vergine.jpg"/>
      </figure>
      <h3>VERGINE</h3>
      <p>La Luna nel vostro segno comparirà tra mercoledì e giovedì, pronta a tenervi compagnia in barba ai contrasti di Nettuno, fumogeno nel settore sentimentale e della coppia Venere-Giove, affettuosa e rassicurante sul fronte familiare, ma pericolosamente golosa a tavola e per salutisti del vostro calibro indulgere in banchetti raffinati e molto conditi non è prova di intelligenza né di valore, ma di mollezza di carattere! Una spesa importante lunedì, ultimo giorno utile con Marte che vi apre il portafoglio, poi l’astro della guerra e dell’eros andrà a posizionarsi in Scorpione, segno in sestile al vostro già abitato da Mercurio e dal Sole, facilitando la vita sociale, gli studi e i brevi viaggi, quasi sempre motivati da questioni di lavoro. Impensabili stare fermi anche se a fine settimana comincerete ad accusare stanchezza, ma viaggiando si imparano tante cose e ci si riempie gli occhi di bellezza e armonia, perciò continuerete a farlo a oltranza, anche nel tempo libero del weekend. Chiarimento in famiglia venerdì, con il Sole passato in quadratura che porta in luce piccole scheletri nell’armadio e fastidiosi non detti, senza una base di sincerità non si costruisce nulla nemmeno con le persone più care.</p>
      <figure>
        <img src="https://www.oggi.it/famiglia/wp-content/uploads/sites/9/2018/06/bilancia.jpg"/>
      </figure>
      <h3>BILANCIA</h3>
      <p>La Luna nel vostro segno transiterà tra venerdì e sabato regalandovi uno splendido fine settimana e ne avrete bisogno per festeggiare il bye bye di Marte che lunedì vi lascia andandosi a posizionare nella seconda Casa, già occupata dal Sole e da Mercurio, perciò se dovete sostenere spese importanti fatelo subito ora che avete il coraggio di osare. Splendidamente esami, affari e vita sociale in genere, se aspettate l’incontro fatale non è escluso che arrivi proprio ora lasciandovi a bocca a aperta e con il cuore in tumulto. Lavoro impegnativo ma non finalizzato al guadagno, il denaro arriverà comunque a casa vostra sotto varie forme, magari anche una piccola vincita. Volontariato come dover sociale, dare una mano a chi versa in difficoltà per guerre o situazioni economiche disastrose non vi pare solo necessario, è lo scotto di un karma negativo accumulato dai regimi colonialisti secolo orsono. Ora tutto ritorna e chi ha sbagliato paga.</p>
      <figure>
        <img src="https://www.oggi.it/famiglia/wp-content/uploads/sites/9/2018/06/scorpione.jpg"/>
      </figure>
      <h3>SCORPIONE</h3>
      <p>Buon compleanno a voi della terza decade e festeggiatelo bene perché venerdì non sarete più in tempo: il Sole lascerà il vostro segno, sostituito già a inizio settimana da Marte scalpitante, rimarrà invece Mercurio garante di perspicacia e profondità di pensiero. Di buono c’è che, uscito di scena il Sole, nel vostro segno arriva la Luna come a dire: le cose che se ne vanno dalla porta rientrano dalla finestra. Sì dunque al gusto del mistero, all’esoterismo, al noir: ne parlerete con gli amici appassionati come voi e magari anche con i figli. Non col partner probabilmente, specie se con Urano contro da un po’ di tempo siete ai ferri corti, o peggio vi siete già dati il bye bye e ora state aspettando un incontro fatale che cambierà, meglio ribalterà la vostra vita di cuore. Sogni romantici incoraggiati da concerti, mostre d’arte e scorci panoramici da urlo, a novembre la natura è ancora meraviglio, basta saperne cogliere il lato più intimo e malinconico sulla scia dei poeti ermetici e crepuscolari. Benoni gli introiti, perciò potete concedervi acquisti extra lusso, non siete venali e non badate alle apparenze ma qualche bell’indumento o alimenti gourmet… fanno piacere a voi e anche a colui o colei che intendete… impalmare! Letture filosofiche e riflessioni profonde, compiere gli anni non invecchia soltanto, rende anche più saggi.</p>
      <figure>
        <img src="https://www.oggi.it/famiglia/wp-content/uploads/sites/9/2018/06/sagittario.jpg"/>
      </figure>
      <h3>SAGITTARIO</h3>
      <p>Buon compleanno a voi della prima decade che venerdì avrete il Sole nel vostro segno a illuminare la magnifica coppietta Venere-Giove, garanti di bellezza, armonia e fortuna. Tenetevela stretta, le cose belle non durano a lungo, perciò godetevi tutti suoi favori, grati al cielo di questa opportunità. Ottimo per voi l’inizio settimana, con la Bianca Signora in sestile, ancora a braccetto con Marte. Già martedì le cose cambieranno e la stella rossa della guerra e dell’eros andrà ad abbioccarsi nella vostra dodicesima Casa dove già sonnecchia Mercurio sognando grandi viaggi e creazioni e opere geniali. Instabile ma creativo il lavoro, le occupazioni a tempo indeterminato sono retaggio dei nonni ormai, ormai bisogna sapersi riciclare e reinventare giorno per giorno, cosa che con la vostra fantasia, il know how e le esperienze raccolte girando il mondo non vi sarà difficile. Metteteci anche un buon pizzico di fortuna, adattabilità ed è fatta. Pochi soldi ma tanta allegria, buone amicizie e nuovi spostamenti in programma, motivati stavolta da lavoro e affari.</p>
      <figure>
        <img src="https://www.oggi.it/famiglia/wp-content/uploads/sites/9/2018/06/capricorno.jpg"/>
      </figure>
      <h3>CAPRICORNO</h3>
      <p>Il momento migliore lo cogliete e metà settimana con la Luna in segno di Terra in trigono a Urano e ai vostri inquilini Saturno e Plutone, tutti quanti improntati allo studio e al lavoro magari all’estero in un luogo piacevole, ma questo non cambia la realtà delle cose. Sgobbare vi consola, dandovi dignità e un posto di tutto rispetto nella società. Stop alla concorrenza che sgomita per raggiungervi e bagnarvi il naso in posizioni importanti: Marte allo zenit la smette di darvi fastidio liberandovi anche dall’emicrania e da quell’insolita grinta che vi ha resi sì volitivi, ma anche insofferenti e reattivi fuori luogo. Ponderazione, calma e pazienza torneranno le doti emergenti, non disgiunte però da un ottimo potenziale creativo, mescolandolo con l’intuito concluderete anche buoni affari facendovi onore. E l’amore? Passate alla domanda di riserva, per ora resta bloccato a sonnecchiare in dodicesima Casa tra le braccia di Giove che vi promette successi e vincite…tutto arriva a chi sa aspettare!</p>
      <figure>
        <img src="https://www.oggi.it/famiglia/wp-content/uploads/sites/9/2018/06/acquario.jpg"/>
      </figure>
      <h3>ACQUARIO</h3>
      <p>Inizio settimana sgniff, sotto tiro della Luna all’opposizione e dei suoi amici (ma non vostri) Urano, Mercurio e il Sole, impegnati tutti quanti a darvi contro. Figurarsi martedì quando perderete anche l’appoggio di Marte in trigono, prezioso per chi viaggia e affronta situazioni nuove all’estero, per allora il pianeta rosso andrà a raggiungere gli altri astri allo zenit, rendendovi ambiziosi ed emergenti, ma anche difficili da capire e soprattutto da sopportare: il ruolo di capo per voi spartachisti è difficile da comprendere e gestire, non vi ci ritrovate, siete a disagio e puntualmente lo fate pagare agli altri. Sempre tenero e affettuosi gli amici e magari c’è anche chi spera di trasformare il rapporto in qualcosa di più… Può darsi, al mondo tutto può accadere, ma prima bisognerà abbattere le vostre resistenze e la paura dei legami che vi rende inafferrabili. Frizioni in famiglia e con i vicini di casa, sabato sarete carini, ottimi compagni di viaggio, di avventure e di merenda, ma domenica lunatici più della Bianca Signora in quadratura sarete davvero intrattabili…tanti auguri a chi dovrà sorbire!</p>
      <figure>
        <img src="https://www.oggi.it/famiglia/wp-content/uploads/sites/9/2018/06/pesci.jpg"/>
      </figure>
      <h3>PESCI</h3>
      <p>Contrariati martedì e mercoledì dalla Luna stacanovista all’opposizione, ma finalmente felici domenica quando approderà in segno d’Acqua in trigono al vostro, ringalluzzita dalla presenza si Mercurio e Marte che vi renderanno intuitivi e passionali. Finalmente pensiero, parola e azione andranno a convergere diventando operativi. Un altro elemento di novità il passaggio del Sole, finora acquatico in Scorpione, allo zenit. Il fatto accadrà venerdì, quando l’astro della verità e del successo andrà a raggiungere Venere e Giove già abbracciati in alto nel cielo allo zenit: belle cose si prospettano al vostro orizzonte, a patto che abbiate la forza e la costanza per guadagnarvele… la fortuna vi sorride ma anche voi dovrete metterci del vostro. Buoni affari e esami superati brillantemente, nonostante una preparazione a macchia di leopardo. Appoggio e soluzioni geniali da amici poco espansivi ma molto affezionati, la solidarietà sarà il sentimento che griffa tutta questa settimana. Weekend perfetto per un viaggetto, magari una mostra in un’altra città o un imperdibile percorso enogastronomico, perché voi spiritualisti dei Pesci avete una doppia natura: sognatrice ed introspettiva da un lato, ma estremamente goduriosa dall’altro… non per nulla D’Annunzio, l’autore de “il Piacere” era nato sotto questo segno!</p>
      <related>
        <a href="https://www.oggi.it/attualita/notizie/2019/11/10/oroscopo-settimana-11-17-novembre-2019/"/>
        <a href="https://www.oggi.it/attualita/notizie/2019/11/17/oroscopo-settimana-18-24-novembre-2019/"/>
        <a href="https://www.oggi.it/attualita/notizie/2019/11/04/oroscopo-della-settimana-dal-4-al-10-novembre-2019/"/>
        <a href="https://www.oggi.it/attualita/oroscopo/2019/10/27/oroscopo-della-settimana-dal-28-ottobre-al-3-novembre-2019/"/>
      </related>
    </article>
  </body>
</html>