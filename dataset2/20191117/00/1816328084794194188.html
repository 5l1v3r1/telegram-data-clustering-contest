<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/State/2019/11/17153723/AIADMK-Flagstaff-Accident-of-leaning-Sponsored-by.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="அ.தி.மு.க.கொடிக்கம்பம் சாய்ந்து விபத்து: காயமடைந்த அனுராதாவிற்கு மு.க.ஸ்டாலின் நிதியுதவி"/>
    <meta property="og:description" content="கோவையில் அதிமுக கொடிக்கம்பம் விழுந்த விபத்தில் காயமடைந்த அனுராதாவிற்கு ரூ.5 லட்சம் நிதியுதவியை திமுக தலைவர் மு.க.ஸ்டாலின் வழங்கினார்."/>
  </head>
  <body>
    <article>
      <h1>அ.தி.மு.க.கொடிக்கம்பம் சாய்ந்து விபத்து: காயமடைந்த அனுராதாவிற்கு மு.க.ஸ்டாலின் நிதியுதவி</h1>
      <h2>கோவையில் அதிமுக கொடிக்கம்பம் விழுந்த விபத்தில் காயமடைந்த அனுராதாவிற்கு ரூ.5 லட்சம் நிதியுதவியை திமுக தலைவர் மு.க.ஸ்டாலின் வழங்கினார்.</h2>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <p>கோவை,கோவை சிங்காநல்லூர்பகுதியை சேர்ந்தநாக நாதன் என்பவருடைய மகள் ராஜேஸ்வரி (வயது 31). இவர் கோவைசின்னியம் பாளையம்ப குதியில் உள்ள ஒரு நட்சத்திர ஓட்டலில் கணக்காளராக வேலை செய்துவந்தார். கடந்த 11-ந் தேதி காலை ஸ்கூட்டரில் வேலைக்கு செல்வதற்காக புறப்பட்டார். கோவை பீளமேடு கோல்டுவின்ஸ் பகுதியில் சாலை தடுப்பு பகுதியில் அ.தி.மு.க. கொடிக்கம்பங்கள் கட்டப்பட்டு இருந்தன. இதில் ஒருகொடிக்கம்பம் திடீரென்று சாய்ந்ததாக கூறப்படுகிறது.</p>
      <p>இதனை பார்த்த ராஜேஸ்வரிதன் மீது கொடிக்கம்பம் விழாமல் தவிர்ப்பதற்காக திடீர் பிரேக் போட்டுள்ளார். இதனால் நிலைத்தடுமாறிய அவர் ஸ்கூட்டருடன் சறுக்கி கீழே விழுந்துள்ளார். அப்போது அந்த வழியாக வேகமாக வந்த லாரி ஒன்று ராஜேஸ்வரியின் கால்கள் மீது ஏறியது. அவரது இரண்டு கால்களும் லாரி சக்கரத்தில் சிக்கியதால் கால்கள் நசுங்கி படுகாயம் அடைந்தார். பின்னர் அந்த லாரி வலதுபுறம் ஏறி நின்றது.ராஜேஸ்வரியின் ஸ்கூட்டர் லாரி சக்கரத்துக்குள் மாட்டிக்கொண்டது. அப்போது அந்த வழியாக மோட்டார் சைக்கிளை ஓட்டி வந்த விஜயானந்த் (30) என்பவரும் லாரியில் மோதி காயம் அடைந்தார். கால்கள் முறிந்து படுகாயம் அடைந்த ராஜேஸ்வரிக்கு கோவை நீலாம்பூரில் உள்ள ஒரு தனியார் மருத்துவமனையில் தீவிர சிகிச்சை அளிக்கப்பட்டு வருகிறது. இந்த நிலையில் ராஜேஸ்வரியின் இடதுகால் அகற்றப்பட்டதாக மருத்துவமனை நிர்வாகத்தினர் தெரிவித்தனர்.இந்நிலையில், அந்த பெண்ணை திமுக தலைவர் மு.க.ஸ்டாலின் நேரில் சந்தித்து ஆறுதல் கூறினார். அப்போது திமுக சார்பில  ரூ.5 லட்சத்திற்கான காசோலையை வழங்கினார்.  அனுராதாவிற்கு செயற்கை கால் பொறுத்துவதற்கான முழு செலவையும் திமுக ஏற்கும் எனவும் மு.க.ஸ்டாலின் தெரிவித்தார்.இது தொடர்பாக மு.க.ஸ்டாலின்  டுவிட்டர் பதிவில் கூறியதாவது:-அதிமுக கொடிக் கம்பம் சரிந்ததால் விபத்துக்குள்ளாகி, கால்கள் அகற்றப்பட்டுள்ள அனுராதாவுக்கு ஆறுதல் கூறினேன். திமுக சார்பில் நிதியுதவி வழங்கி அவருக்கு செயற்கைக் கால் பொருத்தவும் உதவப்படும் என உறுதியளித்தேன். அதிமுக சார்பில் ஆறுதல் கூட இல்லை, இவ்வளவு அலட்சியமும் ஆணவமும் கூடாது என பதிவிட்டுள்ளார்.</p>
      <figure>
        <iframe data-src="https://twitter.com/mkstalin/status/1195963356533780480?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>