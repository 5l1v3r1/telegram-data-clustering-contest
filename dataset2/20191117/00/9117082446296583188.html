<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/maltempo-frana-a-carro-tre-famiglie-isolate-213362.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Maltempo, frana a Carro: tre famiglie isolate"/>
    <meta property="og:description" content="CARRO - A seguito delle persistenti piogge, una frana è caduta nel pomeriggio su una strada comunale a Carro, nello spezzino. Non ci sono feriti ma tre famiglie, una decina di persone complessivamente, sono rimaste isolate."/>
  </head>
  <body>
    <article>
      <h6 class="kicker">A causa delle persistenti piogge di queste settimane</h6>
      <h1>Maltempo, frana a Carro: tre famiglie isolate</h1>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <figure>
        <img src="https://www.primocanale.it/immagininews/thumbs/213362-420x236.jpg"/>
      </figure>
      <p><b>CARRO - </b><b>A seguito delle persistenti piogge, una frana è caduta nel pomeriggio su una strada comunale a Carro, nello spezzino</b>. Non ci sono feriti ma tre famiglie, una decina di persone complessivamente, sono rimaste isolate.</p>
      <p><b>Sul posto, in frazione Pavareto, sono intervenuti i vigili del fuoco e i tecnici del Comune</b> e nel pomeriggio interverrà una ditta attivata in somma urgenza per iniziare lo sgombero e il ripristino spiega la protezione civile. Al momento è possibile transitare a piedi ed è garantito, in caso di necessità, il passaggio dei mezzi di soccorso attraverso una strada alternativa sterrata. </p>
      <p>
        <b>LE PREVISIONI METEO ARPAL:</b>
      </p>
      <p><b>LUNEDI’ 18 NOVEMBRE:</b> dal pomeriggio un nuovo fronte determina piogge e rovesci con cumulate significative sul Centro e nelle valli Bormida e Stura, fino ad elevate sul levante e relative vallate dell'entroterra con intensità moderate sul Levante, possibili allagamenti localizzati, possibili danni puntuali per raffiche di vento o trombe d'aria, grandine e fulmini, smottamenti, osservare le norme di autoprotezione. Nuovo rinforzo dei venti settentrionali sul Centro-Ponente, anche rafficati 60-70 km/h, dai quadranti meridionali sul Levante. Nella notte mareggiate sulla costa da Portofino a Sarzana, in esaurimento e nuova ripresa serale</p>
      <p><b>MARTEDI’ 19 NOVEMBRE</b>: nella notte ancora piogge e rovesci con cumulate fino a significative sul Levante e relative vallate dell'entroterra e una bassa probabilità di temporali forti sul resto della regione, possibili allagamenti localizzati, possibili danni puntuali per raffiche di vento o trombe d'aria, grandine e fulmini, smottamenti, osservare le norme di autoprotezione. Fenomeni in esaurimento dal pomeriggio. Fino a metà giornata venti forti e rafficati, settentrionali sul Centro-Ponente, meridionali sul Levante. Nelle prime ore della notte mare localmente agitato sul Centro-Levante per onda da sud, in calo.</p>
      <p>(Foto d'archivio)</p>
      <related>
        <a href="https://www.primocanale.it/notizie/maltempo-in-arrivo-a-campo-ligure-si-ricercano-spalatori-213245.html"/>
        <a href="https://www.primocanale.it/notizie/temporali-fulmini-e-neve-sulla-liguria-notte-di-maltempo-su-tutta-la-regione-213287.html"/>
        <a href="https://www.primocanale.it/notizie/maltempo-a-ventimiglia-una-frana-isola-150-persone-213309.html"/>
        <a href="https://www.primocanale.it/notizie/maltempo-guado-crollato-sul-torrente-secca-dopo-un-mese-ricostruito-il-passaggio-carrabile-213327.html"/>
        <a href="https://www.primocanale.it/video/raco-e-le-dirette-maltempo-di-primocanale-dalla-terrazza-vedono-per-primi-quando-inizia-a-piovere--113168.html"/>
        <a href="https://www.primocanale.it/video/maltempo-in-liguria-toti-informatevi-con-la-diretta-di-primocanale-e-i-siti-della-regione--113295.html"/>
        <a href="https://www.primocanale.it/video/maltempo-in-liguria-giampedrone-situazione-sempre-monitorata-dalla-protezione-civile--113296.html"/>
        <a href="https://www.primocanale.it/video/maltempo-a-genova-gambino-tutti-i-divieti-e-le-raccomandazioni-del-comune--113297.html"/>
      </related>
    </article>
  </body>
</html>