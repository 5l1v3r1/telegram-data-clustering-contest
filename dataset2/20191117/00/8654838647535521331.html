<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/pokemon-spada-scudo-anime-primo-trailer.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Pokémon Spada e Scudo: la nuova serie anime si mostra nel primo trailer"/>
    <meta property="og:description" content="L'anime di Pokémon Spada e Scudo è pronto per il suo debutto, ecco il primo trailer ufficiale (con sigla di apertura).. L'anime del franchise Pokémon torna ufficialmente al centro dell'attenzione,..."/>
  </head>
  <body>
    <article>
      <h1>Pokémon Spada e Scudo: la nuova serie anime si mostra nel primo trailer</h1>
      <h2>L'anime di Pokémon Spada e Scudo è pronto per il suo debutto, ecco il primo trailer ufficiale (con sigla di apertura).</h2>
      <address><time datetime="2019-11-17T00:00:00+00:00">17 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>L'<b>anime</b> del franchise Pokémon torna ufficialmente al centro dell'attenzione, accompagnandosi al lancio sul mercato di<b> Pokémon Spada e Scudo</b> su Nintendo Switch: il primo episodio in assoluto verrà trasmesso nella giornata di oggi in Giappone. Possiamo quindi mostrarvi in anticipo il <b>trailer</b>, che presumibilmente sarà lo stesso utilizzato nella sigla di apertura italiana, a tempo debito. <br/>Il trailer dell'anime di <a href="https://multiplayer.it/notizie/pokemon-spada-e-scudo-catturare-ditto.html">Pokémon Spada e Scudo</a> coincide con la <b>sigla di apertura</b>: trovate il filmato poco più avanti, in calce all'articolo. Nei brevi minuti introduttivi del <b>video</b> vengono mostrati Ash Ketchum (che torna quindi tra i protagonisti) e un suo giovane compagno di avventure, Gou, un personaggio inedito; non manca neppure una ragazza a completare il trio. Questa serie sarà un vero e proprio reboot, e il primo episodio reca il seguente titolo: Birth of Pikachu, cioè La nascita di Pikachu. <br/>Sappiamo che nella nuova serie anime dei Pokémon i protagonisti esploreranno non solo Kanto, ma anche altre regioni del mondo, incontrando vari personaggi già visti ed inediti, nonché <b>Pokémon Leggendari</b> solitamente presenti nei soli film di animazione, come Lugia. Restiamo in attesa di conferme circa l'arrivo della produzione anche in Italia.</p>
      <figure>
        <iframe src="https://www.youtube.com/embed/r60WTXG5QsY" width="560" height="315" data-service="Youtube" scrolling="no"/>
      </figure>
    </article>
  </body>
</html>