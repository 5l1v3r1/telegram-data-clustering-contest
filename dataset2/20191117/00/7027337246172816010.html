<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698650/%D8%A7%D9%86%D8%B5%D8%B1%D8%A7%D9%81-%D9%85%D8%AD%D9%85%D8%AF-%D8%A7%D9%84%D8%B5%D9%81%D8%AF%DB%8C-%D8%A7%D8%B2-%D8%AA%D8%B5%D8%AF%DB%8C-%D9%86%D8%AE%D8%B3%D8%AA-%D9%88%D8%B2%DB%8C%D8%B1%DB%8C-%D9%84%D8%A8%D9%86%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="انصراف &quot;محمد الصفدی&quot; از تصدی نخست وزیری لبنان"/>
    <meta property="og:description" content="رسانه‌های لبنان خبر دادند که محمد الصفدی از تصدی پست نخست وزیری لبنان انصراف داده است."/>
  </head>
  <body>
    <article>
      <h1>انصراف "محمد الصفدی" از تصدی نخست وزیری لبنان</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/26/1037744_769.jpg"/>
      </figure>
      <p>رسانه‌های لبنان خبر دادند که محمد الصفدی از تصدی پست نخست وزیری لبنان انصراف داده است.</p>
      <p>به گزارش خبرگزاری فارس، رسانه‌های لبنان گزارش دادند که «محمد الصفدی» از تصدی پست نخست وزیری این کشور انصراف داده است.</p>
      <p>بر اساس گزارش این رسانه‌ها، الصفدی حمایت خود از معرفی سعد الحریری برای تصدی نخست وزیری دولت آتی را اعلام کرده است.</p>
      <p>این خبر در حالی منتشر می‌شود که «جبران باسیل» وزیر خارجه دولت پیشبرد امور لبنان دو روز پیش خبر داد بود که محمد الصفدی با پذیرش این پست موافقت کرده است.</p>
      <p>شهرهای لبنان از ۲۴ مهر در اعتراض به اوضاع معیشتی و اقتصادی و اعمال مالیات بر برخی از خدمات دولتی، به عرصه برگزاری تظاهرات مردمی تبدیل شده است. معترضان خواهان اصلاحات جدی و برکناری مسئولان فاسد و فاقد صلاحیت هستند.</p>
      <p>در پی این اعتراضات «سعد الحریری» نیز در تاریخ هفتم آبان استعفای خود را تقدیم رئیس‌جمهور لبنان کرد و تا زمان انتخاب نخست‌وزیر جدید، دولت پیشبرد امور را به خواسته رئیس جمهور تشکیل داد.</p>
    </article>
  </body>
</html>