<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698708/%D8%A8%D8%A7-%D8%A7%DB%8C%D9%86-6-%DA%A9%D8%A7%D8%B1-%D8%AE%D9%88%D8%AF%D8%B1%D9%88-%D8%AE%D9%88%D8%AF-%D8%B1%D8%A7-%D9%85%DB%8C-%DA%A9%D8%B4%DB%8C%D8%AF-%D8%B1%D8%A7%D9%87%DA%A9%D8%A7%D8%B1-%D9%87%D8%A7%DB%8C%DB%8C-%D8%A8%D8%B1%D8%A7%DB%8C-%D8%A7%D9%81%D8%B2%D8%A7%DB%8C%D8%B4-%D8%B9%D9%85%D8%B1-%D8%AE%D9%88%D8%AF%D8%B1%D9%88"/>
    <meta property="og:site_name" content="عصر ايران"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="با این 6 کار خودرو خود را می کشید / راهکار هایی برای افزایش عمر خودرو"/>
    <meta property="og:description" content="6 کاری بیان می شود که باید به شدت از آن‌ها اجتناب نمود و در غیر اینصورتباید با هزینه های سرسام آوری مواجه شوید."/>
  </head>
  <body>
    <article>
      <h1>با این 6 کار خودرو خود را می کشید / راهکار هایی برای افزایش عمر خودرو</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">عصر ايران</a></address>
      <p>
        <b>6 کاری بیان می شود که باید به شدت از آن‌ها اجتناب نمود و در غیر اینصورتباید با هزینه های سرسام آوری مواجه شوید.</b>
      </p>
      <p> عدم آگاهی از روش های صحیح نگهداری از خودرو باعث متضررشدن مالک آن می شود این موضوع در مورد خودروهای کارکرده از اهمیت به مراتب ییشتری برخوردار بوده و در صورت عدم نگهداری صحیح، تمامی مزایای ذاتی خرید خودروی کارکرده زیر سوال خواهد رفت.</p>
      <p> به گزارش عصر ایران در ادامه 6 کاری بیان می شود که باید به شدت از آن‌ها اجتناب نمود و در غیر این صورتباید با هزینه های سرسام آوری مواجه شوید.</p>
      <p> نادیده گرفتن چراغ چک موتور:</p>
      <p>نادیده گرفتن چراغ روشن موتور می‌تواند خسارات بزرگی را به موتور وارد نموده و در نتیجه هزینه زیادی را متوجه صاحب خودرو خواهد کرد. حداقل چیزی که این آلارم می‌تواند به شما بگوید این است که مشکل موتور، بهینگی مصرف سوخت را کاهش داده و همین امر هزینه‌های سوخت شما را افزایش می‌دهد.</p>
      <p>عدم تعویض مایعات و فیلترهای خودرو</p>
      <p>مایعات مختلفی به منظور بهره‌برداری و محافظت از برخی سیستم‌ها و قطعات خودرو مورد نیاز است. چک کردن مرتب سطح مایعات و فیلترهای آن‌ها، یک سواری مطمئن را برای شما می‌تواند در پی داشته باشد.</p>
      <figure>
        <img src="https://cdn.asriran.com/files/fa/news/1398/8/26/1037895_195.jpg"/>
      </figure>
      <p>صرفنظر کردن از تایرها:</p>
      <p>تایرها و لاستیک‌ها باید به طور مرتب چک شده و میزان صافی و عمق عاج‌های آن بررسی شود. تایرها با سایش بیش از حد مجاز علاوه بر آنکه عملکرد خودرو را تحت تاثیر قرار می‌دهند؛ به لحاظ ایمنی نیز خطرناک می‌باشند.</p>
      <p>انجام ندادن سرویس‌های دوره‌ای:</p>
      <p>قطعات خودرو در طول زمان دچار پیری و فرسودگی شده و در نهایت زمانی می‌رسد که دیگر قابل استفاده نباشند و چنانچه سرویس‌های دوره‌ای نباشند پیری زودرس قطعات، امری غیرقابل اجتناب است. سرویس‌های دوره‌ای تا حد زیادی مانع هزینه‌کردهای اضافی برای تعمیر خرابی‌های غیرمترقبه می‌شوند.<br/>5- عدم شستشوی خودرو:</p>
      <p>قطعا شما نیز خودروهایی را دیده‌اید با این جمله بر روی شیشه یا بدنه که “لطفا مرا بشویید”. در نگاه اول شاید شستشوس خودرو صرفا به دلیل زیبایی ظاهری آن باشد ولیکن چنانچه برای مدت طولانی کثیف باقی بماند، این کثیفی‌ها منجر به خوردگی و آسیب بدنه خواهد شد. ذکر این نکته ضروری می‌نماید که شستشوی مرتب خودرو در شهرهای بزرگی همچون تهران که در معرض آلودگی‌های شدیدی قرار دارد، حائز اهمیت بیشتری است.</p>
      <p> رانندگی بد:</p>
      <p>مهم نیست که هوا بارانی است یا صاف؛ ترافیک سنگین است یا روان؛ داخل شهر رانندگی می‌کند و یا در بزرگراه‌های بین شهری؛ رانندگی بد در همه حال تاثیرات منفی بسیاری بر روی خودرو داشته و می‌تواند شما را متوجه زیان‌های فراوانی نماید.</p>
      <p>این موارد نکاتی کلی بودند که اجتناب از آن‌ها، می‌تواند یک سواری مطمئن و ایمن را برای شما به ارمغان داشته و کابوس داشتن یک خودروی همیشه معیوب را از شما دور نگه دارد.</p>
    </article>
  </body>
</html>