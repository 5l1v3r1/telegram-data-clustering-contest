<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/americke-carolije-u-baru-pulen-i-nidam-ubili-zadar-video/342723"/>
    <meta property="og:site_name" content="MozzartSport"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Američke čarolije u Baru, Pulen i Nidam ubili Zadar (VIDEO)"/>
    <meta property="og:description" content="Ekipa Mornara stigla do četvrte pobede u ABA ligi"/>
  </head>
  <body>
    <article>
      <h1>Američke čarolije u Baru, Pulen i Nidam ubili Zadar (VIDEO)</h1>
      <h2>Ekipa Mornara stigla do četvrte pobede u ABA ligi</h2>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <p>Ekipa Mornara iz Bara upisala je i četvrtu pobedu u regularnom delu takmičenja u ABA ligi i to protiv Zadra od 95:86. Ovom pobedom crnogorski tim ostaje nadomak plej-of zone, a samim tim se nastavlja i njihov san o plasmanu u top četiri na kraju sezone. Loši Zadar ni posle sedam odigranih utakmica ne zna za trijumf na Jadranu, a posle neuspeha u dovorani Topolica ostaju zakucani na samo dno ABA ligaške tabele.</p>
      <p>Pružili su Zadrani otpor na ovom meču Baranima u onoj meri u kojoj su to mogli. Na poluvremenu su imali samo tri poena manjka (49:46), ali ih je presekla serija domaćina od 5:0 u uvodnih dva minuta treće četvrtine kada se Mornar odlepio na plus osam (54:46). Na četiri minuta pre kraja utakmice Barani su stigli i do prve dvocifrene prednosti od 62:52 što je značio i definitivan kraj svih nada za goste.</p>
      <p>Iako su u mnogim statističkim kategorijama timovi bili uglavnom izjednačeni na kraju je presudio bolji šut za dva poena domaćeg tima 58 naspram 48 odsto.</p>
      <p>Najbolji pojedinac na terenu bio je definitivno <b>Džejkob Pulen</b>. Sjajni plej Mornara ubacio je 20 poena uz četiri skoka, devet asistrencija i dve ukradene lopte. Najefikasniji u redovima Barana bio je <b>Derek Nidam</b> sa 21 košem, a dvocifreni su bili i <b>Milko Bjelica</b> sa 13 te <b>Markota</b> sa 12 poena.</p>
      <p>Na drugoj strani <b>Martin Junaković</b> je ubacio 19 poena, dok je <b>Domagoj Vuković</b> dodao 16 za neubedljive Zadrane.</p>
      <p>U sledećem kolu Barane očekuje gostovanje u Beogradu protiv Crvene zvezde, dok Zadrani dočekuju Cedevita Olimpiju.</p>
      <figure>
        <iframe src="https://www.youtube.com/embed/Va8CfIRrNIU" width="425" height="349" data-service="Youtube" scrolling="no"/>
      </figure>
      <p>
        <b>ABA LIGA, 7. KOLO</b>
      </p>
      <p>
        <b>Subota</b>
      </p>
      <p>Igokea - Budućnost 72:83<br/>/Von 20 - Ivanović 18/</p>
      <p>Cedevita Olimpija - FMP 93:89<br/>/Miler Mekintajer 21 - Đorđević 17/</p>
      <p>
        <b>Nedelja</b>
      </p>
      <p>Mega Bemaks - Primorska 73:79<br/>/Atić 12 - Holt 19/</p>
      <p>Mornar - Zadar 95:86<br/>/Nidam 21 - Junaković 19/</p>
      <p>
        <b>
          <a href="https://www.mozzartbet.com/sr#/match/4524101">20.00: (1,80) Partizan - Crvena zvezda (2,15)</a>
        </b>
      </p>
      <p>
        <b>Ponedeljak</b>
      </p>
      <p>
        <b>
          <a href="https://www.mozzartbet.com/sr#/match/4524097">18.00: (1,55) Cibona - Krka (2,70)</a>
        </b>
      </p>
      <p>
        <i>
          <b>*kvote su podložne promenama</b>
        </i>
      </p>
      <figure>
        <img src="https://mozzartsport.com/upload/CKEditor/17.11.2019/abaaaaa.jpg"/>
      </figure>
      <p><b>Foto</b>: <i>Star Sport</i></p>
    </article>
  </body>
</html>