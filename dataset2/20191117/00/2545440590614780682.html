<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/spor/formula-1de-brezilya-etabini-verstappen-kazandi/1648221"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Formula 1'de Brezilya etabını Verstappen kazandı"/>
    <meta property="og:description" content="Formula 1 Dünya Şampiyonası'nın 20. ayağı Brezilya Grand Prix'sini, Red Bull-Honda'nın Hollandalı pilotu Max Verstappen kazandı."/>
  </head>
  <body>
    <article>
      <h1>Formula 1'de Brezilya etabını Verstappen kazandı</h1>
      <h2>Formula 1 Dünya Şampiyonası'nın 20. ayağı Brezilya Grand Prix'sini, Red Bull-Honda'nın Hollandalı pilotu Max Verstappen kazandı.</h2>
      <address><time datetime="2019-11-17T00:00:00+00:00">17 Nov 2019</time> by <a rel="author">Mutlu Demirtaştan  </a></address>
      <h4>İstanbul</h4>
      <p><b>Formula 1</b>'de sezonun 20. mücadelesi, Brezilya'nın Sao Paulo kentindeki 4,3 kilometrelik Jose Carlos Pace Pisti'nde 71 tur üzerinden yapıldı. </p>
      <p>Yarışa "pole" pozisyonunda başlayan Verstappen, bitiş çizgisine rakiplerinin önünde ulaşarak bu sezon üçüncü, kariyerinin sekizinci galibiyetini elde etti.</p>
      <p>Verstappen'in 6 saniye gerisinde Toro Rosso'dan Fransız Pierre Gasly'nin ikinci olduğu yarışta, şampiyonluğunu bir önceki etapta ilan eden Mercedes'in Büyük Britanyalı sürücüsü Lewis Hamilton ise liderin 6.1 saniye arkasında üçüncü sırayı aldı.</p>
      <p>Öte yandan 66. turda podyum mücadelesi veren Ferrari sürücüleri Sebastian Vettel ile Charles Leclerc'in araçları birbirlerine temas etti ve iki sürücü de yarış dışı kaldı.</p>
      <p>Sezonun son ayağı Abu Dabi Grand Prix'si, 1 Aralık'ta yapılacak.</p>
      <p>Yarışta puan alan sürücüler ile pilotlar ve takımlar klasmanı şöyle:</p>
      <h3>İlk 10</h3>
      <p>1. Max Verstappen (Red Bull-Honda)</p>
      <p>2. Pierre Gasly (Toro Rosso)</p>
      <p>3. Lewis Hamilton (Mercedes)</p>
      <p>4. Carlos Sainz (McLaren-Renault)</p>
      <p>5. Kimi Raikkonen (Alfa Romeo-Ferrari)</p>
      <p>6. Antonio Giovinazzi (Alfa Romeo-Ferrari)</p>
      <p>7. Daniel Ricciardo (Renault)</p>
      <p>8. Lando Norris (McLaren-Renault)</p>
      <p>9. Sergio Perez (Racing Point-Mercedes)</p>
      <p>10. Daniil Kvyat (Toro Rosso)</p>
      <h3>Pilotlar klasmanı</h3>
      <p>1. Lewis Hamilton (Büyük Britanya): 396 puan</p>
      <p>2. Valtteri Bottas (Finlandiya): 314</p>
      <p>3. Max Verstappen (Hollanda): 260</p>
      <p>4. Charles Leclerc (Monako): 249</p>
      <p>5. Sebastian Vettel (Almanya): 230</p>
      <h3>Takımlar klasmanı</h3>
      <p>1. Mercedes: 710 puan</p>
      <p>2. Ferrari: 479</p>
      <p>3. Red Bull: 391</p>
      <p>4. McLaren: 137</p>
      <p>5. Renault: 89</p>
      <related>
        <a href="https://www.aa.com.tr/tr/spor/formula-1de-brezilya-etabini-verstappen-kazandi/1648221"/>
        <a href="https://www.aa.com.tr/tr/dunyadan-spor/formula-1de-siradaki-durak-brezilya/1646122"/>
        <a href="https://www.aa.com.tr/tr/dunyadan-spor/hamiltonin-onunde-yalnizca-schumacher-kaldi/1634849"/>
        <a href="https://www.aa.com.tr/tr/dunyadan-spor/formula-1de-hamilton-sampiyonlugu-garantiledi/1634625"/>
        <a href="https://www.aa.com.tr/tr/dunyadan-spor/abdde-pole-pozisyonu-bottasin/1634075"/>
      </related>
    </article>
  </body>
</html>