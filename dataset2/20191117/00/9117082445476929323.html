<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/giro-dei-monti-savonesi-storico-mano-porta-al-successo-la-toyota-celica-213360.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Giro dei Monti Savonesi Storico, Mano porta al successo la Toyota Celica"/>
    <meta property="og:description" content="ALBENGA - L’epilogo della settima prova speciale ha, di fatto, sancito il successo nella prima edizione del rally &quot;Giro dei Monti Savonesi Storico&quot; della Toyota Celica St 165 di Sergio Mano e Flavio Aivano, che hanno totalizzato un tempo totale di 54’46”6. Alle loro spalle, a 31”, la Lancia Delta Integrale 16v dei locali Renzo e Alice Grossi e la Bmw M3 di Gabriele Noberasco e Fulvio Gangi, con un ritardo di 1’13”0."/>
  </head>
  <body>
    <article>
      <h6 class="kicker">Neve e pioggia non hanno fermato una organizzazione perfetta</h6>
      <h1>Giro dei Monti Savonesi Storico, Mano porta al successo la Toyota Celica</h1>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <figure>
        <img src="https://www.primocanale.it/immagininews/thumbs/213360-420x236.jpg"/>
      </figure>
      <p><b>ALBENGA - </b><b>L’epilogo della settima prova speciale</b> ha, di fatto, sancito il successo nella prima edizione del rally "Giro dei Monti Savonesi Storico" della Toyota Celica St 165 di <b>Sergio Mano e Flavio Aivano</b>, che hanno totalizzato un tempo totale di 54’46”6. Alle loro spalle, a 31”, la Lancia Delta Integrale 16v dei locali<b> Renzo e Alice Grossi </b>e la Bmw M3 di <b>Gabriele Noberasco e Fulvio Gangi</b>, con un ritardo di 1’13”0.</p>
      <p><b>Il quarto e il quinto posto della graduatoria assoluta</b> sono stati conquistati, rispettivamente, da Vigo–Canobbio (Peugeot 309 Gti 16v) e da Politano–Santi (Lancia Delta Integrale 16v), che hanno chiuso a 2’28”4 e a 2’49”9 dai vincitori. Sono uscite dall’ultima prova speciale 36 vetture, a riprova della durezza di un rally che ha entusiasmato il pubblico che ha partecipato numeroso lungo le prove speciali.</p>
      <p><b>Si è conclusa così una gara fortemente voluta dalla Sportinfinity del presidente Domenico Salati</b>, coadiuvato da Franco Peirano e da tanti appassionati. Condizioni meteo proibitive, con neve e pioggia, hanno esaltato l’ottima organizzazione portando al successo la manifestazione che l’anno prossimo diventerà parte integrante del Campionato di Zona e la seconda gara storica dopo il blasonato Sanremo Rally Storico. Organizzatori, commissari e cronometristi hanno superato a pieni voti una prova difficile viste le condizioni meteo.</p>
      <related>
        <a href="https://www.primocanale.it/notizie/giro-dei-monti-savonesi-storico-a-novembre-sulle-ps-mondiali--207788.html"/>
        <a href="https://www.primocanale.it/notizie/giro-dei-monti-savonesi-storico-il-rally-rinnova-il-suo-feeling-con-albenga-212669.html"/>
        <a href="https://www.primocanale.it/notizie/una-sfida-sui-kart-accender-il-giro-dei-monti-savonesi-storico-212881.html"/>
        <a href="https://www.primocanale.it/notizie/rally-monti-savonesi-storico-una-sessantina-di-iscritti-con-auto-da-urlo-213284.html"/>
        <a href="https://www.primocanale.it/notizie/giro-dei-monti-savonesi-storico-lo-show-con-le-pi-belle-regine-dei-rally-213337.html"/>
        <a href="https://www.primocanale.it/video/giro-dei-monti-savonesi-storico-a-novembre-si-torna-sulle-ps-mondiali--109426.html"/>
        <a href="https://www.primocanale.it/video/primocanale-motori-di-venerdi-31-maggio-serie-tricolore-drifting-giro-dei-monti-savonesi-storico-motocross-per-91-liguri-109465.html"/>
        <a href="https://www.primocanale.it/video/il-giro-dei-monti-savonesi-storico-rally-revival-il-16-17-novembre-112740.html"/>
        <a href="https://www.primocanale.it/video/primocanale-motori-del-28-ottobre-2019-rally-di-como-rally-monti-savonesi-storico-ford-a-genova-campionato-trial-liguria-112796.html"/>
      </related>
    </article>
  </body>
</html>