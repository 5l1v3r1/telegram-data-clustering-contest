<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/turkiye-kktc-bayraginin-yakildigi-kibris-rum-kesimini-kinadi/1648050"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Türkiye, KKTC bayrağının yakıldığı Kıbrıs Rum kesimini kınadı"/>
    <meta property="og:description" content="Türkiye, Kuzey Kıbrıs Türk Cumhuriyeti'nin (KKTC) 36'ıncı kuruluş yıl dönümünde, Kıbrıs Rum kesiminde KKTC bayrağının yakılmasını kınadı."/>
  </head>
  <body>
    <article>
      <h1>Türkiye, KKTC bayrağının yakıldığı Kıbrıs Rum kesimini kınadı</h1>
      <h2>Türkiye, Kuzey Kıbrıs Türk Cumhuriyeti'nin (KKTC) 36'ıncı kuruluş yıl dönümünde, Kıbrıs Rum kesiminde KKTC bayrağının yakılmasını kınadı.</h2>
      <address><time datetime="2019-11-17T00:00:00+00:00">17 Nov 2019</time> by <a rel="author">Mehmet Alaca  </a></address>
      <h4>Ankara</h4>
      <p><b>Dışişleri Bakanlığı</b>ndan konuyla ilgili yapılan açıklamada, "KKTC’nin 36. kuruluş yıl dönümünde Kıbrıs Rum tarafında, KKTC bayrağı yakılmasını kınıyor ve KKTC makamlarının bu konudaki açıklamalarına tam destek veriyoruz." ifadesine yer verildi.</p>
      <ul>
        <li>
          <a href="http://v.aa.com.tr/1648146">
            <b>Cumhurbaşkanı Yardımcısı Oktay KKTC bayrağının yakılmasını kınadı</b>
          </a>
        </li>
      </ul>
      <p>Kıbrıs Rum yetkililerinden bu nefret eylemini kınayan hiçbir açıklamanın yapılmadığı hatırlatılan açıklamada, olayın faillerinin soruşturulmamasının bu eylemin resmi olarak desteklendiğine de işaret ettiği belirtildi.</p>
      <p>Açıklamada, olayda Kıbrıs Türklerine yönelik nefreti körükleyen açıklamalar yapan Kıbrıs Rum Yönetiminin ve Yunan makamlarının da sorumluluğunun olduğuna inanıldığı belirtilerek, "Bu koşullarda uluslararası toplumdan, Kıbrıs Rum tarafını ve Yunanistan'ı, BM Genel Sekreterinin son raporunda da işaret edilen, Ada'daki gerginlik ortamını daha da kötüleştiren söylemlerden kaçınmaya davet etmesini bekliyoruz." değerlendirmesine yer verildi.</p>
      <related>
        <a href="https://www.aa.com.tr/tr/dunya/ozersaydan-kktc-bayraginin-yakildigi-kibris-rum-kesimine-tepki/1648157"/>
        <a href="https://www.aa.com.tr/tr/turkiye/cumhurbaskani-yardimcisi-fuat-oktay-kktc-bayraginin-yakilmasini-kinadi/1648146"/>
        <a href="https://www.aa.com.tr/tr/turkiye/turkiye-kktc-bayraginin-yakildigi-kibris-rum-kesimini-kinadi/1648050"/>
        <a href="https://www.aa.com.tr/tr/politika/milli-savunma-bakani-hulusi-akar-kibrisli-kardeslerimizin-bugunlere-gelmesi-kolay-olmadi/1646895"/>
        <a href="https://www.aa.com.tr/tr/turkiye/kktcnin-ankara-buyukelcisi-koprulu-turkiyenin-sarsilmaz-destegi-en-buyuk-guc-kaynagimiz/1646893"/>
        <a href="https://www.aa.com.tr/tr/politika/ak-parti-sozcusu-celik-kktcnin-haklarini-kararlilikla-koruyacagimizi-tekrar-vurguluyoruz/1646698"/>
      </related>
    </article>
  </body>
</html>