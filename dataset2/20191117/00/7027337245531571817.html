<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698674/%D9%84%D8%A7%D8%B1%DB%8C%D8%AC%D8%A7%D9%86%DB%8C-%D9%86%DA%AF%D8%B1%D8%A7%D9%86%DB%8C-%D9%85%D8%B1%D8%AF%D9%85-%D8%A7%DB%8C%D9%86-%D8%A7%D8%B3%D8%AA-%DA%A9%D9%87-%D8%A7%DB%8C%D9%86-%D8%AA%D8%B5%D9%85%DB%8C%D9%85-%D8%AA%D8%A8%D8%B9%D8%A7%D8%AA%DB%8C-%D8%A8%D8%B1%D8%A7%DB%8C-%D8%B3%D8%A7%DB%8C%D8%B1-%D9%82%DB%8C%D9%85%D8%AA%E2%80%8C%D9%87%D8%A7-%D8%AF%D8%A7%D8%B4%D8%AA%D9%87-%D8%A8%D8%A7%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="لاریجانی: نگرانی مردم این است که این تصمیم تبعاتی برای سایر قیمت‌ها داشته باشد"/>
    <meta property="og:description" content="رئیس مجلس با تاکید بر ضرورت جلوگیری از افزایش قیمت سایر کالا‌ها به بهانه افزایش قیمت بنزین تاکید کرد که نیاز است فضای آرامی برای تصمیمات درست فراهم شود.به گزارش ایسنا، علی لاریجانی در آغاز جلسه علنی صبح امروز یکشنبه مجلس با اشاره به جلسه غیرعلنی مجلس برای بررسی افزایش قیمت بنزین گفت: نگرانی مردم این است که این تصمیم تبعاتی برای سایر قیمت‌ها داشته باشد. در این زمینه کمیسیون اقتصادی جلساتی با ستاد تنظیم بازار، تعزیرات، قوه قضائیه و مسئولین ذیربط داشته باشد و نظارتی جدی کند که قیمت‌ها کنترل شود.وی افزود: در زمینه اصلاح روش‌ها هم مرکز پژوهش‌ها و کمیسیون اقتصادی بررسی‌های لازم را داشته باشند. همه در این زمینه باید هم داستان باشیم تا آنچه فشار روی مردم است برداشته شود و به مردم کمک شود. دغدغه اصلی نمایندگان هم همین است.رئیس مجلس اضافه کرد: ان‌شاءالله در مسیر بحث‌هایی که روز‌های بعد کمیسیون‌های مجلس دارند مشکلات حل شود. قطعا در فضای آرام اصلاحات سامان خواهد یافت. ما هم احتیاج داریم فضای آرامی برای تصمیمات درست فراهم کنیم."/>
  </head>
  <body>
    <article>
      <h1>لاریجانی: نگرانی مردم این است که این تصمیم تبعاتی برای سایر قیمت‌ها داشته باشد</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">عصر ايران</a></address>
      <p>رئیس مجلس با تاکید بر ضرورت جلوگیری از افزایش قیمت سایر کالا‌ها به بهانه افزایش قیمت بنزین تاکید کرد که نیاز است فضای آرامی برای تصمیمات درست فراهم شود.<br/><br/>به گزارش ایسنا، علی لاریجانی در آغاز جلسه علنی صبح امروز یکشنبه مجلس با اشاره به جلسه غیرعلنی مجلس برای بررسی افزایش قیمت بنزین گفت: نگرانی مردم این است که این تصمیم تبعاتی برای سایر قیمت‌ها داشته باشد. در این زمینه کمیسیون اقتصادی جلساتی با ستاد تنظیم بازار، تعزیرات، قوه قضائیه و مسئولین ذیربط داشته باشد و نظارتی جدی کند که قیمت‌ها کنترل شود.<br/><br/>وی افزود: در زمینه اصلاح روش‌ها هم مرکز پژوهش‌ها و کمیسیون اقتصادی بررسی‌های لازم را داشته باشند. همه در این زمینه باید هم داستان باشیم تا آنچه فشار روی مردم است برداشته شود و به مردم کمک شود. دغدغه اصلی نمایندگان هم همین است.<br/><br/>رئیس مجلس اضافه کرد: ان‌شاءالله در مسیر بحث‌هایی که روز‌های بعد کمیسیون‌های مجلس دارند مشکلات حل شود. قطعا در فضای آرام اصلاحات سامان خواهد یافت. ما هم احتیاج داریم فضای آرامی برای تصمیمات درست فراهم کنیم.</p>
    </article>
  </body>
</html>