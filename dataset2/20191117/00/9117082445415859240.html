<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/per-sampdoria-parma-tornano-gli-ombrelli-blucerchiati-il-ricavato-alla-gigi-ghirotti-213354.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Per Sampdoria-Parma tornano gli ombrelli blucerchiati: il ricavato alla Gigi Ghirotti"/>
    <meta property="og:description" content="GENOVA - Domenica 8 dicembre in occasione della partita tra Sampdoria e Parma delle ore 18, si svolgerà la tradizionale raccolta benefica organizzata dai tifosi organizzati blucerchiati in favore dell’associazione Gigi Ghirotti del professor Enriquet, in ricordo di Simona."/>
  </head>
  <body>
    <article>
      <h6 class="kicker">L'iniziativa di solidarietà in programma per domenica 8 dicembre</h6>
      <h1>Per Sampdoria-Parma tornano gli ombrelli blucerchiati: il ricavato alla Gigi Ghirotti</h1>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <figure>
        <img src="https://www.primocanale.it/immagininews/thumbs/213354-420x236.jpg"/>
      </figure>
      <p><b>GENOVA - </b><b>Domenica 8 dicembre in occasione della partita tra Sampdoria e Parma delle ore 18</b>, si svolgerà la tradizionale raccolta benefica organizzata dai tifosi organizzati blucerchiati in favore dell’associazione Gigi Ghirotti del professor Enriquet, in ricordo di Simona.</p>
      <p><b>Visto il successo riscontrato nella precedente edizione i supporters della Sampdoria hanno deciso di</b> riproporre l’ombrellino blucerchiato. L’articolo è rimasto identico allo scorso anno, cambia il colore. L’offerta minima per questo oggetto così apprezzato è di cinque euro e tutto il ricavato al netto dei costi sarà devoluto in beneficenza. "Anche stavolta auspichiamo l’apertura degli ombrelli all’ingresso delle squadre in campo in modo da offrire un bel colpo d’occhio.Potrete trovare gli ombrelli come sempre all’ingresso dei vari settori dello stadio a partire da due ore prima del fischio d’inizio di Sampdoria - Parma" spiegano i tifosi in una nota.</p>
    </article>
  </body>
</html>