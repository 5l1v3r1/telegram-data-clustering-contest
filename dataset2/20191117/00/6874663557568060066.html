<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/articles/0,7340,L-3773850,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="הגשמה משקיעה בעוד שני נכסים באטלנטה"/>
    <meta property="og:description" content="אחרי שבעשור האחרון רשמה מעל 10 אקזיטים עם תשואה מרשימה באטלנטה, קרן הגשמה מוסיפה להשקיע באחד השווקים החזקים בארה&quot;ב, והפעם – שני מתחמי מולטיפמילי מניבים שבקרבתם מתוכנן מרכז לוגיסטי שישרת, על פי פרסומים, את חברת אמזון"/>
  </head>
  <body>
    <article>
      <h1>הגשמה משקיעה בעוד שני נכסים באטלנטה</h1>
      <h2>אחרי שבעשור האחרון רשמה מעל 10 אקזיטים עם תשואה מרשימה באטלנטה, קרן הגשמה מוסיפה להשקיע באחד השווקים החזקים בארה"ב, והפעם – שני מתחמי מולטיפמילי מניבים שבקרבתם מתוכנן מרכז לוגיסטי שישרת, על פי פרסומים, את חברת אמזון</h2>
      <address><time datetime="2019-11-17T00:00:00+00:00">17 Nov 2019</time> by <a rel="author">אסנת שפירא</a></address>
      <p>בשיתוף מערכת זירת הנדל"ן</p>
      <p><a href="https://www.kerenhagshama.co.il/">קרן הגשמה</a> השקיעה בחודשים האחרונים בשני נכסי מולטיפמילי בפרבר Stone Mountain שבאטלנטה, בשיתוף עם החברה היזמית המקומית Praxis Capital. נכסים אלה מצטרפים ליותר מ-10 אקזיטים מוצלחים שרשמה החברה בשנתיים האחרונות במטרופולין.</p>
      <p>הנכס הראשון בו השקיעה הגשמה חולש על שטח של כ-30 אלף מ"ר; הנכס מוקף שטחים ירוקים, משקיף לאגם פסטורלי וכולל 284 יחידות דיור לצד מתקנים ציבוריים המשמשים את דיירי המתחם בלבד. הנכס השני משתרע על שטח של כ-22 אלף מ"ר ב-255 יחידות דיור לצד מתקנים לשימוש השוכרים דוגמת בריכת שחיה, מגרש משחקים ומועדון דיירים. שיעור התפוסה בנכסים גבוה ועומד על כ-95%.</p>
      <p>שני הנכסים ממוקמים זה לצד זה ב-Stone Mountain, פרבר של אטלנטה שרשם עליה עקבית בדמי השכירות בשנים האחרונות. החברה היזמית Praxis Capital - בעלת ניסיון של 17 שנים ברכישה, השבחה, השכרה ומכירה של נכסי מוליטפמילי - רכשה את שני הנכסים כדי להוריד את עלויות התפעול ולייעל את הניהול השוטף. בקרבת הנכסים מתוכנן מרכז לוגיסטי רחב ידיים, שעל פי פרסומים עתיד לשרת, בין השאר, גם את חברת Amazon.</p>
      <p>
        <b>שיעור הנכסים הפנויים להשכרה באטלנטה:</b>
      </p>
      <figure>
        <img src="https://images1.calcalist.co.il/PicServer3/2019/11/17/947955/2.jpg"/>
        <figcaption>מקור: הלשכה המרכזית לסטטיסטיקה של ארה"ב</figcaption>
      </figure>
      <p>
        <b>יעד לתאגידי הענק</b>
      </p>
      <p>מזה זמן מציגה בירת ג'ורג'יה את אחד משווקי הנדל"ן החזקים בארה"ב, מה שלא נעלם גם מעיניהם של גופי הדירוג: חברת Pwc למשל, פרסמה בתחילת השנה תחזית צמיחה של 4% לאטלנטה, וקבעה כי פוטנציאל ההשקעות בשוק הנדל"ן המקומי הוא הגבוה זה שנים.</p>
      <p>הסיבות לצמיחה מגוונות: המטרופולין מתאפיין בשיעור גבוה של הגירה חיובית, בין היתר בשל מיקומו האסטרטגי בלב חלקה המזרחי של ארה"ב. נוסף על כך, קצב גידול האוכלוסייה בעיר הוא הרביעי בארה"ב, ועל פי לשכת מפקד האוכלוסין המקומית, מ-2010 נוספו לה לא פחות מ-600 אלף תושבים חדשים. מלבד זאת נהנים התושבים באטלנטה מגידול בהכנסות למשק בית, בגידול במספר מקומות העבודה ומריבוי משרות פנויות, זאת, בין היתר, הודות להתבססותם בעיר של תאגידי ענק בינלאומיים דוגמת קוקה קולה, הום-דיפו, AT&amp;T, דלתא איירליינס ו-UPS.</p>
      <p>עליית קרנה של אטלנטה באה לידי ביטוי בביקוש הגובר לגור בה – נכסי המגורים בעיר מציגים תפוסה של יותר מ-90% - וכתוצאה מכך ניכרת עליה גם במחירי הדיור. על פי האתר Zillow, מאגר מידע נדל"ני המתמחה בנכסים ברחבי ארה"ב, מאז 2014 ידעה אטלנטה זינוק של 63% במחירים, וכיום המחיר הממוצע לבית בעיר הוא לא פחות מ-258 אלף דולר. רק בשנה החולפת רשמה אטלנטה זינוק נוסף של 6.6%, בעוד תחזית הצמיחה כאמור, מוסיפה להיות חיובית.</p>
      <p>הבחירה של הגשמה באטלנטה היא תוצר ישיר של השקעות מוצלחות שביצעה החברה בעיר ובסביבתה. "<a href="https://www.kerenhagshama.co.il/?s=%D7%90%D7%98%D7%9C%D7%A0%D7%98%D7%94&amp;lang=he">השקעות נדל"ן באטלנטה</a> הוכיחו עצמן לא פעם. אטלנטה נחשבת הבירה הכלכלית של דרום-מזרח ארה"ב; מדובר בשוק חזק שנמצא כבר שנים בצמיחה, ולא לחינם היה אחד הראשונים שהתאוששו מהמשבר הכלכלי של העשור הקודם", אומר ניר יעקובוביץ', ראש תחום עסקאות ופיתוח עסקי בקרן הגשמה.</p>
      <p>לדבריו, אחד השינויים הבולטים שחלו בשוק הדיור באטלנטה בעקבות משבר הסאב-פריים, הוא המעבר משוק של בעלות פרטית לשוק של שוכרים. מגמה זו הביאה את הגשמה להשקיע במתחמי מולטיפמילי (multi family) – קומפלקסים רחבי ידיים של נכסי מגורים להשכרה, הכוללים גם מתקנים ציבוריים כגון מדשאות מטופחות, מגרשי חניה, בריכת שחיה, מגרשי ספורט, שטחי פיקניק וברביקיו.</p>
      <p>"המשוואה פשוטה", מסביר יעקובוביץ', "כשהכלכלה חזקה – גם השוכרים חזקים. לשוכרים כאלה אפשר להציע מגורים ברמה גבוהה יותר, ובהתאם לדרוש יותר – ולקבל יותר".</p>
      <p>
        <b>מחירי הנדל"ן החציוניים באטלנטה:</b>
      </p>
      <figure>
        <img src="https://images1.calcalist.co.il/PicServer3/2019/11/17/947954/1.jpg"/>
        <figcaption>מקור: www.zillow.com</figcaption>
      </figure>
      <p> </p>
      <p>
        <b>מניפת השקעות = ניהול סיכונים</b>
      </p>
      <p>בשנה האחרונה השיקה הגשמה את קרן ההשקעות CofundX – קרן השקעות נדל"ן בעלת תמהיל נכסים הטרוגני - שני נכסי מולטיפמילי באטלנטה בצד פרויקט בנייה בשיקגו.</p>
      <p>יעקובוביץ': "ייחודה של הקרן הוא בכך שהיא מאפשרת למשקיע לחלק את כספי ההשקעה בין מגוון פרויקטים וליהנות מכל העולמות - הן מפוטנציאל לרווח יזמי משמעותי מפרויקט בנייה של נכס מניב, והן מתזרים שוטף מנכסי מולטיפמילי באחד השווקים החזקים בארה"ב".</p>
      <p> </p>
      <figure>
        <img src="https://images1.calcalist.co.il/PicServer3/2019/11/17/947957/3_l.jpg"/>
        <figcaption>מתחם Mountain של הגשמה באטלנטה. "כשהכלכלה חזקה – כך גם השוכרים"</figcaption>
      </figure>
      <p>לדבריו, הבחירה בתמהיל הנכסים אינו מקרי. "בעשור האחרון רשמו משקיעי הגשמה עשרות אקזיטים מצוינים בנכסים מניבים. ניתוח הנתונים והבנה של צרכי המשקיע הובילו אותנו למסקנה ברורה: יש צורך במוצר השקעה נדלנ"י שיאפשר השקעה חכמה עם פוטנציאל לרווח נאה, בד בבד עם ניהול סיכונים מחושב. במקום לנתב את הכסף לפרויקט אחד ולייחל לטוב, מחלקים את אותו סכום השקעה בין מספר פרויקטים ומקטינים את הסיכון הצפוי".</p>
      <p>התזרים השוטף יחולק בכפוף לתזרים מזומנים פנוי של חברת הנכס. השקעה בפרויקטים טומנת בחובה סיכויים, כמו גם סיכונים בקשר עם כספי ההשקעה. אין באמור לעיל משום הבטחת תשואה כל שהיא. האמור בתיאור לעיל מהווה הצגה עקרונית וכללית בלבד וההצעה תבוצע על בסיס פטור לפי חוק ניירות ערך, התשכ"ח – 1968</p>
      <p>
        <a href="https://www.calcalist.co.il/home/0,7340,L-5232,00.html">לכתבות נוספות היכנסו אל זירת הנדל"ן &gt;&gt;</a>
      </p>
    </article>
  </body>
</html>