<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/italia/torino_feto_barattolo_aiuola_liquido_mistero-4869192.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="​Feto di 15 settimane in un barattolo trovato in un'aiuola: era conservato in un liquido"/>
    <meta property="og:description" content="Un feto rinchiuso in un contenitore trasparente è stato ritrovato questo pomeriggio in un'aiuola di piazza Benefica a Torino da un passante che stava passeggiando con il cane. L'uomo..."/>
  </head>
  <body>
    <article>
      <h1>​Feto di 15 settimane in un barattolo trovato in un'aiuola: era conservato in un liquido</h1>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <p>Un <b><a href="https://www.ilmessaggero.it/t/feto/">feto</a></b> rinchiuso in un contenitore trasparente è stato ritrovato questo pomeriggio in un'aiuola di piazza Benefica a <b><a href="https://www.ilmessaggero.it/t/torino">Torino </a></b>da un passante che stava passeggiando con il cane. L'uomo ha immediatamente chiamato i <b><a href="https://www.ilmessaggero.it/t/carabinieri">carabinieri</a></b> a cui ha consegnato il contenitore di circa 7 centimetri di altezza e tre di diametro con tanto di tappo, contenente liquido trasparente di conservazione, con all'interno un feto embrionale. Da un primo esame dei sanitari il feto dovrebbe avere tra le 10 e le 15 settimane. Sull'accaduto indagano i carabinieri. </p>
      <p>
        <a href="https://www.ilmessaggero.it/viterbo/getto_feto_cassonetto_alina_ambrus_rinchiusa_carcere_di_londra-4745225.html">Gettò feto nel cassonetto, era introvabile: è nel carcere di Londra</a>
      </p>
      <p> L'uomo che l'ha ritrovato, intorno alle 17.30, era a passeggio con il cane. L'animale si è messo a giocare vicino all'aiuola, dove l'uomo ha notato il contenitore. «Era tra gli arbusti, tutta sporca, ma era evidente che si trattava di un feto. Mi sono preoccupato e ho chiamato il 112», ha spiegato agli investigatori. I carabinieri della compagna Monviso, che indagano sul ritrovamento, stanno acquisendo i filmati delle telecamere di sorveglianza dei negozi della zona. I video verranno analizzati per cercare di rintracciare chi ha gettato la provetta.</p>
      <p>Nel frattempo, le analisi dei medici dell'ospedale Sant'Anna continuano per accertare l'origine del feto e per chiarire il tipo sostanza in cui era conservato. Non si esclude possa trattarsi di formaldeide. Al momento, gli inquirenti del Comando provinciale dei carabinieri di Torino stanno vagliando ogni tipo di ipotesi. Tra le piste seguite dai militari dell'Arma c'è anche quella del furto: la provetta potrebbe essere stata rubata dal laboratorio di un ospedale dalla città e poi gettata nell'aiuola di piazza Benefica, cuore dello storico quartiere Cit Turin, a pochi passi dal Tribunale. Resta al momento un mistero chi l'abbia fatto e perché.</p>
      <footer>Ultimo aggiornamento: 23:05<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/mondo/neonati_piangono_lingua_madre-4866936.html"/>
        <a href="https://www.ilmessaggero.it/fotogallery/italia/vibo_valentia_muore_feto_grembo-4789491.html"/>
        <a href="https://www.ilmessaggero.it/mondo/feti_casa_medico_abortista_stati_uniti-4734202.html"/>
        <a href="https://www.ilmessaggero.it/salute/salute_donna/gravidanza_scoperto_affascinante_modo_cui_mamma_feto_comunicano_9_mesi-4700196.html"/>
        <a href="https://www.ilmessaggero.it/video/salute/ragazza_feto_corpo_17_anni-4685158.html"/>
        <a href="https://www.ilmessaggero.it/salute/storie/gemello_corpo_salute_fratello_news_oggi_20_agosto_2019-4685051.html"/>
      </related>
    </article>
  </body>
</html>