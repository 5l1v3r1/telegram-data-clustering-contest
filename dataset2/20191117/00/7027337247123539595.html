<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698757/%D8%B3%D8%AE%D9%86%DA%AF%D9%88%DB%8C-%D9%86%DB%8C%D8%B1%D9%88%DB%8C-%D8%A7%D9%86%D8%AA%D8%B8%D8%A7%D9%85%DB%8C-%D9%85%D8%B1%D8%AF%D9%85-%D9%BE%D9%84%DB%8C%D8%B3-%D8%B1%D8%A7-%D8%AF%D8%B1-%D8%A8%D8%B1%D9%82%D8%B1%D8%A7%D8%B1%DB%8C-%D9%86%D8%B8%D9%85-%D9%88%D8%A2%D8%B1%D8%A7%D9%85%D8%B4-%D8%B9%D9%85%D9%88%D9%85%DB%8C-%DB%8C%D8%A7%D8%B1%DB%8C-%DA%A9%D9%86%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="سخنگوی نیروی انتظامی: مردم پلیس را در برقراری نظم وآرامش عمومی، یاری کنند"/>
    <meta property="og:description" content="سخنگوی نیروی انتظامی در بیانیه ای از مردم عزیز خواست با هوشیاری و درایت ضمن طرد عناصر فرصت طلب و خود فروخته در برقراری نظم وآرامش عمومی، پلیس خدمتگزار خود را یاری کنند."/>
  </head>
  <body>
    <article>
      <h1>سخنگوی نیروی انتظامی: مردم پلیس را در برقراری نظم وآرامش عمومی، یاری کنند</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/26/1037961_631.jpg"/>
      </figure>
      <p>سخنگوی نیروی انتظامی در بیانیه ای از مردم عزیز خواست با هوشیاری و درایت ضمن طرد عناصر فرصت طلب و خود فروخته در برقراری نظم وآرامش عمومی، پلیس خدمتگزار خود را یاری کنند.</p>
      <p>به گزارش فارس، سخنگوی نیروی انتظامی در بیانیه ای از مردم عزیز خواست با هوشیاری و درایت ضمن طرد عناصر فرصت طلب و خود فروخته در برقراری نظم وآرامش عمومی، پلیس خدمتگزار خود را یاری کنند.</p>
      <p>در این بیانیه همچنین آمده در پی اجرای طرح مدیریت مصرف سوخت و اصلاح قیمت بنزین، اعتراضاتی از سوی بخشی از مردم  صورت گرفت که بدیهی است با تدبیر مسئولان مربوطه  ابعاد و جزئیات آن با رعایت حقوق و منافع عمومی تبیین و اطلاع رسانی خواهد شد .</p>
      <p> در این شرایط عناصری با هدایت معاندان خارج از کشور و منفعت طلبان داخلی اقدام به سوء استفاده از مطالبات مردم کرده و با برهم زدن نظم و امنیت عمومی و با رفتارهای تخریب گرایانه نسبت به اموال عمومی و خدمات شهری، همچنین  کسب و کار مردم آسیب رسانده و باعث ایراد خسارت های جانی و مالی و رعب و وحشت در جامعه  شده اند که نتیجه ای جز خوشحالی دشمنان قسم خورده جمهوری اسلامی به همراه  ندارد.</p>
      <p>در پی تماس های مکرر و مطالبات مردمی از پلیس مبنی بر بازگشت آرامش به جامعه و  برخورد با ناامن کنندگان واخلال گران نظم و امنیت، نیروی انتظامی بر اساس وظایف ذاتی و قانونی خود با این تحرکات مذبوحانه  به طور قاطع برخورد خواهد کرد. انتظار می رود مردم عزیز با هوشیاری و درایت ضمن طرد عناصر فرصت طلب و خود فروخته در برقراری نظم و آرامش عمومی، پلیس خدمتگزار خود را یاری نمایند .</p>
      <p>لازم به ذکر است نیروی انتظامی ضمن احترام به حقوق عامه ملت بدون تسامح، هیچ گونه مماشاتی با برهم زنندگان نظم و امنیت نداشته و با شناسایی سرکردگان و عوامل میدانی با آنها برخورد خواهد کرد.</p>
    </article>
  </body>
</html>