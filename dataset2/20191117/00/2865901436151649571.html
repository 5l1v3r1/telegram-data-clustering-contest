<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/prvi-poraz-real-madrida-ljulj-rudi-i-kampaco-3-26-za-tri-u-paklu-baskije/342728"/>
    <meta property="og:site_name" content="MozzartSport"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Prvi poraz Real Madrida: Ljulj, Rudi i Kampaco 3/26 za tri u paklu Baskije"/>
    <meta property="og:description" content="Bilbao priredio iznenađenje u očajnoj šuterskoj večeri Kraljevskog kluba"/>
  </head>
  <body>
    <article>
      <h1>Prvi poraz Real Madrida: Ljulj, Rudi i Kampaco 3/26 za tri u paklu Baskije</h1>
      <h2>Bilbao priredio iznenađenje u očajnoj šuterskoj večeri Kraljevskog kluba</h2>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <p>Samo nekoliko dana posle velike pobede nad Barselonom u Evroligi, Real Madrid je doživeo prvi poraz u prvenstu ove sezone!</p>
      <p>Bilbao je u Baskiji priredio iznenađenje i na produžetke pobedio 82:81 (77:77).</p>
      <p>Domači su uoči meča obećavali pakao u dvorani Miribilja za goste iz Madrida i to obećanje su ispunili. Najvrelija koašrkaška atomsfera u Španiji je dočekala i na kraju slomila Kraljevski klub. Realovi košarkaši su napravili gomilu grešaka, imali očajnih 6/38 za tri poena (samo 15 dosto!) i to su ključni detalji pored dobre igre domaćina.</p>
      <p>Real je dobro počeo i vodio u većem delu prve četvrtine, ali to mu je bilo i poslednje vođstvo na meču! Trojkom <b>Brauna</b> uz zvuk sirene za kraj prve četvrtine, Bilbao je prešao u vođstvo, a atmosfera u dvorani se usijala.</p>
      <p>Nekadašnji košarkaš oba tima, a danas Bilbaov trener, <b>Aleks Mumbru</b> je sjajnim rotacijama držao žestok tempo u nastavku i Bilbao je poveo 37:28 sredinom druge četvrtine. Real je preko <b>Garube</b>, <b>Ljulja</b> i <b>Kerola</b> smanjio na samo dva poena zaostatka, ali je opet Bilbao košem četiri sekunda pre kraja četvrtine poveo četiri razlike i dodatno zapalio atmosferu.</p>
      <p>Posle velikog odmora, Real je uspeo da se konsoliduje, ali su domaći bili svežiji, agresivniji, motivisaniji i celu treću četvrtinu održavali prednost koja je išla od jednog do osam poena. Blistao je Francuz <b>Butej</b> koji je u trećoj četvrtini ubacio 11 poena, dok je Realova jedina svetla tačka bio maldi <b>Garuba</b>. <b>Lamer</b> i <b>Balvin</b> su dobili bitku sa <b>Tavaresom</b> u reketu i Bilbao je gazio ka pobedi.</p>
      <p><b>Kerol</b> i <b>Ljulj</b> su uspeli da istope prednost domaćih koji su počeli da greše, pa smo u poslednjoj četvrtini videli prvo izjednačenje posle dugo vremena. Sudije su u poslednjem napadu častile <b>Ljulja</b> slobodnim bacanjima i razbesenele domaću publiku. <b>Ljulj</b> je pogodio tri penala i uveo meč u produžetke.</p>
      <p>Atomsfera se usijala u Miribilji i igralo se koš za koš u produžetku. Dva minuta pre kraja, <b>Balvin</b> je pogodio jedno od dva bacanja za vođstvo 82:81 i teško da je neko mogao da pretpostavi da će to biti konačan rezultat. Usledila je serija Realovih promašaja i ofanzivnih skokova (dve trojke i dve svojke), potom i nekoliko napada zaredom domaćih. Ali niko nije mogao da pogodi koš... Na kraju je <b>Tomkins</b> promašio šut za pobedu četiri sekunda pre kraja i to je bio kraj drame.</p>
      <p><b>Butej</b> sa 22 i <b>Braun</b> sa 21 poenom su bili najefikasniji u domaćem timu, ali treba istaći i sjajnog Čeha <b>Balvina</b> sa šest poena i čak 16 skokova. <b>Ljulj</b> je sa 24 poena bio najefikasniji u Realu, ali je šutirao 6/20 iz igre (2/11 trojke). <b>Rudi</b> <b>Fernandez</b> je šutirao 1/9 (0/7 trojke), <b>Fakundo</b> <b>Kampaco</b> je šutirao iz igre 2/13 (0/8 trojke). <b>Kerol</b> je ubacio 20 poena uz 6/12 iz igre. Jedina svetla tačka je bio maldi <b>Garuba</b> sa devet poena (4/5 iz igre) i 10 skokova.</p>
      <p>
        <b>ACB - 9. KOLO</b>
      </p>
      <p><b>Subota</b><br/>Manresa - Obradoiro 79:85</p>
      <p>Andora - Unikaha 89:73</p>
      <p>Huventud - Tenerife 77:73</p>
      <p>San Pablo - Betis 85:72</p>
      <p><b>Nedelja</b><br/>Barselona - Estudijantes 94:72<br/>/Dejvis 20 - Skrab 18/</p>
      <p>Gran Kanarija - Mursija 85:79<br/>/Harper 22 - Buker 23/</p>
      <p>Valensija - Saragosa (92:74)<br/>/Abalde 19, Marinković 10 - Bencing 12/</p>
      <p>Bilbao - Real Madrid 82:81 (77:77)<br/>/Butej 22 - Ljulj  24/</p>
      <p>Baskonija - Fuenlabrada 80:92<br/>/Šengelija 26 - Urtasun 19/</p>
      <figure>
        <img src="https://mozzartsport.com/upload/CKEditor/13.11.2019/realatabel.jpg"/>
      </figure>
      <p>(FOTO: MN Press)</p>
      <figure>
        <img src="https://mozzartsport.com/upload/CKEditor/13.11.2019/3.%20Danilovic%CC%81%201080x1080.jpg"/>
      </figure>
    </article>
  </body>
</html>