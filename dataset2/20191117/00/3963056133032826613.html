<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/italia/milano_sparatoria_bar_pioltello_due_feriti_gravi-4868762.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Milano, sparatoria in un bar a Pioltello: due albanesi feriti gravi, uno operato nella notte"/>
    <meta property="og:description" content="Proseguono le indagini degli investigatori per ricostruire la sparatoria avvenuta in un bar dell’hinterland milanese la scorsa notte. Sono un albanese di 40 anni e un 45enne del posto i due..."/>
  </head>
  <body>
    <article>
      <h1>Milano, sparatoria in un bar a Pioltello: due albanesi feriti gravi, uno operato nella notte</h1>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <p>Proseguono le indagini degli investigatori per ricostruire la sparatoria avvenuta in un bar dell’hinterland milanese la scorsa notte. Sono un albanese di 40 anni e un 45enne del posto i due presunti protagonisti dell’aggressione avvenuta in un bar a Pioltello. I due, entrambi con precedenti, si trovano ricoverati in gravi condizioni: il primo è in pericolo di vita mentre le condizioni dell’altro sarebbero in lieve miglioramento. I carabinieri di Cassano D’Adda stanno ricostruendo l’accaduto, ma non hanno ancora potuto sentire i due feriti, entrambi sedati, e al momento non sarebbero emerse testimonianze di rilievo tra titolari ed avventori del bar Piper di via Palermo, dove si è consumato l’episodio. Sul posto i rilievi dell’Arma che hanno repertato una cartuccia inesplosa e due bossoli. Il 40 enne, colpito all’addome, è stato operato nella notte all’ospedale San Raffaele, e le sue condizioni sono ancora molto gravi. L’altro, raggiunto da un proiettile che lo ha trapassato, si trova all’ospedale di Cernusco sul Naviglio. Al momento è ancora da chiarire il movente e il legame tra i due feriti.</p>
      <footer>© RIPRODUZIONE RISERVATA</footer>
    </article>
  </body>
</html>