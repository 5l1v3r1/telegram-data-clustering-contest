<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://golossokal.com.ua/svjatkovi-podii/golova-sokalskoi-raionnoi-radi-privitav-logopediv-raiony-iz-profesiinim-sviatom.html"/>
    <meta property="og:site_name" content="Голос Сокальщини - новини Сокаля, Червонограда"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="В Сокалі вітали логопедів району із професійним святом"/>
    <meta property="og:description" content="14 листопада голова Сокальської районної ради Микола Пасько взяв участь в міжвідомчому обласному сем..."/>
  </head>
  <body>
    <article>
      <h1>В Сокалі вітали логопедів району із професійним святом</h1>
      <address><time datetime="2019-11-17T00:00:00+00:00">17 Nov 2019</time> by <a rel="author" href="https://golossokal.com.ua/author/zhovkivchka" target="_blank">Андрій Гаврилюк</a></address>
      <p>14 листопада голова Сокальської районної ради Микола Пасько взяв участь в міжвідомчому обласному семінарі з питань діяльності логопедичної служби, який відбувся в комунальній установі «Інклюзивно-ресурсний центр». Його учасники, вчителі – логопеди Львівщини, обговорили сучасні форми і методи роботи по подоланню мовленнєвих порушень у дітей з особливими освітніми потребами.</p>
      <p>Перед початком семінару маленькі вихованці віршами та піснею привітали присутніх із міжнародним Днем логопеда, який відзначається 14 листопада.</p>
      <p>З вітальними словом до педагогів звернувся очільник райради Микола Пасько. Він розповів про позитивні зміни, які відбулись в освітній галузі Сокальщини за останні 2 роки. Зокрема, кардинально змінено підходи щодо фінансування навчальних закладів. Вони отримали можливість самостійно розпоряджатись своїми коштами. Завдяки ефективній роботі комунальної установи Сокальської районної ради «Центр з обслуговування закладів освіти» у 2018 році було зекономлено 14 млн. грн.. освітньої субвенції. З них, 50% скерували на загальні потреби шкіл. Зокрема, на співфінансування для придбання 5 нових автобусів «Школярик», з них один – для дітей із особливими потребами. Решту коштів  пропорційно розділили між всіма навчальними установами Сокальського району, які самостійно приймали рішення на що їх скерувати. Голова районної ради підкреслив, що вчителі повинні в першу чергу дбати про дітей, їх навчання та розвиток, а влада повинна створити для цього всі умови.</p>
      <p>Микола Пасько коротко презентував присутнім електронні сервіси, які були розроблені за ініціативи Сокальської районної ради. За кошти районного бюджету, були розроблені такі електронні сервіси, як: «Інвестуй в Сокальщину», електронна система голосування «Голос», освітня система «Око» та  «Стежками Героїв Сокальщини».</p>
      <slideshow>
        <figure>
          <img src="https://golossokal.com.ua/wp-content/uploads/2019/11/e9db15c17908e63c4f5e4f332a4745a0.jpg"/>
        </figure>
        <figure>
          <img src="https://golossokal.com.ua/wp-content/uploads/2019/11/0d7127f77a625e691406e0d17fc6959a.jpg"/>
        </figure>
        <figure>
          <img src="https://golossokal.com.ua/wp-content/uploads/2019/11/de77325a8d45bc1be6f17dd2fb739708.jpg"/>
        </figure>
        <figure>
          <img src="https://golossokal.com.ua/wp-content/uploads/2019/11/7f3d1c5be00b76ad45bb2eb95d444ee5.jpg"/>
        </figure>
        <figure>
          <img src="https://golossokal.com.ua/wp-content/uploads/2019/11/406ba555b6e12a1c72d465a225dc9865.jpg"/>
        </figure>
        <figure>
          <img src="https://golossokal.com.ua/wp-content/uploads/2019/11/fb97b5681360ac86c8e01762742ae818.jpg"/>
        </figure>
        <figure>
          <img src="https://golossokal.com.ua/wp-content/uploads/2019/11/d6d7894586a5470ea33abe19984d0598.jpg"/>
        </figure>
        <figure>
          <img src="https://golossokal.com.ua/wp-content/uploads/2019/11/6d5e514f3ef39194d3ea731da640ce4a.jpg"/>
        </figure>
      </slideshow>
      <p>На завершення очільник райради привітав вчителів – логопедів із професійним святом та вручив грамоти Наталії Васьків, Наталії Гаврилів, Людмилі Гайдамащук, а також подяку керівнику «Інклюзивно-ресурсного центру» Ганні Фенчин.</p>
      <p>Директор центру, Ганна Микитівна ознайомила присутніх із структурою комунальної установи та основним напрямами роботи. У рамках семінару, вчителі – логопеди презентували різні заняття з дітьми з особливими потребами, ділились досвідом щодо використання сучасних методів і прийомів корекції мовлення у дошкільнят.</p>
      <p>Також учасники семінару відвідали ресурсну кімнату, яка нещодавна була облаштована в Сокальській загальноосвітній школі №4. Це спеціальний освітній клас, який дозволяє учневі поєднувати, в залежності від своїх потреб і можливостей, інклюзивну освіту та індивідуальне навчання.</p>
      <p>
        <i>Додамо, що рішенням Сокальської районної ради у 2018 році було створено КУ «Інклюзивно-ресурсний центр». Для облаштування установи на базі Сокальської школи №4 з районного бюджету було виділено 863 тис.грн. Ще 297 тис.грн. було виділено із районної скарбниці минулого року на виплату зарплати педагогам «ІРЦ». Вже з 2019 року установа фінансується із освітньої субвенції. На сьогодні її відвідують понад 60 дітей із особливими потребами. З ними працюють 6 педагогів, які також обслуговують і інші навчальні заклади Сокальського району.</i>
      </p>
      <related>
        <h4>Публікації по темі</h4>
        <a href="https://golossokal.com.ua/svjatkovi-podii/na-iavorivshini-vidznachili-den-pracivnikiv-silskogo-gospodarstva.html"/>
        <a href="https://golossokal.com.ua/svjatkovi-podii/ygnivskii-agrarno-bydivelnii-licei-zaproshyie-na-sviatkyvannia-65-richchia-z-chasy-zasnyvannia.html"/>
        <a href="https://golossokal.com.ua/svjatkovi-podii/v-sokalskomy-raionnomy-narodnomy-domi-proishli-yrochistosti-z-nagodi-dnia-zahisnika-ykraini.html"/>
      </related>
    </article>
  </body>
</html>