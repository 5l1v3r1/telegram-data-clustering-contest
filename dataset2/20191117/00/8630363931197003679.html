<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://golossokal.com.ua/podii/zamovniky-vbivstva-advokata-z-kiivshini-jittia-iakogo-ocinili-y-7-tisiach-dolariv-ssha-povidomili-pro-pidozry.html"/>
    <meta property="og:site_name" content="Голос Сокальщини - новини Сокаля, Червонограда"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Замовнику вбивства адвоката з Київщини, життя якого оцінили у 7 тисяч доларів США, повідомили про підозру"/>
    <meta property="og:description" content="Йому інкримінують ч.3 ст.27, ч1 ст.14, п.11 ч.2 ст.115 КК України – організація готування до вчиненн..."/>
  </head>
  <body>
    <article>
      <h1>Замовнику вбивства адвоката з Київщини, життя якого оцінили у 7 тисяч доларів США, повідомили про підозру</h1>
      <address><time datetime="2019-11-17T00:00:00+00:00">17 Nov 2019</time> by <a rel="author" href="https://golossokal.com.ua/author/zhovkivchka" target="_blank">Андрій Гаврилюк</a></address>
      <p>Йому інкримінують ч.3 ст.27, ч1 ст.14, п.11 ч.2 ст.115 КК України<i> – </i>організація готування до вчинення вбивства на замовлення.</p>
      <p>Невдовзі фігуранту оберуть міру запобіжного заходу. Прокуратура клопотатиме про тримання під вартою без права внесення застави. Про це Голосу Сокальщини повідомили у <a href="https://www.facebook.com/lviv.gp.gov.ua/?__tn__=kC-R&amp;eid=ARAvfcJaKu2gE630YoXy1siSFzfEkhwldoWTdtCEFM-2OqUBsUNJRdKaL9aTpD-yAMqWDLUytA7mmcP_&amp;hc_ref=ARSp4h1GSfjKVDm1nx5TfQtVN38dvNBqdeGvLEWxZEp82zdsraHN9zJtPYQQoadhwfE&amp;__xts__%5B0%5D=68.ARDY6mIZYJJ3k-50vE2NPI2szWhAL4YzFQ8sNTaTiyIT2N0ndQvZORZbhBo4WeCntdr26V7N8EVVeE6vyc_ESULGb05ZVR8NnmOII_k_at8UwDQIn787tW_tLiIH_W5An9fk0H3cWAuTkfcOm7DKzWSi1yL_q45yRmCKVKTyr2Q4cmmf930O8eNkfXVNZBS_9Ks3QPTb-UH-lyxkQTi7TBV64WA41wH-hEuVpBR4e5CIaReMs6qBNYNM7nrN3n-0rRJsArjlW6pBkGG0Of4EUkrTQOebhP5XtRYrv9fmIgbFu3gqIBWfh97nkLs498HucsJu2C3MCv31U87YADKurgNxe96tlbhcmMlSSjix9KIlusAHqnoCcFsUhUgtoZS-ujyBHaLKboKSqr621p4qlm2kby1zIjGOge4DTmp1SGafFO5Qq1ubSiqqsxzdgw">Прокуратурі Львівської області</a></p>
      <p>Нагадаємо, що виконавець злочину сам розповів про цей факт правоохоронцям та погодився на співпрацю. Замовником ж виявився 47-річний житель Стрия на Львівщині, який цьогоріч у жовтні запропонував колишньому АТОвцю позбавити життя свою жертву.</p>
      <p>Такі «послуги» оцінив у 7 тис доларів США, а також пообіцяв покрити усі інші, пов’язані із цим витрати. Надалі, зловмисник надав виконавцю усю необхідну інформацію: маршрут чоловіка, його розпорядок дня, дані про авто та відповідні світлини.</p>
      <p>Усі відомості отримав від екс-дружини потенційної жертви, яка, до того ж, виявилась його коханкою. Затримали лиходія «на гарячому» – коли той, передавав виконавцю обумовлену суму коштів.</p>
      <p>Спецоперацію здійснювали слідчі Нацполіції Львівщини спільно з Департаментом внутрішньої безпеки та Департаментом стратегічних розслідувань Нацполіції України, за процесуального керівництва прокуратури Львівської області.</p>
      <p><b><i>Довідка:</i></b> за вчинення вказаного злочину затриманому загрожує 7,5 років позбавлення волі.</p>
      <related>
        <h4>Публікації по темі</h4>
        <a href="https://golossokal.com.ua/podii/y-lvovi-pidozruvanogo-v-ybivstvi-trimatimyt-pid-vartou.html"/>
        <a href="https://golossokal.com.ua/podii/mitniky-iakogo-pidozruut-y-zlovjivanni-slyjbovim-stanovishem-oberyt-na-lvivshini-zapobijnii-zahid.html"/>
        <a href="https://golossokal.com.ua/podii/policeiski-viiavili-troh-nelegalnih-migrantiv-y-centri-lvova.html"/>
      </related>
    </article>
  </body>
</html>