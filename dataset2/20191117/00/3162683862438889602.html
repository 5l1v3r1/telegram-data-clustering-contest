<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/U-Seuli-vstanovlyat-sonyachni-paneli-na-vsikh-adminbudivlyakh/"/>
    <meta property="og:site_name" content="Eco Town"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="У Сеулі встановлять сонячні панелі на всіх адмінбудівлях"/>
    <meta property="og:description" content="До 2022 року у Сеулі - столиці Південної Кореї – встановлять сонячні панелі на всіх громадських будівлях та на одному мільйоні приватних будинків."/>
  </head>
  <body>
    <article>
      <h1>У Сеулі встановлять сонячні панелі на всіх адмінбудівлях</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">Наталя Яковлєва</a></address>
      <p>До 2022 року у Сеулі - столиці Південної Кореї – встановлять сонячні панелі на всіх громадських будівлях та на одному мільйоні приватних будинків.</p>
      <p>На «сонячну» електроенергію переходитимуть цілі вулиці і навіть райони в рамках проекту "Сонячне місто Сеул", передає <a href="https://www.weforum.org/agenda/2019/11/solar-power-seoul-south-korea/">weforum.org.</a></p>
      <p>На даний момент у столиці працює 160 тис. домашніх сонячних електростанцій, які скорочують викиди вуглекислого газу на 100 тонн щорічно. Влада міста розробила спеціальну схему оренди сонячних панелей для місцевих жителів, яка виявилася дуже популярною.</p>
      <p>У столиці вже покрито сонячними панелями бейсбольний стадіон, є "сонячна" вулиця Gwanghwamun Square, яка живить свою інфраструктуру виключно "чистою" енергією.</p>
      <p>До 2040 року країна планує виробляти 35% електроенергії з відновлюваних джерел.</p>
      <p>Сеул сподівається, що зможе повторити успіх сонячного міста Європи – Фрайбурга(Німеччина) - де передмістя Вобан стало туристичною визначною пам'яткою завдяки своїй інноваційній сонячній архітектурі.</p>
      <p>В наступному році Сеул приймає міжнародну конференцію з сонячної енергетики.</p>
      <p>Південна Корея також планує використовувати водень для живлення трьох нових міст, в областях від домашнього опалення до транспорту, до 2022 року. Це частина більш широкого прагнення забезпечити 30% енергетичних потреб країни воднем до 2040 року.</p>
    </article>
  </body>
</html>