<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/pendikte-3-kisinin-olumuyle-sonuclanan-silahli-saldirinin-suphelisi-tutuklandi/1648135"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Pendik'te 3 kişinin ölümüyle sonuçlanan silahlı saldırının şüphelisi tutuklandı"/>
    <meta property="og:description" content="Pendik'teki silahlı saldırıda 3 kişiyi öldürdüğü gerekçesiyle gözaltına alınan zanlı tutuklandı."/>
  </head>
  <body>
    <article>
      <h1>Pendik'te 3 kişinin ölümüyle sonuçlanan silahlı saldırının şüphelisi tutuklandı</h1>
      <h2>Pendik'teki silahlı saldırıda 3 kişiyi öldürdüğü gerekçesiyle gözaltına alınan zanlı tutuklandı.</h2>
      <address><time datetime="2019-11-17T00:00:00+00:00">17 Nov 2019</time> by <a rel="author">Alptekin Soykan,Filiz Kınık  </a></address>
      <h4>İstanbul</h4>
      <p><b>Pendik'e </b>bağlı Güllübağlar Mahallesi Tandoğan Caddesi'nde dün aynı aileden <b>Rabia, Orhan ve Ahmet Yılmaz'ı tüfek ve tabancayla ateş ederek öldürdüğü </b>iddiasıyla gözaltına alınan <b>Ahmet Önal</b>, emniyetteki işlemlerinin ardından Anadolu Adliyesine sevk edildi.</p>
      <ul>
        <li>
          <a href="http://v.aa.com.tr/1647232">
            <b>Pendik'te silahlı saldırıda 3 kişi öldü, 1 kişi yaralandı</b>
          </a>
        </li>
      </ul>
      <p>Önal, mahkemece tutuklandı.</p>
      <p>Bu arada, şüphelinin emniyette ve mahkemede verdiği ifadesinde, Rabia Yılmaz'ı çalıştığı markette kasiyer olarak tanıdığını, Yılmaz ile ağabeylerinin kendisine sözlü tacizde bulunduğunu ve darbettiğini ileri sürdüğü öğrenildi.</p>
      <h3>Süreç</h3>
      <p>Güllübağlar Mahallesi'nde dün bir markete giden şüpheli, burada bir kişiyi vurmuş, daha sonra üst kattaki daireye çıkarak ateş etmişti.</p>
      <p>Saldırıda, Orhan, Ahmet ve Rabia Yılmaz yaşamını yitirmiş, şüpheli Ahmet Önal gözaltına alınmıştı.</p>
      <p>Olayda hayatını kaybedenlerin cenazeleri, Gül Camisi'ndeki cenaze namazının ardından Yaylalar Mezarlığında toprağa verilmişti.</p>
      <related>
        <a href="https://www.aa.com.tr/tr/turkiye/pendikte-3-kisinin-olumuyle-sonuclanan-silahli-saldirinin-suphelisi-tutuklandi/1648135"/>
        <a href="https://www.aa.com.tr/tr/turkiye/karakoyde-basortulu-kadina-saldirinin-failine-tutuklama-istemi/1647424"/>
        <a href="https://www.aa.com.tr/tr/turkiye/-pendikte-silahli-saldirida-3-kisi-oldu-1-kisi-yaralandi/1647232"/>
        <a href="https://www.aa.com.tr/tr/dunya/californiada-okula-silahli-saldiri-2-olu-4-yarali/1645892"/>
        <a href="https://www.aa.com.tr/tr/turkiye/aranan-feto-firarisi-nigdede-yakalandi/1643957"/>
        <a href="https://www.aa.com.tr/tr/turkiye/fatihte-silahli-saldiri/1641074"/>
      </related>
    </article>
  </body>
</html>