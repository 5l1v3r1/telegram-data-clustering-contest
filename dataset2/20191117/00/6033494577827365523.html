<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nto.pl/ryba-po-grecku-prosty-przepis-tradycyjny-na-rybe-po-grecku-na-wigilijny-stol-ryba-po-grecku-fit-jak-zrobic-rybe-po-grecku/ar/c17-13750094"/>
    <meta property="og:site_name" content="Nowa Trybuna Opolska"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Ryba po grecku. Prosty przepis tradycyjny na rybę po grecku na wigilijny stół. Ryba po grecku fit. Jak zrobić rybę po grecku? [17.11.2019]"/>
    <meta property="og:description" content="Ryba po grecku i ryba po grecku fit. Przepis na rybę po grecku w dwóch wersjach. Prosty przepis tradycyjny oraz przepis na wersję fit, czyli ryba po grecku dietetyczna. Jak ją zrobić? Najlepsza ryba po grecku na Wigilię. Smacznego!"/>
  </head>
  <body>
    <article>
      <h1>Ryba po grecku. Prosty przepis tradycyjny na rybę po grecku na wigilijny stół. Ryba po grecku fit. Jak zrobić rybę po grecku? [17.11.2019]</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">Mat</a></address>
      <p>
        <b>Ryba po grecku i ryba po grecku fit. Przepis na rybę po grecku w dwóch wersjach. Prosty przepis tradycyjny oraz przepis na wersję fit, czyli ryba po grecku dietetyczna. Jak ją zrobić? Najlepsza ryba po grecku na Wigilię. Smacznego!</b>
      </p>
      <p>Ryba po grecku wcale nie ma wiele wspólnego z Grecją. Jest za to daniem, które bardzo lubią Polacy i często gości na naszych stołach w wigilię. <b>Jaki jest prosty przepis tradycyjny na rybę po grecku?</b></p>
      <h3>Jaka ryba do ryby do grecku?</h3>
      <figure>
        <img src="https://d-pt.ppstatic.pl/k/r/1/35/2b/5c18d96e137e8_p.jpg?1573975345"/>
        <figcaption>Najlepsza ryba do ryby po grecku to dorsz, miruna, mintaj lub morszczuk. 123rf</figcaption>
      </figure>
      <p><b>Najlepsza ryba do ryby po grecku</b> to dorsz lub miruna. Sprawdzi się także morszczuk lub mintaj. Najlepiej, by była to ryba morska. Przed rozpoczęciem gotowania warto rybę (świeżą lub rozmrożoną) skropić cytryną i schować na 2 godziny do lodówki. Mięso będzie wówczas sprężyste i nie będzie się rozpadać podczas smażenia.</p>
      <h3>PRZEPIS NA RYBĘ PO GRECKU</h3>
      <p>Ryba po grecku na Wigilię jest bardzo prostym daniem do wykonania. Jej przygotowanie zajmie nam około 30 minut. Warto danie zrobić dzień wcześniej, by smaki przeszły się wzajemnie.</p>
      <p>
        <b>Ryba po grecku - składniki</b>
      </p>
      <ul>
        <li>kilogram filetów z ryby</li>
        <li>jajko</li>
        <li>3 łyżki mąki</li>
        <li>6 marchewek</li>
        <li>2 małe pietruszki</li>
        <li>1 por</li>
        <li>1 mały seler</li>
        <li>3 cebule</li>
        <li>1 słoik koncentratu pomidorowego (mały)</li>
        <li>szczypta cynamonu</li>
        <li>łyżeczka musztardy</li>
        <li>liście laurowe</li>
        <li>ziele angielskie</li>
        <li>sól</li>
        <li>pieprz</li>
        <li>olej do smażenia</li>
      </ul>
      <p>
        <b>Ryba po grecku - przygotowanie</b>
      </p>
      <ul>
        <li>Rybę skropioną sokiem z cytryny wyjmujemy z lodówki</li>
        <li>Przyprawiamy solą, pieprzem, musztardą, następnie obtaczamy w jajku i mące i smażymy na oleju z obu stron w sumie przez około 8-10 minut</li>
        <li>Odkładamy rybę na półmisek i przygotowujemy warzywa</li>
        <li>Marchew, pietruszkę i seler umyć, obrać, zetrzeć razem na tarce</li>
        <li>Cebulę i por pokroić w piórka</li>
        <li>Wrzucić warzywa razem na patelnię i smażyć na oleju przez kilka minut, mieszając</li>
        <li>Następnie dodać sól, pieprz, cynamon, kilka liści laurowych i ziaren ziela angielskiego</li>
        <li>Rozmieszać koncentrat z niewielką ilością wody i dodać do warzyw</li>
        <li>Całość dusić przez kilka minut, a następnie wyłożyć na półmisek wokół ryby</li>
      </ul>
      <h3>Ryba po grecku fit</h3>
      <p>Dietetyczna ryba po grecku - jak ją przygotować? Odchudzona wersja dania różni się tylko przygotowaniem ryby. Zamiast smażyć ją w mące i jajku na patelni, przyprawiamy rybę solą, pieprzem i musztardą, a następnie zawijamy w folię aluminiową do pieczenia i pieczemy przez 15 minut w 180 stopniach w piekarniku. Tak przygotowaną rybę obkładamy warzywami przygotowanymi według przepisu powyżej.</p>
      <figure>
        <img src="https://d-pt.ppstatic.pl/k/r/1/b1/17/5c18d98959f1b_p.jpg?1573975345"/>
        <figcaption>Ryba po grecku smakuje zarówno na ciepło, jak i na zimno. 123rf</figcaption>
      </figure>
      <p><b>Ryba po grecku</b> może być podana od razu na ciepło, ale można ją także po ostygnięciu włożyć do lodówki i podać na zimno na drugi dzień. Będzie jeszcze smaczniejsza, gdyż smaki się przenikną. Smacznego!</p>
    </article>
  </body>
</html>