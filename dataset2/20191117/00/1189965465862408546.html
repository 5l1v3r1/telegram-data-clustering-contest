<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/259540/epanastatiki-aytoamyna-feromeno-melos-tis-organosis-paredide-mathimata-polemikon-texnon"/>
    <meta property="og:site_name" content="LiFO"/>
    <meta property="article:published_time" content="2019-11-17T00:16:00+00:00"/>
    <meta property="og:title" content="Επαναστατική Αυτοάμυνα: Φερόμενο μέλος της οργάνωσης παρέδιδε μαθήματα πολεμικών τεχνών"/>
    <meta property="og:description" content="Νέες πληροφορίες έρχονται στο φως της δημοσιότητας για τον Βαγγέλη Σταθόπουλο, που συνελήφθη με την κατηγορία της συμμετοχής στην τρομοκρατική οργάνωση «Επαναστατική Αυτοάμυνα»"/>
  </head>
  <body>
    <article>
      <h1>Επαναστατική Αυτοάμυνα: Φερόμενο μέλος της οργάνωσης παρέδιδε μαθήματα πολεμικών τεχνών</h1>
      <h2>Νέες πληροφορίες έρχονται στο φως της δημοσιότητας για τον Βαγγέλη Σταθόπουλο, που συνελήφθη με την κατηγορία της συμμετοχής στην τρομοκρατική οργάνωση «Επαναστατική Αυτοάμυνα»</h2>
      <address><time datetime="2019-11-17T00:16:00+00:00">17 Nov 2019, 00:16</time> by <a rel="author">NEWSROOM</a></address>
      <p>
        <b>Νέες πληροφορίες έρχονται στο «φως» της δημοσιότητας για τον Βαγγέλη Σταθόπουλο, που συνελήφθη με την κατηγορία της συμμετοχής στην τρομοκρατική οργάνωση <a href="https://www.lifo.gr/tags/%CE%95%CF%80%CE%B1%CE%BD%CE%B1%CF%83%CF%84%CE%B1%CF%84%CE%B9%CE%BA%CE%AE+%CE%91%CF%85%CF%84%CE%BF%CE%AC%CE%BC%CF%85%CE%BD%CE%B1">«Επαναστατική Αυτοάμυνα»</a>.</b>
      </p>
      <p>Όπως μετέδωσε ο τηλεοπτικός σταθμός Open, ο Σταθόπουλος αναρτούσε συστηματικά βίντεο στο διαδίκτυο, όπου φαίνεται να εκπαιδεύει άλλα άτομα σε πολεμικές τέχνες. Μάλιστα σε κάποια συνέντευξη του έκανε λόγο για απατεώνες δασκάλους που παίρνουν λεφτά από ενδιαφερόμενους μαθητές χωρίς να τους μαθαίνουν αρκετά για τις πολεμικές τέχνες.</p>
      <p>Μετά την αποφυλάκισή του το 2018 για συμμετοχή στον «Επαναστατικό Αγώνα», ο Σταθόπουλος είχε προσπαθήσει να πείσει τις αρχές ότι ζούσε πλέον μια ζωή μακριά από την παρανομία. Πριν από λίγα 24ωρα, κυκλοφόρησε και το βίντεο - ντοκουμέντο από τη ληστεία σε πρακτορείο του ΟΠΑΠ στον Χολαργό, που οδήγησε την Αντιτρομοκρατική Υπηρεσία στην εξάρθρωση της τρομοκρατικής οργάνωσης.</p>
      <p>Η κάμερα κλειστού κυκλώματος του πρακτορείου κατέγραψε, στις 11μ.μ της 21ης Οκτωβρίου, τις κινήσεις των δυο τρομοκρατών, την ώρα που έβγαιναν από το πρακτορείο. Μετά τη ληστεία η αστυνομία αξιοποίησε όλα τα στοιχεία και οδηγήθηκε σε ένα διαμέρισμα, σε μικρή απόσταση από το πρακτορείο, που θεωρείται από τις κεντρικές γιάφκες της οργάνωσης.</p>
      <figure>
        <iframe src="https://www.youtube.com/embed/KY5fdRNnA4c" width="989" height="542" data-service="Youtube" scrolling="no"/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/greece/259151/epanastatiki-aytoamyna-ti-ypostirikse-stin-katathesi-toy-o-45xronos-katigoroymenos"/>
      </related>
    </article>
  </body>
</html>