<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prabhanews.com/2019/11/mumbai-legal-notice-to-amitabhs-film-jund/"/>
    <meta property="og:site_name" content="ఆంధ్రప్రభా"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="ముంబయి: అమితాబ్ చిత్రం జుంద్ కు లీగల్‌ నోటీసు"/>
    <meta property="og:description" content="అమితాబ్‌ చిత్రం జుంద్ కు హైదరాబాద్‌కు చెందిన లఘు చిత్ర దర్శకుడు నంది చిన్ని కుమార్‌ లీగల్‌ నోటీసులు పంపించారు. సాకర్‌ ఆటగాడు విజయ్‌ బర్సే జీవితాన్ని ఆధారంగా చేసుకుని బాలీవుడ్‌లో తెరకెక్కుతున్న చిత్రం ‘జుంద్‌’. పదేళ్ల క్రితం నాగ్‌పూర్‌లోని మురికివాడల్లో నివసించే పిల్లల కోసం ఓ ఎన్జీవో ఏర్పాటుచేసి వారికి సాకర్‌ ఆట నేర్పించిన విజయ్‌ బర్సే పాత్రలో అమితాబ్‌ నటించనున్నారు. అయితే ‘జుంద్‌’ సినిమాలో తాను తెరకెక్కించాలనుకున్న అఖిలేష్‌ పాల్‌ కథను కీలకంగా చూపించాలని చిత్రబృందం అనుకుంటుందని ఇది కాపీరైట్‌ ఉల్లంఘనల కిందకు వస్తుందని, అందుకే ‘జుంద్‌’ దర్శకుడు నాగ్‌రాజ్‌ మంజులే, టీ సిరీస్‌ ఛైర్మన్‌ &amp; ఎండీ భూషణ్‌కుమార్‌తోపాటు అమితాబ్‌ బచ్చన్‌, విజయ్‌ బర్సేకు లీగల్‌ నోటీసులు పంపించినట్లు తెలిపారు."/>
  </head>
  <body>
    <article>
      <h1>ముంబయి: అమితాబ్ చిత్రం జుంద్ కు లీగల్‌ నోటీసు</h1>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <p>అమితాబ్‌ చిత్రం జుంద్ కు హైదరాబాద్‌కు చెందిన లఘు చిత్ర దర్శకుడు నంది చిన్ని కుమార్‌ లీగల్‌ నోటీసులు పంపించారు. సాకర్‌ ఆటగాడు విజయ్‌ బర్సే జీవితాన్ని ఆధారంగా చేసుకుని బాలీవుడ్‌లో తెరకెక్కుతున్న చిత్రం ‘జుంద్‌’. పదేళ్ల క్రితం నాగ్‌పూర్‌లోని మురికివాడల్లో నివసించే పిల్లల కోసం ఓ ఎన్జీవో ఏర్పాటుచేసి వారికి సాకర్‌ ఆట నేర్పించిన విజయ్‌ బర్సే పాత్రలో అమితాబ్‌ నటించనున్నారు. అయితే ‘జుంద్‌’ సినిమాలో తాను తెరకెక్కించాలనుకున్న అఖిలేష్‌ పాల్‌ కథను కీలకంగా చూపించాలని చిత్రబృందం అనుకుంటుందని ఇది కాపీరైట్‌ ఉల్లంఘనల కిందకు వస్తుందని, అందుకే ‘జుంద్‌’ దర్శకుడు నాగ్‌రాజ్‌ మంజులే, టీ సిరీస్‌ ఛైర్మన్‌ &amp; ఎండీ భూషణ్‌కుమార్‌తోపాటు అమితాబ్‌ బచ్చన్‌, విజయ్‌ బర్సేకు లీగల్‌ నోటీసులు పంపించినట్లు తెలిపారు.</p>
    </article>
  </body>
</html>