<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-bcci-ethics-officer-disposes-of-infructuous-complaint-against-sourav-ganguly-2853646.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-17T00:29:42+00:00"/>
    <meta property="og:title" content="हितों के टकराव मामले में पूर्व कप्तान सौरव गांगुली को राहत"/>
    <meta property="og:description" content="बीसीसीआई के आचरण अधिकारी डी के जैन ने बोर्ड अध्यक्ष और पूर्व भारतीय कप्तान सौरव गांगुली के खिलाफ हितों के टकराव की शिकायत खारिज कर दी। मध्यप्रदेश क्रिकेट संघ के आजीवन सदस्य संजीव गुप्ता ने चार..."/>
  </head>
  <body>
    <article>
      <h1>हितों के टकराव मामले में पूर्व कप्तान सौरव गांगुली को राहत</h1>
      <address><time datetime="2019-11-17T00:29:42+00:00">17 Nov 2019, 00:29</time> by <a rel="author">लाइव हिंदुस्तान टीम,नई दिल्ली</a></address>
      <p>बीसीसीआई के आचरण अधिकारी डी के जैन ने बोर्ड अध्यक्ष और पूर्व भारतीय कप्तान सौरव गांगुली के खिलाफ हितों के टकराव की शिकायत खारिज कर दी। मध्यप्रदेश क्रिकेट संघ के आजीवन सदस्य संजीव गुप्ता ने चार अक्टूबर को यह शिकायत दर्ज की थी जब गांगुली बंगाल क्रिकेट संघ (कैब) के अध्यक्ष थे।</p>
      <p>इसमें उन्होंने दावा किया था कि वह कैब अध्यक्ष और बीसीसीआई एजीएम में इसके प्रतिनिधि के रूप में कई पद पर काबिज हैं। जैन ने कहा कि भारतीय क्रिकेट नियंत्रण बोर्ड (बीसीसीआई) के मौजूदा संविधान के अनुसार कोई भी व्यक्ति एक ही समय में कई क्रिकेट भूमिकायें अदा नहीं कर सकता है।</p>
      <p>उन्होंने यह भी ध्यान दिलाया कि गांगुली ने 23 अक्टूबर को बीसीसीआई अध्यक्ष पद का भार संभालते हुए कैब अध्यक्ष पद से इस्तीफा दे दिया जिससे उनका कोई भी हितों का टकराव नहीं है।</p>
    </article>
  </body>
</html>