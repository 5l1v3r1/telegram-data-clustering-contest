<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/ostali-sportovi/vesti/flenzburg-prezaljen-u-parizu/342702"/>
    <meta property="og:site_name" content="MozzartSport"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Flenzburg prežaljen u Parizu"/>
    <meta property="og:description" content="Nemački prvak u seriji od tri poraza u Ligi šampiona. Pari Sen Žermen koji se bori za prvo mesto u Grupi A ne bi trebalo da ima težak zadatak na svom terenu"/>
  </head>
  <body>
    <article>
      <h1>Flenzburg prežaljen u Parizu</h1>
      <h2>Nemački prvak u seriji od tri poraza u Ligi šampiona. Pari Sen Žermen koji se bori za prvo mesto u Grupi A ne bi trebalo da ima težak zadatak na svom terenu</h2>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <p>Na papiru, duel Pari Sen Žermena i Flenzburga trebalo bi da bude derbi dana u rukometnoj Ligi šampiona, ali s obzirom na lošu formu nemačkog šampiona bila bi senzacija ako bi se gosti iz Pariza vratili sa bodovima.</p>
      <p>Najbolji nemački tim poslednje dve godine je u seriji od tri uzastopna poraza u evro eliti, od toga čak dva na svom terenu, od Barselone i Pari Sen Žermena. Ova dva tima su igrala prošle nedelje u Flenzburgu i bilo je tesnih 30:29 za pariske Milionere.</p>
      <p>Gostima se vraća jedan od najboljih igrača <b>Geran Johanesen</b>. Norveški bek je propustio utakmicu prethodne nedelje zbog povrede zgloba. Parižani su u formi. Prethodne nedelje su dobili francuski derbi sa Monpeljeom i verovatno već sada rešili pitanje šampiona u domaćem prvenstvu, pa mogu da se okrenu Ligi šampiona gde je cilj kruna. I pored velikih ulaganja, nikako da pehar za najbolju ekipu Evrope stigne u Grad svetlosti.</p>
      <p>
        <i>
          <u>
            <b>
              <a href="https://www.mozzartbet.com/sr#/">MOZZART BET</a>
            </b>
          </u>
        </i>
      </p>
      <p>Zvezde Pari Sen Žermena <b>Nikola Karabatić</b>, <b>Mikel Hansen</b> i <b>Sander Sagosen</b> igaju poslednju sezonu zajedno, pa je ovo prilika za napad na trofej. Domaćin sa Barsom i Segedom juri prvo mesto u Grupi A što donosi direktan plasman u četvrtfinale. Poslednja četiri duela protiv Flenzburga francuski tim je dobio. Prošle sezone u Parizu je bilo 29:28, a pretprošle sezone 29:21. Očekuje se laka pobeda čete španskog stručnjaka <b>Raula Gonzaleza</b>.</p>
      <p>Posle serije loših rezultata i bez pobede u Ligi šampiona ukrajinski Motor je smenio trenera. Umesto <b>Mikole Stepaneca</b> na kormilu je stigao <b>Jevgenij Budko</b>. Tim iz Zaporožja nema šta da traži u Monpeljeu protiv šampiona Evrope iz 2018. godine.</p>
      <p>Seged je veliki favorit u Norveškoj protvi otpisanog Elveruma, dok će biti velika borba u slabijim Grupama C i D za plasman u prvu nokaut fazu najjačem klupskog takmičenja Starog kontinenta. Švedskom Savehofu je neophodna pobeda, ali neće imati lak zadatak u Bitolju protiv makedonskog vicešampiona Eurofarm Rabotnika. Takođe, Kadeten i Visla u Švajcarkoj igraju bitan meč koji bi mogao da odluči o drugom mestu u Grupi D.</p>
      <p>Sistem takmičenja u Ligi šampiona je isti kao i prethodne sezone. Iz prve dve grupe najbolji tim ide direktno u četvrtfinale, dok ekipe od drugog do šestog mesta odlaze u osminu finala. Iz slabijih grupa C i D po dva najbolja tima igraće u baražu za osminu finala.</p>
      <p>Titulu brani Vardar koji je prošle sezone u Kelnu pobedio u finalu Vesprem.</p>
      <p>
        <b>LIGA ŠAMPIONA – 8. KOLO</b>
      </p>
      <p>
        <b>GRUPA A</b>
      </p>
      <p><b>Četvrtak</b><br/>Zagreb – Celje 27:31 (11:14)</p>
      <p><b>Subota</b><br/>Barselona – Olborg 44:35 (22:17)</p>
      <p><b>Nedelja</b><br/>17.00 PSŽ - Flenzburg<br/>19.00 Elverum - Seged</p>
      <p>
        <b>GRUPA B</b>
      </p>
      <p><b>Sreda</b><br/>Porto – Kil 29:30 (16:14)</p>
      <p><b>Subota</b><br/>Vesprem – Meškov Brest 31:25 (14:14)<br/>Vive Kjelce – Vardar 35:25 (17:14)</p>
      <p><b>Nedelja</b><br/>19.00 Monpelje - Motor</p>
      <p>
        <b>GRUPA C</b>
      </p>
      <p><b>Sreda</b><br/>Tatran Prešov – Sporting L. 22:37 (10:16)</p>
      <p><b>Nedelja</b><br/>17.00 Eurofarm Rabotnik - Savehof<br/>17.00 Rihiman Koks - Bidasoa</p>
      <p>
        <b>GRUPA D</b>
      </p>
      <p><b>Sreda</b><br/>Kristijanštad – Dinamo B. 29:29 (16:17)</p>
      <p><b>Subota</b><br/>Čehovski Medvedi – Gudme 36:28 (15:18)</p>
      <p><b>Nedelja</b><br/>19.00 Kadeten - Visla Plock</p>
      <p>*** kvote su podložne promenama</p>
      <figure>
        <img src="https://mozzartsport.com/upload/CKEditor/05.12.2018./hezzgekgoigjrjzdhdjkgkvkvkfhh.JPG"/>
      </figure>
      <p><b>Foto</b>: <i>Shutterstock</i></p>
      <hr/>
      <figure>
        <img src="https://mozzartsport.com/upload/CKEditor/Baneri/7.jpg"/>
      </figure>
    </article>
  </body>
</html>