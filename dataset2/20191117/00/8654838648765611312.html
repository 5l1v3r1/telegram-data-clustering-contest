<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/3-italia-all-in-power-xmas-edition-in-arrivo-offerta-natale-2019.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="3 Italia All-in Power Xmas Edition in arrivo: l'offerta di Natale 2019"/>
    <meta property="og:description" content="3 Italia è pronta a lanciare la All-in Power Xmas Edition, l'offerta pensata per Natale 2019: sarà anche disponibile una promozione con Xiaomi.. Nella giornata di domani, lunedì 18 novembre 2019, ..."/>
  </head>
  <body>
    <article>
      <h1>3 Italia All-in Power Xmas Edition in arrivo: l'offerta di Natale 2019</h1>
      <h2>3 Italia è pronta a lanciare la All-in Power Xmas Edition, l'offerta pensata per Natale 2019: sarà anche disponibile una promozione con Xiaomi.</h2>
      <address><time datetime="2019-11-17T00:00:00+00:00">17 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Nella giornata di domani, lunedì 18 novembre 2019, e secondo la segnalazione dell'attendibile mondomobileweb, <b>3 Italia</b> dovrebbe lanciare la sua nuova offerta pensata per le festività di Natale 2019: <b>All-in Power Xmas Edition</b>. Vediamo i primi dettagli disponibili, in questo rapido articolo. <br/>3 Italia All-in Power Xmas Edition di <a href="https://multiplayer.it/notizie/3-italia-offerte-all-in-play-fino-100-giga-599-euro-mese.html">3 Italia</a> proporrà dal punto di vista dei <b>contenuti</b> un bundle molto interessante, contenente minuti illimitati verso tutti i numeri nazionali fissi e mobile, SMS altrettanto illimitati, poi ancora <b>100 GIGA di internet</b>. Il tutto ad un <b>prezzo di abbonamento</b> mensile pari a 11,99 euro, per i nuovi e già clienti 3 Italia. <br/>La promozione 3 Xmas Edition proporrà anche, in abbinamento, l'acquisto rateizzato di un nuovo <b>smartphone Xiaomi</b>, a scelta tra Xiaomi Redmi Note 7, Xiaomi Mi Note 10, Xiaomi Redmi Note 8T, Xiaomi Redmi 8, oppure di uno smartphone a scelta tra <a href="https://multiplayer.it/notizie/samsung-galaxy-note-10-note10-plus-preorder-amazon-disponibile.html">Samsung Galaxy Note10</a> e Samsung Galaxy Note10+. Il tutto con un vincolo pari a 30 mesi; torneremo a parlarvi della promozione non appena quest'ultima sarà disponibile.</p>
      <figure>
        <img src="https://multiplayer.net-cdn.it/thumbs/images/2018/11/19/3-italia_jpg_1400x0_crop_upscale_q85.jpg"/>
      </figure>
      <ul>
        <li>
          <a href="https://www.mondomobileweb.it/163304-tre-canvass-winter-offerta-all-in-power-xmas-edition-con-100-giga-e-la-promo-xiaomi/">Fonte</a>
        </li>
      </ul>
    </article>
  </body>
</html>