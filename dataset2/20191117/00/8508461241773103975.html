<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techbox.dennikn.sk/razer-kraken-ultimate-headset-ktory-da-hracom-konkurencnu-vyhodu/"/>
    <meta property="og:site_name" content="TECHBOX"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Razer Kraken Ultimate – headset, ktorý dá hráčom konkurenčnú výhodu"/>
    <meta property="og:description" content="Razer predstavil headset Kraken Ultimate s podporou THX Spatial Audio. 3D technológia ponúkne hráčom lepšiu identifikáciu polohy protivníkov | TECHBOX.sk"/>
  </head>
  <body>
    <article>
      <h1>Razer Kraken Ultimate – headset, ktorý dá hráčom konkurenčnú výhodu</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">Richard Pliešovský</a></address>
      <p>Razer predstavil náhlavnú súpravu Kraken Ultimate s podporou THX Spatial Audio. 3D technológia ponúkne hráčom lepšiu identifikáciu polohy ich protivníkov.</p>
      <p>Headsety od Razeru už tradične využívajú 7.1-kanálový priestorový zvuk. Teraz prichádzajú s ďalšou inováciou použitím THX Spatial Audio. Novinka Razer Kraken Ultimate tak môže byť veľmi užitočnou pomôckou pri hľadaní nepriateľov a ich následným eliminovaním.</p>
      <p>THX Spatial Audio je audio funkcia určovania polohy. Vytvára 360-stupňové zvukové prostredie a podľa výrobcu poskytuje oveľa väčšiu presnosť zistenia polohy ako je to pri 7.1 zvuku. Tlačidlo THX (na zadnej strane ľavého slúchadla) sa dá použiť na zapnutie/vypnutie priestorového zvuku THX. Aktívne THX signalizuje biela LED dióda.</p>
      <figure>
        <iframe src="https://www.youtube.com/embed/QYU8zydUqD8" width="640" height="360" data-service="Youtube" scrolling="no"/>
      </figure>
      <p>Virtuálne reproduktory prinášajú verný zvuk podľa vzdialenosti zvukových zdrojov v hre, mali by tak menej zaťažovať sluch. O zvuk sa starajú 50 mm meniče naladené na prirodzenú zvukovú krivku. Mikrofón má funkciu aktívneho potláčania hluku pre zrozumiteľnejšiu komunikáciu s ostatnými hráčmi.</p>
      <figure>
        <img src="https://techbox.dennikn.sk/wp-content/uploads/2019/11/Razer-Kraken-Ultimate-3JPG.jpg"/>
        <figcaption>
          <cite>ZDROJ | Razer</cite>
        </figcaption>
      </figure>
      <p>Headset má komfortné funkcie integrované do zvukovo-izolačných náušníkov, napríklad chladiaci gél, ktorý zabraňuje prehrievaniu počas dlhých herných turnajov. Pomocou softvéru Razer Chroma si vie používateľ zmeniť RGB osvetlenie. Na výber je 16,8 miliónov farieb a súbor efektov, ktoré je možné vyladiť tak, aby sa dosiahol naozaj jedinečný vzhľad.</p>
      <p>Razen Kraken Ultimate sa predáva za 129,99 dolárov, objednať sa dá na <a href="https://www.razer.com/gaming-audio/razer-kraken-ultimate?irclickid=RJOVjr0pDxyOUXg0M-0V7wD0Ukn1iDXNC3vY3s0&amp;irgwc=1&amp;utm_medium=affiliate">stránke výrobcu</a>, alebo v <a href="https://www.amazon.com/dp/B07ZK6R8JF/ref=as_li_ss_tl?ie=UTF8&amp;linkCode=ll1&amp;tag=productpost2019text-20&amp;linkId=47939ba98d764296219958ef26c80dff&amp;language=en_US">Amazone</a>. Okrem <i>Kraken Ultimate</i>, ponúka Razer aj cenovo dostupnejší model <a href="https://www.razer.com/gaming-audio/razer-kraken-x-usb"><i>Kraken X USB</i></a>, za 59,99 dolárov. Ten má 7.1-kanálový priestorový zvuk, ohybný kardiofónny mikrofón, 40 mm meniče a zelené osvetlenie náušníkov.</p>
      <figure>
        <img src="https://techbox.dennikn.sk/wp-content/uploads/2019/11/Razer-Kraken-X-USB-1JPG.jpg"/>
        <figcaption>Razer Kraken X USB sa dá použiť s väčšinou zariadení, ktoré majú USB port.<cite>ZDROJ | Razer</cite></figcaption>
      </figure>
      <footer>
        <b>Zdroj: </b>
        <a href="https://www.razer.com/gaming-audio/razer-kraken-ultimate?irclickid=RJOVjr0pDxyOUXg0M-0V7wD0Ukn1iDXNC3vY3s0&amp;irgwc=1&amp;utm_medium=affiliate">Razer</a>
      </footer>
    </article>
  </body>
</html>