<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/dupa-mai-bine-de-sase-ani-de-negocieri-cel-mai-mare-acord-comercial-ar-putea-fi-semnat-in-2020-18591066"/>
    <meta property="og:site_name" content="BusinessMagazin"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="După mai bine de şase ani de negocieri, cel mai mare acord comercial ar putea fi semnat în 2020"/>
    <meta property="og:description" content="După mai mult de şase ani de negocieri, peste 10 ţări din regiunea Asiei şi a Pacificului urmăresc să semneze în 2020 cel mai mare acord comercial încheiat vreodată, conform CNBC."/>
  </head>
  <body>
    <article>
      <h1>După mai bine de şase ani de negocieri, cel mai mare acord comercial ar putea fi semnat în 2020</h1>
      <address><time datetime="2019-11-17T00:00:00+00:00">17 Nov 2019</time> by <a rel="author" href="https://www.businessmagazin.ro/autor/eduard-ivanovici" target="_blank">Eduard Ivanovici</a></address>
      <h3>După mai bine de şase ani de negocieri, cel mai mare acord comercial ar putea fi semnat în 2020</h3>
      <p>După mai mult de şase ani de negocieri, peste 10 ţări din regiunea Asiei şi a Pacificului urmăresc să semneze în 2020 cel mai mare acord comercial încheiat vreodată, conform CNBC.</p>
      <p>Afacerea, numită Parteneriatul Economic Regional, include 10 ţări din Asociaţia Naţiunilor din Asia de Sud-Est şi cinci parteneri comerciali principali: Australia, China, Japonia, Noua Zeelandă şi Coreea de Sud. Potrivit unui raport Reuters, cele 15 ţări acoperă aproape o treime din populaţia şi PIB-ul mondial, ceea ce depăşeşte orice alt bloc comercial regional, precum Uniunea Europeană sau acordul SUA – Mexic – Canada.</p>
      <p>Afacerea a început cu 16 ţări, însă India a decis să se retragă din parteneriat pe baza ideii cum că pactul ar putea afecta producătorii locali din subcontinentului indian.</p>
      <p>Parteneriatul Economic Regional a fost lansat în 2012 în Phnom Penh, Cambogia, ca o iniţiativă a Ascociaţiei Naţiunilor din Asia de Sud-Est de încurajare a comerţului între cei 10 membri şi alte şase ţări. Acordul urmăreşte micşorarea taxelor de comerţ, standardizarea normelor şi procedurilor vamale şi lărgirea accesului la piaţă al ţărilor care nu au acorduri comerciale.</p>
      <p>Cele 16 ţări au început negocierile în 2013, când se pregătea un alt acord, cel al Parteretiatul Trans-Pacific (TPP). De vreme ce China a decis să nu ia parte la ce era atunci cel mai mare acord comercial gândit vreodată, mai mulţi experţi consideră că Parteneriatul Economic Regional reprezintă o modalitate prin care China poate limita influenţa americană din regiune.</p>
      <p>În 2017, preşedintele american Donald Trump şi-a retras ţara din TPP şi a început să mărească taxele pentru mai mulţi parteneri comeriali ai Statelor Unite, măsură adoptată datorită unor „practici comerciale nedrepte”, după spusele liderului de la Casa Albă.</p>
      <p>Citiţi mai multe pe <a href="http://www.zf.ro/">www.zf.ro</a>. </p>
    </article>
  </body>
</html>