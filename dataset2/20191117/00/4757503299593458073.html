<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaonline.cz/clanek/zhave-drby/165773/kaiser-je-devecka-pro-vsechno-mam-vytahane-ruce-jako-opicak.html"/>
    <meta property="og:site_name" content="Aha!"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Kaiser je děvečka pro všechno! Mám vytahané ruce jako opičák"/>
    <meta property="og:description" content="Herec Oldřich Kaiser (64) už je po nedávno prodělaném infarktu v pořádku, tedy už chodí se svou partnerkou Dášou Vokatou (65) radostně do společnosti. Naposledy byli viděni na křtu knihy dobrého kamaráda, světově uznávaného neurochirurga Vladimíra Beneše, jak uvádí idnes.cz. Tam herec a komik vyzradil jedno „drsné“ tajemství svého života."/>
  </head>
  <body>
    <article>
      <h1>Kaiser je děvečka pro všechno! Mám vytahané ruce jako opičák</h1>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <p>
        <b>
          <b>Herec Oldřich Kaiser (64) už je po nedávno prodělaném infarktu v pořádku, tedy už chodí se svou partnerkou Dášou Vokatou (65) radostně do společnosti. Naposledy byli viděni na křtu knihy dobrého kamaráda, světově uznávaného neurochirurga Vladimíra Beneše, jak uvádí idnes.cz. Tam herec a komik vyzradil jedno „drsné“ tajemství svého života.</b>
        </b>
      </p>
      <p>S neurochirurgem je totiž pojí nejen dlouholeté přátelství, ale také společná záliba v broucích. Na uvedení knihy Mé cesty do hlubin mozku, kterou neurochirurg na akci představil, se proto <a href="https://celebwiki.blesk.cz/osobnost/1119/oldrich-kaiser/">Kaiser</a> rozpovídal, co na výpravách za hmyzem prožívají. „To jsme byli jednou na cestách v Africe a zjistili jsme, že zatímco se Vladimír věnuje poznávání různých druhů brouků, já jsem taková děvečka pro všechno. Vařím jídlo i kafe, peru nebo chodím pro nákupy. Vždycky z toho mám vytahané ruce jako opičák. Pan profesor si zatím v klidu zkoumá nebo leží v posteli,“ vtipně shrnul, jakou roli při svých cestách, na rozdíl od Vladimíra Beneše, má.</p>
      <related>
        <a href="https://www.ahaonline.cz/clanek/zhave-drby/163006/kaiser-po-infarktu-lecba-u-konvalinkove.html"/>
      </related>
    </article>
  </body>
</html>