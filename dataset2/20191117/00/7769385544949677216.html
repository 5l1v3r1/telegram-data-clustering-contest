<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prabhanews.com/2019/11/ys-vijayamma-charitable-trust-cancel/"/>
    <meta property="og:site_name" content="ఆంధ్రప్రభా"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="జగన్ కు కేంద్రం షాక్ … వైఎస్ విజయమ్మ చారిటబుల్ ట్రస్టు రద్దు"/>
    <meta property="og:description" content="న్యూ ఢిల్లీ : ఏపీ ముఖ్యమంత్రి వైఎస్ జగన్ కు కేంద్రప్రభుత్వం షాక్ ఇచ్చింది. జగన్ తల్లి విజయమ్మ పేరుతో ఉన్న వైఎస్ విజయమ్మ చారిటబుల్ ట్రస్టును కేంద్ర ప్రభుత్వం రద్దు చేసింది. టైమ్స్ ఆఫ్ ఇండియా పత్రిక ఈ విషయం తెలియచేసింది. దీంతోపాటు మరో మూడు సంస్థల రిజిస్ట్రేషన్లను కేంద్రం రద్దు చేసింది. విదేశీ నిధుల నియంత్రణ చట్టం -2010 లోని సెక్షన్ 14 కింద విజయమ్మ చారిటబుల్ ట్రస్టును కేంద్ర హోమ్ శాఖ రద్దు చేసింది. తెలంగాణలో 90 , ఏపీలో 168 ఎన్జీవోలను కూడా రద్దు చేస్తూ కేంద్రం నిర్ణయం తీసుకుంది. విదేశాల నుంచి వస్తున్ననిధులు, వాటిని ఖర్చు చేస్తున్న తీరుపై కేంద్రానికి నివేదికలు పంపడంలో ఈ సంస్థలు విఫలం కావడంతో కేంద్రం రద్దు చేసింది. ఎఫ్ సి ఆర్ ఏ చట్టం ప్రకారం వార్షిక నివేదిలకు సమర్పించాలి. కానీ ఈ సంస్థలు 2017 -18 సంవత్సరానికి ఈ పని చేయలేదు. రూరల్ ఎడ్యుకేషన్ డెవెలప్ మెంట్ సొసైటీ, రాయపాటి చారిటబుల్ ట్రస్టు, ఫిలడెల్ఫీయా జియాన్ మినిస్ట్రీస్, అరుణ మహిళా మండలి రిజిస్ట్రేషన్లు కూడా కేంద్రం రద్దు చేసింది."/>
  </head>
  <body>
    <article>
      <h1>జగన్ కు కేంద్రం షాక్ … వైఎస్ విజయమ్మ చారిటబుల్ ట్రస్టు రద్దు</h1>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <p>న్యూ ఢిల్లీ : ఏపీ ముఖ్యమంత్రి వైఎస్ జగన్ కు కేంద్రప్రభుత్వం షాక్ ఇచ్చింది. జగన్ తల్లి విజయమ్మ పేరుతో ఉన్న వైఎస్ విజయమ్మ చారిటబుల్ ట్రస్టును కేంద్ర ప్రభుత్వం రద్దు చేసింది. టైమ్స్ ఆఫ్ ఇండియా పత్రిక ఈ విషయం తెలియచేసింది. దీంతోపాటు మరో మూడు సంస్థల రిజిస్ట్రేషన్లను కేంద్రం రద్దు చేసింది. విదేశీ నిధుల నియంత్రణ చట్టం -2010 లోని సెక్షన్ 14 కింద విజయమ్మ చారిటబుల్ ట్రస్టును కేంద్ర హోమ్ శాఖ రద్దు చేసింది. తెలంగాణలో 90 , ఏపీలో 168 ఎన్జీవోలను కూడా రద్దు చేస్తూ కేంద్రం నిర్ణయం తీసుకుంది. విదేశాల నుంచి వస్తున్ననిధులు, వాటిని ఖర్చు చేస్తున్న తీరుపై కేంద్రానికి నివేదికలు పంపడంలో ఈ సంస్థలు విఫలం కావడంతో కేంద్రం రద్దు చేసింది. ఎఫ్ సి ఆర్ ఏ చట్టం ప్రకారం వార్షిక నివేదిలకు సమర్పించాలి. కానీ ఈ సంస్థలు 2017 -18 సంవత్సరానికి ఈ పని చేయలేదు. రూరల్ ఎడ్యుకేషన్ డెవెలప్ మెంట్ సొసైటీ, రాయపాటి చారిటబుల్ ట్రస్టు, ఫిలడెల్ఫీయా జియాన్ మినిస్ట్రీస్, అరుణ మహిళా మండలి రిజిస్ట్రేషన్లు కూడా కేంద్రం రద్దు చేసింది.</p>
    </article>
  </body>
</html>