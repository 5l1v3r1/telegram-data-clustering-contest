<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/news/342669/sport:/title:srbija-sastav-za-ukrajinu-mitrovic-sprema-osvetu-dilema-na-desnom-boku"/>
    <meta property="og:site_name" content="MozzartSport"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="SRBIJA - SASTAV ZA UKRAJINU: Mitrović sprema osvetu, dilema na desnom boku"/>
    <meta property="og:description" content="Selektor Ljubiša Tumbaković šta je probao u prethodnih pet utakmica mandata - probao je. Ovo danas bi trebalo da bude generalna proba za martovski baraž"/>
  </head>
  <body>
    <article>
      <h1>SRBIJA - SASTAV ZA UKRAJINU: Mitrović sprema osvetu, dilema na desnom boku</h1>
      <h2>Selektor Ljubiša Tumbaković šta je probao u prethodnih pet utakmica mandata - probao je. Ovo danas bi trebalo da bude generalna proba za martovski baraž</h2>
      <address><time datetime="2019-11-17T00:00:00+00:00">17 Nov 2019</time> by <a rel="author">Vujadin Tomković</a></address>
      <p>
        <b>Dođe kraj i kvalifikacijama. Teorija kaže da Srbija još ima čemu da se nada pred današnji meč sa Ukrajinom (15.00), ali u realnosti nisu baš velike šanse da se prvak Evrope i pobednik Lige nacija Portugalija oklizne u Luksemburgu, koliko god teren na kojem će igrati bio u očajnom stanju.</b>
      </p>
      <p>Nego, da ne idemo toliko daleko, prvi uslov za bilo kakvu nadu je da Srbija pobedi Ukrajinu, a ako je suditi po dosadašnjim igrama, pa i ovom poslednjom protiv Luksemburga na istom stadionu (3:2), biće to baš teška misija.</p>
      <p>Selektor <b>Ljubiša Tumbaković </b>šta je probao u prethodnih pet utakmica mandata - probao je. Ovo danas bi trebalo da bude generalna proba za martovski baraž - <i>ako tog nedeljnog čuda ne bude</i> - pa bi, samim tim, trebalo da izvede na teren ono najbolje što ima, sa vizijom igre koju je zamislio kada je preuzeo Srbiju.</p>
      <figure>
        <img src="https://mozzartsport.com/upload/CKEditor/19.10.2018/untitled%20folder/untitled%20folder/770x200-FSS.png"/>
      </figure>
      <p>Od onog najboljeg što Orlovi imaju tu nisu povređeni <b>Filip Kostić </b>i uvređeni <b>Luka Jović</b>, a po sudeći po raznim najavama, vrlo je verovatno da danas na terenu neće biti ni <b>Sergeja Milinkovića-Savića</b>, čijom igrom protiv Luksemburga mnogi u i oko reprezentacije nisu bili zadovoljni.</p>
      <p>Samim tim, očekuje se da selektor <b>Tumbaković</b> odustane od ideje da igraju trojica ofanzivnih vezista, takozvanih "umetnika", na malom prostoru, a da šansu dobije jedan od bržih igrača po boku, koji bi grabio u prostor, umesto da se gura u sredinu.</p>
      <p>Na golu se očekuje da ponovo bude <b>Marko Dmitrović</b>, koji se ustoličio kao "jedinica" srpske reprezentacije u ovim kvalifikacijama, dok ne bi trebalo ni da bude promena u kvartetu ispred njega. Kapiten <b>Aleksandar Kolarov </b>je definitivno novi štoper Orlova, na njegovo dosadašnje mesto uz levi bok uskočio je <b>Filip Mladenović</b>, dok na desnoj strani <b>Nikola Maksimović </b>i <b>Nikola Milenković </b>su se oprobali i kao desni štoperi i kao desni bekovi protiv Portugalije i Luksemburga. Mladi igrač Fjorentine trebalo bi i danas da se nađe uz desnu aut liniju.</p>
      <p>Blok ispred poslednje linije činili su na poslednje dve utakmice <b>Nemanja Maksimović </b>i <b>Luka Milivojević</b>, pa iako su se sreli sa brojim problemima u poslednja dva meča, najrealnije je da ostanu na svojim mestima i na ovoj završnoj utakmici kvalifikacija.</p>
      <figure>
        <img src="https://mozzartsport.com/upload/CKEditor/19.10.2018/untitled%20folder/untitled%20folder/2019-11-14T215504Z_1684010375_RC29BD9V22CI_RTRMADP_3_SOCCER-EURO-SRB-LUX-REPORT.JPG"/>
      </figure>
      <p>Za organizaciju napada biće zadužen <b>Dušan Tadić</b>, ovog puta u sredini polja, gde se najbolje snalazi, sa levog boka pomagaće mu <b>Adem Ljajić</b>, kao na prethodnom meču, dok bi promena trebalo da se desi na desnoj strani. Prvi kandidat za mesto u timu je <b>Nemanja Radonjić</b>, koji je na tri poslednje utakmice postigao dva gola, doduše ušavši u igru s klupe. Opcija B je da se na desnoj strani nađe <b>Mijat Gaćinović</b>, koji je po desnoj strani igrao protiv Ukrajine i u Lavovu, ali to je, ipak, bilo u mandatu <b>Mladena Krstajića</b>.</p>
      <p>Ako negde nema dilema, onda je to mesto špica. Sa deset golova na poslednjih šest utakmica <b>Aleksandar Mitrović</b> se zacementirao kao nezamenjiva udarna igla Orlova, a da je u top formi potvrdio je i u četvrtak uveče sa dva pogotka protiv Luksemburga.</p>
      <p>Fudbaleri Srbije imaće više motiva za današnji duel sa Ukrajinom. Naravno, prvi je da pobedom ostanu do poslednjeg minuta u igri za prolaz na Evropsko prvenstvo. Tu je i želja da se makar delom revanširaju za pulenima <b>Andreja Ševčenka </b>za debakl u Lavovu (5:0), a onda i činjenica da nikada u istoriji nisu savladali Ukrajinu. Istina, ovo im je prvi put da će igrati u našoj zemlji.</p>
      <p>
        <b>Srbija (4-2-3-1): Dmitrović - Milenković, Nik. Maksimović, Kolarov, Mladenović - Milivojević, Nem. Maksimović - Radonjić (Gaćinović), Tadić, Ljajić - Mitrović.</b>
      </p>
      <figure>
        <img src="https://mozzartsport.com/upload/CKEditor/19.10.2018/untitled%20folder/untitled%20folder/75308028_779617045808697_93924183074930688_n.jpg"/>
      </figure>
      <p>
        <b>KVALIFIKACIJE ZA EVROPSKO PRVENSTVO</b>
      </p>
      <p>
        <b>
          <i>Nedelja</i>
        </b>
      </p>
      <p>
        <b>
          <i>
            <u>GRUPA A</u>
          </i>
          <br/>
          <a href="https://www.mozzartbet.com/sr#/match/4523442">18.00: (5,20) Bugarska (3,70) Češka (1,70)</a>
          <br/>
          <a href="https://www.mozzartbet.com/sr#/match/4523434">18.00: (7,75) *Kosovo (4,80) Engleska (1,40)</a>
        </b>
      </p>
      <figure>
        <img src="https://mozzartsport.com/upload/CKEditor/05.12.2018./AAAggrrgrgrg.JPG"/>
      </figure>
      <p>
        <b>
          <i>
            <u>GRUPA B</u>
          </i>
          <br/>
          <a href="https://www.mozzartbet.com/sr#/match/4523145">15.00: (25,0) Luksemburg (13,0) Portugalija (1,07)</a>
          <br/>
          <a href="https://www.mozzartbet.com/sr#/match/4523576">15.00: (2,20) Srbija (3,40) Ukrajina (3,30)</a>
        </b>
      </p>
      <figure>
        <img src="https://mozzartsport.com/upload/CKEditor/05.12.2018./BBBBBgrgrgrgrrg.JPG"/>
      </figure>
      <p>
        <i>
          <u>
            <b>GRUPA H</b>
          </u>
        </i>
        <br/>
        <b>
          <a href="https://www.mozzartbet.com/sr#/match/4523432">20.45: (10,0) Albanija (5,00) Francuska (1,33)</a>
          <br/>
          <a href="https://www.mozzartbet.com/sr#/match/4523437">20.45: (15,0) Andora (6,50) Turska (1,20)</a>
          <br/>
          <a href="https://www.mozzartbet.com/sr#/match/4523436">20.45: (7,50) Moldavija (4,00) Island (1,50)</a>
        </b>
      </p>
      <figure>
        <img src="https://mozzartsport.com/upload/CKEditor/05.12.2018./HHHHHgrgrgrgrrg.JPG"/>
      </figure>
      <p>*** kvote su podložne promenama</p>
      <p><b>Foto</b>: <i>Reuters</i></p>
      <hr/>
      <figure>
        <img src="https://mozzartsport.com/upload/CKEditor/15.11.2019./1.%20Humanitarni%20tiket%20za%20fondaciju%20Budi%20human%201080x1080.jpg"/>
      </figure>
    </article>
  </body>
</html>