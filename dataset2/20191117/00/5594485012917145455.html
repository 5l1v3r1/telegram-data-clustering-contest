<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/12-zaginali-pri-protestite-sreshchu-tsenite-na-gorivata-v-iran_news709741.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-17T00:06:00+00:00"/>
    <meta property="og:title" content="12 загинали при протестите срещу цените на горивата в Иран"/>
    <meta property="og:description" content="Ранените са най-малко 13 души"/>
  </head>
  <body>
    <article>
      <h1>12 загинали при протестите срещу цените на горивата в Иран</h1>
      <h2>Ранените са най-малко 13 души</h2>
      <address>
        <time datetime="2019-11-17T00:06:00+00:00">17 Nov 2019, 00:06</time>
      </address>
      <p>https://blitz.bg/svyat/12-zaginali-pri-protestite-sreshchu-tsenite-na-gorivata-v-iran_news709741.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573941914-s.jpg"/>
      </figure>
      <p><b>Най-малко 12 души са загинали при протестите срещу цените на горивата в Иран, съобщиха местни медии. Ранените са най-малко 13 души.</b><br/><br/>Данните са от различни градове на страната. Демонстрациите се провеждат в 65 града на 25 провинции, включително и в столицата Техеран.<br/><br/>Стигна се до сблъсъци между полиция и протестиращи.<br/><br/>Видеозаписи в интернет показаха как многобройна тълпа скандира: "Рохани, засрами се! Остави страната на мира!" (президентът на Иран - Хасан Рохани - бел. ред.).<br/><br/>Горени са плакати на аятоллах Хомейни и неговия наследник Али Хаменей, върховен лидер на режима.<br/><br/>Протести избухнаха в Иран заради намаляване на държавните субсидии за бензина и поскъпването му с 50 процента.<br/><br/>Техеран обяви орязването на субсидиите вчера в полунощ без никакво предупреждение. Мярката идва, след като месеци наред се спекулираше за възможно въвеждане на бензинови дажби. Иранските власти твърдят, че спестените средства от субсидиите ще бъдат използвани за финансово подпомагане на семействата с ниски доходи.<br/><br/>Само за ден цените на литър бензин скочиха с 50% до минимум 15 000 риала за литър (13 щатски цента за литър).<br/><br/><br/><br/> </p>
    </article>
  </body>
</html>