<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698728/%D8%B1%D8%A6%DB%8C%D8%B3-%D8%A8%D8%A7%D9%86%DA%A9-%D9%85%D8%B1%DA%A9%D8%B2%DB%8C-%D9%87%D8%B1%DA%AF%D9%88%D9%86%D9%87-%D8%AA%D9%84%D8%A7%D8%B4-%D8%A8%D8%B1%D8%A7%DB%8C-%D8%B3%D9%81%D8%AA%D9%87%E2%80%8C%D8%A8%D8%A7%D8%B2%DB%8C-%D8%AF%D8%B1-%D8%A8%D8%A7%D8%B2%D8%A7%D8%B1-%D8%A7%D8%B1%D8%B2-%D8%AE%D9%86%D8%AB%DB%8C-%D9%85%DB%8C%E2%80%8C-%D8%B4%D9%88%D8%AF-%D9%85%D8%B1%D8%AF%D9%85-%D9%85%D8%B1%D8%A7%D9%82%D8%A8-%D8%B3%D8%B1%D9%85%D8%A7%DB%8C%D9%87-%D9%87%D8%A7%DB%8C-%D8%AE%D9%88%D8%AF-%D8%A8%D8%A7%D8%B4%D9%86%D8%AF-%D8%AA%D8%A7-%D8%A7%D8%B2-%D9%86%D8%A7%D8%AD%DB%8C%D9%87-%D8%B3%D9%88%D8%AF%D8%AC%D9%88%DB%8C%D8%A7%D9%86-%D9%88-%D8%B3%D9%81%D8%AA%D9%87-%D8%A8%D8%A7%D8%B2%D8%A7%D9%86-%D8%A2%D8%B3%DB%8C%D8%A8-%D9%86%D8%A8%DB%8C%D9%86%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="رئیس بانک مرکزی: هرگونه تلاش برای سفته‌بازی در بازار ارز خنثی می‌ شود/ مردم مراقب سرمایه های خود باشند تا از ناحیه سودجویان و سفته بازان آسیب نبینند"/>
    <meta property="og:description" content="رئیس کل بانک مرکزی گفت: مجموعه ذخایر بانک این اجازه را می دهد که با رصد تحرکات بازار ارز، هرگونه تلاش برای سفته بازی را خنثی کرده و همزمان اجازه دهد که روند عادی عرضه و تقاضای ارز، نرخ آن را تعیین کند."/>
  </head>
  <body>
    <article>
      <h1>رئیس بانک مرکزی: هرگونه تلاش برای سفته‌بازی در بازار ارز خنثی می‌ شود/ مردم مراقب سرمایه های خود باشند تا از ناحیه سودجویان و سفته بازان آسیب نبینند</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/26/1037926_279.jpg"/>
      </figure>
      <p>رئیس کل بانک مرکزی گفت: مجموعه ذخایر بانک این اجازه را می دهد که با رصد تحرکات بازار ارز، هرگونه تلاش برای سفته بازی را خنثی کرده و همزمان اجازه دهد که روند عادی عرضه و تقاضای ارز، نرخ آن را تعیین کند.</p>
      <p>به گزارش عصر ایران، عبدالناصر همتی در یادداشتی اعلام کرد: روزهای گذشته و امروز، همچنان بانک مرکزی در بازار ارز حضور فعال دارد، زیرا مدیریت بازار ایجاب می کند که به عنوان بازارساز اصلی نیازهای واقعی را تأمین کرده و مازاد عرضه ارز را نیز مطابق ماه های گذشته جمع آوری و به ذخایر کشور اضافه کند.</p>
      <p>رئیس کل بانک مرکزی تاکید کرد: تجربه بیش از یک سال گذشته بانک مرکزی در مدیریت علمی بازار ارز همچنان ادامه خواهد داشت و اطمینان دارم شکل گیری انتظارات این چند روز، تأثیر چندانی بر بازار ارز نخواهد داشت.</p>
      <p>وی گفت: روند گذشته و منطقی در بازار ادامه پیدا خواهد کرد، مردم مراقب سرمایه های خود باشند تا از ناحیه سودجویان و سفته بازان آسیب نبینند.</p>
    </article>
  </body>
</html>