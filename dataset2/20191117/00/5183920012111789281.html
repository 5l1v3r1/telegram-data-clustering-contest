<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kontrakty.ua/article/146154"/>
    <meta property="og:site_name" content="Контракты.UA"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Через імпорт російської електроенергії втрачає український «Енергоатом», - експерт"/>
    <meta property="og:description" content="Зростання імпорту російської електроенергії завдає збитків українські держкомпанії «Енергоатом». Про це заявив президент Асоціації енергетики України Олександр Трохимець."/>
  </head>
  <body>
    <article>
      <h1>Через імпорт російської електроенергії втрачає український «Енергоатом», - експерт</h1>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <p>Зростання імпорту російської електроенергії завдає збитків українські держкомпанії «Енергоатом». Про це заявив президент Асоціації енергетики України Олександр Трохимець.</p>
      <p>Експерт зазначив, що через зростання імпорту російської електроенергії, державна компанія «Енергоатом» змушена піти з ринку «на добу наперед» на балансуючий ринок, внаслідок чого має фінансові втрати.</p>
      <p>«Технологічно «Енергоатом» і атомні електростанції працюють таким чином, що вони не можуть змінювати своє виробництво в більшу чи меншу сторону протягом доби. Тому коли змінюється навантаження в енергосистемі, і електрична енергія «Енергоатому» стає, грубо кажучи, зайвою, йому потрібно її продавати на інших сегментах ринку, ніж він може продавати. І тому він іде спочатку на ринок на добу наперед. Але там він також буває дуже часто, не може її продати за відсутністю попиту. І потім він вже йде на балансуючий ринок. А все це відбувається якраз через те, що в Україну зайшов російський і умовно білоруський, який так само є російський, імпорт електричної енергії, який займає вже на сьогоднішній день майже 16% від всього споживання електричної енергії в Україні», - пояснив Трохимець.</p>
      <p>Він також звернув увагу, що через імпорт російського струму почали обмежувати потужності вітчизняних компаній, зокрема й «Енергоатому», який до того ж має соціальне навантаження у вигляді спецобов’язків з продажу дешевої електроенергії для населення.</p>
      <p>«Слід розуміти, що електроенергетика працює таким чином, що електроенергію складувати не можна. Тому скільки її споживається в певний момент часу, стільки її повинно і вироблятися. І якщо з'являється додаткова електрична енергія в енергосистемі України у вигляді імпорту її з Росії і умовної Білорусі, то десь повинно її зменшитися виробництво. Цей десь, спочатку страждають теплові електростанції. Але у підсумку доводиться також знижувати виробіток електричної енергії «Енергоатому»… В нього є право продавати 10% виробленої електричної енергії на вільних сегментах ринку за вільними цінами. Так от, коли в нього зменшується виробництво електричної енергії, то він якраз менше її продає на вільних ринках і втрачає від цього кошти», - сказав Трохимець</p>
      <p>Нагадаємо, з 1 жовтня завдяки «поправці Геруса» почалася поставка електроенергії з Росії в режимі імпорту. За першу половину жовтня імпорт електроенергії з Росії виріс майже в два рази - з 2,4 млн кВт-год до 4,5 млн кВт-год на добу. На початку листопада він збільшився в порівнянні з середньодобовим показником за жовтень в 3 рази - до 12 млн кВт-год / добу.</p>
      <p>Керівник НЕК «Укренерго» Всеволод Ковальчук 7 листопада визнав, що через зростання імпорту електроенергії з РФ довелось обмежувати виробництво електроенергії на українських станціях.</p>
      <related>
        <a href="http://kontrakty.ua/article/146131"/>
        <a href="http://kontrakty.ua/article/146129"/>
        <a href="http://kontrakty.ua/article/146121"/>
      </related>
    </article>
  </body>
</html>