<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/vanja-marinkovic-je-u-seriji-bez-promasenog-suta-u-novoj-ubedljlivoj-pobedi-valensije/342718"/>
    <meta property="og:site_name" content="MozzartSport"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Vanja Marinković je u seriji! Bez promašenog šuta u novoj ubedljlivoj pobedi Valensije"/>
    <meta property="og:description" content="Srpski bek proradio u Španiji"/>
  </head>
  <body>
    <article>
      <h1>Vanja Marinković je u seriji! Bez promašenog šuta u novoj ubedljlivoj pobedi Valensije</h1>
      <h2>Srpski bek proradio u Španiji</h2>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <p>Proradio je <b>Vanja</b> <b>Marinković</b>, proradila je i Valensija!</p>
      <p>Španski tim je u velikoj krizi od početka sezone, ali uprkos tome trener <b>Ponsarnau</b> je izbegavao da se obrati za pomoć <b>Vanji</b> <b>Marinkoviću</b> i davao mu je šansu na kašičicu ili mu čak nije ni pružao šansu da uđe u igru. Bio je slep kod očiju...</p>
      <p>Valensija je do ove nedelje bila u seriji od tri poraza u svim takmičenjima i <b>Ponsarnau</b> je bio nikad bliži otkazu. Kada mu je voda došla do grla, konačno je spas video u <b>Marinkoviću</b>.</p>
      <p>U meču protiv Bajerna u Evroligi pre nekoliko dana je u situaciji  biti ili ne biti napokon dao pravu šansu <b>Marinkoviću</b> i video koliko je grešio pre toga. <b>Marinković</b> je odigrao partiju karijere u Evroligi i sa 19 poena srušio Bajern. Danas je dobio šansu u prvenstvu i opet ju je iskoristio. U dosadašnjih sedam kola španske Endesa lige, Vanja je igrao na pet utakmica i sakupio samo 43 minuta na parketu.</p>
      <related>
        <a href="https://www.mozzartsport.com/kosarka/vesti/vanja-marinkovic-u-valensiji-se-plase-srba-gaje-veliko-postovanje-prema-nama/342683"/>
      </related>
      <p>Danas je u duelu protiv Saragose (92:74) igrao 16 minuta i maksimalno iskoristio vreme na parketu. Ubacio je 10 poena bez promašaja iz igre. Za dva poena je šutirao 2/2, za tri poena 2/2, a upisao je i jedan skok. Bolje od toga za tu minutažu nije moglo...</p>
      <p>Očigledno da je pobeda nad Bajernom u režiji <b>Marinkovića</b> bila olakšanje za Valensiju koja je danas deklasirala Saragosu i već na poluvremenu vodila 24 razlike (53:39). Do kraja je rutinski sačuvala prednost i najavila da izlazi iz krize. Najefikasniji je bio <b>Abalde</b> sa 19 poena, <b>Vives</b> je ubacio 15, a <b>Ndur</b> 14. <b>Marinković</b> je bio četvrti na listi strelaca. U poraženom timu su <b>Bencing</b> i <b>Bareiro</b> ubacili po 12 poena.</p>
      <p>Valensija sedeće nedelje ima dvostruki evroligaški ispit protiv Zenita i Himkija na svom terenu. Dan kada je trener odlučio da veruje <b>Marinkoviću </b>bi mogao da se pokaže kao prekretnica za Valensijinu sezonu ako pobedi oba ruska evroligaša. </p>
      <p>
        <b>ACB - 9. KOLO</b>
      </p>
      <p><b>Subota</b><br/>Manresa - Obradoiro 79:85</p>
      <p>Andora - Unikaha 89:73</p>
      <p>Huventud - Tenerife 77:73</p>
      <p>San Pablo - Betis 85:72</p>
      <p><b>Nedelja</b><br/>Barselona - Estudijantes 94:72<br/>/Dejvis 20 - Skrab 18/</p>
      <p>Gran Kanarija - Mursija 85:79<br/>/Harper 22 - Buker 23/</p>
      <p>Valensija - Saragosa (92:74)<br/>/Abalde 19, Marinković 10 - Bencing 12/<br/><b><a href="https://www.mozzartbet.com/sr#/match/4524188">18.30: (3,90) Bilbao (16,0) Real Madrid (1,30)</a></b><br/><a href="https://www.mozzartbet.com/sr#/match/4524192"><b>20.00: (1,05) Baskonija (27,0) Fuenlabrada (10,0)</b></a></p>
      <p>*** kvote su podložne promenama</p>
      <p>(FOTO: ACB)</p>
      <figure>
        <img src="https://mozzartsport.com/upload/CKEditor/13.11.2019/6.Donacija%20mini%20kos%CC%8Carkas%CC%8Ckog%20terena%20vrtic%CC%81u%20Draguljc%CC%8Ce%20na%20Zvezdari%201080x1080.jpg"/>
      </figure>
    </article>
  </body>
</html>