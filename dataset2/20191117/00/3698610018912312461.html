<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/rosiya-vidala-norvegiyi-zasudzhenogo-za-shpigunstvo-berga-329945_.html"/>
    <meta property="og:site_name" content="DT.ua"/>
    <meta property="article:published_time" content="2019-11-17T00:30:00+00:00"/>
    <meta property="og:title" content="Росія видала Норвегії засудженого за шпигунство Берга"/>
    <meta property="og:description" content="Берга два роки провів в російській в'язниці."/>
  </head>
  <body>
    <article>
      <h1>Росія видала Норвегії засудженого за шпигунство Берга</h1>
      <h2>Берга два роки провів в російській в'язниці.</h2>
      <address>
        <time datetime="2019-11-17T00:30:00+00:00">17 Nov 2019, 00:30</time>
      </address>
      <p>Росія видала посольству Норвегії в Литві засудженого в РФ за шпигунство <b><a href="https://dt.ua/WORLD/litva-i-rosiya-zdiysnili-obmin-gromadyanami-zasudzhenimi-za-shpigunstvo-329806_.html">Фруде Берга</a></b>, повідомляє прес-служба норвезького уряду.</p>
      <p>Громадянина Норвегії Берга, а також двох засуджених у Росії за шпигунство литовців, Євгенія Матайтіса і Арстідаса Тамошайтіса, обміняли на двох росіян – Миколу Філіпченка та Сергія Моісеєнка, пише Asossiated Press.</p>
      <p>Обмін відбувся на кордоні Литви і Росії. Напередодні президент Литви Гітанас Науседа помилував Філіпченка і Моїсеєнка, які відбували покарання за шпигунство.</p>
      <p>Як повідомляє норвезький канал NRK, точна дата повернення Берга додому поки невідома. Родичі норвежця розповіли, що їх не повідомили про це.</p>
      <p>Норвежця затримали в Москві співробітники ФСБ РФ в грудні 2017 року під час передачі секретних документів. Слідство вважає, що заарештований за звинуваченням у державній зраді громадянин РФ Олексій Житнюк передавав Бергу документи, що стосуються російського військово-морського флоту.</p>
      <p>Раніше суд РФ у квітні 2019 року визнав підданого Норвегії Фруда <b><a href="https://dt.ua/WORLD/u-rosiyi-norvezhcyu-dali-14-rokiv-v-yaznici-za-shpigunstvo-308711_.html">Берга винним у шпигунстві</a></b> щодо російських атомних підводних човнів і засудив його до 14 років тюремного ув'язнення.</p>
      <p>28 лютого Шяуляйський окружний суд <b><a href="https://zn.ua/WORLD/v-litve-posadili-dvuh-russkih-shpionov-240653_.html">визнав винними у шпигунстві</a></b> колишнього офіцера Збройних сил Литви Сергія Пусина і громадянина Росії Моїсеєнка. Шпигуни передавали російській розвідці інформацію про армію Литви, місця дислокації військових підрозділів і безпілотники.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>