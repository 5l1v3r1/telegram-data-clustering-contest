<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/17022557/The-central-minister-of-the-swordswoman--who-has-been.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="வாள் எடுத்து சுழற்றி நடனம் ஆடிய மத்திய பெண் மந்திரி - சமூக வலைத்தளங்களில் தீவிரமாக பரவியது"/>
    <meta property="og:description" content="வாள் எடுத்து சுழற்றி நடனம் ஆடிய மத்திய பெண் மந்திரியின் வீடியோ சமூக வலைத்தளங்களில் தீவிரமாக பரவியது."/>
  </head>
  <body>
    <article>
      <h1>வாள் எடுத்து சுழற்றி நடனம் ஆடிய மத்திய பெண் மந்திரி - சமூக வலைத்தளங்களில் தீவிரமாக பரவியது</h1>
      <h2>வாள் எடுத்து சுழற்றி நடனம் ஆடிய மத்திய பெண் மந்திரியின் வீடியோ சமூக வலைத்தளங்களில் தீவிரமாக பரவியது.</h2>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <p>ஆமதாபாத், <br/><br/>குஜராத் மாநிலம், பாவ் நகரில் உள்ள சுவாமி நாராயண் குருகுலத்தில் பெண்கள் மேம்பாட்டு மன்றத்தின் சார்பில் கலாசார விழா நடந்தது.<br/><br/>இந்த விழாவில் கலந்து கொண்ட மாணவிகள், ‘தல்வார் ராஸ்’ எனறு அழைக்கப்படக்கூடிய குஜராத்தின் பாரம்பரிய நடனமான வாள் நடனம் ஆடினர்.</p>
      <p>மாணவிகள் இரு கைகளிலும் வாள்களை ஏந்திக்கொண்டு நடனம் ஆடினர். இரு கைகளிலும் வாள்களை சுழற்றி நடனமாடுவது ஆபத்தானது என்றபோதிலும் மாணவிகள் நேர்த்தியாக ஆடினர்.<br/><br/>அப்போது விழாவில் சிறப்பு விருந்தினராக கலந்து கொண்ட மத்திய பெண்கள் மற்றும் குழந்தைகள் மேம்பாடு, ஜவுளி துறை மந்திரி ஸ்மிரிதி இரானியை மாணவிகளுடன் சேர்ந்து கொள்ளுமாறு விழா ஏற்பாட்டாளர்கள் கேட்டுக்கொண்டனர்.<br/><br/>அவரும் மிகுந்த உற்சாகத்துடன் களத்தில் இறங்கி இரு கைகளிலும் வாளேந்தி சுழற்றி நடனமாடினார். அது பார்வையாளர்களை பரவசப்படுத்தியது. கைத்தட்டல்களை அள்ளித்தந்தது.<br/><br/>இந்த வீடியோ சமூக வலைத்தளங்களில் மின்னல் வேகத்தில் பரவியது. ஸ்மிரிதி இரானியை புகழ்ந்து தள்ளிவிட்டனர்.</p>
      <figure>
        <iframe data-src="https://twitter.com/ANI/status/1195419915076980737?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>