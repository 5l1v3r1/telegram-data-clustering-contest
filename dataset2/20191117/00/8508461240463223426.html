<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techbox.dennikn.sk/sloboda-nie-je-samozrejmost-ako-si-slobodu-pripomina-operator-o2/"/>
    <meta property="og:site_name" content="TECHBOX"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Sloboda nie je samozrejmosť. Ako si slobodu pripomína operátor O2?"/>
    <meta property="og:description" content="Operátor O2 aj tento rok pripomína, že sloboda nie je samozrejmosť. Spustil veľkú online kampaň..."/>
  </head>
  <body>
    <article>
      <h1>Sloboda nie je samozrejmosť. Ako si slobodu pripomína operátor O2?</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">TECHBOX</a></address>
      <p>
        <b>Operátor O2 aj tento rok pripomína, že sloboda nie je samozrejmosť. Spustil veľkú online kampaň realizovanú cez influencerov na sociálnych sieťach s cieľom ukázať mladým ľuďom, skutočný význam hodnôt slobody a demokracie, keďže sami život pred Nežnou revolúciou nezažili.</b>
      </p>
      <p>V rámci svojej kampane O2 oslovilo cestovateľa a vlogera PPPetra, ktorý vycestoval v čase. Vo svojom vlogu sa vracia na Slovensko pred 30 rokmi. Zažíva rôzne situácie, ktoré boli pred Nežnou revolúciou bežné, ako napríklad zadržanie pasu, nemožnosť vycestovať do zahraničia či cenzúra tlače. Posolstvom videa je, že síce už precestoval mnohé krajiny, ale tam, kam by sa rozhodne nechcel vrátiť, je socialistické Československo. Video už má cez 150 000 vzhliadnutí a dostalo sa na YouTube aj do kategórie trendy.</p>
      <figure>
        <iframe src="https://www.youtube.com/embed/Na-QW-8EG0Y" width="640" height="360" data-service="Youtube" scrolling="no"/>
      </figure>
      <p>Pri príležitosti 30. výročia Nežnej revolúcie Férová nadácia O2 otvorila i špeciálny grantový program Sloboda nie je samozrejmosť, kde podporila projekty, ktoré mladým vysvetľujú podstatu a dôležitosť Nežnej revolúcie, a to inovatívnou formou. Podporené boli projekty z oblasti vzdelávania a médií, občianskeho aktivizmu, literatúry, divadelnej a filmovej tvorby, počítačových hier, či virtuálnej reality. Do kampane sa zapojili aj ďalší influenceri, ktorí si na vlastnej koži „otestovali“ výsledky podporených projektov.</p>
      <p>Patra Bene tak hrá hru Velvet Revolution, ktorá nás prostredníctvom virtuálnej reality prenáša do čias pred novembrom 89. Asimister zase skúša hru Vivat sloboda, v ktorej sa ako hráč dozviete viac o minulom režime počas cesty v taxíku socialistickou Bratislavou a Strapo číta komiks Nežná.</p>
      <figure>
        <img src="https://techbox.dennikn.sk/wp-content/uploads/2019/11/o2_sloboda-2.jpg"/>
      </figure>
      <p>„Projekty, ktoré sme podporili, sa výzvy zhostili zodpovedne a podarilo sa nám vyskladať pestrý mix rôzneho druhu od počítačových hier, virtuálnu realitu až po filmové a divadelné eventy, pričom viaceré z nich sú aj nadčasového charakteru a dôležitosť Nežnej revolúcie budú pripomínať nielen v čase jej výročia, ale aj dlhodobo počas celého roka. Cieľom je pomôcť ich šíreniu nielen v online prostredí, ale aj na školách a vzdelávacích či kultúrnych inštitúciách,“ povedala Tereza Molnár, šéfka komunikácie O2 a zodpovedná za Férovú nadáciu k výsledkom grantu Sloboda nie je samozrejmosť.</p>
      <figure>
        <img src="https://techbox.dennikn.sk/wp-content/uploads/2019/11/o2_sloboda-3.jpg"/>
      </figure>
      <p>Podporeným projektom a informáciám o Nežnej revolúcii sa venuje aj špeciálne vydanie magazínu Sóda. Články v online podobe si môžete prečítať na <a href="https://soda.o2.sk/pribehy/30-vyrocie-neznej-revolucie/special-k-vyrociu-neznej-revolucie-30-rokov-slobody/">nasledujúcom odkaze</a>. V rámci kampane tiež dnes počas dňa na sociálnych sieťach spoznáte aj odpovede influencerov ako napríklad Gogo, Sajfa, Vec, Mlady.s, Joe Trendy, Čje či Babsy Jagušak odpoveď na otázku: „Prečo by si sa nechcel/a vrátiť do Československa pred novembrom 89?“ Odpovedať na otázku môžete aj vy, ak máte Instagram. Stačí ak vo vyhľadávaní nájdete logo kampane v gif formáte, to nájdete po zadaní kľúčového slova „sloboda“.</p>
    </article>
  </body>
</html>