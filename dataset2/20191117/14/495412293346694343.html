<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-pistoiese-monza-streaming-video-tv-la-capolista-va-in-toscana-serie-c/1948770/"/>
    <meta property="og:site_name" content="IlSussidiario"/>
    <meta property="article:published_time" content="2019-11-17T14:25:30+00:00"/>
    <meta property="og:title" content="Diretta/ Pistoiese Monza (risultato 0-0) streaming video tv: ci prova D’Errico"/>
    <meta property="og:description" content="Diretta Pistoiese Monza streaming video tv: risultato live 0-0, grande occasione per D'Errico. Partono meglio i brianzoli in grande forma."/>
  </head>
  <body>
    <article>
      <h1>Diretta/ Pistoiese Monza (risultato 0-0) streaming video tv: ci prova D’Errico</h1>
      <h2>Diretta Pistoiese Monza streaming video tv: risultato live 0-0, grande occasione per D’Errico. Partono meglio i brianzoli in grande forma.</h2>
      <address><time datetime="2019-11-17T14:25:30+00:00">17 Nov 2019, 14:25</time> by <a rel="author" href="https://www.ilsussidiario.net/autori/mauro-mantegazza/" target="_blank">Mauro Mantegazza</a></address>
      <h4>DIRETTA PISTOIESE MONZA (RISULTATO 0-0): CI PROVA D’ERRICO</h4>
      <p>Siamo arrivati alla metà del primo tempo della <b>diretta</b> di <b>Pistoiese Monza</b> con il <b>risultato</b> che è inchiodato sullo <b>0-0.</b> Gli ospiti sono partiti forte, infatti al quinto minuto grande percussione con Iocolano che calcia e trova la parata a terra da Pisseri. All’ottavo D’Errico perde palla e Cerretelli può ripartire. La difesa però risponde e lo chiude. Al decimo si propone Lepore che la mette dentro, Marchi viene fermato da Camilleri. Al 18esimo buona occasione di D’Errico che calcia di prima intenzione, Pisseri la blocca. Andiamo a dare uno sguardo alle formazioni ufficiali: <b>PISTOIESE</b> (3-5-2): Pisseri; Dametto, Camilleri, Terigi; Ferrarini, Spinozzi, Bordin, Cerretelli, Tempesti; Gucci, Valiani All. Pancaro A disp.: Salvalaggio, Mazzarani, Tartaglione, Morachioli, Spadoni, Sonnini, Viti, Luka, Vitiello, Cappellini, Cappelluzzo. <b>MONZA</b> (4-3-1-2): Lamanna; Lepore, Scaglia, Marconi, Sampirisi; Armellino, Fossati, D’Errico; Iocolano; Gliozzi, Marchi All. Brocchi A disposizione: Sommariva, Del Frate, Anastasio, Galli, Chiricò, Brighenti, Finotto, Mosti, Palazzi, Negro, Rigoni, Franco. (agg. di Matteo Fantozzi)</p>
      <h4>SI COMINCIA!</h4>
      <p><b>Pistoiese Monza</b> sta per avere inizio: prima però di dare la parola al campo dobbiamo certo prendere in esame anche alcuni dati utili fissati alla vigilia della 15^ giornata della Serie C. Con quattro vittorie, sette pareggi e tre sconfitte, la formazione toscana si appresta a ospitare il Monza con uno score non esaltante ma nemmeno da cenerentola del girone A di Serie C. La squadra granata ha inoltre totalizzato 16 gol, subendone però 13. In casa, in sette partite giocate, ha perso soltanto una volta, con due vittorie e quattro pareggi. Il Monza, se vuole ottenere i tre punti sul campo della Pistoiese, dovrà confermare il suo ruolino di marcia in trasferta (sei vittorie e un pareggio), per un totale di dieci vittorie, tre pareggi e una sola sconfitta nelle quattordici gare fin qui disputate (26 gol fatti, 9 subiti). Ora diamo la parola al campo!</p>
      <h4>DIRETTA STREAMING VIDEO E TV: COME VEDERE LA PARTITA</h4>
      <p>La <b>diretta tv</b> di <b>Pistoiese Monza</b> non è disponibile, ma per tutti gli appassionati possiamo ricordare che pure in questa stagione il portale elevensports.it fornisce le immagini delle partite non solo del campionato ma anche della Coppa Italia Serie C. Dunque, armandovi di dispositivi mobili come PC, tablet e smartphone, potrete seguire la partita in <b>diretta streaming video</b> abbonandovi al portale oppure acquistando il singolo evento, il cui prezzo è stato fissato all’inizio della stagione.</p>
      <h4>I BOMBER</h4>
      <p>Ci avviciniamo a grandi passi alla diretta di <b>Pistoiese Monza</b>, match della Serie C che pure ci permetterà di vedere in campo in terra toscana alcuni dei migliori bomber del girone A. Ecco infatti che oggi per la squadra toscana di certo non mancheranno Gucci e Stijepovic, che si contendono lo status di capocannoniere degli arancioni, con ben 4 reti a testa finora firmate. Attenzione però anche a Falcone e Valiani che hanno trovato la via del gol due volte finora. Per il Monza, nonostante l’elevato numero di gol, appare un poco complicato ancora individuare un vero capocannoniere. Al momento nello spogliatoio dei brianzoli il titolo è condiviso tra D’Errico e Finotto, che però hanno segnato tre reti a testa. Sono però ben in 8 tra i giocatori del Monza ad aver già segnato due gol a testa. (agg Michela Colombo)</p>
      <h4>I TESTA A TESTA</h4>
      <p>Per la diretta di <b>Pistoiese Monza</b> andiamo ad approfondire quelli che sono i precedenti. Il bilancio ci parla di 8 gare disputate tra Toscana e Lombardia con 3 vittorie per i brianzoli, 2 per i rossoarancio e 3 pareggi. Di tutte queste partite va specificato che non è mai arrivata una vittoria della squadra che si esibiva in trasferta. L’ultimo doppio confronto risale alla stagione 2017/18 quando tra andata e ritorno arrivò una vittoria per parte. All’andata la PIstoiese superò il Monza tra le mura amiche col risultato di 1-0 grazie al calcio di rigore trasformato da Ferrari alla fine della prima frazione di gioco. Al ritorno al Brianteo arrivò invece il risultato di 3-1. Al gol di Cori rispose Mulas, ma già nel primo tempo i padroni di casa si imposero con i gol di Cogliati e Giudici. Per trovare altre sfide tra le due compagini poi bisogna tornare indietro di dieci anni quando entrambe militavano in quella che allora si chiamava Lega Pro. (agg. di Matteo Fantozzi)</p>
      <h4>ORARIO E PRESENTAZIONE</h4>
      <p><b>Pistoiese Monza, diretta</b> dall’arbitro Marco Acanfora della sezione Aia di Castellammare di Stabia, è una partita valida per la quindicesima giornata del girone A della Serie C 2019-2020: l’appuntamento è fissato alle <b>ore 15.00</b> di oggi pomeriggio, domenica 17 novembre 2019. Trasferta in Toscana dunque per la capolista in occasione di <b>Pistoiese Monza</b>: i padroni di casa hanno 19 punti in classifica e cercano un risultato di prestigio per consolidarsi in zona playoff, gli ospiti lombardi invece hanno 33 punti e vogliono rimanere in testa con buon margine sulle inseguitrici tornando al successo dopo il <a href="https://www.ilsussidiario.net/news/diretta-monza-carrarese-streaming-video-tv-lombardi-per-rimanere-in-vetta-serie-c/1945875/">pareggio casalingo per 2-2 contro la Carrarese</a> nella scorsa giornata. Sette giorni fa invece per la Pistoiese è da ricordare il bel <a href="https://www.ilsussidiario.net/news/diretta-juventus-u23-pistoiese-streaming-video-tv-a-caccia-di-conferme-serie-c/1945889/">successo esterno per 0-2 sul campo della Juventus U23</a>.</p>
      <h4>PROBABILI FORMAZIONI PISTOIESE MONZA</h4>
      <p>Andiamo adesso a scoprire quali sono le probabili formazioni di <b>Pistoiese Monza</b>. Giuseppe Pancaro dovrebbe schierare la squadra toscana secondo il modulo 3-5-2: Pisseri in porta, protetto dalla retroguardia a tre composta da Terigi, Camilleri e Dametto; nel folto centrocampo a cinque potremmo invece vedere in azione da destra a sinistra Ferrarini, Bordin, Cerretelli, Valiani e Llamas, infine nella coppia d’attacco indichiamo titolari Stijepovic e Gucci. Per quanto riguarda invece il Monza di Cristian Brocchi, il modulo di riferimento dovrebbe essere il 4-3-1-2: in porta Lamanna, davanti a lui Lepore, Marconi, Bellusci e Sampirisi da destra a sinistra nella difesa a quattro; nel terzetto di centrocampo D’Errico, Fossati e Armellino, infine il reparto offensivo potrebbe vedere Iocolano trequartista alle spalle dei due attaccanti Finotto e Brighenti.</p>
      <h4>PRONOSTICO E QUOTE</h4>
      <p>Diamo in conclusione uno sguardo anche al pronostico su Pistoiese Monza, basandoci sulle quote offerte dall’agenzia di scommesse Snai. La capolista parte nettamente favorita pur giocando in trasferta, infatti il segno 2 è quotato ad appena 1,85 volte la posta in palio. Si sale invece per le altre due ipotesi: il segno X infatti è quotato a 3,35, mentre in caso di segno 1 si arriverà a quota 4,00.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-milan-juventus-donne-streaming-video-tv-e-il-big-match-serie-a-femminile/1950244/"/>
        <a href="https://www.ilsussidiario.net/news/diretta-renate-pianese-streaming-video-tv-quote-nerazzurri-favoriti-serie-c/1948820/"/>
        <a href="https://www.ilsussidiario.net/news/diretta-palmese-palermo-streaming-video-tv-rosanero-per-la-ripartenza-serie-d/1949226/"/>
        <a href="https://www.ilsussidiario.net/news/diretta-pontedera-lecco-streaming-video-tv-occasione-per-i-granata-serie-c/1948814/"/>
        <a href="https://www.ilsussidiario.net/news/diretta-teramo-ternana-streaming-video-tv-sfida-incerta-al-bonolis-serie-c/1949280/"/>
        <a href="https://www.ilsussidiario.net/news/diretta-sudtirol-sambenedettese-streaming-video-tv-bellincrocio-serie-c/1949102/"/>
      </related>
    </article>
  </body>
</html>