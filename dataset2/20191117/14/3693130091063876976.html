<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/polise-jiletle-saldiran-supheli-cikan-arbedede-vuruldu-1207800.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T14:20:00+00:00"/>
    <meta property="og:title" content="Polise jiletle saldıran şüpheli, çıkan arbedede vuruldu"/>
    <meta property="og:description" content="Kayseri'de 'hırsızlık', 'tehdit' ve 'hakaret' suçlarından aranan Murat E. (28), kendisini gözaltına almak isteyen sivil polislere jiletle saldırdı. Murat E., çıkan arbede sırasında almaya çalıştığı polisin silahından çıkan kurşunla yaralandı."/>
  </head>
  <body>
    <article>
      <h1>Polise jiletle saldıran şüpheli, çıkan arbedede vuruldu</h1>
      <h2>Kayseri'de 'hırsızlık', 'tehdit' ve 'hakaret' suçlarından aranan Murat E. (28), kendisini gözaltına almak isteyen sivil polislere jiletle saldırdı. Murat E., çıkan arbede sırasında almaya çalıştığı polisin silahından çıkan kurşunla yaralandı.</h2>
      <address>
        <time datetime="2019-11-17T14:20:00+00:00">17 Nov 2019, 14:20</time>
      </address>
      <p>​Olay, saat 14.00 sıralarında merkez <b>Melikgazi ilçesi Kılıçaslan Mahallesi Mustafa Kemal Paşa Bulvarı Hisar Apartmanı'nın</b> önünde meydana geldi.</p>
      <p>Asayiş Şube Hırsızlık Büro Amirliği ekipleri, '<b>hırsızlık</b>', 'tehdit' ve 'hakaret' suçlarından 10 ayrı araması bulunan Murat E.'yi fark etti.</p>
      <p>Sivil polisler, bir süre takip ettiği Murat E'yi gözaltına almak istedi. Ancak bu sırada Murat E., cebinden çıkardığı jiletle polislere saldırdı.</p>
      <p>Yaşanan arbede sırasında Murat E. polisin tabancasını almaya çalıştı. Ancak bu sırada silah ateş aldı, mermi, Murat E.'nin koltuk altına isabet etti.</p>
      <figure>
        <img src="https://images.bursadabugun.com/editor/haber/17112019/5dd145fd0f254412d81807e1-5dd14f45e984b.jpg"/>
      </figure>
      <p>
        <b>Yaralanan Murat E'ye ilk müdahaleyi saldırdığı polisler yaptı, ardından da sağlık ekibi çağırdı.</b>
      </p>
      <p>Kelepçelenen Murat E., polis eşliğinde Erciyes Üniversitesi Tıp Fakültesi Hastanesi'ne kaldırıldı. Tedaviye alınan Murat E.'nin sağlık durumunun iyi olduğu belirtildi.</p>
    </article>
  </body>
</html>