<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/rus-yetkili-s-400-ler-bahara-kadar-hazir-olacak-turkiye-kasim-2019-1"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-17T14:30:00+00:00"/>
    <meta property="og:title" content="Rus yetkili: S-400'ler bahara kadar hazır olacak"/>
    <meta property="og:description" content="Rus yetkili: S-400'ler bahara kadar hazır olacak | aydinlik.com.tr"/>
  </head>
  <body>
    <article>
      <h1>Rus yetkili: S-400'ler bahara kadar hazır olacak</h1>
      <address>
        <time datetime="2019-11-17T14:30:00+00:00">17 Nov 2019, 14:30</time>
      </address>
      <p>
        <b>Şugayev, S-400 hava savunma sisteminin 2020 baharına kadar Türk ordusunun hizmetine verileceğini, Türkiye'ye beşinci nesil savaş uçaklarının geliştirilmesi için de teknolojik yardım yapmaya hazır olduklarını ifade etti.</b>
      </p>
      <p>Rusya Federal Askeri-Teknik İşbirliği Servisi Başkanı Dmitriy Şugayev, S-400 hava savunma sisteminin 2020 baharına kadar kullanıma hazır hale getirilerek Türk ordusunun hizmetine verileceğini söyledi. Şugayev Türk uzmanlarının eğitiminin de 2019 yılı sonuna kadar tamamlanacağını belirtti.</p>
      <p>Dubai’deki fuarda gazetecilerin sorularını yanıtlayan Şugayev, “Türkiye ile olan S-400 sözleşmesi planlandığı şekliyle sürüyor. Yıl sonuna kadar Türk uzmanların eğitimini tamamlayacağız. Baharda ise sistem, artık askeri kullanıma hazır hale gelecek. Her şey planladığımız gibi gidiyor” ifadelerini kullandı.</p>
      <p>
        <b>RUSYA BEŞİNCİ NESİL SAVAŞ UÇAĞI ÜRETİMİNDE TÜRKİYE’YE YARDIMA HAZIR</b>
      </p>
      <p>Öte yandan Şugayev, Rusya’nın Türkiye’ye beşinci nesil savaş uçaklarının geliştirilmesi için teknolojik yardım yapmaya hazır olduğunu söyledi: "Bu alandaki çeşitli sistemler açısından (Türk beşinci nesil savaş uçaklarının üretimi) Türk ortaklarımıza önerecek şeylerimiz var. Onların da bu konuda önemli çalışmaları var. Onlara ciddi şekilde yardımcı olabiliriz."</p>
      <related>
        <h4>Benzer Haberler</h4>
        <a href="https://www.aydinlik.com.tr/abd-li-yetkili-s-400-lerin-turkiye-ye-f-35-disinda-ekonomik-bedeli-de-olacak-turkiye-haziran-2019"/>
        <a href="https://www.aydinlik.com.tr/baharat-kizlar-geri-donuyor-kultur-sanat-subat-2018"/>
        <a href="https://www.aydinlik.com.tr/f-35-ler-gercek-bir-hava-savascisi-degil-dunya-mayis-2019"/>
        <a href="https://www.aydinlik.com.tr/ozgurluk-meydani/2017-haziran/rus-yetkili-bizimle-isbirligi-isteyen-iki-parti-var"/>
      </related>
    </article>
  </body>
</html>