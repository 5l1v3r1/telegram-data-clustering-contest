<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/17/245-personer-ble-pagrepet-under-gule-vester-demonstrasjoner-i-frankrike/"/>
    <meta property="og:site_name" content="Document"/>
    <meta property="article:published_time" content="2019-11-17T14:09:59+00:00"/>
    <meta property="og:title" content="245 personer ble pågrepet under gule vester-demonstrasjoner i Frankrike"/>
    <meta property="og:description" content="­"/>
  </head>
  <body>
    <article>
      <h1>245 personer ble pågrepet under gule vester-demonstrasjoner i Frankrike</h1>
      <address><time datetime="2019-11-17T14:09:59+00:00">17 Nov 2019, 14:09</time> by <a rel="author">NTB</a></address>
      <figure>
        <img src="https://www.document.no/wp-content/uploads/2019/11/ttkmoxw4nma.jpg"/>
        <figcaption>
          <i>(AP Photo/Daniel Cole)</i>
        </figcaption>
      </figure>
      <p>Til sammen 254 personer ble pågrepet under gule vester-demonstrasjoner i Frankrike lørdag. Søndag er det ett år siden protestbevegelsens første demonstrasjon.</p>
      <p>Bare i Paris ble 173 personer pågrepet, mens flere titall ble pågrepet i byer som Nantes, Montpellier og Strasbour, ifølge innenriksminister Christophe Castaner.</p>
      <p>Han mener det var få faktiske demonstranter i gatene lørdag, men heller «kjeltringer som ville slåss mot sikkerhetsstyrkene og hindre nødetatene i å gjennomføre jobben sin».</p>
      <p>En rekke biler ble snudd på taket eller satt fyr på, busskur ble rasert og monumentet av den franske generalen Alphonse Pierre Juin, som beskrives som en helt fra 2. verdenskrig, ble ødelagt.</p>
      <p>Grupper med svartkledde demonstranter ikledd masker kastet steiner mot vinduene på en rekke store kjøpesentre og hoteller.</p>
      <p>Søndag er det planlagt nye demonstrasjoner.</p>
      <p>
        <b>Titusener deltok</b>
      </p>
      <p>Innenriksdepartementet mener at til sammen 28.600 personer deltok i demonstrasjonene rundt om i Frankrike lørdag. Ifølge dem som arrangerte demonstrasjonen, deltok nær 40.000.</p>
      <p>Det er uansett langt færre enn de om lag 282.000 personene som deltok i den første store demonstrasjonen 17. november 2018.</p>
      <p>
        <b>Tåregass og sammenstøt</b>
      </p>
      <p>I Paris brukte politiet tåregass mot demonstrantene. Rundt Place d’Itale barket politiet og demonstranter sammen i voldelige sammenstøt, som var de verste i hovedstaden på flere måneder.</p>
      <p>I de første demonstrasjonene i november 2018 ble det protestert mot regjeringens planer om å øke prisene på drivstoff. Etter hvert utviklet demonstrasjonene seg til protester mot president Emmanuel Macron og hans økonomiske reformer.</p>
      <p>
        <a href="https://www.documentforlag.no/produkt/sammenstot-mellom-sivilisasjoner/">Forhåndsbestill Sammenstøt mellom sivilisasjoner? her!</a>
      </p>
      <figure>
        <a href="https://www.documentforlag.no/produkt/sammenstot-mellom-sivilisasjoner/">
          <img src="https://www.document.no/wp-content/uploads/2019/11/annonse-huntington.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2018/12/09/over-1-700-pagrepet-under-protester-i-frankrike/"/>
        <a href="https://www.document.no/2019/11/16/politiet-brukte-taregass-mot-gule-vester-demonstranter/"/>
        <a href="https://www.document.no/2019/01/05/macron-fordommer-ekstrem-vold-etter-demonstrasjoner/"/>
        <a href="https://www.document.no/2018/12/08/belgia-flere-pagrepet-under-gule-vester-protester/"/>
        <a href="https://www.document.no/2018/11/17/en-dod-og-mange-skadd-i-bensinprotester-i-frankrike/"/>
        <a href="https://www.document.no/2018/12/08/flere-hundre-arrestert-i-paris/"/>
        <a href="https://www.document.no/2019/02/16/gule-vester-41-500-demonstranter-frankrike-rundt/"/>
        <a href="https://www.document.no/2018/12/01/nye-opptoyer-med-de-gule-vestene-i-paris/"/>
        <a href="https://www.document.no/2018/12/02/macron-vurderer-strengere-sikkerhetstiltak-etter-gateuro/"/>
        <a href="https://www.document.no/2018/12/15/protestene-avtar-i-frankrike/"/>
      </related>
    </article>
  </body>
</html>