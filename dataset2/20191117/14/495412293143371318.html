<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-fano-piacenza-streaming-video-tv-i-lupi-ci-provano-al-mancini-serie-c/1948825/"/>
    <meta property="og:site_name" content="IlSussidiario"/>
    <meta property="article:published_time" content="2019-11-17T14:26:58+00:00"/>
    <meta property="og:title" content="Diretta/ Fano Piacenza (risultato 1-1) video streaming tv: Kanis risponde a Corradi!"/>
    <meta property="og:description" content="Diretta Fano Piacenza streaming video e tv: probabili formazioni, quote, orario e risultato live della partita valida per il girone B della Serie C."/>
  </head>
  <body>
    <article>
      <h1>Diretta/ Fano Piacenza (risultato 1-1) video streaming tv: Kanis risponde a Corradi!</h1>
      <h2>Diretta Fano Piacenza streaming video e tv: probabili formazioni, quote, orario e risultato live della partita che si gioca al Mancini per la quindicesima giornata nel girone B di Serie C.</h2>
      <address><time datetime="2019-11-17T14:26:58+00:00">17 Nov 2019, 14:26</time> by <a rel="author" href="https://www.ilsussidiario.net/autori/claudio-franceschini/" target="_blank">Claudio Franceschini</a></address>
      <h4>DIRETTA FANO PIACENZA (RISULTATO 1-1): KANIS PAREGGIA I CONTI DOPO IL GOL DI CORRADI!</h4>
      <p><b>Fano Piacenza</b> ferme sul risultato di uno a uno dopo trenta minuti dal calcio di inizio. Al terzo giro d’orologio padroni di casa pericolosi: traversone dentro l’area piacentina, Tofanari prova a colpire ma devia sul fondo. Al quarto minuto Corradi porta in vantaggio la compagine ospite: Della Latte confeziona un bel suggerimento dentro l’area avversaria, il compagno riesce ad intervenire con una deviazione che beffa l’incolpevole Venditti. La gara si gioca su buoni ritmi: il Fano non ci sta e prova a reagire dopo lo svantaggio. Il pareggio si concretizza al ventisettesimo minuto, grazie a Kanis. Fano che al ventinovesimo finisce in dieci uomini per il rosso rimediato da Ricciardi per aver steso Imperiale. Adesso il Piacenza può provare ad approfittare della superiorità numerica; vedremo se ci riuscirà. (Aggiornamento di Jacopo D’Antuono)</p>
      <h4>SI COMINCIA!</h4>
      <p>Si accende la diretta di <b>Fano Piacenza</b> e certo alla vigilia del fischio d’inizio non possiamo non prendere in esame anche alcuni statistiche segnate prima di questa 15^ giornata di Serie C. Dati alla mano ricordiamo che la squadra ospite ha vinto 6 partite, perdendone 3 ed ha collezionato 5 pareggio. La differenza reti del Piacenza è di + 3 mentre quella del Fano di -14 (solamente 9 gol fatti e ben 23 subiti). Il club delle Aquile ha vinto 2 partite, perse 4 e pareggiate 8 e inoltre ha una media gol di 1.2 gol/partita, inferiore a quella del Piacenza, 1.6. Aggiungiamo che il Fano è la peggior squadra per il rendimento in casa e il Piacenza ha un differenza reti negativa fuori casa -1. Diamo allora la parola al campo, si gioca!</p>
      <h4>DIRETTA STREAMING VIDEO E TV: COME VEDERE LA PARTITA</h4>
      <p>La <b>diretta tv</b> di <b>Fano Piacenza</b> non sarà trasmessa sui canali della nostra televisione, ma tutti gli appassionati della Serie C potranno seguire questa partita attraverso il portale Eleven Sports, che fornisce l’intera gamma della stagione di terza divisione in <b>diretta streaming video</b> – dunque mediante l’utilizzo di PC, tablet e smartphone – a tutti i suoi abbonati oppure a chi volesse di volta in volta acquistare il singolo evento, che ha un prezzo precedentemente fissato.</p>
      <h4>I BOMBER</h4>
      <p>Ci avviciniamo a grandi passi alla diretta della Serie C di <b>Fano Piacenza</b> e certo vogliamo curiosare nei due spogliatoi per provare a individuare dei bomber in grado di decidere di questo incontro per il girone B. In casa delle aquile dobbiamo certo fissare la nostra attenzione su Barbuti che a oggi ha segnato 3 gol, ma attenzione anche a Parlati, che ha trovato la via del gol in due occasioni fino ad oggi. In casa del Piacenza il riferimento in termini di gol è certo Paponi, che alla vigilia di questo turno per il girone B ha pure messo da parte ben 9 marcature. Occhio tra i bianconeri anche a Pergreffi, che ha segnato tre marcature, l’ultima però nella sfida tra gli emiliani e il Vicenza, nella nona giornata del campionato. (agg Michela Colombo)</p>
      <h4>I TESTA A TESTA</h4>
      <p>Vogliamo ora approfondire lo storico che riguarda la diretta di <b>Fano Piacenza</b>, big match per la 15^ giornata della Serie C. Dati alla mano infatti possiamo a oggi fare riferimento su ben 14 testa a testa già occorsi in contesti ufficiali e registrati dal 1979 a oggi e sempre per il terzo campionato italiano. Complessivamente possiamo allora contare 6 successi del Fano nello scontro diretto e 4 vittorie del Piacenza: ci aggiungiamo a completamento 4 pareggi. Va infine ricordato che l’ultimo testa a testa segnato tra Fano e Piacenza risale alla passata stagione della Serie C, dove nel doppio confronto certo riscopriamo bene del successo casalingo dei lupi nel turno di andata. Al ritorno fu invece solo pareggio per 1-1 in casa delle aquile. (agg Michela Colombo)</p>
      <h4>ORARIO E PRESENTAZIONE</h4>
      <p><b>Fano Piacenza</b>, partita <b>diretta</b> dal signor Gianpiero Miele, va in scena alle ore 15:00 di domenica 17 novembre per la quindicesima giornata nel girone B della <b>Serie C 2019-2020</b>. I lupi sono una delle squadre che hanno cambiato girone quest’anno: dopo aver sfiorato la promozione in Serie B sono ripartiti con tanto entusiasmo ma per il momento non hanno ancora trovato il giusto ritmo e non stanno tenendo il passo delle migliori, anche se <a href="https://www.ilsussidiario.net/news/diretta-piacenza-gubbio-streaming-video-tv-i-lupi-sono-in-frenata-serie-c/1946412/"><b>la vittoria di misura contro il Gubbio</b></a> è stata importante per riprendere la marcia e non perdere troppo contatto dalle squadre che in questo momento si giocano il salto di categoria diretto. Il Fano non era partito malissimo, ma poi è tornato a vivere le difficoltà dello scorso campionato, nel quale era retrocesso per poi venire ripescato. Domenica scorsa <a href="https://www.ilsussidiario.net/news/diretta-modena-fano-streaming-video-tv-occasione-per-i-canarini-serie-c/1946398/"><b>è arrivato un pesante ko a Modena</b></a>: non tanto nel punteggio (1-2) quanto nel fatto che adesso l’Alma Juventus è ultima in classifica. Aspettiamo allora la diretta di Fano Piacenza; intanto possiamo valutare in che modo i due allenatori potrebbero affrontare la partita del Mancini, leggendone le probabili formazioni.</p>
      <h4>PROBABILI FORMAZIONI FANO PIACENZA</h4>
      <p>Per Fano Piacenza Gaetano Fontana punta su un 4-3-3 nel quale Barbuti rimane l’imprescindibile attaccante, con Kanis e Baldini che invece operano sulle corsie laterali andando a completare il tridente. A centrocampo ci sarà la regia di Sapone, che viene preferito a Carte Said che può anche giocare più avanti; Carpani e Parlati giocheranno come mezzali, alle spalle di questo reparto ecco Di Sabatino e Gatti piazzati al centro della difesa con Viscovo in porta, mentre i terzini dovrebbero essere ancora Ricciardi e Tofanari. Nel Piacenza di Arnaldo Franzini, Della Latta e capitan Pergreffi assistono Milesi che comanda la difesa a protezione di Del Favero; Zappella e Imperiale saranno gli esterni (con El Kaouakibi che potrebbe essere titolare a destra), Corradi e Matteo Marotta invece dovranno supportare la fase di impostazione garantita da Nicco. Cacia e Paponi, due veterani, sono favoriti su Riccardo Forte per operare in attacco.</p>
      <h4>QUOTE E PRONOSTICO</h4>
      <p>Fano Piacenza è stata quotata dall’agenzia di scommesse Snai, e secondo questo bookmaker gli ospiti sono favoriti: siamo ad un valore corrispondente a 2,25 volte quanto messo sul piatto per il segno 2 che identifica la vittoria dei lupi, contro il valore di 3,15 che accompagna il segno 1 da giocare per il successo interno. La quota per il pareggio, ipotesi regolata dal segno X, vale invece 3,10 volte quello che avrete deciso di investire.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-milan-juventus-donne-streaming-video-tv-e-il-big-match-serie-a-femminile/1950244/"/>
        <a href="https://www.ilsussidiario.net/news/diretta-renate-pianese-streaming-video-tv-quote-nerazzurri-favoriti-serie-c/1948820/"/>
        <a href="https://www.ilsussidiario.net/news/diretta-palmese-palermo-streaming-video-tv-rosanero-per-la-ripartenza-serie-d/1949226/"/>
        <a href="https://www.ilsussidiario.net/news/diretta-pontedera-lecco-streaming-video-tv-occasione-per-i-granata-serie-c/1948814/"/>
        <a href="https://www.ilsussidiario.net/news/diretta-teramo-ternana-streaming-video-tv-sfida-incerta-al-bonolis-serie-c/1949280/"/>
        <a href="https://www.ilsussidiario.net/news/diretta-sudtirol-sambenedettese-streaming-video-tv-bellincrocio-serie-c/1949102/"/>
      </related>
    </article>
  </body>
</html>