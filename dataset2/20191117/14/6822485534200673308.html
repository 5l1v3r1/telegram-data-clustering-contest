<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980826108.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-17T14:48:00+00:00"/>
    <meta property="og:title" content="روند طرح افزایش قیمت بنزین در شورای عالی هماهنگی سران قوا"/>
    <meta property="og:description" content="محمدرضا تابش در گفت‌وگو با ایسنا، اظهار کرد: با توجه به مجموعه فعل و انفعالات در کشور، شدت گرفتن تحریم‌ها و تحت فشار قرار گرفتن دولت برای تامین منابع و ایفای مسئولیت‌هایی که دارد و هدر رفت انرژی، آلودگی‌های زیست محیطی و تبعات سوء آن موضوع از یک سال و نیم پیش در جلسه شورای هماهنگی اقتصادی سران قوا مطرح شده و کلیات امر در خصوص ساماندهی نرخ بنزین به تایید رهبری رسیده و ایشان هم گفتند که این کار خوبی است و معنایی ندارد که ۱۰۵ میلیون لیتر بنزین از آب ارزانتر باشد و انرژی هدر شود در حالیکه می‌تواند هدفمند شود و به نقطه هدف اصابت کند و صرف توسعه و پیشرفت کشور و رضایتمندی مردم شود."/>
  </head>
  <body>
    <article>
      <h1>روند طرح افزایش قیمت بنزین در شورای عالی هماهنگی سران قوا</h1>
      <address>
        <time datetime="2019-11-17T14:48:00+00:00">17 Nov 2019, 14:48</time>
      </address>
      <p>یک عضو کمیسیون برنامه و بودجه مجلس شورای اسلامی روند مصوبه شورای هماهنگی اقتصادی سران قوا درباره افزایش قیمت بنزین را تشریح کرد و گفت که طرح این موضوع در این شورا به یک سال و نیم پیش برمی‌گردد.</p>
      <p>محمدرضا تابش در گفت‌وگو با ایسنا، اظهار کرد: با توجه به مجموعه فعل و انفعالات در کشور، شدت گرفتن تحریم‌ها و تحت فشار قرار گرفتن دولت برای تامین منابع و ایفای مسئولیت‌هایی که دارد و هدر رفت انرژی، آلودگی‌های زیست محیطی و تبعات سوء آن موضوع از یک سال و نیم پیش در جلسه شورای هماهنگی اقتصادی سران قوا مطرح شده و کلیات امر در خصوص ساماندهی نرخ بنزین به تایید رهبری رسیده و ایشان هم گفتند که این کار خوبی است و معنایی ندارد که ۱۰۵ میلیون لیتر بنزین از آب ارزانتر باشد و انرژی هدر شود در حالیکه می‌تواند هدفمند شود و به نقطه هدف اصابت کند و صرف توسعه و پیشرفت کشور و رضایتمندی مردم شود.</p>
      <p>نماینده مردم اردکان در مجلس ادامه داد: پس از تایید کلیات قرار شد برای اجرایی شدن آن طرح بیاورند که این روند یک سال و نیم به طول انجامید و حالا به مرحله اجرا رسیده است. در این باره چند جلسه تشکیل شده و در جلسات نهایی تصویب شده که افزایش قیمت بنزین اجرایی شود و رهبری هم تایید کردند.</p>
      <p>تابش یادآور شد: البته قرار بود مکانیزم‌هایی طراحی شود که به نحو خوب و موثری اجرایی شود که شاید از این امر خصوصا از جهت اطلاع رسانی به مردم غفلت شده است.</p>
    </article>
  </body>
</html>