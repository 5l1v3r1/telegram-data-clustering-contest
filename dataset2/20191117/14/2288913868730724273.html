<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191117_04721605"/>
    <meta property="og:site_name" content="De Standaard"/>
    <meta property="article:published_time" content="2019-11-17T14:12:00+00:00"/>
    <meta property="og:title" content="Nederland mist aanvoerder Van Dijk tegen Estland"/>
    <meta property="og:description" content="Virgil van Dijk mist dinsdag de laatste groepswedstrijd van het Nederlands elftal tegen Estland. De aanvoerder laat het duel wegens persoonlijke omstandigh..."/>
  </head>
  <body>
    <article>
      <h1>Nederland mist aanvoerder Van Dijk tegen Estland</h1>
      <address>
        <time datetime="2019-11-17T14:12:00+00:00">17 Nov 2019, 14:12</time>
      </address>
      <p>
        <b>Virgil van Dijk mist dinsdag de laatste groepswedstrijd van het Nederlands elftal tegen Estland. De aanvoerder laat het duel wegens persoonlijke omstandigheden aan zich voorbij gaan, meldt de Nederlandse voetbalbond KNVB zondag.</b>
      </p>
      <p>Van Dijk kwalificeerde zich zaterdagavond met Oranje voor het EK door gelijk te spelen tegen Noord-Ierland (0-0). Het Nederlands elftal kan nog als eerste in de groep eindigen maar dan mag Duitsland niet winnen van Noord-Ierland. De 28-jarige Van Dijk heeft het trainingskamp van Oranje verlaten. De wedstrijd tussen Nederland en Estland in de Johan Cruijff ArenA is bijna uitverkocht.</p>
    </article>
  </body>
</html>