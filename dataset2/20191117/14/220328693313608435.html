<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/megan-oshche-ne-e-anglichanka-406970.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-17T14:29:00+00:00"/>
    <meta property="og:title" content="Меган още не е англичанка"/>
    <meta property="og:description" content="От Острова бавят британското й гражданство"/>
  </head>
  <body>
    <article>
      <h1>Меган още не е англичанка</h1>
      <address><time datetime="2019-11-17T14:29:00+00:00">17 Nov 2019, 14:29</time> by <a rel="author">Агенция Стандарт</a></address>
      <p>Меган Маркъл още чака да й бъде издаден документ за британско гражданство, съобщиха от „DailyMail“. Новината бе потвърдена от анонимен източник, близък до херцогинята на Съсекс. „Меган още не е официална англичанка. Странно е, все пак от 18 месеца вече е съпруга на внука на Кралицата, но тя разбира, че процесът е бавен“, споделя говорителят. Бившата актриса подаде документи за гражданство преди две години, когато се сгоди за принц Хари. Тогава от двореца Кенсингтън заявиха, че Маркъл няма да получи специално отношение, което и обяснява забавянето. Впоследствие кралски представител на първо четене потвърди, че процесът наистина ще отнеме няколко години. Това предотвратява възможността на Меган да гласува на изборите. Също така не е ясно дали ще се включи в избирането на американски президент.</p>
    </article>
  </body>
</html>