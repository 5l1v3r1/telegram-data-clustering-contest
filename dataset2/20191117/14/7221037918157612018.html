<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/yabancilar-kendi-dillerinde-turkiyeyi-anlatti/927123"/>
    <meta property="og:site_name" content="medya faresi"/>
    <meta property="article:published_time" content="2019-11-17T14:04:00+00:00"/>
    <meta property="og:title" content="Yabancılar kendi dillerinde Türkiye’yi anlattı"/>
    <meta property="og:description" content="İletişim Başkanlığı tarafından hazırlanan &quot;Türkiye'nin Gurbetçileri&quot; filminde, 7 yabancı kendi dillerinde Türkiye'yi anlattı."/>
  </head>
  <body>
    <article>
      <h1>Yabancılar kendi dillerinde Türkiye’yi anlattı</h1>
      <h2>İletişim Başkanlığı tarafından hazırlanan "Türkiye'nin Gurbetçileri" filminde, 7 yabancı kendi dillerinde Türkiye'yi anlattı.</h2>
      <address>
        <time datetime="2019-11-17T14:04:00+00:00">17 Nov 2019, 14:04</time>
      </address>
      <p>Yıllar önce Türkiye'de yaşamayı tercih eden 7 yabancının kendi dillerinden ve gözlerinden Türkiye'yi anlattığı film, Avrupa ile ABD başta olmak üzere dünya genelinde sosyal ağ ve dijital platformlarda tanıtılacak ve yayınlanacak.</p>
      <p>Filmde kısa kısa Türkiye'de yaptıkları işlerden bahseden yabancılar, daha sonra kendilerini etkileyen tarihi ve turistik mekânlar ile Türk mutfağını anlatıyor.</p>
      <p>Türkiye'deki kültürel çeşitliliğe hayranlıkların da ifade edildiği videoda, bazı yabancılar ülkeleri ile Türkiye'yi kıyaslıyor.</p>
      <p>İşte o video...</p>
      <figure>
        <iframe src="https://www.youtube.com/embed/wXrhHclrDmc" width="630" height="354" data-service="Youtube" scrolling="no"/>
      </figure>
      <p>Yabancılara sorulan "Türkiye denilince aklınıza gelen ilk 3 sözcük nedir?" sorusunun yanıtını da içeren filmde, ülkenin farklı şehirlerindeki tarihi, kültürel ve doğal mekânlardan görüntülere yer veriliyor.</p>
      <p>İletişim Başkanı Fahrettin Altun da filmi, "Türkiye'de yaşayan yabancılardan ülkemizdeki deneyimlerini 3 kelimeyle anlatmalarını istedik." mesajıyla Twitter hesabından paylaştı. </p>
      <p>Filmde, Hırvatistan, ABD, İngiltere ve Rusya'dan gelerek Türkiye'ye yerleşmiş öğretim görevlisi, foto muhabiri, kripto yatırım uzmanı, ithalat-ihracatçı, müzisyen, model, grafik tasarımcı, ressam gibi farklı meslek kollarından yabancılar, Türkiye'deki deneyimlerini aktardı.</p>
    </article>
  </body>
</html>