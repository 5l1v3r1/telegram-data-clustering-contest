<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/american-horror-story-10-potrebbe-essere-lultima-stagione/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-17T14:05:00+00:00"/>
    <meta property="og:title" content="American Horror Story 10 potrebbe essere l'ultima stagione | Cultura Pop"/>
    <meta property="og:description" content="La decima stagione di American Horror Story potrebbe essere quella conclusiva Le dichiarazioni di showrunner Ryan Murphy sul futuro di American Horror Story che potrebbe concludersi dopo la prossia stagione"/>
  </head>
  <body>
    <article>
      <h1>American Horror Story 10 potrebbe essere l'ultima stagione | Cultura Pop</h1>
      <address>
        <time datetime="2019-11-17T14:05:00+00:00">17 Nov 2019, 14:05</time>
      </address>
      <p>La <b>decima stagione</b> di<i> American Horror Story</i> potrebbe essere quella <b>conclusiva</b>.</p>
      <p>Come ha dichiarato su <a href="https://deadline.com/2019/11/american-horror-story-season-10-spoilers-ryan-murphy-ahs-1984-interview-season-finale-ratched-hollywood-streaming-dates-1202785704/"><i>Deadline</i></a> il prolifico showrunner <a href="https://www.tomshw.it/culturapop/the-politician-la-recensione-della-corsa-presidenziale-di-netflix/">Ryan Murphy</a>, la nuova stagione dello show <b>è l’ultima sotto contratto FX</b> e questa scadenza lo sta spingendo a riunire tutti gli attori preferiti dai fan, come Sarah Paulson e Evan Peters, per almeno un’ultima volta:</p>
      <blockquote>“<i>Le </i><i>persone che hanno contribuito a costruire questo spettacolo in quello che è, che ci hanno creduto fin dall’inizio, sono state contattate e interessate .”</i></blockquote>
      <p>Lo spettacolo di punta per FX ha visto un crollo costante del numero di spettatori nelle ultime due stagioni, fenomeno che non dovrebbe presagire nulla di buono sul futuro di<i> American Horror Story</i>, nonostante Murphy abbia espresso il desiderio di volerne prolungare la vita.</p>
      <p>Il creatore dello show ha ulteriormente aggiunto che, in caso di sospensione, avrebbe comunque in programma di negoziare con il gigante dello streaming Netflix per poter continuare con le stagioni di <i>AHS</i>, nonostante lui stesso sia attualmente impegnato su altri fronti, come la seconda stagione di<i> The Politician</i>, <i>The Prom</i>, e <i>Ratched</i>.</p>
      <blockquote>
        <i>“AHS è lo spettacolo più quotato di FX nella storia della rete, ha avuto 96 nomination agli Emmy… Ho tutte le buone intenzioni di rimanere su FX ma stiamo cercando di capire come.”</i>
      </blockquote>
      <figure>
        <img src="https://www.tomshw.it/images/images/2019/11/american-horror-story-63423.768x432.jpg"/>
      </figure>
      <p><i>American Horror Story</i> è un horror show creato da Murphy con Brad Falchuck che segue diverse serie di bizzarri personaggi e singolari trame ogni stagione, attraversando un elenco versatile di ambientazioni tra cui un hotel soprannaturale, un circo di freaks e una congrega di streghe.</p>
      <p>E sulla trama della decima e forse ultima stagione della serie televisiva, Murphy ha risposto in maniera alquanto vaga così:</p>
      <blockquote>
        <i>“Abbiamo flirtato con gli alieni, abbiamo flirtato con lo spazio, abbiamo flirtato con alcune cose che erano più interessanti di altre. Penso che al centro ci sia sempre America … I fan scrivono quello che vogliono e hanno sempre desiderato qualcosa nello spazio.”</i>
      </blockquote>
      <p>Noi non possiamo che sperare che le inquietanti storie di <i>American Horror Story</i> continuino!</p>
      <blockquote>Volete rivederti tutte le precedenti stagioni di <i>American Horror Story</i>? <a href="https://toms.it/qWS1G">Cliccate qui</a>.</blockquote>
    </article>
  </body>
</html>