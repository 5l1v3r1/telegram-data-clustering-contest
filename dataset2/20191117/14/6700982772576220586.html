<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pianetagenoa1893.net/primo-piano/ex-rossoblu-prosegue-lascesa-di-mister-nappi-in-cina/"/>
    <meta property="og:site_name" content="PianetaGenoa1893"/>
    <meta property="article:published_time" content="2019-11-17T14:00:47+00:00"/>
    <meta property="og:title" content="Ex rossoblu: prosegue l’ascesa di mister Nappi in Cina"/>
    <meta property="og:description" content="L'attuale squadra di Nappi, il BSU, sta partecipando ad un torneo Under 17: ha superato la fase a gironi ed è tra le migliori 8 squadre cinesi"/>
  </head>
  <body>
    <article>
      <h1>Ex rossoblu: prosegue l’ascesa di mister Nappi in Cina</h1>
      <h2>La sua attuale squadra, il BSU, sta partecipando ad un torneo Under 17: ha superato la fase a gironi ed è tra le migliori 8 squadre cinesi della categoria</h2>
      <address><time datetime="2019-11-17T14:00:47+00:00">17 Nov 2019, 14:00</time> by <a rel="author" href="https://www.pianetagenoa1893.net/" target="_blank">Roberto Sabatino</a></address>
      <p>La seconda avventura cinese da tecnico per Marco Nappi, ex bomber rossoblu, sta proseguendo sotto i migliori auspici.<br/>La sua attuale squadra, il BSU, sta partecipando ad un torneo Under 17 che coinvolge ben 16 squadre, di cui, oltre la sua, 12 della Super League cinese e 3 team che fanno parte delle accademie del Guanzhou Evergrande (il club attualmente guidato dal campione del mondo Fabio Cannavaro).<br/>La squadra di Nappi è stata inserita in un girone molto tosto, con lo stesso Guanzhou, il Wuhan e il Dalian.<br/>L’esordio infatti lo ha visto perdere con quest’ultima per 1-0, ma poi è iniziata la riscossa del suo BSU: superato con una cinquina il Wuhan (5-1) e pareggiato col forte Guanzhou (0-0). Grazie alla miglior differenza reti, il team di mister Nappi si è qualificato come secondo del girone, entrando così tra le migliori 8 squadre cinesi della categoria Under 17. Domani, sfida contro il fortissimo Shandong per la seconda fase del torneo.<br/>«Sono già felicissimo così – racconta Nappi a Pianetagenoa1893.net -, alleno questo gruppo solo da 2 mesi e mezzo, per me quello che stiamo facendo è strepitoso. So che sarà durissima adesso proseguire, ma ci provo. Non mollo mai, così come i miei ragazzi».</p>
      <related>
        <h4>ARTICOLI COLLEGATI</h4>
        <a href="https://www.pianetagenoa1893.net/primo-piano/tre-ragazze-dellunder-17-femminile-si-raccontano-ecco-come-ci-siamo-innamorate-del-genoa/"/>
        <a href="https://www.pianetagenoa1893.net/primo-piano/gervasi-torna-al-genoa-con-una-vittoria-una-scelta-di-cuore/"/>
        <a href="https://www.pianetagenoa1893.net/primo-piano/gli-ex-genoa-decisivi-in-europa-league-ntcham-affossa-la-lazio-lestienne-mantiene-in-corsa-lo-standard-liegi/"/>
        <a href="https://www.pianetagenoa1893.net/genoa-under-17/under-17-domenica-prossima-il-genoa-giochera-il-derby-a-begato/"/>
        <a href="https://www.pianetagenoa1893.net/primo-piano/le-tre-under-del-genoa-sfidano-domani-i-coetanei-del-pisa/"/>
        <a href="https://www.pianetagenoa1893.net/primo-piano/vant-schip-ho-giocato-4-anni-nel-genoa-ricordo-bene-i-derby-contro-mancini-e-vialli/"/>
      </related>
    </article>
  </body>
</html>