<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/skriniar-vinciamo-la-nostra-partita-e-aspettiamo-galles-ungheria-ma-cosi-non-ce-l-abbiamo-mai-fatta-323314"/>
    <meta property="og:site_name" content="FcInterNews.it"/>
    <meta property="article:published_time" content="2019-11-17T14:22:00+00:00"/>
    <meta property="og:title" content="Skriniar: &quot;Vinciamo la nostra partita e aspettiamo Galles-Ungheria. Ma così non ce l'abbiamo mai fatta&quot;"/>
    <meta property="og:description" content="Qualificazione a Euro 2020 appesa a un filo per la Slovacchia di Milan Skriniar, sconfitta ieri sera per 3-1 dalla Croazia e adesso quarta nel gruppo E dietro alla Nazionale balcanica già..."/>
  </head>
  <body>
    <article>
      <h1>Skriniar: "Vinciamo la nostra partita e aspettiamo Galles-Ungheria. Ma così non ce l'abbiamo mai fatta"</h1>
      <address><time datetime="2019-11-17T14:22:00+00:00">17 Nov 2019, 14:22</time> by <a rel="author">Daniele Alfieri</a></address>
      <p>Qualificazione a Euro 2020 appesa a un filo per la Slovacchia di<b> Milan Skriniar</b>, sconfitta ieri sera per 3-1 dalla Croazia e adesso quarta nel gruppo E dietro alla Nazionale balcanica già qualificata, al Galles e all'Ungheria che si sfideranno nell'ultimo turno di martedì sera. Per questo anche un successo contro l'Azerbaigian potrebbe non bastare. "Mi dispiace, certo - ha dichiarato Skriniar a fine partita -. Sul 2-1 pensavamo di potercela ancora fare. Non abbiamo perso solo per l'espulsione, anche se ovviamente dopo è stato più difficile. Ricordo che quando a noi è servito l'aiuto di altre squadre non ci siamo mai riusciti. Non possiamo fare altro che vincere la nostra partita e aspettare. All'intervallo avevamo un ottimo risultato, ma nel secondo tempo tutto è cambiato e abbiamo preso i tre gol. Nel primo tempo abbiamo svolto i compiti che il mister ci aveva assegnato, giocando da dietro e aspettando le nostre opportunità. Abbiamo fatto gol, è un peccato che poi non abbiamo dato seguito a questa prestazione nella ripresa. I primi due gol li abbiamo presi per errori molto stupidi".</p>
      <p>
        <a href="https://www.videointer.it/watch.php?vid=00db9f57e">
          <b>VIDEO - TRAVERSA DA FERMO, GOL IN SLALOM E ASSIST: ESPOSITO-SHOW CON L'UNDER 19 AZZURRA</b>
        </a>
      </p>
    </article>
  </body>
</html>