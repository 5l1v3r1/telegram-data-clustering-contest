<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/povestea-romanului-care-si-a-construit-o-cariera-in-arhitectura-la-new-york-amprenta-sa-sta-pe-cladiri-desenate-pentru-onu-universitatea-nyu-sau-banca-mondiala-18591104"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-17T14:02:20+00:00"/>
    <meta property="og:title" content="Povestea românului care şi-a construit o carieră în arhitectură la New York. Amprenta sa stă pe clădiri desenate pentru ONU, universitatea NYU sau Banca Mondială"/>
    <meta property="og:description" content="Arhitectul Mihai Radu a plecat din România acum aproape patru decenii, cu destinaţia New York. Cu multă muncă şi un dram de noroc, a reuşit să îşi construiască în oraşul care nu doarme niciodată o carieră în arhitectură, deşi atunci când plecase din ţară era abia anul II la facultate."/>
  </head>
  <body>
    <article>
      <h1>Povestea românului care şi-a construit o carieră în arhitectură la New York. Amprenta sa stă pe clădiri desenate pentru ONU, universitatea NYU sau Banca Mondială</h1>
      <address><time datetime="2019-11-17T14:02:20+00:00">17 Nov 2019, 14:02</time> by <a rel="author" href="https://www.zf.ro/autor/cristina-rosca" target="_blank">Cristina Rosca</a></address>
      <p>Arhitectul Mihai Radu a plecat din România acum aproape patru decenii, cu destinaţia New York. Cu multă muncă şi un dram de noroc, a reuşit să îşi construiască în oraşul care nu doarme niciodată o carieră în arhitectură, deşi atunci când plecase din ţară era abia anul II la facultate.</p>
      <p>Mihai Radu a lucrat alături de unul dintre cei mai mari arhitecţi ai lumii – I.M. Pei –, dar şi în cadrul unor birouri care au pus pe scena mondială proiecte comerciale, de office sau rezidenţiale menite să schimbe faţa locurilor care le găzduiesc. După o vreme însă, a decis că nu e suficient, aşa că şi-a deschis propriul lui birou de arhitectură în Marele Măr. Acum, amprenta sa stă pe clădiri desenate pentru ONU, universitatea NYU sau Banca Mondială, biroul de arhitectură ce poartă numele fondatorului având an de an circa 40 de proiecte. Deşi îşi promisese că nu o va face, mai târziu s-a întors – parţial – acasă, la Bucureşti, unde a deschis un alt birou. Ia în calcul să revină definitiv în România?</p>
      <p>„Soţia şi copiii mei locuiesc în SUA, aşa că nu ar fi un gând realist să mă întorc definitiv în România.” Totuşi, vine aici frecvent, o dată la câteva luni vizitează biroul de la Bucureşti. „Sunt în contact permanent cu România. Planurile mele de viitor arată cam aşa: după ce copiii mei vor fi terminat studiile universitare vom veni să petrecem câteva luni pe an în România.”</p>
      <p>
        <a href="https://www.businessmagazin.ro/actualitate/povestea-romanului-care-si-a-construit-o-cariera-in-arhitectura-la-new-york-18557045">
          <b>Povestea românului care şi-a construit o carieră în arhitectură la New York. Amprenta sa stă pe clădiri desenate pentru ONU, universitatea NYU sau Banca Mondială</b>
        </a>
      </p>
    </article>
  </body>
</html>