<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58406-zahoplen-rosyeyu-ukrayinsk-korabl-pokidayut-kerch.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-17T14:10:00+00:00"/>
    <meta property="og:title" content="Захоплені Росією українські кораблі покидають Керч"/>
    <meta property="og:description" content="В анексованій Керчі розпочали буксирувати захоплені Росією катери та буксир «Яни Капу». Очікується, що їх повернуть Україні.Про це повідомляють «Коммерсантъ», «Крим.Реалії» та Reuters."/>
  </head>
  <body>
    <article>
      <h1>Захоплені Росією українські кораблі покидають Керч</h1>
      <address>
        <time datetime="2019-11-17T14:10:00+00:00">17 Nov 2019, 14:10</time>
      </address>
      <p>
        <b>В анексованій Керчі розпочали буксирувати захоплені Росією катери та буксир «Яни Капу». Очікується, що їх повернуть Україні.<br/>Про це повідомляють «Коммерсантъ», «Крим.Реалії» та Reuters.</b>
      </p>
      <figure>
        <img src="https://zak-kor.net/uploads/posts/2019-11/1573992702_medium.jpg"/>
      </figure>
      <p>За даними першого видання, першим біля керченського морвокзалу взяли на буксир «Яни Капу», згодом — катер «Бердянськ», у борту якого є пробоїна, яку зробили російські прикордонники рік тому, коли силою захопили кораблі та українських моряків.<br/><br/>За інформацією «Крим.Реалії», українські кораблі вивели Керченською протокою у супроводі російських прикордонників.<br/><br/>Учора, 16 листопада, помічник президента Володимира Зеленського Андрій Єрмак заявив, що процес повернення Україні кораблів перебуває на «завершальному етапі».<br/><br/>Нагадаємо, 25 травня міжнародний трибунал з морського права у справі про захоплення Росією 24 українських моряків зобов’язав Росію негайно звільнити військові кораблі й повернути їх під контроль України.<br/><br/>7 вересня відбувся великий обмін полонених, з російського полону повернулися 35 українців. Серед них — 24 моряки, яких РФ захопила в Керченській протоці, режисер Олег Сенцов, Олександр Кольченко, Володимир Балух, Павло Гриб та інші, чиї прізвища кілька років поспіль звучали майже на всіх міжнародних зустрічах як прізвища політв'язнів.<br/><br/><a href="https://hromadske.ua/posts/zahopleni-rosiyeyu-ukrayinski-korabli-pokidayut-kerch-zmi">Громадське</a> <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>