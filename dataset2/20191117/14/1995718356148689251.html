<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152405-zhertovnist-ta-materynstvo-pensionery-bezkoshtovno-pereglianuly-tragikomediyu-dytyna-v-darunok-foto"/>
    <meta property="og:site_name" content="ВолиньPost"/>
    <meta property="article:published_time" content="2019-11-17T14:02:00+00:00"/>
    <meta property="og:title" content="Жертовність та материнство: пенсіонери безкоштовно переглянули трагікомедію «Дитина в дарунок». ФОТО"/>
    <meta property="og:description" content="Луцькі пенсіонери вкотре долучилися до соціального мистецького проєкту, який реалізовує Громадянський Рух «СВІДОМІ»"/>
  </head>
  <body>
    <article>
      <h1>Жертовність та материнство: пенсіонери безкоштовно переглянули трагікомедію «Дитина в дарунок». ФОТО</h1>
      <address>
        <time datetime="2019-11-17T14:02:00+00:00">17 Nov 2019, 14:02</time>
      </address>
      <p>Луцькі пенсіонери вкотре долучилися до соціального мистецького проєкту, який реалізовує Громадянський Рух «СВІДОМІ», засновником якого є <b>Андрій Покровський</b>.<br/><br/>Так, 16 листопада, лучани поважного віку в рамках проекту «Доступний кіно/театр для пенсіонерів» переглянули виставу «Дитина в дарунок», - пише <a href="https://konkurent.in.ua/publication/48879/i-smih-i-slozi-lutski-pensioneri-bezkoshtovno-divilisya-tragikomediu-foto/?fbclid=IwAR2A0wWo0ip8omOLbMrt0gMdw91wqpehfx24QCb_txc3LOfGrEPA0EjZJeo">Конкурент</a>.<br/><br/>Трагікомедія на 2 дії поєднувала в собі і сміх, і сльози, і любов.<br/><br/>«Ніхто не знає, на що здатна жінка заради збереження сім’ї та щастя своїх дітей, коли її душа переповнена почуттям матері-берегині», – зацікавили анонсом глядачів.</p>
      <figure>
        <img src="http://www.volynpost.com/img/modules/news/d/d0/e419cc308602ab20dffc528cded8bd0d/cb-1cb988e4179a0543740cbbdec1cb4d89.jpg"/>
      </figure>
      <figure>
        <img src="http://www.volynpost.com/img/modules/news/d/d0/e419cc308602ab20dffc528cded8bd0d/cb-36f69fc0b2e5e808df2ec486866f4392.jpg"/>
      </figure>
      <p>Координатор «Доступного кіно/театру для пенсіонерів» <b>Євгеній Мікоян</b> зауважив, що на цю виставу люди зареєструвалися буквально за три дні.</p>
      <figure>
        <img src="http://www.volynpost.com/img/modules/news/8/0f/8a8ed3c3a1e02f8ec00690a560d750f8/cb-866f86b2e24fa5befd3ee85113248713.jpg"/>
      </figure>
      <p>«Сьогодні ми показуємо пенсіонерам виставу «Дитина в дарунок». За весь час, що існує проєкт, ця вистава демонструється вперше. Ми мали на неї не аби який ажіотаж. Сьогодні прийшли, як і реєструвалися, більше 50 людей. Ми й надалі будемо співпрацювати із Волинським драматичним театром і долучати людей похилого віку до культурних подій в місті», – зауважив координатор проєкту.<br/><br/>Своєю чергою співзасновник Громадянського Руху «СВІДОМІ» <b>Тарас Шкітер</b> нагадав, що проект існує вже рік.</p>
      <figure>
        <img src="http://www.volynpost.com/img/modules/news/d/d0/e419cc308602ab20dffc528cded8bd0d/cb-024c2be2de6e39b02e98709f82c612a3.jpg"/>
      </figure>
      <p>«За цей час пенсіонери Луцька безкоштовно відвідали близько десяти вистав у Облмуздрамтеатрі, який є партнером нашої ініціативи. Покази вистав відбуваються щомісяця і нам приємно, що коло пенсіонерів, які відвідують вистави, стає ширшим. Проєкт розвивається і не втрачає актуальності через свій соціальний характер, адже таким чином наша команда підтримує пенсіонерів, які, на жаль, не мають фінансової можливості для регулярного культурного відпочинку. Але це не привід відмовити їм у якісному дозвіллі. Запрошую усіх луцьких пенсіонерів реєструватися на наступні театральні вистави», – озвучив Тарас Шкітер.<br/><br/>Громадянський Рух «СВІДОМІ» планує розвивати проєкт і на далі. Громадська організація запрошує пенсіонерів міста Луцька реєструватися на безкоштовні кінопокази та вистави за номерами телефонів: 099 215 50 75, 068 215 70 75.</p>
    </article>
  </body>
</html>