<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/17/7232224/"/>
    <meta property="og:site_name" content="Українська правда"/>
    <meta property="article:published_time" content="2019-11-17T14:19:51+00:00"/>
    <meta property="og:title" content="Кількість жертв вибухів біля Балаклії зросла"/>
    <meta property="og:description" content="У неділю в лікарні помер військовослужбовець, який отримав поранення внаслідок вибухів на артилерійській базі біля Балаклії Харківської області."/>
  </head>
  <body>
    <article>
      <h1>Кількість жертв вибухів біля Балаклії зросла</h1>
      <address>
        <time datetime="2019-11-17T14:19:51+00:00">17 Nov 2019, 14:19</time>
      </address>
      <p>У неділю в лікарні помер військовослужбовець, який отримав поранення внаслідок вибухів на артилерійській базі біля Балаклії Харківської області.</p>
      <p><b>Джерело</b>: Генштаб ЗСУ в <a href="https://www.facebook.com/GeneralStaff.ua/">Facebook</a></p>
      <p><b>Дослівно</b>: "Повідомляємо, що, на превеликий жаль, сьогодні, у Харківській міській клінічній лікарні швидкої та невідкладної медичної допомоги помер військовослужбовець, який отримав поранення внаслідок надзвичайної події на Центральній артилерійській базі (м. Балаклія, Харківська обл.)".</p>
      <p><b>Деталі</b>: У Генштабі додали, що решта військовослужбовців, які також постраждали внаслідок події, перебувають на лікуванні, загроза їхньому життю відсутня.</p>
      <p>Таким чином, внаслідок вибухів біля Балаклії <b>загинули троє людей - двоє саперів та один військовий, ще 4 військових поранені. </b></p>
      <p><b>Що було раніше</b>: 15 листопада при утилізації боєприпасів на території центральної артилерійської бази біля Балаклії Харківської області сталися <a href="https://www.pravda.com.ua/news/2019/11/15/7232086/">вибухи</a>.</p>
      <p>16 листопада в Генштабі <a href="https://www.pravda.com.ua/news/2019/11/16/7232156/">повідомляли</a>, що внаслідок вибухів двоє саперів загинули, 5 військових отримали поранення різного ступеня важкості.</p>
      <related>
        <a href="https://www.pravda.com.ua/news/2019/11/17/7232202/"/>
        <a href="https://www.pravda.com.ua/news/2019/11/16/7232189/"/>
        <a href="https://www.pravda.com.ua/news/2019/11/16/7232176/"/>
      </related>
    </article>
  </body>
</html>