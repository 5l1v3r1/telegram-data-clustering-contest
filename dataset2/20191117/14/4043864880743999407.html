<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/17/7232222/"/>
    <meta property="og:site_name" content="Українська правда"/>
    <meta property="article:published_time" content="2019-11-17T14:03:05+00:00"/>
    <meta property="og:title" content="Акція опозиції у Тбілісі: тисячі людей вимагають позачергових парламентських виборів"/>
    <meta property="og:description" content="У Тбілісі кілька тисяч людей вийшли на акцію опозиції з вимогою провести позачергові парламентські вибори. Фото, відео"/>
  </head>
  <body>
    <article>
      <h1>Акція опозиції у Тбілісі: тисячі людей вимагають позачергових парламентських виборів</h1>
      <address>
        <time datetime="2019-11-17T14:03:05+00:00">17 Nov 2019, 14:03</time>
      </address>
      <p>У Тбілісі кілька тисяч людей вийшли на акцію опозиції з вимогою провести позачергові парламентські вибори.</p>
      <p><b>Джерело:</b> <a href="https://www.apsny.ge/2019/pol/1574033104.php">Грузия Online</a></p>
      <p><b>Деталі:</b> Протестну акцію опозиції під назвою "Усі мінус один - Бідзіна має піти" проводять понад 20 політичних сил. Акція проходить біля парламенту Грузії у відповідь на провал виборчої реформи.</p>
      <p>Прихильники "Єдиного національного руху" провели збір у Пушкінському сквері, звідки колоною попрямували до парламенту. Учасники ходи несли великий банер з написом "Міняй".</p>
      <p>"Європейська Грузія" провела ходу від площі Першої Республіки.</p>
      <p>Спікери мітингу зайняли сцену, з якої, як очікується, вкотре озвучать свій антикризовий план, узгодження якого тривало протягом трьох днів.</p>
      <p>Через провал конституційної реформи виборчого законодавства 14 листопада опозиція і громадські активісти оголосили про початок безстрокових протестів і розбили на проспекті Руставелі наметовий табір.</p>
      <p>Раніше вони висунули владі такі вимоги - призначення дострокових парламентських виборів за пропорційною системою; формування тимчасового, технічного уряду; реорганізація Центральної виборчої комісії.</p>
      <p>У дворі парламенту Грузії в Тбілісі мобілізовано додаткові сили поліції. Частина поліцейських сидить у жовтих автобусах, припаркованих у дворі парламенту. У прес-службі МВС заявили, що правоохоронців "мобілізовано з метою забезпечення безпеки кожного громадянина і правопорядку".</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FTBUNEWS%2Fvideos%2F532013957378653%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <figure>
        <img src="https://img.pravda.com/images/doc/4/f/4fb89cf-tb.jpg"/>
      </figure>
      <figure>
        <img src="https://img.pravda.com/images/doc/8/d/8d66cba-screenshot-181.jpg"/>
        <figcaption>
          <cite>фото з Twitter'a</cite>
        </figcaption>
      </figure>
      <related>
        <a href="https://www.eurointegration.com.ua/news/2019/11/15/7103065/"/>
        <a href="https://www.pravda.com.ua/news/2019/10/22/7229722/"/>
        <a href="https://www.pravda.com.ua/news/2019/10/8/7228480/"/>
      </related>
    </article>
  </body>
</html>