<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/sportski-direktor-intera-u-londonu-zavrsava-cetiri-transfera-393007.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-17T14:58:00+00:00"/>
    <meta property="og:title" content="Sportski direktor Intera u Londonu, završava četiri transfera!"/>
    <meta property="og:description" content="&quot;Neroazuri&quot; se bacili u akciju."/>
  </head>
  <body>
    <article>
      <h1>Sportski direktor Intera u Londonu, završava četiri transfera!</h1>
      <h2>"Neroazuri" se bacili u akciju.</h2>
      <address><time datetime="2019-11-17T14:58:00+00:00">17 Nov 2019, 14:58</time> by <a rel="author">Nikola Miloradović</a></address>
      <p>Kako prenose italijanski mediji, sportski direktor milanskog Intera Pjero Ausilio otputovao je u London, gde se sastao sa predstavnicima Totenhema i Čelsija oko transfera čak četvorice fudbalera.<br/><br/>Naime, Inter nišani igrače koji će na leto ostati bez ugovora, pa su tako pronašli čak tri potencijalna pojačanja u redovima Sparsa i jedno u redovima "Plavaca".<br/><br/>Nije tajna da je velika želja "Neroazura" sjajni Kristijan Eriksen, koji će već u januaru, prema Bosmanovom pravilu, moći da pregovara sa zainteresovanim stranama, kako mu ugovor sa "Pevcima" ističe na kraju sezone.<br/><br/>Nije samo Eriksen interesantan Interu, kako bi ekipa sa "Meace" u svojim redovima rado videla i Tobija Aldervejrelda, kao i Jana Vertongena.<br/><br/>Pomenuti trojac je navodno rešen da napusti klub po završetku sezone, što je Inter spreman da iskoristi.<br/><br/>Što se tiče razgovora koje je Ausilio obavio sa predstavnicima Čelsija, tiču se napadača Olivijea Žirua, koji je velika želja Antonija Kontea.<br/><br/>Trener Intera smatra da mu je neophodno jedno pojačanje u špicu napada, a izbor je pao na iskusnog francuskog reprezentativca.<br/><br/>Činjenica da je Ausilio već sada u Londonu i da je imao razgovore sa predstanicima klubova govori i da će "Neroazuri" najverovatnije već u januar pokušati da presele neke od četiri pomenuta igrača u svoje redove.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/oglasili-se-iz-intera-povodom-preteceg-pisma-kome-je-upuceno-392948.html"/>
        <a href="https://www.sportske.net/vest/transferi/marota-doneo-navike-iz-juventusa-lista-od-pet-bosmanovih-agenata-392905.html"/>
        <a href="https://www.sportske.net/vest/medjunarodni-fudbal/drogba-odbio-povratak-medju-plavce-ali-ostaje-u-fudbalu-392874.html"/>
        <a href="https://www.sportske.net/vest/medjunarodni-fudbal/najboljih-11-u-dosadasnjem-toku-serije-a-nema-ronalda-392853.html"/>
        <a href="https://www.sportske.net/vest/transferi/novi-problemi-za-totenhem-cetvorica-prvotimaca-odlaze-kao-slobodni-igraci-392779.html"/>
      </related>
    </article>
  </body>
</html>