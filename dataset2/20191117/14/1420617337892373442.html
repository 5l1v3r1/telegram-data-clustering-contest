<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news-anzio/anzio-chocolate-dal-29-novembre-al-1-dicembre-tre-giorni-di-gusto-in-attesa-del-natale-sul-mare.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-17T14:46:39+00:00"/>
    <meta property="og:title" content="Anzio Chocolate: dal 29 novembre al 1 dicembre tre giorni di gusto in attesa del ‘Natale sul Mare’"/>
    <meta property="og:description" content="Dal 29 novembre al 1 dicembre in piazza Pia arriva «Anzio Chocolate». La kermesse, voluta fortemente dall’ assessore alle attività produttive, spettacolo e turismo del Comune di Anzio, Valentina Salsedo , vedrà protagonisti i bambini e tutti gli amanti del cioccolato. Durante la manifestazione si potranno degustare tantissime prelibatezze rigorosamente prodotte da maestri cioccolatieri provenienti […]"/>
  </head>
  <body>
    <article>
      <h1>Anzio Chocolate: dal 29 novembre al 1 dicembre tre giorni di gusto in attesa del ‘Natale sul Mare’</h1>
      <address><time datetime="2019-11-17T14:46:39+00:00">17 Nov 2019, 14:46</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/WhatsApp-Image-2019-11-17-at-12.47.49.jpeg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Dal 29 novembre al 1 dicembre in piazza Pia arriva «Anzio Chocolate». La kermesse, voluta fortemente dall’ assessore alle attività produttive, spettacolo e turismo del Comune di Anzio, Valentina Salsedo , vedrà protagonisti i bambini e tutti gli amanti del cioccolato. Durante la manifestazione si potranno degustare tantissime prelibatezze rigorosamente prodotte da maestri cioccolatieri provenienti da tutta Italia.</p>
      <p>L’Evento, si sposa con la campagna di promozione enogastronomica che vede Anzio protagonista della cucina marinara italiana ed estera. Oltre a degustare i diversi tipi di cioccolato verrà inaugurata la pista di pattinaggio sul ghiaccio, a piazza Garibaldi, che resterà attiva per tutto il periodo natalizio, con la città di Anzio avvolta nell’atmosfera del Natale.</p>
      <p>«Anzio Chocolate – dichiara il Sindaco di Anzio Candido De Angelis – sarà un vero e proprio evento di gusto per preannunciare le festività natalizie in un’atmosfera ricercata, nel sapore e nella creatività degli artigiani del cioccolato che saranno ad Anzio provenienti da diverse Regioni d’Italia»</p>
      <p>«La manifestazione – dichiara l’assessore Valentina Salsedo – sarà una manifestazione unica nel suo genere e renderà felici i tanti bambini del territorio. Verranno artigiani del cioccolato da tante regioni d’Italia e per i più piccoli saranno previsti laboratori ludici nella giornata di venerdì che vedrà protagonisti anche gli alunni delle scuole del territorio, attraverso un progetto condiviso con l’assessore alle politiche della scuola, Laura Nolfi. Per tutti i bambini che parteciperanno verrà dato un attestato e una sorpresa di cioccolata».</p>
      <p>«Sarà un Natale meraviglioso – aggiunge l’assessore – in programma un calendario pieno di appuntamenti per tutte le età, l’intento è quello di creare momenti di condivisione per vivere la magia del Natale tutti insieme» .</p>
      <p>Il programma della seconda edizione del Natale sul Mare uscirà a breve, e sarà pieno di eventi grazie alla supervisione degli assessori Valentina Salsedo ed Eugenio Ruggiero. Primo appuntamento l’8 dicembre con «Accendiamo il Natale».</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news-anzio/anzio-chocolate-dal-29-novembre-al-1-dicembre-tre-giorni-di-gusto-in-attesa-del-natale-sul-mare.html"/>
        <a href="https://www.ilcorrieredellacitta.com/news/roma-sfondano-la-vetrina-di-un-market-e-rubano-cibo-e-detersivi-per-6000-euro-arrestata-coppia.html"/>
        <a href="https://www.ilcorrieredellacitta.com/news-fiumicino/fiumicino-allagamenti-e-alberi-caduti-almeno-20-interventi-di-soccorso-in-poche-ore.html"/>
        <a href="https://www.ilcorrieredellacitta.com/news/spettacolo/fabio-volo-chi-e-eta-carriera-curiosita-e-vita-privata-dello-scrittore-ospite-a-domenica-in.html"/>
        <a href="https://www.ilcorrieredellacitta.com/news/spettacolo/cesare-bocci-chi-e-eta-carriera-curiosita-e-vita-privata-dellattore-ospite-a-domenica-in.html"/>
        <a href="https://www.ilcorrieredellacitta.com/news/spettacolo/stash-e-i-the-kolors-chi-sono-eta-carriera-curiosita-e-vita-privata-del-trio-ospite-a-domenica-in.html"/>
      </related>
    </article>
  </body>
</html>