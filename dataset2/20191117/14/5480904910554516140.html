<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/babis-pri-oslavach-vystridal-kravaty-s-ruskou-a-ceskou-trikolorou/1822078?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-17T14:34:00+00:00"/>
    <meta property="og:title" content="Babiš při oslavách vystřídal kravaty s ruskou a českou trikolorou"/>
    <meta property="og:description" content="Praha - Premiér Andrej Babiš (ANO) při dnešních oslavách výročí protestů proti komunistické totalitě vystřídal kravaty s ruskou a českou trikolorou. Ráno při pokládání květin na Národní třídě v Praze měl ještě kravatu s ruskou trikolorou. Později při projevu v Národním muzeu si již vzal kravatu se správnou českou trikolorou."/>
  </head>
  <body>
    <article>
      <h1>Babiš při oslavách vystřídal kravaty s ruskou a českou trikolorou</h1>
      <address><time datetime="2019-11-17T14:34:00+00:00">17 Nov 2019, 14:34</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Premiér Andrej Babiš (ANO) při dnešních oslavách výročí protestů proti komunistické totalitě vystřídal kravaty s ruskou a českou trikolorou. Ráno při pokládání květin na Národní třídě v Praze měl ještě kravatu s ruskou trikolorou. Později při projevu v Národním muzeu si již vzal kravatu se správnou českou trikolorou.</p>
      <h3>Fotogalerie</h3>
      <slideshow>
        <figure>
          <img src="https://i3.cn.cz/6/1573975629_P201911170198501.jpg"/>
        </figure>
        <figure>
          <img src="https://i3.cn.cz/6/1573981761_P201911170257901.jpg"/>
        </figure>
        <figure>
          <img src="https://i3.cn.cz/6/1573982886_P201911170267501.jpg"/>
        </figure>
      </slideshow>
      <p>Ruská a česká trikolora se skládají ze stejných barev, ale liší se jejich pořadím. V české trikoloře je seshora bílý, červený a modrý vodorovný pruh, zatímco v ruské bílý, modrý a červený. Při ranním pokládání květin měl sice Babiš na kytici růží stužku s českými barvami, ale na kravatě měl trikoloru ruskou. Kravatu s barvami v českém pořadí si Babiš oblékl až později dopoledne na akci v pražském Národním muzeu, kam dorazili na oslavy sametové revoluce premiéři zemí visegrádské čtyřky a předseda německého Spolkového sněmu.</p>
      <figure>
        <img src="https://i3.cn.cz/3/1573975629_P201911170198501.jpg"/>
      </figure>
      <p>Babiš není jediným českým státníkem, který si popletl českou trikoloru na kravatě s ruskou. Stejného omylu se dopustil prezident Miloš Zeman v roce 2013, kdy si vzal na sebe kravatu s ruskými barvami při skládání prezidentského slibu.</p>
    </article>
  </body>
</html>