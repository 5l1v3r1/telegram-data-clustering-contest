<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/17/tyga-shtastie-kak-aromatite-syzdavat-emocii.429802"/>
    <meta property="og:site_name" content="Dnes.bg"/>
    <meta property="article:published_time" content="2019-11-17T14:10:00+00:00"/>
    <meta property="og:title" content="Тъга, щастие! Как ароматите създават емоции"/>
    <meta property="og:description" content="Те влияят на живота и личността ни | Dnes.bg"/>
  </head>
  <body>
    <article>
      <h1>Тъга, щастие! Как ароматите създават емоции</h1>
      <h2>Те влияят на живота и личността ни</h2>
      <address><time datetime="2019-11-17T14:10:00+00:00">17 Nov 2019, 14:10</time> by <a rel="author" href="https://www.dnes.bg/author/226" target="_blank">Екип на Tialoto.bg</a></address>
      <p>Знаете ли, че обонятелният рецептор е протеин, способен да свързва молекули миризма, които играят основна роля в обонянието. Според SIRC, докато заекът има 100 милиона от тези обонятелни рецептори, а едно куче – 220 милиона, хората имат само около 5 или 6 милиона от тях. Но това количество ни е напълно достатъчно, за да живеем пълноценно.</p>
      <p> <br/>Как обонянието се отразява на живота и личността ни?<br/> <br/><b>Повишава усещането за вкус<br/></b> <br/>Нашето вкусово усещане ни казва дали храната е солена, горчива, кисела, сладка. Носът обаче е този, който знае дали храната е вкусна или не. Той помирисва храната, докато ядем и изпраща съобщения до мозъка, който ги комбинира с вкусовите рецептори и подобрява вкусовото усещане.<br/> <br/><b>Кара ни да се чувстваме по-привлекателни<br/></b> <br/>Всички сме склонни да купуваме парфюми, за да бъдем по-привлекателни. Но това, което не знаем е, че всъщност не самата миризма привлича другите хора. Скорошно проучване показва, че ползването на парфюм ни прави по-уверени и това е, което наистина ни прави атрактивни за другия пол.<br/> <br/><b>Носи спомени<br/></b> <br/>Миризмите предизвикват емоции, свързани с различни спомени. Те ни дават усещането за „връщане назад във времето“. Има дори редица научни изследвания, които показват, че миризмите активират по-интензивни емоционални спомени от картините.<br/> <br/><b>Отразява се на настроението<br/></b> <br/>Освен че носи спомени, миризмата предизвиква и емоции и променя настроението. Понякога един аромат може да ни накара да се натъжим или да провокира еуфория.<br/> <br/><b>Може да ни направи по-сензитивни към емоциите на другите<br/></b> <br/>Можем да почувстваме страх, радост, желание и други емоции само от аромата на друг човек. Това се случва, защото човешката пот и сълзите съдържат химиосигнали. Всеки химиосигнал активира различна част от мозъка ни. Така че, ако другият се страхува, потта му казва на мозъка ни, че се чувства по такъв начин и ние можем да започнем да се страхуваме.<br/> <br/><b>Може да ни накара да пазаруваме<br/></b> <br/>Някои марки автомобили поставят допълнителен „нов мирис на автомобил“ в своите автомобили, само за да ни накарат да ги купим. Някои магазини поставят аромати на входа, така че ние следваме аромата и купуваме нещо. Кафенета и пекарни нарочно оставят миризмата да стигне до ноздрите ни. Те просто знаят коя миризма ще убеди мозъците ни да искат да купуват техните продукти.<br/> <br/>Още новини за красота четете в <a href="https://www.tialoto.bg/c/6-krasota">Tialoto.bg</a></p>
    </article>
  </body>
</html>