<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621982/%D8%A8%D8%A7%D8%B1%D8%B4-%D8%A8%D8%B1%D9%81-%D8%AF%D8%B1-%D8%AA%D9%87%D8%B1%D8%A7%D9%86-%D8%A7%D8%B2-%D8%B9%D8%B5%D8%B1-%D9%81%D8%B1%D8%AF%D8%A7"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-17T14:33:00+00:00"/>
    <meta property="og:title" content="بارش برف در تهران از عصر فردا"/>
    <meta property="og:description" content="بر اساس پیش بینی ها، بارش های عمدتا حجیم در کهگیلویه و بویراحمد، چهارمحال و بختیاری، بوشهر، بخش هایی از استان فارس و بخش هایی از خوزستان به ویژه در شرق و جنوب استان اتفاق می افتد."/>
  </head>
  <body>
    <article>
      <h1>بارش برف در تهران از عصر فردا</h1>
      <address>
        <time datetime="2019-11-17T14:33:00+00:00">17 Nov 2019, 14:33</time>
      </address>
      <p>
        <i>بر اساس پیش بینی ها، بارش های عمدتا حجیم در کهگیلویه و بویراحمد، چهارمحال و بختیاری، بوشهر، بخش هایی از استان فارس و بخش هایی از خوزستان به ویژه در شرق و جنوب استان اتفاق می افتد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سازمان هواشناسی اعلام کرده امروز در تهران بارش نداریم اما استان‌های نواحی مرکز و جنوب کشور شاهد بارندگی هستند.</p>
      <p>مدیرکل پیش بینی و هشدار سریع سازمان هواشناسی کشور اعلام کرد: بر اساس پیش بینی های این سازمان، بارش ها امروز در مناطق مرکزی و جنوبی کشور ادامه دارد و مشخصا در استان های اصفهان، مرکزی، چهارمحال و بختیاری، کهگیلویه و بویراحمد، بوشهر و خوزستان شاهد بارش باران و برف خواهیم بود.</p>
      <p>صادق ضائیان افزود: بر اساس پیش بینی ها، بارش های عمدتا حجیم در کهگیلویه و بویراحمد، چهارمحال و بختیاری، بوشهر، بخش هایی از استان فارس و بخش هایی از خوزستان به ویژه در شرق و جنوب استان اتفاق می افتد.</p>
      <p>وی ادامه داد: فردا نیز در همین نواحی شدت بارش ها پیش بینی شده، اگر چه بارش ها هم اکنون نیز به شکل برف در استان مرکزی، اصفهان و دیگر استان های نواحی مرکز کشور ادامه دارد.</p>
      <p>مدیرکل پیش بینی و هشدار سریع سازمان هواشناسی اعلام کرد: امروز در تهران شاهد بارش خاصی نخواهیم بود اما فردا بارش برف عمدتا در بعدازظهر در پایتخت رخ خواهد داد، اگر چه ممکن است شاهد بارش برف از صبح فردا در تهران باشیم اما عمده بارش برف در تهران در بعدازظهر خواهد بود.</p>
    </article>
  </body>
</html>