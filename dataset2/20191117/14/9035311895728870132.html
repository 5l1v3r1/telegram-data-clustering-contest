<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/17/italya-nin-venedik-sehrinde-su-seviyesi-yeniden-yukseldi"/>
    <meta property="og:site_name" content="euronews"/>
    <meta property="article:published_time" content="2019-11-17T14:30:27+00:00"/>
    <meta property="og:title" content="Venedik’te su seviyesi yeniden yükseldi"/>
    <meta property="og:description" content="Su seviyesinin son 50 yılın en yüksek düzeye çıktığı İtalya’nın Venedik kentinde sular yeniden yükseldi."/>
  </head>
  <body>
    <article>
      <h1>Venedik’te su seviyesi yeniden yükseldi</h1>
      <address>
        <time datetime="2019-11-17T14:30:27+00:00">17 Nov 2019, 14:30</time>
      </address>
      <p>Su seviyesinin son 50 yılın en yüksek düzeye çıktığı İtalya’nın Venedik kentinde sular yeniden yükseldi. Adalar ve kanallardan oluşan Venedik kentinde son haftalarda sel baskınları dinmek bilmiyor. Su seviyesinin Pazar günü 1,6 metreye kadar çıkması bekleniyor. Ekim ayının son günlerinden bu yana şehirde su seviyesi sık sık yükselirken Pazar günü de sular yeniden yükseldi. Şehirde haftaiçinde “olağanüstü hal” ilan edilmişti.</p>
      <p>Venedik’te yerli halk ve turistler sel nedeniyle zorlu anlar yaşıyor. Polis, başta çocuklar olmak üzere, birçok kişiyi güvenli alanlara taşıdı. Kentin en alçak noktalarından turistik San Marco Meydanı önlemler arttırıldı. İtalyan yetkililer, şehrin altyapısını iyileştirmeye çalıştıklarını fakat maliyetinin fazla olması ve uzun yıllar sürmesi nedeniyle çalışmalarını henüz bitirmediklerini belirtiyor. Yetkililer şehirdeki hasarın 770 milyon Euro’yu aştığını bildiriyor.</p>
      <p>
        <a href="https://tr.euronews.com/2019/11/16/yolsuzluk-golgesinde-yarim-kalan-mose-projesi-venedik-i-kurtarabilir-mi">Yolsuzluk gölgesinde yarım kalan Mose projesi Venedik'i kurtarabilir mi?</a>
      </p>
      <p>
        <a href="https://tr.euronews.com/2019/09/29/venedik-ikiye-bolunuyor-referandumla-belediyelerinin-ikiye-bolunmesini-oylayacaklar">Venedik ikiye bölünüyor: Referandumla belediyelerinin ikiye bölünmesini oylayacaklar</a>
      </p>
    </article>
  </body>
</html>