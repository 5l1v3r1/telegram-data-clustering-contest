<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597788/i-apantisi-tis-etaireias-tou-kataskopeftikou-van-meso-dikigorou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T14:11:00+00:00"/>
    <meta property="og:title" content="Η απάντηση της εταιρείας του «κατασκοπευτικού» βαν μέσω Δικηγόρου"/>
    <meta property="og:description" content="Ανακοίνωση μέσω Δικηγόρου εξέδωσε η εταιρεία WiSpear η οποία έφτιαξε το όχημα το οποίο είναι εξοπλισμένο με τελευταίας τεχνολογίας κατασκοπευτικά εργαλεία,..."/>
  </head>
  <body>
    <article>
      <h1>Η απάντηση της εταιρείας του «κατασκοπευτικού» βαν μέσω Δικηγόρου</h1>
      <address><time datetime="2019-11-17T14:11:00+00:00">17 Nov 2019, 14:11</time> by <a rel="author">SigmaLive</a></address>
      <p><b>Ανακοίνωση μέσω Δικηγόρου εξέδωσε η εταιρεία WiSpear η οποία έφτιαξε το όχημα το οποίο είναι εξοπλισμένο με τελευταίας τεχνολογίας κατασκοπευτικά εργαλεία, τα οποία μπορούν να επηρεάσουν κινητά τηλέφωνα σε απόσταση 200 μέτρων, σύμφωνα με το δημοσίευμα του Forbes. <br/></b> <br/>Μετά την κατάσχεση του οχήματος χθες Σάββατο από την Αστυνομία, αλλά και τις έρευνες οι οποίες βρίσκονται σε εξέλιξη, η εταιρεία δίνει τη δική της απάντηση. <br/> <br/>Συγκεκριμένα αναφέρεται ότι, «η WiSpear απορρίπτει κατηγορηματικά τις αναφορές που έγιναν στα Κυπριακά Μέσα και είναι αισιόδοξη ότι αυτοί οι ισχυρισμοί πολύ σύντομα θα απορριφθούν. Η εταιρεία πάντοτε σεβόταν και συμμορφωνόταν με τους Νόμους της Κυπριακής Δημοκρατίας. Το όλο θέμα χειρίζονται οι Δικηγόροι της Pelecanos &amp; Pelecanou LLC». <br/> <br/><a href="https://www.sigmalive.com/news/local/597744/thema-se-israilina-mesa-i-katasxesi-tou-kataskopeftikou-van">Αξίζει να σημειωθεί ότι το θέμα απασχόλησε και τα Ισραηλινά μέσα με εκτενή ρεπορταζ. </a></p>
    </article>
  </body>
</html>