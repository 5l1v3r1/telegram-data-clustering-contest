<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_oberezhno-na-dorozi-poperedili-pro-pogirshennya-pogodi/938548"/>
    <meta property="og:site_name" content="Gazeta.ua"/>
    <meta property="article:published_time" content="2019-11-17T14:03:00+00:00"/>
    <meta property="og:title" content="Обережно на дорозі: попередили про погіршення погоди"/>
    <meta property="og:description" content="У понеділок на більшості території України буде густий туман. Видимість, насамперед зранку та ввечері, погіршиться до 200-500 м. Оголошено перший рівень небезпеки, повідомляє прес-служба Державної служби з надзвичайних ситуацій. Крім того, із початку тижня синоптики прогнозують ..."/>
  </head>
  <body>
    <article>
      <h1>Обережно на дорозі: попередили про погіршення погоди</h1>
      <address><time datetime="2019-11-17T14:03:00+00:00">17 Nov 2019, 14:03</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938548_w_300.jpg?v=0"/>
        <figcaption>Із 18 листопада холоднішатиме, можливий густий туман. Фото: sputnik.by</figcaption>
      </figure>
      <p>У понеділок на більшості території України буде густий туман.</p>
      <p>Видимість, насамперед зранку та ввечері, погіршиться до 200-500 м. Оголошено перший рівень небезпеки, повідомляє прес-служба Державної служби з надзвичайних ситуацій.</p>
      <p>Крім того, із початку тижня синоптики прогнозують похолодання.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_pogoda-tishit-sinoptik-zrobila-prognoz-na-nedilyu/938524"/>
      </related>
      <p>"Уже наступного вівторка можливий перехід середньодобової температури через +5º, а в четвер - п'ятницю тихо і непомітно прийде зима, тобто, середньодобова температура знизиться до 0-2º морозу і залишиться на негативних значеннях протягом кількох днів. При цьому, опадів не очікується", - повідомив начальник Черкаського обласного центру з гідрометеорології <b>Віталій Постригань</b>.</p>
      <p>За його словами, повернення тепла ще можливе, але тривалим воно вже не буде.</p>
      <blockquote>Взимку Україну очікують рекордні за останні 30 років морози. <a href="https://gazeta.ua/articles/life/_v-ukrayini-prognozuyut-rekordni-morozi-vzimku/933774">Холод принесуть вітри з території Сибіру.</a> Метеоролог Світлана Краковська наголосила, що все частіше в Україну заносить сухе гаряче повітря з півдня чи холодне з Арктики. Саме тому тепер часто трапляються хвилі надзвичайного тепла або холоду.</blockquote>
    </article>
  </body>
</html>