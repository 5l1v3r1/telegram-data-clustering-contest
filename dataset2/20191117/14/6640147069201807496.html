<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/halo-reach-framerate-pc-bloccato/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-17T14:44:00+00:00"/>
    <meta property="og:title" content="Halo Reach, il framerate su PC al lancio potrebbe essere bloccato a 60 frame per secondo | Game Division"/>
    <meta property="og:description" content="A quanto pare al lancio della versione PC dell'attesissimo Halo Reach il framerate potrebbe essere bloccato a 60 frame per secondo."/>
  </head>
  <body>
    <article>
      <h1>Halo Reach, il framerate su PC al lancio potrebbe essere bloccato a 60 frame per secondo | Game Division</h1>
      <address>
        <time datetime="2019-11-17T14:44:00+00:00">17 Nov 2019, 14:44</time>
      </address>
      <p>Durante lo scoppiettante<b> X019</b> avvenuto lo scorso giovedì sera tra un annuncio e l’altro c’è stato spazio anche per <b>Halo Reach</b>, con l’apprezzato episodio della leggendaria saga che ha finalmente una data di uscita anche su PC.</p>
      <p><b>Halo Reach,</b> così come la <b>Halo: The Master Chief Collection</b>, sbarcherà infatti su PC il prossimo 3 dicembre. Se la data di lancio è oramai fissata non tutte le caratteristiche potrebbero però essere disponibili fin da subito.</p>
      <p>Leggi anche: <a href="https://www.tomshw.it/videogioco/diablo-2-remastered-sarebbe-complicato/">Diablo 2 Remastered, secondo gli autori sarebbe molto complicato da realizzare</a></p>
      <figure>
        <img src="https://www.tomshw.it/images/images/2019/10/halo-reach-57479.jpg"/>
      </figure>
      <p>Un community manager di <b>343 Industries</b>, infatti, ha elencato su<b> Halo Waypoint</b> i futuri piani per l’opera, specificando che al lancio il framerate di <b>Halo Reach</b> potrebbe essere bloccato a 60 frame per secondo e, soprattutto, che non è detto che in futuro esso sarà sbloccato.</p>
      <p>Il community manager ha infatti scritto a a riguardo: “Quando avremo una soluzione che rispetta i nostri standard qualitativi la testeremo con la community prima di rilasciarla definitivamente”.</p>
      <p>Allo stato attuale sono inoltre presenti anche delle problematiche riguardanti l’audio di gioco e il delay dell’input dei comandi da mouse e tastiera. <b>343 Industries</b> è in ogni caso attivamente al lavoro su tali aspetti e sta cercando di risolvere la situazione prima del lancio o attraverso del supporto in seguito a tale data. Confermata, infine, la presenza della mira assistita anche su PC tramite controller.</p>
      <p>Che ne pensate di questa notizia e di <b>Halo Reach</b>, avete già avuto l’occasione di giocare a quello che è molto probabilmente uno dei migliori capitoli della leggendaria saga di <b>Microsoft</b>?</p>
      <p>Comprerete il titolo anche su PC o non siete interessati a tale opportunità? Fateci sapere che ne pensate direttamente nei commenti qui sotto.</p>
      <blockquote>Volete farvi trovare pronti per il prossimo 3 dicembre? Recuperate fin da ora la <b>The Master Chief Collection </b>su Amazon comodamente<a href="https://toms.it/Ny11N"> a questo indirizzo</a>.</blockquote>
    </article>
  </body>
</html>