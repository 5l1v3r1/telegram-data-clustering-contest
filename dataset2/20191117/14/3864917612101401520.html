<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2819846-serbia-ukraina-tekstova-translacia.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T14:04:00+00:00"/>
    <meta property="og:title" content="Сербія - Україна. Текстова трансляція"/>
    <meta property="og:description" content="Онлайн-трансляція відбіркового матчу чемпіонату Європи-2020 з футболу між національними збірними Сербії та України."/>
  </head>
  <body>
    <article>
      <h1>Сербія - Україна. Текстова трансляція</h1>
      <h2>Онлайн-трансляція відбіркового матчу чемпіонату Європи-2020 з футболу між національними збірними Сербії та України.</h2>
      <address>
        <time datetime="2019-11-17T14:04:00+00:00">17 Nov 2019, 14:04</time>
      </address>
      <p>
        <b>Сербія - Україна</b>
      </p>
      <p>
        <b>1:1</b>
      </p>
      <p>
        <b>Розпочався другий тайм.</b>
      </p>
      <p>У паралельному матчі групи В Португалія в гостях забила Люксембургу - 1:0.</p>
      <p>
        <b>ПЕРЕРВА.</b>
      </p>
      <p>45 - Караваєв стрімко пройшов по правому флангу і віддав передачу у центр на Яремчука, удар якого голкіпер господарів перевів на кутовий.</p>
      <p>38 - Малиновський невдало пробив з меж штрафного майданчика, спрямувавши м'яч далеко вбік від правої стійки сербських воріт.</p>
      <p>34 - Радонич отримав <b>жовту</b> за грубу гру. Малиновський виконав штрафний удар.</p>
      <p>32 - <b>ГОООООООЛ!!!</b> Яремчук ударом головою зрівняв рахунок у матчі після навісу з правого флангу Циганкова. 1:1.</p>
      <p>27 - Ляїч не скористався нагодою подвоїти перевагу, пробивши повз ворота гостей.</p>
      <p>26 - Пятов врятував ворота після пострілу Ніколи Максимовича.</p>
      <p>25 - Український захист заблокував два небезпечних удари Радоньїча і Ляїча. Кутовий.</p>
      <p>23 - Гольовий момент: стійка воріт врятувала господарів після удару Ярмоленка!</p>
      <p>19 - Циганков з метрів 12-ти пробив прямо у воротаря сербів.</p>
      <p>16 - Тадич порушив правила проти Малиновського.</p>
      <p>13 - Тадич після рикошету не поцілив у ворота "синьо-жовтих" з лінії воротарського майданчика.</p>
      <p>12 - Ярмоленко пробив повз ворота балканців з-за меж штрафного майданчика.</p>
      <p>11 - Караваєв на правому фланзі заробив перший кутовий у матчі. Циганков виконав стандарт.</p>
      <p>9 - <b>ГОООЛ!!!</b> Тадич реалізував 11-метровий удар і вивів господарів вперед. 1:0.</p>
      <p>8 - <b>Пенальті</b> у ворота українців - за гру рукою Матвієнка, який отримав <b>попередження</b>.</p>
      <p>6 - Пятов перехопив м'яч після прострілу Тадича з правого флангу.</p>
      <p>3 - "Синьо-жовті" відбили тривалу стартову атаку сербів. </p>
      <p>Трибуни 55-тисячної арени "Райко Митич" порожні - поєдинок проходить без глядачів.</p>
      <p>
        <b>Матч розпочався. Серби з м'ячем у центрі.</b>
      </p>
      <p>
        <b>Пролунали державні гімни України та Сербії.</b>
      </p>
      <p>17 листопада 2019 року. Белград (Сербія). Стадіон "Райко Митич". Початок матчу о 16.00. Температура повітря +14С, хмарно, без опадів.</p>
      <p>Ласкаво просимо до міста Белград на поєдинок восьмого туру кваліфікаційного турніру чемпіонату Європи-2020 з футболу, в якому зустрічаються збірні Сербії та України.</p>
      <p>
        <u>Стартові склади:</u>
      </p>
      <p><b>Сербія</b> - Предраг Райкович, Неманья Максимович, Неманья Радоньїч, Неманья Гудель, Александар Митрович, Душан Тадич, Александар Коларов, Мілан Родич, Нікола Миленкович, Нікола Максимович, Адем Ляїч.</p>
      <p>Головний тренер - Любіша Тумбакович.</p>
      <p><b>Україна</b> - Андрій Пятов, Сергій Кривцов, Сергій Сидорчук, Андрій Ярмоленко, Руслан Малиновський, Роман Яремчук, Віктор Циганков, Віталій Миколенко, Віктор Коваленко, Олександр Караваєв, Микола Матвієнко.</p>
      <p>Головний тренер - Андрій Шевченко.</p>
      <p><b>Арбітр</b> - Боббі Медден (Шотландія).</p>
      <p>Це друга зустріч суперників в офіційних турнірах. У червні на "Арені Львів" підопічні Андрія Шевченка розгромили балканців з рахунком 5:0. Загалом в активі українців шість перемог над сербами (різниця м'ячів - 14:1).</p>
      <p>"Синьо-жовті" достроково гарантували участь на чемпіонаті Європи. Серби зберігають шанси вийти на Євро-2020 з другого місця. До того ж, балканська команда має путівку в стикові матчі як переможець групи С4 Ліги націй УЄФА.</p>
      <p>В іншому матчі відбіркової групи В зійдуться збірні Люксембургу та Португалії.</p>
      <p>Турнірне становище: Україна - 19 очок (після 7-ми ігор), Португалія - ​​14 (7), Сербія - 13 (7), Люксембург - 11 (7), Литва - 1 (8).</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2819842-serbia-ukraina-comu-vazlivo-ne-prograti.html">Сербія – Україна: чому важливо не програти</a>
      </blockquote>
      <p>Жеребкування фінального турніру Євро-2020 відбудеться 30 листопада у Бухаресті (Румунія). Матчі XVI чемпіонату Європи пройдуть у 12 містах континенту з 12 червня по 12 липня 2020 року.</p>
    </article>
  </body>
</html>