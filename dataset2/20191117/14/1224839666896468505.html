<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epoli.gr/dimarxeio-byrwna-symbasioyxoys-idiwtes-a-113497.html"/>
    <meta property="og:site_name" content="Epoli.gr"/>
    <meta property="article:published_time" content="2019-11-17T14:55:00+00:00"/>
    <meta property="og:title" content="Στο Δημαρχείο του Βύρωνα για ΜΑΠ, συμβασιούχους, ιδιώτες ο Ρουβίκωνας"/>
    <meta property="og:description" content="Επίθεση με μπογιές στο Δημαρχείο Βύρωνα, πραγματοποίησε ο Ρουβίκωνας, ως αντίδραση σε εργασιακά θέματα, σύμφωνα με ανάρτηση μελών του, σε ιστοσελίδα του αντιεξουσιαστικού χώρου."/>
  </head>
  <body>
    <article>
      <h1>Στο Δημαρχείο του Βύρωνα για ΜΑΠ, συμβασιούχους, ιδιώτες ο Ρουβίκωνας</h1>
      <address>
        <time datetime="2019-11-17T14:55:00+00:00">17 Nov 2019, 14:55</time>
      </address>
      <p>Επίθεση με μπογιές στο Δημαρχείο Βύρωνα, πραγματοποίησε ο Ρουβίκωνας, ως αντίδραση σε εργασιακά θέματα, σύμφωνα με ανάρτηση μελών του, σε ιστοσελίδα του αντιεξουσιαστικού χώρου.</p>
      <p>Στην ανάρτηση τους αναφέρουν μεταξύ άλλων:</p>
      <p>"Οι καταγγελίες του σωματείου εργαζομένων του δήμου όλα αυτά τα χρόνια δεν αφήνουν περιθώρια αμφιβολίας για τα έργα και τις ημέρες του δημάρχου: εργαζόμενοι στην καθαριότητα που χρειάζεται να δώσουν αγώνα για να τους χορηγηθούν τα απαραίτητα μέσα προστασίας για τη δουλειά τους (και επειδή δεν τους χορηγούνται αναγκάζονται να τα αγοράζουν από τον πενιχρό μισθό τους, συχνές καθυστερήσεις στην καταβολή των μισθών, κάλυψη πάγιων και διαρκών αναγκών του δήμου με συμβασιούχους λίγων μηνών, ξεχείλωμα των εργασιακών σχέσεων γενικότερα και κατασχετήρια ακόμα και για οφειλές λίγων δεκάδων ευρώ. Αυτά είναι τα κομμάτια του παζλ και η εικόνα που συνθέτουν δε διαφέρει σε τίποτα από το χάλι που κατά κανόνα επικρατεί στην τοπική αυτοδιοίκηση, καταγγέλουν απάνθρωπες συνθήκες εργασίας για τους δημοτικούς υπαλλήλους".</p>
      <p>Υπενθυμίζεται ότι μέλη της αναρχικής ομάδας πραγματοποίησαν νωρίτερα <a href="https://www.epoli.gr/epithesi-zimies-roybikwna-spiti-adwni-a-113489.html">επίθεση στην οικία του Άδωνι Γεωργιάδη</a>.</p>
    </article>
  </body>
</html>