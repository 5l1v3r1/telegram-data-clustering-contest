<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/entertainment/news/1956-malayalam-medieval-travancore-film-at-iff"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-17T14:34:00+00:00"/>
    <meta property="og:title" content="50-ാമത് രാജ്യാന്തര ചലച്ചിത്രമേളയിൽ 1956-മധ്യതിരുവിതാംകൂര്‍  എന്ന മലയാളം ചിത്രവും"/>
    <meta property="og:description" content="  ഗോവയില്‍ നടക്കുന്ന 50-ാമത് രാജ്യാന്തര ചലച്ചിത്രമേളയിലെ ഫിലിംബസാറില്‍ വ്യൂവിംഗ് റൂം റെക്കമന്‍ഡ്‌സ്  വിഭാഗത്തിലേക്ക് 1956-മധ്യതിരുവിതാംകൂര്‍  എന്ന മലയാളം ചിത്രവും. ഡോണ്‍ പാലത്തറ രചനയും സംവിധാനവും നിര്‍വഹിച്ച ചലച്ചിത്രമാണ് 1956-മധ്യതിരുവിതാംകൂര്‍.  22-ന്  രവിലെ 11..."/>
  </head>
  <body>
    <article>
      <h1>50-ാമത് രാജ്യാന്തര ചലച്ചിത്രമേളയിൽ 1956-മധ്യതിരുവിതാംകൂര്‍  എന്ന മലയാളം ചിത്രവും</h1>
      <address><time datetime="2019-11-17T14:34:00+00:00">17 Nov 2019, 14:34</time> by <a rel="author" href="http://anweshanam.com/author/veena" target="_blank">veena</a></address>
      <p>  ഗോവയില്‍ നടക്കുന്ന 50-ാമത് രാജ്യാന്തര ചലച്ചിത്രമേളയിലെ ഫിലിംബസാറില്‍ വ്യൂവിംഗ് റൂം റെക്കമന്‍ഡ്‌സ്  വിഭാഗത്തിലേക്ക് 1956-മധ്യതിരുവിതാംകൂര്‍  എന്ന മലയാളം ചിത്രവും. ഡോണ്‍ പാലത്തറ രചനയും സംവിധാനവും നിര്‍വഹിച്ച ചലച്ചിത്രമാണ് 1956-മധ്യതിരുവിതാംകൂര്‍.  22-ന്  രവിലെ 11 മണിക്കാണ് ചിത്രം പ്രദര്‍ശിപ്പിക്കുക. ബുസാനില്‍ നടന്ന രാജ്യാന്തര ചലച്ചിത്രമേളയിലും ചിത്രം പ്രദര്‍ശിപ്പിച്ചു. </p>
      <p>കേരളത്തിലെ ഭൂപരിഷ്‌കരണത്തിന്റെ പശ്ചാത്തലത്തില്‍  ഇടുക്കിയിലേക്കുള്ള ആദ്യകാല കുടിയേറ്റക്കാരുടെ കഥപറയുന്ന ബ്ലാക്ക് ആന്റ് വൈറ്റ് ചിത്രമാണ് 1956, മധ്യതിരുവിതാംകൂര്‍.  22 ഫീമെയില്‍ കോട്ടയം , ഡാ തടിയാ തുടങ്ങിയ ചിത്രങ്ങളുടെ രചയിതാവായ അഭിലാഷ് കുമാറാണ് ചിത്രം നിര്‍മ്മിച്ചത്. ഡോണിന്റെ മൂന്നാമത്തെ ചിത്രമാണിത്.  ഡോണിന്റെ ആദ്യ ചിത്രങ്ങളായ ശവം, വിത്ത് എന്നി ചിത്രങ്ങളും വിവിധ മേളകളില്‍ പ്രദര്‍ശിപ്പിച്ചിട്ടുണ്ട്. </p>
    </article>
  </body>
</html>