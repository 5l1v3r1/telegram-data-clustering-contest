<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152406-na-trasi-kyiv-kovel-iagodyn-zbyly-i-pereihaly-losia"/>
    <meta property="og:site_name" content="ВолиньPost"/>
    <meta property="article:published_time" content="2019-11-17T14:21:00+00:00"/>
    <meta property="og:title" content="На трасі «Київ-Ковель-Ягодин» збили і переїхали лося"/>
    <meta property="og:description" content="На Рівненещині збили лося"/>
  </head>
  <body>
    <article>
      <h1>На трасі «Київ-Ковель-Ягодин» збили і переїхали лося</h1>
      <address>
        <time datetime="2019-11-17T14:21:00+00:00">17 Nov 2019, 14:21</time>
      </address>
      <p>На трасі "Київ-Ковель-Ягодин" автомобіль збив лося.<br/><br/>Автопригода сталася близько третьої години ночі 17 листопада. Від отриманих травм тварина загинула на місці ДТП.<br/><br/>Так, автомобіль Scania R420 рухався з Києва у напрямку Сарн. За кермом автомобіля був киянин. Лось раптово вибіг на проїзну частину та потрапив під колеса вантажівки. Від удару тварину відкинуло на зустрічну смугу, де її переїхав Volkswagen Touran.<br/><br/>Лось загинув на місці пригоди. Обидва транспортні засоби зазнали механічних пошкоджень.<br/><br/>До слова, у листопаді 2018 року лося європейського виключили з Червоної книги, дозволивши полювання на нього. Міністерство екології подало апеляцію на це рішення й виграло її 8 квітня 2019 року. Тож нині лосі - червонокнижні тварини. Минулоріч уряд встановив рекордний штраф за вбивство цієї тварини - 130 тисяч гривень.</p>
    </article>
  </body>
</html>