<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/yesillerden-turkiyeye-yaptirim-cagrisi-215362h.htm"/>
    <meta property="og:site_name" content="OLAY"/>
    <meta property="article:published_time" content="2019-11-17T14:26:06+00:00"/>
    <meta property="og:title" content="Yeşiller'den Türkiye'ye yaptırım çağrısı"/>
    <meta property="og:description" content="Almanya'da muhalefetteki Yeşiller'in haftasonunda Bielefeld kentinde düzenlenen parti kongresinde Türkiye'ye yaptırım çağrısında bulunuldu."/>
  </head>
  <body>
    <article>
      <h1>Yeşiller'den Türkiye'ye yaptırım çağrısı</h1>
      <h2>Almanya'da muhalefetteki Yeşiller'in haftasonunda Bielefeld kentinde düzenlenen parti kongresinde Türkiye'ye yaptırım çağrısında bulunuldu.</h2>
      <address>
        <time datetime="2019-11-17T14:26:06+00:00">17 Nov 2019, 14:26</time>
      </address>
      <p><b>DW Türkçe'nin haberine göre</b> delegeler, Suriye'nin kuzeydoğusuna yönelik askeri harekatı nedeniyle Türkiye ile AB arasında varılan sığınmacı anlaşmasına son verilmesinin istendiği önergeyi oy çokluğuyla kabul etti. Kabul edilen önergede Alman ordusunun Suriye ve Irak'taki IŞİD ile mücadele görevine son verilmesi de istendi.</p>
      <p>Önergede Türkiye'ye yönelik yaptırım talepleri şöyle sıralandı:</p>
      <p>-Cumhurbaşkanı Recep Tayyip Erdoğan ile hükümet ve ordu mensuplarına ekonomik yaptırımlar uygulanması.</p>
      <p>-Türkiye'ye her türlü silah ve teçhizat satışının tamamen durdurulması.</p>
      <p>-AB ile Türkiye arasında imzalanan mülteci mutabakatının sonlandırılması.</p>
      <p>-Alman Tornoda keşif uçaklarının Suriye ve Irak'tan çekilmesi.</p>
      <p>-Almanya'dan Türkiye'ye yapılan ihracata güvence sağlayan Hermes kredi ve yatırım garantisinin kaldırılması.</p>
    </article>
  </body>
</html>