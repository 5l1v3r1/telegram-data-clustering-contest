<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/greece/597790/mitsotakis-gia-polytexneio-afetiria-perisyllogis"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T14:24:00+00:00"/>
    <meta property="og:title" content="Μητσοτάκης για Πολυτεχνείο: Αφετηρία περισυλλογής"/>
    <meta property="og:description" content="Το δικό του μήνυμα για την 46η Επέτειο του Πολυτεχνείου έστειλε ο πρωθυπουργός της Ελλάδας, Κυριάκος Μητσοτάκης.   Μεταξύ άλλων, ανέφερε πως η..."/>
  </head>
  <body>
    <article>
      <h1>Μητσοτάκης για Πολυτεχνείο: Αφετηρία περισυλλογής</h1>
      <address><time datetime="2019-11-17T14:24:00+00:00">17 Nov 2019, 14:24</time> by <a rel="author">SigmaLive</a></address>
      <p><b>Το δικό του μήνυμα για την 46η Επέτειο του Πολυτεχνείου έστειλε ο πρωθυπουργός της Ελλάδας, Κυριάκος Μητσοτάκης.<br/></b> <br/>Μεταξύ άλλων, ανέφερε πως η φετινή επέτειος θα είναι «αφετηρία περισυλλογής, ευθύνης και προόδου».<br/> <br/>Συγκεκριμένα, στην προσωπική του σελίδα στο Facebook έγραψε: «Σαράντα έξι χρόνια μετά, θυμόμαστε και διδασκόμαστε, μετατρέποντας την ιστορική μνήμη σε δημιουργικό παρόν. Τιμούμε τους αγώνες για Δημοκρατία με περισσότερη και καλύτερη Δημοκρατία. Με ανάπτυξη για όλους, ασφάλεια για όλους!».<br/> <br/>Ενώ συμπλήρωσε ότι: «Αφήνουμε πίσω ψεύτικα, διχαστικά, συνθήματα. Κάνουμε την φετινή επέτειο του Πολυτεχνείου αφετηρία περισυλλογής, ευθύνης και προόδου. Ενωμένοι οι Έλληνες, οικοδομούμε μια καλύτερη Ελλάδα. Την Ελλάδα που μας αξίζει. Με αλήθεια, σχέδιο, δουλειά και αποτέλεσμα. Προχωρούμε μπροστά!».<br/> <br/>Πηγή: CNN </p>
    </article>
  </body>
</html>