<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175886/britten-laten-buitenlandse-vissers-toe-na-brexit"/>
    <meta property="og:site_name" content="omroep flevoland"/>
    <meta property="article:published_time" content="2019-11-17T14:10:00+00:00"/>
    <meta property="og:title" content="'Britten laten buitenlandse vissers toe na Brexit'"/>
    <meta property="og:description" content="Buitenlandse vissers houden 'goede toegang' tot de Britse wateren na de Brexit. Dat heeft de Britse minister van Buitenlandse Zaken Dominic Raab gezegd. Dit lijkt goed nieuws voor de Urker vissersvloot."/>
  </head>
  <body>
    <article>
      <h1>'Britten laten buitenlandse vissers toe na Brexit'</h1>
      <address>
        <time datetime="2019-11-17T14:10:00+00:00">17 Nov 2019, 14:10</time>
      </address>
      <p>
        <b>Buitenlandse vissers houden 'goede toegang' tot de Britse wateren na de Brexit. Dat heeft de Britse minister van Buitenlandse Zaken Dominic Raab gezegd. Dit lijkt goed nieuws voor de Urker vissersvloot.</b>
      </p>
      <p>Raab wilde in een interview met de BBC niet zeggen of het aantal toegelaten vissers wordt verminderd, of dat er bepaalde gebieden alleen nog voor Britse vissers toegankelijk worden.</p>
      <p>Volgens minister Raab moet er nog veel worden onderhandeld en is het ook van belang dat Schotse vissers toegang houden tot de wateren van de EU-landen. "We worden een onafhankelijke kuststaat, we hebben de volledige controle over de afspraken en we zullen doen wat het best is voor de vissers", zei Raab.</p>
      <p>"Er zullen natuurlijk aan alle kanten compromissen worden gesloten", stelt Raab. Als er geen afspraken over de visserij kunnen worden gemaakt, zal dat volgens de minister niet direct tot een no deal-Brexit leiden. "Ik kan niet vooruitlopen op de hypothetische onderhandelingscenario's. Maar ik denk dat het absoluut niet waarschijnlijk is."</p>
      <p>[]</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>