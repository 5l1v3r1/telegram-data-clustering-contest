<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/17/turkiye-euro-2020-ye-andorra-galibiyetiyle-gitti-2-0-avrupa-sampiyonasi-senol-gunes-enes"/>
    <meta property="og:site_name" content="euronews"/>
    <meta property="article:published_time" content="2019-11-17T23:09:46+00:00"/>
    <meta property="og:title" content="Türkiye Euro 2020'ye Andorra galibiyetiyle gitti: 2-0"/>
    <meta property="og:description" content="Türkiye A Milli Futbol Takımı, 2020 Avrupa Şampiyonası H Grubu son maçında Andorra'yı 2-0 yendi. Türkiye'nin gollerini ilk yarının 17 ve 21. dakikalarında Enes Ünal kaydetti."/>
  </head>
  <body>
    <article>
      <h1>Türkiye Euro 2020'ye Andorra galibiyetiyle gitti: 2-0</h1>
      <address><time datetime="2019-11-17T23:09:46+00:00">17 Nov 2019, 23:09</time> by <a rel="author">Kerem Congar</a></address>
      <p>Türkiye A Milli Futbol Takımı, 2020 Avrupa Şampiyonası H Grubu son maçında deplasmanda Andorra'yı 2-0 yenerek elemeleri galibiyetle tamamladı.</p>
      <p>Türkiye, İzlanda maçı sonrası Euro 2020 finallerine gitmeyi garantilemişti. Maçın gollerini ilk yarının 17. ve 21'inci (P) dakikalarında Enes Ünal kaydetti.</p>
      <figure>
        <img src="https://static.euronews.com/articles/stories/04/30/59/78/808x535_cmsv2_76352191-a9d1-57a5-bfbc-da21a338a4b6-4305978.jpg"/>
        <figcaption>Reuters</figcaption>
      </figure>
      <p>Teknik direktör Şenol Güneş son İzlanda maçının ilk 11'ine göre 8 oyuncu değişikliyle maça başladı. Ay yıllıdızlı ekipte Uğurcan Çakır, forvet oyuncusu Ahmed Kutucu ve savunma oyuncusu Ozan Kabak, kariyerlerinde ilk kez bir resmi maçta A Milli Takım formasını giydi. Uğurcan, daha önce Yunanistan ile yapılan özel maçta milli takım kalesini korumuştu.</p>
      <figure>
        <img src="https://static.euronews.com/articles/stories/04/30/59/78/808x484_cmsv2_f7069858-e6cd-588c-be3d-2f2e86c0a01f-4305978.jpg"/>
        <figcaption>Reuters</figcaption>
      </figure>
      <p>Andorra'ya karşı sahaya çıkan A Milli Takım ilk 11'inde, 14 Kasım'daki İzlanda maçına göre sadece Hakan Çalhanoğlu, Ozan Tufan ve Merih Demiral yerlerini korudu.</p>
      <p>Maçın başlamasıyla birlikte baskılı bir oyun ortaya koyan Türkiye, 17 ve 21'inci (P) dakikalarda Enes Ünal'ın golleriyle ilk yarıyı 2-0 önde kapattı.</p>
      <figure>
        <img src="https://static.euronews.com/articles/stories/04/30/59/78/808x539_cmsv2_a530f77c-86d3-5005-9bb1-00a13ed636fe-4305978.jpg"/>
        <figcaption>Reuters</figcaption>
      </figure>
      <p>İkinci yarısı karşılıklı ataklarla geçen maçta A Milliler birçok gol pozisyonundan yararlanamadı. Suni çimde ve soğuk havada oynanan maçta futbolcuların zorlandığı görüldü. 68. dakikada Berkay Özcan'ın altı pas önünden attığı golse ofsayt gerekçesiyle geçerlilik kazanmadı. Maç ilk yarıda atılan gollerle 2-0 tamamlandı.</p>
      <figure>
        <img src="https://static.euronews.com/articles/stories/04/30/59/78/808x502_cmsv2_8fbb3f43-0e89-554f-96a6-792cdd7690b0-4305978.jpg"/>
        <figcaption>Reuters</figcaption>
      </figure>
      <figure>
        <img src="https://static.euronews.com/articles/stories/04/30/59/78/534x302_cmsv2_8aeae9e4-74ff-55cc-b752-830a1361a553-4305978.jpg"/>
        <figcaption>Google</figcaption>
      </figure>
      <p>Bu sonuçla puanını 23'e yükselten Ay-yıldızlılar, son maçlar öncesinde çıkmayı garantilediği grubu lider Fransa'nın arkasında 2. sırada bitirdi. Ev sahibi Andorra ise 4 puanla 5. sırada kaldı.</p>
      <ul>
        <li>
          <b>
            <a href="https://tr.euronews.com/2019/11/17/euro-2020-de-hangi-takimlar-finallere-kaldi-turkiye-nin-avrupa-karnesi-nasil">Euro 2020'de hangi takımlar finallere kaldı, Türkiye'nin Avrupa karnesi nasıl?</a>
          </b>
        </li>
        <li>
          <b>
            <a href="https://tr.euronews.com/2019/11/17/avustralyal-unlu-sporcu-orman-yanginlarinin-nedeni-es-cinsel-evlilik-yasasi">Avustralyalı ünlü sporcu: Orman yangınlarının nedeni eş cinsel evlilik yasası</a>
          </b>
        </li>
      </ul>
    </article>
  </body>
</html>