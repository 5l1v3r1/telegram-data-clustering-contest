<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/vibori-u-bilorusi-polovina-viborciv-progolosuvali-dostrokovo-329985_.html"/>
    <meta property="og:site_name" content="DT.ua"/>
    <meta property="article:published_time" content="2019-11-17T23:56:00+00:00"/>
    <meta property="og:title" content="Вибори у Білорусі: половина виборців проголосували достроково"/>
    <meta property="og:description" content="Депутатів нижньої палати національних Зборів обирають за мажоритарною системою."/>
  </head>
  <body>
    <article>
      <h1>Вибори у Білорусі: половина виборців проголосували достроково</h1>
      <h2>Депутатів нижньої палати національних Зборів обирають за мажоритарною системою.</h2>
      <address>
        <time datetime="2019-11-17T23:56:00+00:00">17 Nov 2019, 23:56</time>
      </address>
      <p>У <b><a href="https://dt.ua/WORLD/u-bilorusi-vidbuvayutsya-dostrokovi-parlamentski-vibori-329958_.html">Білорусі завершилося голосування на позачергових парламентських виборах</a></b>. Виборчі дільниці закрилися о 20:00 неділі, 17 листопада.</p>
      <p>За офіційними даними Центральної виборчої комісії, явка склала 70,72%. При цьому 36,77% виборців проголосували достроково, протягом12-16 листопада. Як повідомляє <a href="https://belsat.eu/ru/news/ot-studentov-trebuyut-dosrochno-progolosovat/">"Белсат"</a>, керівництво білоруських вищих навчальних закладів примушувало студентів голосувати достроково, погрожуючи скасувати вихідні.</p>
      <p>У виборах брали участь 560 зареєстрованих кандидатів-мажоритарників. 110 з них стануть депутатами нижньої палати Національних Зборів. Частина кандидатів - висуванці від трудових колективів, як в часи СРСР, частина балотується від політичних партій. Однак ождних партійних списків на виборах у Білорусі ніколи не було.</p>
      <p>Обраним вважається кандидат, який отримав найбільшу кількість голосів. Вибори визнаються такими, що відбулися, якщо в голосуванні взяли участь понад половини виборців округу, внесених до списків. На нинішніх виборах зможуть проголосувати понад 6,5 мільйонів громадян.</p>
      <p>Вибори до парламенту <b><a href="https://dt.ua/POLITICS/poglinannya-bilorusi-rosiyeyu-stvorit-dodatkovi-problemi-ukrayini-ekspert-324910_.html">Білорусі</a></b> мали відбутися наступного року. Але 6 серпня президент Олександр Лукашенко підписав укази про проведення виборів восени: 7 листопада – до Ради Республіки, 17 листопада – до Палату Представників Національних Зборів. У 2020 році в Республіці Білорусь відбудуться вибори президента. </p>
      <p>В історії незалежної Білорусі це вже шості парламентські вибори. Після 1995 року жоден із них не були визнані ОБСЄ вільними і демократичними.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a> / <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL2JlbHNhdC5ldQ==">belsat.eu</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>