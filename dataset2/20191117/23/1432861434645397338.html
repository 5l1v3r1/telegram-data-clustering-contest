<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/tenis/cicipas-nadvi-tijm-v-epichen-sblysyk-za-titlata-v-london-1407169.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-17T23:02:00+00:00"/>
    <meta property="og:title" content="Циципас надви Тийм в епичен сблъсък за титлата в Лондон"/>
    <meta property="og:description" content="Гръцкият тенисист Стефанос Циципас спечели най-значимата титла в своята кариера, след като осъществи пълен обрат над Доминик Тийм заключителния сблъсък на финалния Мастърс в Лондон В своето дебютно участие турнира 21-годишният грък стигна до мечтания завършек в мач, превърнал се в епична битка след 6:7(6) 6:2 7:6(4)"/>
  </head>
  <body>
    <article>
      <h1>Циципас надви Тийм в епичен сблъсък за титлата в Лондон</h1>
      <address><time datetime="2019-11-17T23:02:00+00:00">17 Nov 2019, 23:02</time> by <a rel="author">Sportlive.bg</a></address>
      <p>Гръцкият тенисист Стефанос Циципас спечели най-значимата титла в своята кариера, след като осъществи пълен обрат над Доминик Тийм заключителния сблъсък на <a href="https://www.sportlive.bg/tags/61377"><b>финалния Мастърс в Лондон</b></a>. В своето дебютно участие турнира 21-годишният грък стигна до мечтания завършек в мач, превърнал се в епична битка след 6:7(6) 6:2 7:6(4).</p>
      <p>21-годишният Циципас спечели младежкия еквивалент на турнира преди година, а тази вечер стигна до най-престижния трофей в кариерата си след оспорван мач с Тийм. В първия сет двамата тенисисти бяха солидни на сервис и не се стигна до нито един пробив, а в тайбрека Тийм успя да се наложи с 8-6, за да поведе в резултата. Циципас показа характер и вдигна нивото си, за да вземе първите четири гейма на втората част и скоро след това да вкара мача в решаващ трети сет. В неговото начало отново гъркът имаше предимство и проби за преднина от 3:1, но Тийм не се предаде и изравни резултата, след което се стигна до нов тайбрек. В него Циципас бе по-стабилен и се наложи със 7:4, за да затвори мача след два часа и 35 минути игра.</p>
      <p>По този начин Циципас стигна до четвърта титла в кариерата си и трета от началото на годината, докато Тийм завършва най-силния си сезон с пет трофея и два загубени финала на Ролан Гарос и в Лондон.</p>
      <figure>
        <iframe data-src="https://twitter.com/livetennis/status/1196169647629967365?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Още по темата</h4>
        <a href="https://www.sportlive.bg/sport/tenis/Dominik-Tijm-e-vtoriqt-finalist-na-finalniq-Mastyrs-v-London-1406978.html"/>
        <a href="https://www.sportlive.bg/sport/tenis/cicipas-slomi-Federer-i-e-na-final-v-debyuta-si-na-Finalniq-Mastyrs-1406892.html"/>
        <a href="https://www.sportlive.bg/sport/tenis/Nadal-prechupi-cicipas-i-zapazi-shansove-za-polufinal-v-London-1406691.html"/>
        <a href="https://www.sportlive.bg/sport/tenis/Izumitelen-Federer-unishtozhi-Dzhokovich-i-se-klasira-za-12-finalite-v-London--1406396.html"/>
      </related>
    </article>
  </body>
</html>