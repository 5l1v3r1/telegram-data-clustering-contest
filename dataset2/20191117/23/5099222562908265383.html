<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23496907-emmanuel-macron-declarat-impotriva-unei-luni-care-nu-consume-bauturi-alcoolice-franta.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-17T23:10:00+00:00"/>
    <meta property="og:title" content="Emmanuel Macron s-a declarat împotriva unei luni în care să nu se consume băuturi alcoolice"/>
    <meta property="og:description" content="Președintele francez a asigurat că este împotriva unui echivalent al ”Dry January-ului” britanic, o lună în care nu se vor consumă băuturi alcoolice în Franța. Răspunsul"/>
  </head>
  <body>
    <article>
      <h1>Emmanuel Macron s-a declarat împotriva unei luni în care să nu se consume băuturi alcoolice</h1>
      <address><time datetime="2019-11-17T23:10:00+00:00">17 Nov 2019, 23:10</time> by <a rel="author">Lupu Vlad-Andrei</a></address>
      <p><b>​Președintele francez a asigurat că este împotriva unui echivalent al ”Dry January-ului” britanic, o lună în care nu se vor consumă băuturi alcoolice în Franța. Răspunsul vine în urma îngrijorării industrei franceze a vinului și a șampaniei, potrivit <a href="https://news.sky.com/story/emmanuel-macron-says-non-to-replica-of-uks-dry-january-campaign-11863452">Sky News</a>.</b> <br/><br/>Replica președintelui Macron vine ca urmare a speculațiilor că Agenția de Sănătate din Franța ar putea lansa o replică a ”Dry January”, proiect britanic care ar presupune o lună în care nu se consumă alcool. Recent, lideri din industria vinului și a șampaniei și-au exprimat îngrijorarea că o astfel de lună fără alcool ar putea avea un mare impact asupra economiei franceze. <br/><br/>Asociațiile producătorilor de vin au tras un semnal de alarmă că o astfel de lună ar putea pune și mai multă presiune pe industria deja afectată de incertitudinea Brexitului și suprataxele Statelor Unite. <br/><br/>Inițiatorii proiectului au replicat că ideea unei astfel de luni nu a fost să interzică consumul de alcool, ci să nu consume o lună, pentru observa dacă există beneficii asupra corpului. Aceștia au adăugat că poziția lui Macron arată clar faptul că industria alcoolului exercită o mare putere asupra politicului și a sănătății. <br/><br/>În Marea Britanie, un studiu din 2018 a concluzionat că o lună de abstinență scade presiunea arterială, colesterolul și riscul de diabet. Totodată, reduce numărul proteinelor prezente în sânge care sunt responsabile pentru declanșarea cancerului.</p>
    </article>
  </body>
</html>