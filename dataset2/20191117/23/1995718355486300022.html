<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152414-volyn-peremogla-u-matchi-z-prykarpattiam"/>
    <meta property="og:site_name" content="ВолиньPost"/>
    <meta property="article:published_time" content="2019-11-17T23:04:00+00:00"/>
    <meta property="og:title" content="«Волинь» перемогла у матчі з «Прикарпаттям»"/>
    <meta property="og:description" content="16 листопада на стадіоні &quot;Рух&quot; відбувся матч між франківським міським клубом та командою «Волинь»."/>
  </head>
  <body>
    <article>
      <h1>«Волинь» перемогла у матчі з «Прикарпаттям»</h1>
      <address>
        <time datetime="2019-11-17T23:04:00+00:00">17 Nov 2019, 23:04</time>
      </address>
      <p>16 листопада на стадіоні "Рух" відбувся матч між франківським міським клубом та командою «Волинь».<br/><br/>Підопічні <b>Андрія Тлумака</b> прибула в майже сусідній Івано-Франківськ з вражаючою переможною серією. Причому в гостях, волею календаря, не бували вже досить тривалий відрізок. Зовсім по-іншому йдуть справи сьогодні у івано-франківців. Після двох поспіль поразок на "Волинь" господарі налаштовувалися виключно самовіддачею, - пише <a href="http://www.blitz.if.ua/news/prykarpattya-postupylosya-volyni-u-domashnomu-matchi.html">Бліц.інфо</a><br/><br/>Суперники обмінялися голами в середині першого тайму, і рівний рахунок зберігався на табло до заключного відрізка зустрічі. А вже коли почалося компенсований арбітром час - "Прикарпаття" втратило м'яч в атаці, тут же отримавши результативний контрвипад. "Волинь" провела швидкісний наступ правим краєм, в ході якого Карпенко переадресував м'яч в центр на Волошиновича. Сольний слаломний прохід і завершальний м'який удар над воротарем - 1:2. Так і продовжилася переможна хода "Волині", але в цей раз три очки далися лучанам вкрай складно.<br/><br/><b>Ростислав Волошинович</b> (Волинь) вийшов на заміну і вирішив долю зустрічі на користь своєї команди. Важко сказати, обійшлося без рикошету у взятті воріт, але в будь-якому випадку переможний м'яч вийшов дуже ефектним, пише Sport Arena.<br/><br/>Чемпіонат України. Перша ліга. 18 тур<br/>«Прикарпаття» (Івано-Франківськ) - «Волинь» (Луцьк) - 1:2 (1:1)<br/>Голи: Француз (20) - Цюпа (28), Волошинович (90+1).<br/><br/>Прикарпаття: Новак, Борисевич (Шпирка, 17), Пастух, Француз, Конкольняк, Оринчак, Дербах, Семотюк, Кузьмин, Цюцюра (Дитко, 61), Барчук.<br/>Волинь: Леванідов, Сімінін, Курко, Ульянов, Цюпа, Рябов, Чачуа, Климець (Волошинович, 63), Хагназарі (Пономар, 60), Кожанов (Мельничук, 90+4), Карпенко.<br/>Попередження: Барчук (37), Дербах (45+1), Француз (71), Дитко (90+5) - Курко (31), Мельничук (90+6).<br/><br/>16 листопада. 15:00. Івано-Франківськ, стадіон "Рух". 2500 глядачів. +11 С.<br/>Арбітр: М.Балакін (Київська обл.). Асистенти арбітра: Д.Марченко, Р.Єрмоленко (обидва - Чернігів).<br/>4-й арбітр: М.Липко (Івано-Франківськ). Спостерігач арбітражу: М.Васюта (Рівне).<br/><br/>https://youtu.be/LZS021qMt1c</p>
    </article>
  </body>
</html>