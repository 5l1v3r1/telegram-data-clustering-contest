<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/sport/259619/tim-soy-aksize-stefane-eisai-fantastikos-o-antipalos-toy-tsitsipa-apotheose-ton-ellina-tenista"/>
    <meta property="og:site_name" content="LiFO"/>
    <meta property="article:published_time" content="2019-11-17T23:56:00+00:00"/>
    <meta property="og:title" content="Τιμ: «Σου άξιζε Στέφανε, είσαι φανταστικός» - Ο αντίπαλος του Τσιτσιπά αποθέωσε τον Έλληνα τενίστα"/>
    <meta property="og:description" content="Μετά τον τελικό των τελικών ο Ντομινίκ Τίμ παραδέχθηκε την αποψινή ανωτερότητα του αντιπάλου του, Στέφανου Τσιτσιπά"/>
  </head>
  <body>
    <article>
      <h1>Τιμ: «Σου άξιζε Στέφανε, είσαι φανταστικός» - Ο αντίπαλος του Τσιτσιπά αποθέωσε τον Έλληνα τενίστα</h1>
      <h2>Μετά τον τελικό των τελικών ο Ντομινίκ Τίμ παραδέχθηκε την αποψινή ανωτερότητα του αντιπάλου του, Στέφανου Τσιτσιπά</h2>
      <address><time datetime="2019-11-17T23:56:00+00:00">17 Nov 2019, 23:56</time> by <a rel="author">NEWSROOM</a></address>
      <p>
        <b>Η αποψινή νίκη του <a href="https://www.lifo.gr/tags/%CE%A3%CF%84%CE%AD%CF%86%CE%B1%CE%BD%CE%BF%CF%82+%CE%A4%CF%83%CE%B9%CF%84%CF%83%CE%B9%CF%80%CE%AC%CF%82">Στέφανου Τσιτσιπά</a> απέναντι στον Ντομινίκ Τιμ είναι μία από τις σπουδαιότερες στιγμές στην καριέρα του 21χρονου Έλληνα που <a href="https://www.lifo.gr/now/sport/259507/thriamvos-tsitsipa-nikise-ton-fenterer-kai-perase-ston-teliko-ton-telikon">σήκωσε το τρόπαιο των ATP Finals στο Λονδίνο</a> και έφυγε με 1,27 εκατομμύρια ευρώ.</b>
      </p>
      <p>Μετά τον αγώνα, ο Ντομινίκ Τίμ παραδέχθηκε την αποψινή ανωτερότητα του αντιπάλου του: «Σήμερα έγινε ένα φανταστικό παιχνίδι. Σου άξιζε Στέφανε. Είσαι ένας φανταστικός παίκτης και εύχομαι να έχουμε και άλλους υπέροχους τελικούς μεταξύ μας στο μέλλον».</p>
      <p>Ο Τσιτσιπάς έχασε το πρώτο σετ αλλά κατάφερε να γυρίσει το παιχνίδι στα δύο επόμενα σετ. «Δεν μπορώ να καταλάβω ακριβώς πόσο καλά έπαιξα για να πάρω εύκολα το δεύτερο σετ. Έκανα έναν πολύ καλό αγώνα, όμως πρέπει να μπορέσω να ρεγουλάρω τα νεύρα μου. Ακόμη κι έτσι, πάντως, βρήκα τη δύναμη για να πάρω τη νίκη», σχολίασε ο Έλληνας πρωταθλητής.</p>
      <p>Η νίκη του Νο6 της παγκόσμιας κατάταξης κάνει ήδη τον γύρο του κόσμου και, πριν από λίγο, ο πρωθυπουργός Κυριάκος Μητσοτάκης του έδωσε συγχαρητήρια με μια ανάρτησή του στο Facebook. Χθες, ο κ. Μητσοτάκης είχε παρακολουθήσει από κοντά τον Έλληνα τενίστα που κέρδισε τον Ρότζερ Φέντερερ. «Πρωταθλητής!!» έγραψε ο πρωθυπουργός στο Twitter συνοδεύοντάς ένα στιγμιότυπο από τον πανηγυρισμό, με τρεις ελληνικές σημαίες.</p>
      <figure>
        <iframe data-src="https://twitter.com/kmitsotakis/status/1196169550045286400?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/sport/259610/kare-kare-i-stigmi-poy-o-stefanos-tsitsipas-syneiditopoiei-pos-pleon-einai-stin-koryfi-toy-kosmoy"/>
      </related>
    </article>
  </body>
</html>