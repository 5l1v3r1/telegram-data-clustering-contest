<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742161"/>
    <meta property="og:site_name" content="เดลินิวส์"/>
    <meta property="article:published_time" content="2019-11-17T23:15:00+00:00"/>
    <meta property="og:title" content="ไทยตอนบนมีหมอกตอนเช้า เหนือ-อีสานเย็นลง1-3องศา"/>
    <meta property="og:description" content="'อุตุ' เผยไทยตอนบนมีหมอกบางในตอนเช้า ขณะที่ความกดอากาศสูงระลอกใหม่แผ่ลงมาปกคลุม 18-19 พ.ย.เหนือ-อีสาน เย็นลง 1-3 องศาฯ ภาคใต้ฝนลดลง กรุงเทพ-ปริมณฑล มีหมอกในตอนเช้า"/>
  </head>
  <body>
    <article>
      <h1>ไทยตอนบนมีหมอกตอนเช้า เหนือ-อีสานเย็นลง1-3องศา</h1>
      <address>
        <time datetime="2019-11-17T23:15:00+00:00">17 Nov 2019, 23:15</time>
      </address>
      <p>
        <b>"อุตุ" เผยไทยตอนบนมีหมอกบางในตอนเช้า ขณะที่ความกดอากาศสูงระลอกใหม่แผ่ลงมาปกคลุม 18-19 พ.ย.เหนือ-อีสาน เย็นลง 1-3 องศาฯ ภาคใต้ฝนลดลง กรุงเทพ-ปริมณฑล มีหมอกในตอนเช้า</b>
      </p>
      <p>เมื่อวันที่ 18 พ.ย.พยากรณ์อากาศ 24 ชั่วโมงข้างหน้า ประเทศไทยตอนบนมีหมอกบางในตอนเช้า ส่วนภาคเหนือและภาคตะวันออกเฉียงเหนือมีอากาศเย็นในตอนเช้า ขอให้ประชาชนบริเวณดังกล่าวระวังการสัญจรผ่านบริเวณที่มีหมอกไว้ด้วย<br/><br/>ลักษณะสำคัญทางอุตุนิยมวิทยา บริเวณความกดอากาศสูงหรือมวลอากาศเย็นกำลังค่อนข้างแรงระลอกใหม่ได้แผ่ลงมาปกคลุมถึงประเทศจีนตอนใต้แล้ว คาดว่าจะแผ่ลงมาปกคลุมภาคตะวันออกเฉียงเหนือตอนบนในคืนนี้ (18 พ.ย. 62) ลักษณะเช่นนี้ทำให้ภาคตะวันออกเฉียงเหนือตอนบนจะมีอุณหภูมิลดลง 1-3 องศาเซลเซียส กับมีลมแรง และจะแผ่ลงมาปกคลุมภาคเหนือ และภาคกลางในวันพรุ่งนี้ (19 พ.ย. 62) สำหรับมรสุมตะวันออกเฉียงเหนือที่พัดปกคลุมอ่าวไทยและภาคใต้ยังคงมีกำลังอ่อน ลักษณะเช่นนี้ทำให้บริเวณภาคใต้มีฝนลดลง</p>
      <figure>
        <img src="https://www.dailynews.co.th/admin/upload/20191117/news_VekqcaoodJ223626_533.jpg?v=20191118074?v=3212"/>
      </figure>
      <p>พยากรณ์อากาศสำหรับประเทศไทย<br/><br/>ภาคเหนือ อากาศเย็นกับมีหมอกในตอนเช้า อุณหภูมิต่ำสุด 17-22 องศาเซลเซียส อุณหภูมิสูงสุด 32-35 องศาเซลเซียส ส่วนบริเวณยอดดอยมีอากาศหนาว อุณหภูมิต่ำสุด 8-12 องศาเซลเซียส ลมตะวันออกเฉียงเหนือ ความเร็ว 10-25 กม./ชม.<br/><br/>ภาคตะวันออกเฉียงเหนือ อากาศเย็นกับมีหมอกในตอนเช้า อุณหภูมิต่ำสุด 19-22 องศาเซลเซียส อุณหภูมิสูงสุด 33-34 องศาเซลเซียส ส่วนบริเวณยอดภูมีอากาศหนาว อุณหภูมิต่ำสุด 9-12 องศาเซลเซียส ลมตะวันออกเฉียงเหนือ ความเร็ว 10-25 กม./ชม.<br/><br/>ภาคกลาง มีเมฆบางส่วนกับมีหมอกบางในตอนเช้า อุณหภูมิต่ำสุด 21-23 องศาเซลเซียส อุณหภูมิสูงสุด 33-35 องศาเซลเซียส ลมตะวันออกเฉียงเหนือ ความเร็ว 10-25 กม./ชม.</p>
      <figure>
        <img src="https://www.dailynews.co.th/admin/upload/20191117/news_EfxkVtweLo224259_533.jpg?v=20191118074?v=8894"/>
      </figure>
      <p>ภาคตะวันออก มีเมฆบางส่วนกับมีหมอกบางในตอนเช้า อุณหภูมิต่ำสุด 23-25 องศาเซลเซียส อุณหภูมิสูงสุด 32-35 องศาเซลเซียส ลมตะวันออกเฉียงเหนือ ความเร็ว 10-30 กม./ชม. ทะเลมีคลื่นต่ำกว่า 1 เมตร ห่างฝั่งคลื่นสูงประมาณ 1 เมตร<br/><br/>ภาคใต้ (ฝั่งตะวันออก) มีเมฆบางส่วน กับมีฝนฟ้าคะนอง ร้อยละ 20 ของพื้นที่ ส่วนมากบริเวณจังหวัดนครศรีธรรมราช พัทลุง สงขลา ปัตตานี ยะลา และนราธิวาส อุณหภูมิต่ำสุด 22-24 องศาเซลเซียส อุณหภูมิสูงสุด 31-33 องศาเซลเซียส ลมตะวันออกเฉียงเหนือ ความเร็ว 15-30 กม/ชม. ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูง 1-2 เมตร<br/><br/>ภาคใต้ (ฝั่งตะวันตก) มีเมฆบางส่วน กับมีฝนฟ้าคะนอง ร้อยละ 10 ของพื้นที่ ส่วนมากบริเวณจังหวัดภูเก็ต กระบี่ ตรัง และสตูล อุณหภูมิต่ำสุด 23-26 องศาเซลเซียส อุณหภูมิสูงสุด 33-34 องศาเซลเซียส ลมตะวันออกเฉียงเหนือ ความเร็ว 10-30 กม/ชม ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงประมาณ 1 เมตร<br/><br/>กรุงเทพมหานครและปริมณฑล มีเมฆบางส่วนกับมีหมอกบางในตอนเช้า อุณหภูมิต่ำสุด 24-25 องศาเซลเซียส อุณหภูมิสูงสุด 32-36 องศาเซลเซียส ลมตะวันออกเฉียงเหนือ ความเร็ว 10-25 กม./ชม.<br/> </p>
    </article>
  </body>
</html>