<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957482"/>
    <meta property="og:site_name" content="Andhrajyothy"/>
    <meta property="article:published_time" content="2019-11-17T23:32:00+00:00"/>
    <meta property="og:title" content="సోనియాను కలవనున్న పవార్..."/>
    <meta property="og:description" content="ADVT"/>
  </head>
  <body>
    <article>
      <h1>సోనియాను కలవనున్న పవార్...</h1>
      <address>
        <time datetime="2019-11-17T23:32:00+00:00">17 Nov 2019, 23:32</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>ముంబై: మహారాష్ట్రలో ఎన్సీపీ-కాంగ్రెస్‌-శివసేన సంకీర్ణ సర్కారు ఏర్పాటుపై కీలక చర్చలు జరిపేందుకు ఎన్సీపీ అధినేత శరద్ పవార్ సోమవారం ఢిల్లీ వెళ్తున్నారు. ఇప్పటికే శివసేన అధినాయకత్వంతో పాటు కాంగ్రెస్ మహారాష్ట్ర నేతలతోనూ, జాతీయ స్థాయి నేతలతోనూ పవార్ చర్చలు జరిపారు. ఎన్సీపీ కోర్ కమిటీతో కూడా ఆయన చర్చలు జరిపారు. సోమవారం ఢిల్లీలో సోనియాతో జరిపే చర్చల్లో అంతిమ నిర్ణయం తీసుకునే అవకాశముంది.</p>
      <p> </p>
      <p>మంగళవారం రెండు పార్టీల మధ్య పదవుల పంపకంపై చర్చలుంటాయని ఎన్సీపీ సీనియర్ నేత నవాబ్ మాలిక్ చెప్పారు. మహారాష్ట్రలో రాష్ట్రపతి పాలన ముగిసి తమ మూడు పార్టీలతో సంకీర్ణ ప్రభుత్వం ఏర్పడాలని ఆయన చెప్పారు.</p>
      <p> </p>
      <p>మరోవైపు కాంగ్రెస్ సీనియర్ నేత, మాజీ సీఎం పృథ్వీరాజ్ చవాన్ మాట్లాడుతూ ఎన్సీపీ-కాంగ్రెస్‌-శివసేన నేతల మధ్య మరో దఫా చర్చలుంటాయని చెప్పారు.</p>
      <p> </p>
      <p>ఇది ఇలా ఉంటే మహారాష్ట్రలో బీజేపీ-శివసేన ప్రభుత్వం ఏర్పాటవ్వాలనే విషయంపై చర్చించేందుకు కేంద్ర మంత్రి రాందాస్ అథావలే కేంద్ర హోం మంత్రి, బీజేపీ జాతీయ అధ్యక్షుడు అమిత్ షాను కలుసుకున్నారు. చింతించవద్దని, అంతా సవ్యంగానే జరుగుతుందని షా చెప్పారని అథావలే వెల్లడించారు. మరో 48 గంటల్లో మహారాష్ట్రలో ప్రభుత్వ ఏర్పాటుపై మరింత క్లారిటీ వచ్చే అవకాశం ఉంది.</p>
      <p> </p>
      <p>మహారాష్ట్రలో ఇటీవల జరిగిన అసెంబ్లీ ఎన్నికల్లో 288 స్థానాలకు గానూ బీజేపీ 105, శివసేన 56, ఎన్సీపీ 54, కాంగ్రెస్ 44, ఇతరులు 29 చోట్ల గెలిచారు. అధికారం చేపట్టడానికి కావాల్సిన 145మంది ఎమ్మెల్యేల బలం ఏ పార్టీకి లేకపోవడంతో సంకీర్ణ సర్కారు ఏర్పాటు చేసేందుకు చర్చోపచర్చలు జరుపుతున్నారు.</p>
    </article>
  </body>
</html>