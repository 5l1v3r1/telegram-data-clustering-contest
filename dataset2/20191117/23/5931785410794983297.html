<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/17/trinkijeri-mi-nismo-igrali-sjajno-ali-smo-dobili-na-borbenost-i-energiju/"/>
    <meta property="og:site_name" content="Sportska centrala"/>
    <meta property="article:published_time" content="2019-11-17T23:31:14+00:00"/>
    <meta property="og:title" content="Trinkijeri: Mi nismo igrali sjajno, ali smo dobili na borbenost i energiju"/>
    <meta property="og:description" content="Partizanu je pripao prvi košarkaški večiti derbi u ovoj sezoni. Strateg crno-belih Andrea Trinkijeri istakao je da se Partizan bolje snašao u rovovskoj borbi. – Bila je izuzetno teška utakmica. Bilo je jako teško dobro igrati. Mislim da smo zaslužili pobedu jer smo u ključnim momentima više energije od njih imali. Imali smo dobar start […]"/>
  </head>
  <body>
    <article>
      <h1>Trinkijeri: Mi nismo igrali sjajno, ali smo dobili na borbenost i energiju</h1>
      <address><time datetime="2019-11-17T23:31:14+00:00">17 Nov 2019, 23:31</time> by <a rel="author">Milos</a></address>
      <p>Partizanu je <a href="https://www.sportskacentrala.com/2019/11/17/partizan-nadjacao-zvezdu-u-areni/">pripao prvi košarkaški večiti derbi</a> u ovoj sezoni.</p>
      <p>Strateg crno-belih Andrea Trinkijeri istakao je da se Partizan bolje snašao u rovovskoj borbi.</p>
      <p><i>– </i><b>Bila je izuzetno teška utakmica. Bilo je jako teško dobro igrati. Mislim da smo zaslužili pobedu jer smo u ključnim momentima više energije od njih imali. Imali smo dobar start i onda smo ih na kraju druge četvrtine pustili da se vrate. Potom je meč bio takav da ne možeš da se mrdneš na terenu, da je sve fizička tuča, oni su ogromni. Mi nismo igrali sjajno, daleko od toga. Nismo pogodili u olimpijski bazen. Ali smo na borbenost, na energiju i na nekoliko važnih lopti u odbrani dobili Zvezdu</b>, rekao je italijanski stručnjak, a preneo Sport klub.</p>
      <p>Trinkijeri je priznao da je zabeležena važna pobeda prevashodno zbog samopouzdanja pred nastavak borbe na dva fronta.</p>
      <p>– <b>Ovo je bila velika i jako važna utakmica. Mislim da smo svi želeli da igramo malo bolje. Onda kada smo ušli u ovaj ritam blokada, kontakt, bam, drži, guraj, gore, dole, nismo se snašli kako da igramo. Oni su malo veći jer igraju Evroligu i bilo je teško ući u reket. Kada ne pogađaš, onda je teren jako mali. Jedna od najboljih stvari u životu je da znaš da uživaš. Ja sam jedan od najgorih u tome. Nadam se da su moji igrači malo bolji. Ovo je važna pobeda koja nam mož</b><i><b>e </b></i><b>dati mnogo energije i samopouzdanja da idemo dalje. To je cilj</b>, dodao je trener Partizana.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/16/trinkijeri-vise-bih-voleo-da-dobijem-derbije-na-kraju-sezone/"/>
        <a href="https://www.sportskacentrala.com/2019/11/13/trinkijeri-u-porazu-od-tofasa-video-i-nesto-dobro/"/>
        <a href="https://www.sportskacentrala.com/2019/11/12/partizan-bez-voldena-i-parahovskog-u-turskoj/"/>
        <a href="https://www.sportskacentrala.com/2019/11/12/trinkijeri-odbrana-protiv-tofasa-mora-da-bude-izuzetna/"/>
        <a href="https://www.sportskacentrala.com/2019/11/09/trinkijeri-problem-je-21-izgubljena-lopta-zbog-toga-me-je-malo-sramota/"/>
        <a href="https://www.sportskacentrala.com/2019/11/08/trinkijeri-pred-zadar-igramo-u-gradu-koji-zivi-za-kosarku/"/>
        <a href="https://www.sportskacentrala.com/2019/11/05/trinkijeri-lose-sramotno-zao-mi-je-zbog-igraca/"/>
        <a href="https://www.sportskacentrala.com/2019/11/04/trinkijeri-slikovito-o-dzejmsu-belu/"/>
        <a href="https://www.sportskacentrala.com/2019/11/04/partizan-docekuje-veneciju-debituje-bel/"/>
      </related>
    </article>
  </body>
</html>