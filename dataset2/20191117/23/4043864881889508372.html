<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/18/7232241/"/>
    <meta property="og:site_name" content="Українська правда"/>
    <meta property="article:published_time" content="2019-11-17T23:17:37+00:00"/>
    <meta property="og:title" content="У російському місті Еліста знову протестували проти мера з &quot;ДНР&quot;"/>
    <meta property="og:description" content="Близько двох тисяч мешканців Елісти, столиці Калмикії, вп’яте вийшли на мітинг з вимогою відставки в.о. мера міста Дмитра Трапезнікова, екскерівника угруповання “ДНР”."/>
  </head>
  <body>
    <article>
      <h1>У російському місті Еліста знову протестували проти мера з "ДНР"</h1>
      <address>
        <time datetime="2019-11-17T23:17:37+00:00">17 Nov 2019, 23:17</time>
      </address>
      <p>Близько двох тисяч мешканців Елісти, столиці Калмикії, вп’яте вийшли на мітинг з вимогою відставки в.о. мера міста Дмитра Трапезнікова, екскерівника угруповання "ДНР".</p>
      <p><b>Джерело:</b> <a href="https://www.dw.com/ru/%D0%B2-%D1%8D%D0%BB%D0%B8%D1%81%D1%82%D0%B5-%D0%BF%D1%80%D0%BE%D1%85%D0%BE%D0%B4%D1%8F%D1%82-%D0%BC%D0%B0%D1%81%D1%81%D0%BE%D0%B2%D1%8B%D0%B5-%D0%BF%D1%80%D0%BE%D1%82%D0%B5%D1%81%D1%82%D1%8B-%D0%BF%D1%80%D0%BE%D1%82%D0%B8%D0%B2-%D0%BC%D1%8D%D1%80%D0%B0-%D0%B8%D0%B7-%D0%B4%D0%BD%D1%80/a-51287755">Deutsche Wall</a></p>
      <p><b>Деталі: </b>Організатори акції вимагають прямих виборів очільника міста та референдуму. </p>
      <p>Активісти вважають, що "людині, яка приїхала із зони бойових дій на території іншої держави, нема чого робити в їх місті".</p>
      <p>За їх словами, правоохоронці відкрили 15 адміністративних справ проти противників Трапезнікова. </p>
      <p>
        <b>Нагадаємо:</b>
      </p>
      <ul>
        <li>Наприкінці вересня мешканці Елісти <a href="https://www.pravda.com.ua/news/2019/09/29/7227635/">виходили на мітинг</a> проти призначення в.о. глави міста екскерівника угруповання "ДНР" Дмитра Трапезнікова.</li>
      </ul>
      <p>
        <b>Передісторія:</b>
      </p>
      <ul>
        <li>31 серпня 2018 року <a href="https://www.pravda.com.ua/news/2018/08/31/7190768/">ватажка бойовиків</a> ОРДО Олександра Захарченка було вбито в результаті вибуху в ресторані в центрі Донецька.</li>
        <li>На екстреному засіданні "уряду" бойовиків ОРДО призначили тимчасово виконуючим обов'язки ватажка терористів так званого "першого віце-прем'єра" <a href="https://www.pravda.com.ua/news/2018/08/31/7190782/">Дмитра Трапезникова</a>.</li>
        <li>Але невдовзі "народна рада ДНР" призначила в.о. ватажка замість убитого Захарченка голову "парламенту" <a href="https://www.pravda.com.ua/news/2018/09/7/7191373/">Дениса Пушиліна</a>.</li>
        <li>Пушилін звільнив одразу всіх прибічників Захарченка і тих, хто претендував на місце ватажка "ДНР". У владі Пушиліна не знайшлося місця і Трапезнікову, котрий перебував з ним у дружніх стосунках.</li>
        <li>За владу в "ДНР" боролося кілька бойовиків, серед них екс-командир бригади "Восток" Олександр Ходаковський, Олександр Тимофєєв (позивний "Ташкент"), Дмитро Трапезніков і Пушилін, якого називали ставлеником Кремля.</li>
        <li>Уникаючи затримання та розправи з конкурентами в "ДНР", "Ташкент", Трапезніков і Ходаковський <a href="https://www.svoboda.org/a/29492550.html">виїхали в РФ</a>. При спробах повернутися з Росії в "ДНР" російські прикордонники без пояснень <a href="https://www.pravda.com.ua/news/2018/09/21/7192769/">відмовляли їм у виїзді з території РФ.</a></li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/17/7232221/"/>
        <a href="https://www.pravda.com.ua/news/2019/11/17/7232219/"/>
        <a href="https://www.pravda.com.ua/news/2019/11/17/7232218/"/>
      </related>
    </article>
  </body>
</html>