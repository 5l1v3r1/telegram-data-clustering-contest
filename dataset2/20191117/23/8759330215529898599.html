<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904166/-beroep-haalt-niets-uit-kortrijk-moet-maximumstraf-betalen-voor-provocatie-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T23:08:00+00:00"/>
    <meta property="og:title" content="'Beroep haalt niets uit: Kortrijk moet maximumstraf betalen voor provocatie'"/>
    <meta property="og:description" content="KV Kortrijk zal een aardige som mogen ophoesten. De Kerels kregen eerder al een boete voor het verspreiden van een tuchtdossier, maar hoopten daar in beroep van af te geraken. Dat heeft niets uitgehaald, blijkt nu."/>
  </head>
  <body>
    <article>
      <h1>'Beroep haalt niets uit: Kortrijk moet maximumstraf betalen voor provocatie'</h1>
      <address>
        <time datetime="2019-11-17T23:08:00+00:00">17 Nov 2019, 23:08</time>
      </address>
      <p>
        <b>KV Kortrijk zal een aardige som mogen ophoesten. De Kerels kregen eerder al een boete voor het verspreiden van een tuchtdossier, maar hoopten daar in beroep van af te geraken. Dat heeft niets uitgehaald, blijkt nu.</b>
      </p>
      <p><i>Het Nieuwsblad </i>meldt dat Kortrijk alsnog de maximumboete, 5.000 euro is dat, zal moeten betalen. Die kreeg het in eerste instantie opgelegd omdat het na de derby tegen Zulte Waregem een integraal dossier van de Belgische voetbalbond op de eigen website had geplaatst. Dat deed KVK omdat het niet akkoord was met wat er in dat dossier stond, onder meer over spreekkoren vanuit het publiek en het gebruik van pyrotechnisch materiaal.</p>
      <p>In het reglement staat duidelijk dat het openbaar maken van tuchtdossiers verboden is. De maximumstraf voor zulke feiten is een geldboete van 5.000 euro. Kortrijk was daar dus niet mee akkoord, maar vangt bot in beroep. De Geschillencommissie oordeelde dat KVK, hoewel het 'schuldbesef' had getoond, de rechtsgang van de KBVB te zeer heeft 'geridiculiseerd'.</p>
      <aside>Lees meer<br/><a href="https://www.voetbalprimeur.be/nieuws/903757/opnieuw-domper-voor-kortrijk-bruzzese-tot-einde-van-jaar-out.html?itm_source=www.voetbalprimeur.be&amp;itm_medium=highlighted-content">Puzzelwerk voor Vanderhaeghe, Bruzzese tot einde van jaar out bij KV Kortrijk</a></aside>
    </article>
  </body>
</html>