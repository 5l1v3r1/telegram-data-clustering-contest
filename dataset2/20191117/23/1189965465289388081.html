<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/sport/259628/stefanos-tsitsipas-o-vasilias-toy-londinoy-panigyrizei-me-tin-koypa-tis-koryfis-sto-atp-finals"/>
    <meta property="og:site_name" content="LiFO"/>
    <meta property="article:published_time" content="2019-11-17T23:55:00+00:00"/>
    <meta property="og:title" content="Στέφανος Τσιτσιπάς: Ο «βασιλιάς» του Λονδίνου πανηγυρίζει με την κούπα της κορυφής στο ATP Finals"/>
    <meta property="og:description" content="Ο Έλληνας πρωταθλητής Στέφανος Τσιτσιπάς κατέκτησε το ATP Finals, στο Ο2 arena του Λονδίνου"/>
  </head>
  <body>
    <article>
      <h1>Στέφανος Τσιτσιπάς: Ο «βασιλιάς» του Λονδίνου πανηγυρίζει με την κούπα της κορυφής στο ATP Finals</h1>
      <h2>Ο Έλληνας πρωταθλητής Στέφανος Τσιτσιπάς κατέκτησε το ATP Finals, στο Ο2 arena του Λονδίνου</h2>
      <address><time datetime="2019-11-17T23:55:00+00:00">17 Nov 2019, 23:55</time> by <a rel="author">LIFOTEAM</a></address>
      <p>
        <b>Την απόλαυση της κορυφής με το κύπελλο στα χέρια στο O2 Arena του Λονδίνου, βίωσε απόψε ο <a href="https://www.lifo.gr/tags/%CE%A3%CF%84%CE%AD%CF%86%CE%B1%CE%BD%CE%BF%CF%82+%CE%A4%CF%83%CE%B9%CF%84%CF%83%CE%B9%CF%80%CE%AC%CF%82">Στέφανος Τσιτσιπάς</a>.</b>
      </p>
      <p>Ο masters των masters πήρε στα χέρια του το τρόπαιο του ATP Finals και το σήκωσε στον ουρανό με το κοινό να τον αποθεώνει. Ο ίδιος στις δηλώσεις του δεν είπε πάρα πολλά. Αρχικά απευθύνθηκε προς τον Ντόμινικ Τιμ: «Θέλω να σε συγχαρώ, είσαι έμπνευση για μένα και για πολλούς άλλους παίκτες», είπε κοιτάζοντάς τον στα μάτια και συνέχισε: «Ήταν μια φανταστική μάχη, μια πολύ όμορφη μάχη για το τένις. Πολλά συγχαρητήρια για την φανταστική σεζόν που είχες και για την σκληρή δουλειά που έκανες όλη την χρονιά.».</p>
      <p>«Νιώθω απίστευτα που κρατώ αυτό το τρόπαιο. Ευχαριστώ την ομάδα μου, τον ατζέντη μου, τον πατέρα μου και την μητέρα μου, αλλά και τον κόσμο που μου συμπαραστάθηκε. Το κάνατε τόσο ξεχωριστό για μένα, δεν έχω λάβει ποτέ στη ζωή μου τόση αγάπη. Ειλικρινά το χρωστώ σε σας. Καθ' όλη τη διάρκεια της εβδομάδας η ατμόσφαιρα ήταν εκπληκτική. Θέλω να ευχαριστήσω τους χορηγούς του τουρνουά, χωρίς αυτούς δεν θα είμαστε εδώ αυτή τη στιγμή. Εύχομαι να τα ξαναπούμε πολλές φορές στο μέλλον».</p>
      <figure>
        <iframe data-src="https://twitter.com/atptour/status/1196173479483265028?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Τιμ: «Σου άξιζε Στέφανε, είσαι φανταστικός»</b>
      </p>
      <p>O Ντομινίκ Τίμ παραδέχθηκε την ανωτερότητα του Στέφανου Τσιτσιπά. Σε δηλώσεις που έκανε μετά το τέλος του μεγάλου τελικού στο ATP Finals, ο Αυστριακός τενίστας τόνισε:<br/>«Σήμερα έγινε ένα φανταστικό παιχνίδι. Σου άξιζε Στέφανε. Είσαι ένας φανταστικός παίκτης και εύχομαι να έχουμε και άλλους υπέροχους τελικούς μεταξύ μας στο μέλλον».</p>
      <p>Λίγα λεπτά μετά την κατάκτηση του σπουδαίου τίτλου στο ATP Finals του Λονδίνου, τα ξένα μέσα ενημέρωσης έσπευσαν να αποθεώσουν τον Στέφανο Τσιτσιπά για την τεράστια νίκη του.</p>
      <figure>
        <img src="https://www.lifo.gr/uploads/image/1568938/tsitsipas_niki_-1-.jpg"/>
        <figcaption>Getty Images/ Ideal Image</figcaption>
      </figure>
      <figure>
        <img src="https://www.lifo.gr/uploads/image/1568939/tsitsipas_niki_-2-.jpg"/>
        <figcaption>Getty Images/ Ideal Image</figcaption>
      </figure>
      <p>
        <b>Παγκόσμια υπόκλιση στον Στέφανο</b>
      </p>
      <p>Το BBC έγραψε: «Τα κατάφερε ο Στέφανος Τσιτσιπάς» και προσθέτει: «Ο Τσιτσιπάς κατέκτησε το ATP Finals».<br/>Η L' Equipe από την πλευρά της έγραψε στην ηλεκτρονική της σελίδα: «Μαέστρος ο Τσιτσιπάς. Η μεγαλύτερη στιγμή στην καριέρα του. Νίκησε τον Τιμ στον τελικό και πήρε το ATP Finals».<br/>Ο Guardian αναφέρει: «Ο Τσιτσιπάς νίκησε τον Τιμ σε ένα δραματικό αγώνα και κατέκτησε το ATP Finals»...</p>
      <figure>
        <img src="https://www.lifo.gr/uploads/image/1568940/tsitsipas_niki_-3-.jpg"/>
        <figcaption>Getty Images/ Ideal Image</figcaption>
      </figure>
      <figure>
        <img src="https://www.lifo.gr/uploads/image/1568941/tsitsipas_niki_-4-.jpg"/>
        <figcaption>Getty Images/ Ideal Image</figcaption>
      </figure>
      <figure>
        <img src="https://www.lifo.gr/uploads/image/1568942/tsitsipas_niki_-5-.jpg"/>
        <figcaption>Getty Images/ Ideal Image</figcaption>
      </figure>
      <p>
        <b>Ο Τσιτσιπάς στην κορυφή του κόσμου</b>
      </p>
      <p>Ο Στέφανος Τσιτσιπάς κατέκτησε τον μεγαλύτερο τίτλο της καριέρας του, κάνοντας την επιτυχημένη μετάβαση από τον πρωταθλητή 2018 Next Gen ATP στο τελικό του Nitto ATP Finals, 12 μήνες μετά.</p>
      <p>Ο Έλληνας πρωταθλητής νίκησε τον Αυστριακό Ντομινίκ Τιμ 6-7(6), 6-2, 7-6(4) σε δύο ώρες και 35 λεπτά στον αγώνα στο O2 στο Λονδίνο. Σε ηλικία 21 ετών και τριών μηνών, ο Τσιτσιπάς είναι ο νεότερος πρωταθλητής της διοργάνωσης , από το πρώην Νο 1Λέιτον Χιούιτ το 2001 στο Σίδνεϊ.</p>
      <p>Ο Τσιτσιπάς, ο οποίος κέρδισε 2.656.000 σε χρηματικό έπαθλο και 1.300 πόντους ATP Rankings σε πέντε αγώνες αυτή την εβδομάδα, είναι επίσης ο πρώτος παίκτης από τον Ντέιβιντ Νταλμπάντιαν το 2005, που έχασε το πρώτο σετ και έφτασε στον τίτλο. Πριν από δεκατέσσερα χρόνια, ο Ναλμπάντιαν ανέτρεψε τον Ρότζερ Φέντερερ για να κερδίσει τον τελικό του 2005 στη Σαγκάη.</p>
      <p>Ο Τσιτσίπας, νεώτερος φιναλίστ από τον Χουάν Μαρτίν Πότρο το 2009 , κατάφερε να κερδίσει τον τελικό των τελικών.<br/>Αν και έχασε το 1ο σετ μετά από οριακό tie brake, ο Tσιτσιπάς γύρισε με εντυπωσιακό τρόπο το ματς, φτάνοντας στο τρόπαιο, μετά από αγώνα-θρίλερ. Στο τρίτο σετ ο 21χρονος πρωταθλητής μας προηγήθηκε με διπλό mini break στο 4-1 αλλά ο Τιμ ισοφάρισε σε 4-4 πριν κάνει μερικά καθοριστικά λάθη στη συνέχεια που οδήγησαν τον Τσιτσιπά στο θρίαμβο.</p>
      <p>Ετσι βάζει το όνομά του δίπλα σε εκείνα των ΜακΕνρο, Κόνορς, Μποργκ, Λεντλ, Άγκασι, Έντμπεργκ, Σάμπρας, Φέντερερ, Τζόκοβιτς και Μάρ</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/sport/259610/kare-kare-i-stigmi-poy-o-stefanos-tsitsipas-syneiditopoiei-pos-pleon-einai-stin-koryfi-toy-kosmoy"/>
      </related>
    </article>
  </body>
</html>