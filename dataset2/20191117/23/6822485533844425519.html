<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980826193.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-17T23:28:00+00:00"/>
    <meta property="og:title" content="نتانیاهو: دست ما در غزه باز است"/>
    <meta property="og:description" content="به گزارش ايسنا، اسپوتنیک روسیه گزارش داد، بنیامین نتانیاهو، نخست وزیر رژیم صهیونیستی که دوره مسؤولیتش به اتمام رسیده، امروز (یکشنبه) در جلسه هفتگی کابینه گفت: اسرائیل به هیچ چیز تعهد ندارد، سیاست امنیتی ما تغییر نکرده است، ما حق آزادی عمل را برای خودمان محفوظ می‌دانیم و تمامی کسانی که قصد حمله به ما را داشته باشند، هدف قرار خواهیم داد."/>
  </head>
  <body>
    <article>
      <h1>نتانیاهو: دست ما در غزه باز است</h1>
      <address>
        <time datetime="2019-11-17T23:28:00+00:00">17 Nov 2019, 23:28</time>
      </address>
      <p>نخست وزیر رژیم صهیونیستی تاکید کرد که این رژیم به سیاست‌های امنیتی خود پایبند است و تمامی کسانی که قصد حمله به آن را داشته باشند، هدف قرار می‌دهد.</p>
      <p>به گزارش ايسنا، اسپوتنیک روسیه گزارش داد، بنیامین نتانیاهو، نخست وزیر رژیم صهیونیستی که دوره مسؤولیتش به اتمام رسیده، امروز (یکشنبه) در جلسه هفتگی کابینه گفت: اسرائیل به هیچ چیز تعهد ندارد، سیاست امنیتی ما تغییر نکرده است، ما حق آزادی عمل را برای خودمان محفوظ می‌دانیم و تمامی کسانی که قصد حمله به ما را داشته باشند، هدف قرار خواهیم داد.</p>
      <p>نتانیاهو ادعا کرد: حماس اواخر هفته گذشته راکتی را به سمت شهر "بئرالسبع" شلیک کرد، ارتش (رژیم صهیونیستی) در راستای دفاع از خود فورا اهدافی از حماس را در نوار غزه هدف قرار داد، می‌خواهم در اینجا به دستگاه‌های امنیتی بابت اجرای بی‌نقص عملیات "کمربند سیاه" تبریک بگویم.</p>
      <p>نخست وزیر رژیم صهیونیستی افزود: همچنین می‌خواهم از اعضای دولت که به اتفاق نظر تصمیم مهمی برای آغاز این عملیات گرفتند، تشکر کنم، اهداف این عملیات به شکل کامل محقق شدند و بار دیگر تکرار می‌کنم ما تمام کسانی که متعرض ما شوند را هدف قرار خواهیم داد و برای تمامی احتمالات آماده هستیم، دستگاه‌های امنیتی ما کاملا می‌دانند چه طرح‌ها و برنامه‌هایی را باید در هر میدانی برای دفاع از اسرائیل اجرا کنند.</p>
    </article>
  </body>
</html>