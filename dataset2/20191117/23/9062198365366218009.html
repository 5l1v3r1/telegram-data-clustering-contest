<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3377045/kuzey-koreden-yeni-nukleer-deneme-hirosimaya-atilandan-17-kat-guclu"/>
    <meta property="og:site_name" content="Milli Gazete"/>
    <meta property="article:published_time" content="2019-11-17T23:56:00+00:00"/>
    <meta property="og:title" content="Kuzey Kore'den yeni nükleer deneme: Hiroşima'ya atılandan 17 kat güçlü"/>
    <meta property="og:description" content="Kuzey Kore'nin gerçekleştirdiği yeni nükleer denemenin 271 kiloton TNT eş değerinde bir güce sahip olduğu ve Hiroşima'ya atılan atom bombasından ise 17 kat daha güçlü olduğu belirtildi."/>
  </head>
  <body>
    <article>
      <h1>Kuzey Kore'den yeni nükleer deneme: Hiroşima'ya atılandan 17 kat güçlü</h1>
      <h2>Kuzey Kore'nin gerçekleştirdiği yeni nükleer denemenin 271 kiloton TNT eş değerinde bir güce sahip olduğu ve Hiroşima'ya atılan atom bombasından ise 17 kat daha güçlü olduğu belirtildi.</h2>
      <address>
        <time datetime="2019-11-17T23:56:00+00:00">17 Nov 2019, 23:56</time>
      </address>
      <p>Kuzey Kore nükleer füze çalışmalarına devam derken yeni bir nükleer deneme testi daha gerçekleştirdi.</p>
      <p>Kuzey Kore'nin son yaptığı nükleer testin ABD tarafından Japonya'nın Hiroşima şehrine atılan atom bombasından 17 kat daha güçlü olduğu öne sürüldü.</p>
      <p>Geophysical Journal International dergisinde yayınlanan çalışmaya göre Kuzey Kore'nin nükleer silah testi, Mantab Dağı'nın yaklaşık 1,7 feet kaymasına ve birkaç metre yükselmesine neden olduğu bildirildi.</p>
      <p>Araştırmacılar, uydu görüntülerine göre nükleer patlama yüzeyde büyük deformasyona yol açtığını ve 543 metre derinlikte yapılan test alanının yakınındaki dağın her iki tarafında 0.5 metreye kadar yer değiştirmeler görüldüğünü bildirdi.</p>
      <p>Ayrıca Kuzey Kore'nin denemesine ilişkin İngiliz SWNS haber ajansında görevli Kattumadam Sreejith,<b> “Nükleer bomba patlatıldığında salınan enerji miktarı 271 kiloton TNT’ye eşdeğerdi”</b> ifadelerine yer verdi.</p>
      <p>Öte yandan 2. Dünya Savaşı sırasında 1945’te Hiroşima’ya atılan nükleer silah 15 kilotonluk bir enerjiye sahip olduğu biliniyor.</p>
      <h3>KUZEY KORE ÖNEMLİ SAYIDA NÜKLEER TEST DENEMESİ YAPTI</h3>
      <p>Kuzey Kore, 3’ü son lider Kim Jong-un döneminde olmak üzere 6 nükleer test gerçekleştirdi.</p>
      <p>Bu testlerden ilki, Kuzey Kore’nin atom bombasından daha güçlü bir hidrojen bombasını başarıyla test ettiğini açıklamasının ardından 2015 yılında başladı.</p>
      <p>Altıncı ve son nükleer test, Pyongyang'ın bugüne kadar gerçekleştirdiği en güçlü nükleer silah testi oldu. 3 Eylül 2017’de yapılan test 6.3 şiddetinde yer sarsıntısı, artçı şok ve heyelana neden oldu.</p>
    </article>
  </body>
</html>