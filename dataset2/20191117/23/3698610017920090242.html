<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/protesti-v-tbilisi-u-stin-parlamentu-zvodyat-barikadi-329983_.html"/>
    <meta property="og:site_name" content="DT.ua"/>
    <meta property="article:published_time" content="2019-11-17T23:13:00+00:00"/>
    <meta property="og:title" content="Протести в Тбілісі: біля стін парламенту зводять барикади"/>
    <meta property="og:description" content="Одну з центральних вулиць грузинської столиці перегородили мішками з піском та будівельним сміттям."/>
  </head>
  <body>
    <article>
      <h1>Протести в Тбілісі: біля стін парламенту зводять барикади</h1>
      <h2>Одну з центральних вулиць грузинської столиці перегородили мішками з піском та будівельним сміттям.</h2>
      <address>
        <time datetime="2019-11-17T23:13:00+00:00">17 Nov 2019, 23:13</time>
      </address>
      <p>Учасники <b><a href="https://dt.ua/WORLD/u-protestnih-vistupah-v-tbilisi-vid-diy-policiyi-postrazhdav-31-zhurnalist-315297_.html">протестів у Тбілісі</a></b> почали зводити барикади біля будівлі парламенту Грузії. Увечері в неділю, 17 листопада, прихильники опозиції перегородили вулицю братів Зубалашвілі мішками із піском і будівельним сміттям, передає <a href="https://www.newsgeorgia.ge/protestuyushhie-nachali-vozvodit-barrikady-u-parlamenta/?fbclid=IwAR3aKy3NrJ1AGlQZHQT09QiAWPjB56GTm9ilyCxRitg09QtZHCzgdFRNCUY">"Новости-Грузия"</a>.</p>
      <p>Мішки для барикад привезли в центр столиці опозиційний депутат Гіга Бокерія і колишній мер Тбілісі Гігі Угулава. Поліцейські не пустили вантажівки до будівлі парламенту, пославшись на вимоги безпеки. Після невеликої словесної перепалки опозиціонери перенесли мішки з машини самостійно.</p>
      <figure>
        <iframe src="https://www.youtube.com/embed/3E__tnUZJ6A" width="640" height="360" data-service="Youtube" scrolling="no"/>
      </figure>
      <p>Приводом для масових акцій у Тбілісі й інших містах Грузії став провал конституційної реформи. Зокрема, вона передбачала проведення чергових парламентських виборів у 2020 році за пропорційною, а не за змішаною системою.</p>
      <p>Протестувальники вимагають відставки уряду, сформованого партією "Грузинська мрія" і проведення дострокових парламентських виборів за пропорційною системою після перезавантаження Центральної виборчої комісії.</p>
      <p>У протестах в Тбілісі беру участь кілька тисяч осіб. Координатори акції заявили, що вона буде безстроковою до виконання вимог протестувальників</p>
      <p>Протести підтримали понад 20 опозиційних партій, у тому числі "Єдиний національний рух" експрезидента Михеїла Саакашвілі, "Європейська Грузія", "Нова Грузія" та інші.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fnetgazeti%2Fvideos%2F438126777106365%2F&amp;show_text=0&amp;width=640" width="640" height="358" data-service="Facebook" scrolling="no"/>
      </figure>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fnetgazeti%2Fvideos%2F2507202029526086%2F&amp;show_text=0&amp;width=640" width="640" height="358" data-service="Facebook" scrolling="no"/>
      </figure>
      <p>Тим часом біля будівлі Театру опери та балету проходить акція, організована "Альянсом патріотів". Вони висувають ті самі вимоги, але відмовляються протестувати разом із соратниками та прибічниками Саакашвілі. Групи протестувальників розділяє кордон поліції.</p>
      <p>Протести у Грузії стартували 14 листопада, після того як парламент країни провалив виборчу реформу. Протестувальники вимагають відставки уряду, сформованого партією "Грузинська мрія", і проведення дострокових парламентських виборів за пропорційною системою після перезавантаження Центральної виборчої комісії.</p>
      <footer>За матеріалами: <a href="https://dt.ua/go/aHR0cDovL25ld3NnZW9yZ2lhLnJ1Lw==">Новости-Грузия</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>