<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/15/mesi-srusio-karioke-u-rijadu/"/>
    <meta property="og:site_name" content="Sportska centrala"/>
    <meta property="article:published_time" content="2019-11-15T20:22:11+00:00"/>
    <meta property="og:title" content="Mesi srušio „karioke“ u Rijadu"/>
    <meta property="og:description" content="Argentina je pobedila Brazil u prijateljskoj utakmici odigranoj u Saudijskoj Arabiji. „Gaučosi“ su se tako revanširali za poraz „kariokama“ sa Kopa Amerika prošlog leta. Prvi je do prednosti mogao da dođe Brazil. Za njih je dosuđen penal u 9. minutu, ali je Gabrijel Žezus šutirao pored gola. Samo tri minuta docnije u kaznenom prostoru Brazila […]"/>
  </head>
  <body>
    <article>
      <h1>Mesi srušio „karioke“ u Rijadu</h1>
      <address><time datetime="2019-11-15T20:22:11+00:00">15 Nov 2019, 20:22</time> by <a rel="author">Zile</a></address>
      <p>Argentina je pobedila Brazil u prijateljskoj utakmici odigranoj u Saudijskoj Arabiji.</p>
      <p>„Gaučosi“ su se tako revanširali za poraz „kariokama“ sa Kopa Amerika prošlog leta. Prvi je do prednosti mogao da dođe Brazil. Za njih je dosuđen penal u 9. minutu, ali je Gabrijel Žezus šutirao pored gola.</p>
      <p>Samo tri minuta docnije u kaznenom prostoru Brazila srušen je Leo Mesi, a as Barselone sam je i izveo jedanaesterac. Alison je odbranio njegov šut sa bele tačke, ali je kratko odbio loptu, ponovo ka Mesiju, kome nije bilo teško da je pospremi u mrežu.</p>
      <p>Malo ko je na stadionu u Rijadu pomislio da je to i konačni rezultat ovog meča. Šansi je bilo na obe strane, ali više ne i golova.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/12/mesi-postavio-ultimatum-upravi-barse-dovedite-ovog-igraca-intera/"/>
        <a href="https://www.sportskacentrala.com/2019/10/29/mesi-pa-svi-ostali-video/"/>
        <a href="https://www.sportskacentrala.com/2019/09/25/mesi-se-vratio-u-startnu-postavu-i-odmah-doziveo-novu-povredu/"/>
        <a href="https://www.sportskacentrala.com/2019/09/18/ronaldo-zasluzujem-vise-zlatnih-lopti-od-mesija/"/>
        <a href="https://www.sportskacentrala.com/2019/09/12/poziv-koji-se-ne-odbija-fudbalski-dzoni-dep-ponovo-uskace-u-kopacke/"/>
        <a href="https://www.sportskacentrala.com/2019/08/05/uvek-poseban-baloteli-pristao-na-transfer-u-juznu-ameriku/"/>
        <a href="https://www.sportskacentrala.com/2019/08/03/mesi-suspendovan-na-tri-meseca/"/>
        <a href="https://www.sportskacentrala.com/2019/07/29/mesi-napadnut-na-ibici-video/"/>
        <a href="https://www.sportskacentrala.com/2019/07/24/mesi-simbolicno-kaznjen/"/>
      </related>
    </article>
  </body>
</html>