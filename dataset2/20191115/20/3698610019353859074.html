<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/deputati-progolosuvali-za-zvilnennya-golovi-dbr-trubi-ta-yogo-zastupnikiv-329870_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T20:03:00+00:00"/>
    <meta property="og:title" content="Депутати проголосували за звільнення голови ДБР Труби та його заступників"/>
    <meta property="og:description" content="Верховна Рада внесла поправки в законопроект про ДБР, який готують до другого читання."/>
  </head>
  <body>
    <article>
      <h1>Депутати проголосували за звільнення голови ДБР Труби та його заступників</h1>
      <h2>Верховна Рада внесла поправки в законопроект про ДБР, який готують до другого читання.</h2>
      <address>
        <time datetime="2019-11-15T20:03:00+00:00">15 Nov 2019, 20:03</time>
      </address>
      <p>Верховна Рада в п'ятницю підтримала внесення поправки в законопроект №2116 про <b><a href="https://dt.ua/POLITICS/rada-priynyala-v-pershomu-chitanni-prezidentskiy-zakonoproyekt-pro-dbr-326565_.html">перезапуск Державного бюро розслідувань</a></b>, що стосується дострокової зміни глави ДБР та його заступників.</p>
      <p>Після прийняття законопроекту у другому читанні Державне бюро розслідувань стане не центральним органом виконавчої влади, який здійснює правоохоронну діяльність, а державним правоохоронним органом, передає <a href="https://lb.ua/news/2019/11/15/442370_rada_progolosovala_uvolnenie.html">"Лівий берег"</a>.</p>
      <p>Буде скасовано колегіальний принцип управління в Бюро. Директор ДБР отримає повноваження одноосібного прийняття рішень і буде нести всю повноту відповідальності за результати діяльності ДБР. Якщо вони будуть незадовільними, його можна буде зняти.</p>
      <p>Цей законопроект також дозволяє перевести слідчих Генпрокуратури, які займалися справами Майдану, в ДБР без обов'язкового конкурсу.</p>
      <p>Розгляд законопроекту має продовжитися на початку грудня.</p>
      <p>Нагадаємо, <b><a href="https://zn.ua/POLITICS/rada-prinyala-v-pervom-chtenii-prezidentskiy-zakonoproekt-o-gbr-332941_.html">президентський законопроект про ДБР</a></b> був прийнятий у першому читанні 17 жовтня.</p>
      <p>Зазначимо, що ДБР отримало у спадок всю підслідність Генпрокуратури, включно зі злочинами чиновників, суддів, прокурорів, правоохоронців, а також військовослужбовців. Надпотужний правоохоронний "монстр" може переслідувати навіть керівництво НАБУ і САП. Інакше кажучи, контроль над ДБР в недоброчесних політичних руках може значно ускладнити життя як політикам, так і антикорупційних органів. Проте поки не ускладнив, переважно із-за неефективного керівництва цією установою. Плацдарм його неефективності закладений ще в ході прийняття профільного Закону про ДБР.</p>
      <p>Детальніше <a href="https://dt.ua/internal/sim-falshivih-not-trubi-315730_.html"><b>читайте в матеріалі Олександра Леменова "Сім фальшивих нот Труби"</b></a> у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL2xiLnVhLw==">Лівий берег</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>