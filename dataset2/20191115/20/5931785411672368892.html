<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/15/orlici-estoncima-dali-pola-tuceta-golova/"/>
    <meta property="og:site_name" content="Sportska centrala"/>
    <meta property="article:published_time" content="2019-11-15T20:58:33+00:00"/>
    <meta property="og:title" content="“Orlići“ Estoncima dali pola tuceta golova"/>
    <meta property="og:description" content="Srbija – Estonija 6:0 (3:0) L. Ilić 12′, Joveljić 20′,52′,61′, I. Ilić 38′, Tedić 87′ Mlada reprezentacija Srbije vratila se u igru za plasman na Evropsko prvenstvo koje se 20121. godine igra u Sloveniji i Mađarskoj. „Orlići“ su u 5. kolu svoje grupe ubedljivo savladali odgovarajuću selekciju Estonije sa 6:0. Meč je odigran na stadionu […]"/>
  </head>
  <body>
    <article>
      <h1>“Orlići“ Estoncima dali pola tuceta golova</h1>
      <address><time datetime="2019-11-15T20:58:33+00:00">15 Nov 2019, 20:58</time> by <a rel="author">Zile</a></address>
      <p><b>Srbija – Estonija 6:0</b> (3:0)<br/><i>L. Ilić 12′, Joveljić 20′,52′,61′, I. Ilić 38′, Tedić 87′</i></p>
      <p>Mlada reprezentacija Srbije vratila se u igru za plasman na Evropsko prvenstvo koje se 20121. godine igra u Sloveniji i Mađarskoj.</p>
      <p>„Orlići“ su u 5. kolu svoje grupe ubedljivo savladali odgovarajuću selekciju Estonije sa 6:0. Meč je odigran na stadionu Čair u Nišu, a trostruki strelac bio je fudbaler Ajntrahta Dejan Joveljić. Pored Joveljića, u strelce su se upisala još dvojica bivših fudbalera Crvene zvezde, braća Ivan i Luka Ilić, kao i napadač Čukaričkog Tedić.</p>
      <p><b>SRBIJA (U21)</b>: M. Ilić – Marković(Terzić), Veselinović, Mašović, I. Ilić(Birmančević), L. Ilić(Gavrić)), Petrović(Topić), Nišić, Adžić, Joveljić(Tedić), Stuparević.</p>
      <p><b>ESTONIJA (U21)</b>: Nom – Kaos, Sepik(Rosalu), Lip, Jarvelaid, Usta(Vaherna), Somets, Pom, Uljanov(Jarvist), Oigus, Reinkort(Utgof)</p>
      <p>Upravo je Luka Ilić doveo naš tim u vođstvo u 12. minutu. Joveljić je svoj prvi gol postigao u 20. minutu, da bi do poluvremena Ivan Ilić doneo tri gola prednosti, na asistenciju Filipa Stuparevića.</p>
      <p>Još tri puta se zatresla mreža iza leđa golmana Noma u drugih 45 minuta, a dva puta strelac je bio Dejan Joveljić. Prvo je u 52. minutu bio precizan za 4:0, a onda, nakon kornera Stuparevića, spretno je ragovao na prvoj stativi za 5:0. Konačni rezultat postavio je fudbaler Čukaričkog Slobodan Tedić, koji je zamenio upravo trostrukog strelca Joveljića.</p>
      <p>Ranije danas odigrane su još dve utakmice u našoj grupi. U derbiju je Bugarska ubedljivo pobedila Poljsku sa 3:0, dok je, novi lider grupe, Rusija, pobedila Letoniju 2:0.</p>
      <p>Posle petog kola Rusija ima 11 bodova, Poljska 10, Bugarska 8, a Srbija je 4. sa 7 bodova. Već u utorak Srbija dočekuju Rusiju u okviru šestog kola.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/10/15/orlici-pali-u-lodju-u-finisu-utakmice/"/>
        <a href="https://www.sportskacentrala.com/2019/09/15/nesko-je-kratko-trajao-orlici-dobijaju-novog-selektora/"/>
        <a href="https://www.sportskacentrala.com/2019/09/10/nesko-milovanovic-nije-nam-se-dalo-prihvatam-odgovornost/"/>
        <a href="https://www.sportskacentrala.com/2019/09/10/orlicima-samo-bod-protiv-letonije/"/>
        <a href="https://www.sportskacentrala.com/2019/09/06/los-pocetak-novog-ciklusa-orlici-porazeni-u-saransku/"/>
        <a href="https://www.sportskacentrala.com/2019/08/28/milovanovic-na-siri-spisak-pozvao-27-orlica-tu-su-i-pavlovic-stevanovic-braca-ilic/"/>
        <a href="https://www.sportskacentrala.com/2019/06/24/djorovic-o-ostavci-ne-razmislja-o-smeni-ne-odlucuje-dovoljno-sam-dao-srpskom-fudbalu/"/>
        <a href="https://www.sportskacentrala.com/2019/06/23/poraz-i-od-vikinga-srbija-bez-boda-na-ep-nemci-u-polufinalu/"/>
        <a href="https://www.sportskacentrala.com/2019/06/23/djorovic-promesao-karte-za-dansku/"/>
      </related>
    </article>
  </body>
</html>