<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621688/%DB%B5%D9%A0-%D9%85%DB%8C%D9%84%DB%8C%D8%A7%D8%B1%D8%AF-%D8%B1%DB%8C%D8%A7%D9%84-%D8%A7%D8%B9%D8%AA%D8%A8%D8%A7%D8%B1-%D8%A8%D8%B1%D8%A7%DB%8C-%D8%AA%DA%A9%D9%85%DB%8C%D9%84-%D8%A2%D8%B3%D9%81%D8%A7%D9%84%D8%AA-%D8%B1%D8%A7%D9%87%E2%80%8C%D9%87%D8%A7%DB%8C-%D8%B1%D9%88%D8%B3%D8%AA%D8%A7%DB%8C%DB%8C-%D9%81%DB%8C%D8%B1%D9%88%D8%B2%D9%87-%D9%86%DB%8C%D8%A7%D8%B2-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-15T20:23:00+00:00"/>
    <meta property="og:title" content="۵٠ میلیارد ریال اعتبار برای تکمیل آسفالت راه‌های روستایی فیروزه نیاز است"/>
    <meta property="og:description" content="فرماندار فیروزه گفت: برای تکمیل آسفالت راه‌های روستایی بالای ۵۰ خانوار در این شهرستان ۵۰ میلیارد ریال مورد نیاز است."/>
  </head>
  <body>
    <article>
      <h1>۵٠ میلیارد ریال اعتبار برای تکمیل آسفالت راه‌های روستایی فیروزه نیاز است</h1>
      <h2>فرماندار فیروزه:</h2>
      <address>
        <time datetime="2019-11-15T20:23:00+00:00">15 Nov 2019, 20:23</time>
      </address>
      <p>
        <i>فرماندار فیروزه گفت: برای تکمیل آسفالت راه‌های روستایی بالای ۵۰ خانوار در این شهرستان ۵۰ میلیارد ریال مورد نیاز است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>ابوالفضل حکیم پور در آئین بهره برداری از جاده روستای امیرآباد گفت: با تکمیل این طرح و آغاز بهره‌برداری از جاده زاونگ طی چند روز آینده شاخص برخورداری شهرستان فیروزه در بخش راه های آسفالت روستایی به ۹۹درصد می‌رسد.</p>
      <p>وی اظهار داشت: تکمیل جاده‌های روستایی، بهسازی و اجرای روکش آسفالت محورهای مواصلاتی فیروزه برای توسعه صنعت گردشگری و جذب تورییت و همچنین توسعه صنایع فیروزه به طوری جدی پیگیری می‌شود.</p>
      <figure>
        <img src="https://aftabnews.ir/files/fa/news/1398/8/24/359621_285.jpg"/>
      </figure>
      <p>فرماندار فیروزه اعلام کرد: با اختصاص اعتبار برای تکمیل جاده‌های فیض آباد، احمدیه و زاونگ علیا در سال جاری شاهد بهره مندی کلیه روستاهای این شهرستان از جاده مناسب و ایمن خواهیم بود و شاخص برخورداری روستاهای فیروزه به صددرصد می‌رسد.</p>
      <p>وی یادآور شد: توسعه شهرک صنعتی کمال الملک شهرستان فیروزه به میزان ۴۵ هکتار تصویب شده و با توجه به نزدیکی آن به جاده ارتباطی و برخورداری از معافیت مالیاتی ١٣ساله فرصت خوبی برای سرمایه گذاران و تولیدکنندگان ایجاد کرده و نیازمند ارتقای سطح جاده‌های مواصلاتی این شهرستان برای افزایش امنیت و توسعه هستیم.</p>
    </article>
  </body>
</html>