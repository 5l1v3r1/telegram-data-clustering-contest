<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/ukrajinska-molodizhka-u-lvovi-prograla-klyuchoviy-match-vidboru-na-jevro-2020-640289.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T20:24:17+00:00"/>
    <meta property="og:title" content="Українська молодіжка у Львові програла ключовий матч відбору на Євро-2020"/>
    <meta property="og:description" content="Наша команда поступалася 0:3, але ледь не відігралася"/>
  </head>
  <body>
    <article>
      <h1>Українська молодіжка у Львові програла ключовий матч відбору на Євро-2020</h1>
      <address>
        <time datetime="2019-11-15T20:24:17+00:00">15 Nov 2019, 20:24</time>
      </address>
      <h4>Наша команда поступалася 0:3, але ледь не відігралася</h4>
      <p>Молодіжна збірна України втратила навіть теоретичні шанси потрапити в фінальну частину Євро-2020. Команда Руслана Ротаня програла третій матч із чотирьох і достроково позбулася надій на продовження боротьби за прохідні місця.</p>
      <p>В цьому матчі українців влаштовувала лише перемога, але наш тренер здивував, виставивши відразу шістьох номінальних оборонців.</p>
      <h3>Україна U21 – Данія U21 – 2:3</h3>
      <p><b>Голи: </b>0:1 – Андреас Ольсен (5). 0:2 – Андреас Ольсен (24). 0:3 – Андреас Ольсен (59). 1:3 – Русин (63). 2:3 – Георгій Цитаїшвілі (73)</p>
      <p>
        <i>На 73-й хвилині Шапаренко не реалізував пенальті (воротар)</i>
      </p>
      <p><b>Україна: </b>Олег Білик – Конопля (Супряга, 79), Денис Попов, Валерій Бондар, Віктор Корнієнко – Шапаренко, Алібеков (к) (Максим Чех, 46), Стецьков – Леднєв (Георгій Цитаїшвілі, 64), Русин, Вантух. Тренер – Руслан Ротань</p>
      <p><b>Данія:</b> Олівер Крістенсен – Аньємбе, Віктор Нельссон (к), Беч Соренсен, Андреас Поульсен – Ніколай Лаурсен, Нарті (Якоб Соренсен, 75), Кофод Андерсен – Андреас Ольсен (Мадс Расмуссен, 82), Бруун Ларсен, Дамсґорд (Андерс Дреєр, 70). Тренер – Альберт Капельяс</p>
      <p><b>Судді:</b> Жакотте – Джобен, Зедер (усі – Швейцарія)</p>
      <p><b>Попередження:</b> Шапаренко (36), Віктор Корнієнко (79), Русин (90) – Нарті (49), Андерс Поульсен (74)</p>
      <p><b>Вилучення:</b> Беч Соренсен (72)</p>
      <p>15 листопада. Львів. «Арена Львів»</p>
      <p>Три м’ячі у ворота збірної України забив нападник Андреас Ольсен. І лише коли рахунок став розгромним, наші футболісти зарухалися. Більше того, після вилучення Мадса Беча Соренсена данці грали в меншості. Микола Шапаренко пенальті хоч не реалізував, але Георгій Цитаїшвілі, який власне й заробив одинадцятиметровий, добив м’яч у ворота і скоротив рахунок до мінімуму. Але зробити камбек повноцінним українцям не вдалося.</p>
      <blockquote>
        <b>Читайте також: <a href="https://glavcom.ua/sport/news/vorsklu-ocholiv-shche-odin-kolishniy-dinamivec-640226.html">«Ворсклу» очолив ще один колишній динамівець</a></b>
      </blockquote>
      <related>
        <a href="https://glavcom.ua/sport/news/dinamo-zavdyaki-golu-20-richnogo-oboroncya-peregralo-oleksandriyu-video-633912.html"/>
      </related>
    </article>
  </body>
</html>