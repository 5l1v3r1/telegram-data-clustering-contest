<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_comu-molodizhna-zbirna-ukrayini-prograla-daniyi/938436"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T20:42:00+00:00"/>
    <meta property="og:title" content="Чому молодіжна збірна України програла Данії"/>
    <meta property="og:description" content="Молодіжна збірна України програла вдома одноліткам із Данії 2:3 у матчі відбору до Євро 2021. Gazeta.ua зібрала головні аспекти гри у Львові. Матч для молодіжної збірної був вирішальним. Команда Руслана Ротаня у попередніх 3 матчах здобула тільки одну перемогу. Відстань від лідерів ..."/>
  </head>
  <body>
    <article>
      <h1>Чому молодіжна збірна України програла Данії</h1>
      <address><time datetime="2019-11-15T20:42:00+00:00">15 Nov 2019, 20:42</time> by <a rel="author">Сергій Тищенко</a></address>
      <figure>
        <img src="https://static2.gazeta.ua/img2/cache/preview/938/938436_w_300.jpg?v=0"/>
        <figcaption>Форвард "Болоньї" Андрес Ольсен зробив хет-трик в матчі з Україною. Фото: з відкритих джерел</figcaption>
      </figure>
      <p>Молодіжна збірна України <a href="https://m.gazeta.ua/articles/sport/_molodizhka-rotanya-znovu-prograla/938434">програла вдома одноліткам із Данії 2:3 </a>у матчі відбору до Євро 2021.</p>
      <p><a href="https://m.gazeta.ua/">Gazeta.ua</a> зібрала головні аспекти гри у Львові.</p>
      <p><b>Матч для молодіжної збірної був вирішальним</b>. Команда Руслана Ротаня у попередніх 3 матчах здобула тільки одну перемогу. Відстань від лідерів групи Данії та Румунії складав 6 очок. В разі поразки "молодіжна" фактично втрачала шанси на подальшу боротьбу за вихід на Євро.</p>
      <p><b>Ротань помилився із вибором складу.</b> На полі не було виражених флангових півзахисників. Вся гра молодіжної збірної України зупинялася у середині поля. Дуже не вистачало гостроти саме на флангах. Єдина осмислена атака з цієї зони завершилася голом Назарія Русина. Вихід яскравого вираженого вінгера Георгія Цітаїшвілі в другому таймі дуже сильно освіжив гру команди Микола Шапаренко та Богдан Леднев скоріше заважали один одному на позиції атакувального півзахисника. Кожен намагався вести гру сам, але більше заважав партнеру.</p>
      <p><b>Данія була сильнішою тактично</b>. Гості компактно зіграли у захисті через кількісну оборону, при тому по максимуму використовували позиційні та індивідуальні помилки молодіжної збірної України. Ахмед Алібеков явно не справлявся один в опорній зоні. Звідси данці отримали можливість для швидких атак та пресингу українців в середині поля. Проблеми в півзахисті призвели до постійної гостроти біля воріт Олега Білика.</p>
      <blockquote>Збірна України програла середину поля</blockquote>
      <p><b>Арбітр помилився на користь збірної України.</b> На 75 хвилині гри рефері матчу побачив фол у штрафному майданчику на Георгію Цітаїшвілі та не тільки призначив пенальті, але і вилучив футболіста молодіжної збірної Данії. Епізод навряд чи тягнув на порушення правил , не кажучи вже про червону картку.</p>
      <p><b>Гості зарано повірили в перемогу.</b> Коли рахунок у матчі став 0:3, здавалося що у матчі все вирішено. Гості вирішили, що гру зроблено та відверто розслабилися. За 10 хвилин українці змогли повернути інтригу в матчі. Данія почала грати більше концентровано та уважно.<br/>Команда Ротаня має проблеми із грою першим номером. Поки молодіжній збірній України дуже погано вдаються позиційні атаки. Контроль м'яча призводить тільки до втрат та помилок. Атаки виглядають дуже академічно та прогнозовано.</p>
      <related>
        <h4>ЧИТАЙТЕ ТАКОЖ:</h4>
        <a href="https://m.gazeta.ua/articles/sport/_zigrali-yak-za-chasiv-fomenka-scho-treba-znati-pro-match-ukrayina-estoniya/938262"/>
      </related>
      <blockquote>Наступний свій матч молодіжна збірна України зіграє 27 березня наступного року в гостях проти Мальти. Після 4 турів "молодіжна" має у своєму активі 3 очки та відстає від лідера групи на 9 пунктів.</blockquote>
    </article>
  </body>
</html>