<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/15/Smal-FN-gransking-av-luftangrep-i-Syria-20407535.ece"/>
    <meta property="og:site_name" content="adressa.no"/>
    <meta property="article:published_time" content="2019-11-15T20:53:12+00:00"/>
    <meta property="og:title" content="Smal FN-gransking av luftangrep i Syria"/>
    <meta property="og:description" content="FNs gransking av bombing av sykehus i Syria begrenses til å omfatte sju hendelser. Russland presser på for holde konklusjonene hemmelig, ifølge New York Times."/>
  </head>
  <body>
    <article>
      <h1>Smal FN-gransking av luftangrep i Syria</h1>
      <address><time datetime="2019-11-15T20:53:12+00:00">15 Nov 2019, 20:53</time> by <a rel="author">(NTB) NTB-DPA</a></address>
      <p>FNs gransking av bombing av sykehus i Syria begrenses til å omfatte sju hendelser. Russland presser på for holde konklusjonene hemmelig, ifølge New York Times.</p>
      <aside><a href="https://www.adressa.no/nyheter/utenriks/2019/11/15/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/15/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/15/javascript:void(0);">Del denne artikkelen på e-post</a></aside>
      <p>En etterforskningsgruppe ble satt ned av FNs generalsekretær António Guterres i august. Den skal granske angrep mot helsestasjoner og sykehus på FNs skjermingsliste samt FN-støttede klinikker nordvest i Syria.</p>
      <p>Siden april har minst 61 helsestasjoner og sykehus blitt truffet av luftangrep i området, sa en representant for FNs høykommissær for menneskerettigheter i forrige uke.</p>
      <p>Et internt dokument som DPA har fått tilgang til, viser imidlertid at FN-granskningen bare omfatter angrep mot sju steder – blant dem en skole, en flyktningleir og sykehus.</p>
      <p>Ifølge <a href="https://www.nytimes.com/2019/11/14/world/middleeast/russia-syria-hospital-bombing.html?searchResultPosition=2">New York Times</a> sier diplomater at Russland har lagt press på Guterres for å ikke offentliggjøre konklusjonene i granskingen.</p>
      <p>Siden april har syriske styrker, støttet av russiske fly, stått bak en storstilt offensiv mot opprørere i Idlib-provinsen nordvest i Syria. Området er det siste som kontrolleres opprørsgrupper i landet.</p>
      <p>(©NTB)</p>
    </article>
  </body>
</html>