<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903903/hagi-speelt-nauwelijks-bij-krc-genk-niemand-heeft-een-antwoord-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T20:45:00+00:00"/>
    <meta property="og:title" content="Hagi speelt bitter weinig bij KRC Genk: &quot;Niemand heeft een antwoord&quot;"/>
    <meta property="og:description" content="Ianis Hagi werd in de zomer binnengehaald als dé toptransfer van KRC Genk, maar onder Felice Mazzu verzeilde hij uiteindelijk op de bank. Zijn vader Gheorghe Hagi kan daar duidelijk niet mee lachen."/>
  </head>
  <body>
    <article>
      <h1>Hagi speelt bitter weinig bij KRC Genk: "Niemand heeft een antwoord"</h1>
      <address>
        <time datetime="2019-11-15T20:45:00+00:00">15 Nov 2019, 20:45</time>
      </address>
      <p>
        <b>Ianis Hagi werd in de zomer binnengehaald als dé toptransfer van KRC Genk, maar onder Felice Mazzu verzeilde hij uiteindelijk op de bank. Zijn vader Gheorghe Hagi kan daar duidelijk niet mee lachen.</b>
      </p>
      <p>Bij <i><a href="https://www.gsp.ro/international/stranieri/gheorghe-hagi-prima-rabufnire-la-adresa-lui-genk-l-au-oprit-pe-ianis-din-crestere-de-cand-nu-mai-joaca-el-echipa-nu-mai-castiga-582984.html">TV Telekom</a> </i>geeft hij aan wat hij denkt over die beslissing. "Ik weet niet wat er plots gebeurd is. Ianis begrijpt het ook niet, want het ging goed. Hij was in uitstekende vorm en maakte progressie. Hij speelde goed. Sinds hij niet meer speelt, is het team gestopt met winnen."</p>
      <p>Gheorghe kan niet zeggen waarom zijn zoon niet meer speelt. "Niemand heeft een antwoord. Het is een slechte zaak, want nu groeit hij niet meer". Hagi stond dit seizoen nog maar vijf keer in de basis. Geeft de opvolger van Mazzu hem meer kansen om zich te tonen bij KRC Genk?</p>
      <p>Hagi is overigens wél geselecteerd voor de nationale ploeg van Roemenië, maar zit tegen Zweden op de bank.</p>
      <aside>Lees meer<br/><a href="https://www.voetbalprimeur.be/nieuws/903861/vrancken-en-kv-mechelen-winnen-van-krc-genk-in-oefenduel.html?itm_source=www.voetbalprimeur.be&amp;itm_medium=highlighted-content">Vrancken en KV Mechelen winnen van KRC Genk in oefenduel</a></aside>
    </article>
  </body>
</html>