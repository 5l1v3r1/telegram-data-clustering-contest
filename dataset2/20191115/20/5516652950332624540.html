<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425859/panw-apo-15-lewforeia-me-toyristes-sth-lindo"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-15T20:00:01+00:00"/>
    <meta property="og:title" content="Πάνω από 15 λεωφορεία με τουρίστες στη Λίνδο!"/>
    <meta property="og:description" content="Μπορεί τους χειμερινούς μήνες η Λίνδος και οι δρόμοι στη γύρω περιοχή να θυμίζουν μια… πόλη των φαντασμάτων, ούσα στην εντελώς αντίθετη κατεύθυνση από την πολύβουη καλοκαιρινή καθημερινότητά της με τους εκατοντάδες χιλιάδες τουρίστες, όμως ακόμη και Νοέμβρη μήνα δεν λείπουν οι επισκέπτες."/>
  </head>
  <body>
    <article>
      <h1>Πάνω από 15 λεωφορεία με τουρίστες στη Λίνδο!</h1>
      <address>
        <time datetime="2019-11-15T20:00:01+00:00">15 Nov 2019, 20:00</time>
      </address>
      <p>
        <b>Μπορεί τους χειμερινούς μήνες η Λίνδος και οι δρόμοι στη γύρω περιοχή να θυμίζουν μια… πόλη των φαντασμάτων, ούσα στην εντελώς αντίθετη κατεύθυνση από την πολύβουη καλοκαιρινή καθημερινότητά της με τους εκατοντάδες χιλιάδες τουρίστες, όμως ακόμη και Νοέμβρη μήνα δεν λείπουν οι επισκέπτες.</b>
      </p>
      <p>Προχθές Τετάρτη για παράδειγμα, πάνω από 15 τουριστικά λεωφορεία ήταν σταθμευμένα, όπως φαίνεται και στη φωτογραφία, στην πλατεία της Κράνας, μεταφέροντας επισκέπτες από τα κρουαζιερόπλοια που αγκυροβολούν στο λιμάνι της Ρόδου. Τα γραφικά σοκάκια και η Ακρόπολη της Λίνδου γέμισαν ζωή, ενώ αρκετοί καταστηματάρχες λειτούργησαν τα μαγαζιά τους, σπάζοντας τη χειμερινή μονοτονία και τους εξαιρετικά ήσυχους και αργούς ρυθμούς στην ανατολική πλευρά του νησιού!</p>
      <p>
        <b>Μπ.Μ.</b>
      </p>
    </article>
  </body>
</html>