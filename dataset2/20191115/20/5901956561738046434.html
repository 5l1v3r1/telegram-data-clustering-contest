<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/deset-let-ob-boku-najvecjih-213157"/>
    <meta property="og:site_name" content="Slovenske novice"/>
    <meta property="article:published_time" content="2019-11-15T20:59:00+00:00"/>
    <meta property="og:title" content="Deset let ob boku največjih"/>
    <meta property="og:description" content="Plesalec Anže Škrube je pozornost pritegnil v šovu Slovenija ima talent, že nekaj let pa se v Los Angelesu, kjer živi in dela, zanj pulijo največje svetovne zvezde. Cenijo ga kot plesalca, reži..."/>
  </head>
  <body>
    <article>
      <h1>Deset let ob boku največjih</h1>
      <h2>Anže Škrube že desetletje živi in dela v Ameriki, kjer pleše ob velikih zvezdah.</h2>
      <address><time datetime="2019-11-15T20:59:00+00:00">15 Nov 2019, 20:59</time> by <a rel="author">A. K.</a></address>
      <slideshow>
        <figure>
          <img src="https://www.slovenskenovice.si/images/slike/2019/08/01/792463.jpg"/>
          <figcaption>Sodeloval je z največjimi imeni ameriške glasbene industrije. FOTO: Marko Delbello Ocepek</figcaption>
        </figure>
        <figure>
          <img src="https://www.slovenskenovice.si/images/slike/2019/08/01/792464.jpg"/>
          <figcaption>Tretjino življenja uresničuje sanje v Ameriki. FOTO: Facebook</figcaption>
        </figure>
      </slideshow>
      <p>Plesalec <b>Anže Škrube</b> je pozornost pritegnil v šovu Slovenija ima talent, že nekaj let pa se v Los Angelesu, kjer živi in dela, zanj pulijo največje svetovne zvezde. Cenijo ga kot plesalca, režiserja in koreografa, ki mu zaupajo največji, med njimi ameriški glasbeni zvezdnik <b>Chris Brown</b>, ki je Slovenca povabil v svojo ekipo.<br/><br/>Anže, ki se je pred natanko desetimi leti podal čez lužo s trebuhom za kruhom, si verjetno ni niti predstavljal, da se mu bodo uresničile največje sanje in da bo nekoč spoznal zvezdnike, ki jih je občudoval vso mladost. »Leta in leta traja, da si ustvariš poznanstva in najdeš prave ljudi okoli sebe, s katerimi lahko delaš. Je pa tudi problem zaupanja. Veliko je izkoriščanja. Moraš biti trden. In jaz sem se v teh letih naučil, da me nič ne more podreti,« je povedal o življenju čez lužo, ki ni tako sanjsko, kot je mogoče videti na prvi pogled.</p>
      <figure>
        <img src="https://www.slovenskenovice.si/images/slike/2019/08/01/792464.jpg"/>
        <figcaption>Tretjino življenja uresničuje sanje v Ameriki. FOTO: Facebook</figcaption>
      </figure>
      <p>K sodelovanju so ga povabili številni, med njimi <b>Justin Timberlake</b>, <b>Meghan Trainor</b>, <b>Britney Spears</b>, <b>Prince</b> in <b>Usher</b>, tudi <b>Severina</b> ga je večkrat najela za svoje projekte. Letos je 29-letnika doletela še ena čast, in sicer ga je eden od najbolj znanih kreativnih direktorjev na svetu že lani najel kot koreografa v šovu Amerika ima talent, v začetku letošnjega leta pa mu je ponudil še mesto kreativnega direktorja v novi sezoni priljubljenega šova Ameriški idol.<br/><br/>»Ko sem bil mlajši, sem želel biti državni prvak, in sem bil, potem sem želel biti svetovni prvak, in sem bil. Želel sem imeti najboljši dance crew, in sem ga imel. Tudi to mi ni bilo dovolj. Šel sem v Ameriko, kjer sem si zadal nove cilje,« je o otroških in najstniških sanjah povedal Anže. Te so se mu uresničile, mladi plesalec, ki je glas o Sloveniji ponesel čez lužo, pa še vedno ni nehal sanjati in uresničuje tudi tiste najbolj nore želje, ki so se mu še pred leti zdele neuresničljive.<br/>V teh letih sem se naučil, da me nič ne more podreti.</p>
    </article>
  </body>
</html>