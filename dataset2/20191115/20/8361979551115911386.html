<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zelenskiy-pidtrimav-shtrafi-za-perevezennya-ditey-bez-avtokrisel-novini-ukrajini-50053863.html"/>
    <meta property="og:site_name" content="НВ"/>
    <meta property="article:published_time" content="2019-11-15T20:43:00+00:00"/>
    <meta property="og:title" content="Штрафи за перевезення дітей без автокрісел: Зеленський підписав закон"/>
    <meta property="og:description" content="Президент Володимир Зеленський підписав закон про відповідальність за порушення правил перевезення дітей."/>
  </head>
  <body>
    <article>
      <h1>Штрафи за перевезення дітей без автокрісел: Зеленський підписав закон</h1>
      <h2>Президент Володимир Зеленський підписав закон про відповідальність за порушення правил перевезення дітей.</h2>
      <address>
        <time datetime="2019-11-15T20:43:00+00:00">15 Nov 2019, 20:43</time>
      </address>
      <p>Про це сказано на сайті глави держави.</p>
      <p>Нагадаємо, що 29 жовтня Верховна Рада прийняла закон, що встановлює адміністративну відповідальність за <a href="https://nv.ua/ukr/ukraine/events/shtraf-za-vidsutnist-avtokrisla-pdr-novini-ukrajini-50050439.html">порушення водіями правил перевезення дітей</a>.</p>
      <p>Закон доповнює статтю 121 Кодексу про адміністративні правопорушення (порушення водієм правил керування транспортним засобом, правил користування ременями безпеки або мотошоломами) двома частинами про штрафи за порушення правил перевезення дітей.</p>
      <p>Згідно з внесеними змінами, за вказане порушення передбачено штраф у розмірі 30 неоподатковуваних мінімумів доходів громадян (510 грн) і в розмірі 50 неоподатковуваних мінімумів доходів громадян (850 грн) у разі повторного порушення протягом року.</p>
      <p>Відповідно до Правил дорожнього руху, забороняється перевозити дітей, зріст яких менше 145 см або які не досягли 12-річного віку, - без автокрісел.</p>
    </article>
  </body>
</html>