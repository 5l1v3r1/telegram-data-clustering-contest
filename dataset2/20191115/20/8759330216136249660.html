<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903902/martinez-maakt-zich-op-voor-rusland-perfecte-test-voor-rode-duivels-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T20:30:00+00:00"/>
    <meta property="og:title" content="Martinez maakt zich op voor Rusland: &quot;Perfecte test voor Rode Duivels&quot;"/>
    <meta property="og:description" content="De Rode Duivels krijgen zaterdag op papier de moeilijkste match van de campagne voorgeschoteld. Op het veld van Rusland wacht een echte test, denkt ook bondscoach Roberto Martinez."/>
  </head>
  <body>
    <article>
      <h1>Martinez maakt zich op voor Rusland: "Perfecte test voor Rode Duivels"</h1>
      <address>
        <time datetime="2019-11-15T20:30:00+00:00">15 Nov 2019, 20:30</time>
      </address>
      <p>
        <b>De Rode Duivels krijgen zaterdag op papier de moeilijkste match van de campagne voorgeschoteld. Op het veld van Rusland wacht een echte test, denkt ook bondscoach Roberto Martinez.</b>
      </p>
      <p>"Rusland is gegroeid als team en is een perfecte test voor ons: op verplaatsing, een vol stadion en de groepswinst die op het spel staat. We kunnen deze match niet licht opvatten", geeft Martinez aan bij <i><a href="https://sporza.be/nl/2019/11/15/roberto-martinez-voor-match-tegen-rusland-rusland-is-perfecte/">Sporza</a>.</i></p>
      <p>Martinez kampt wel met heel wat problemen in zijn defensie. "Het Belgische voetbal is de afgelopen jaren verwend geweest met een verdediging met spelers als Alderweireld, Kompany, Vermaelen en Vertonghen. Dat is uniek. Maar je mag niet vergeten dat Dedryck Boyata op het WK gespeeld heeft en dat heeft van hem een sterk onderdeel van de selectie gemaakt", geeft hij aan.</p>
      <p>Martinez ziet dus geen problemen voor zaterdag. "Ik heb vertrouwen in de verdedigers in onze kern, niet enkel die verdedigers met ervaring. Ik denk dat de jongeren die nu aan het doorgroeien zijn snel klaar zullen zijn om ons te helpen."</p>
      <aside>Lees meer<br/><a href="https://www.voetbalprimeur.be/nieuws/903031/komen-de-rode-duivels-in-gevaar-voor-anderlecht-speler-chadli-.html?itm_source=www.voetbalprimeur.be&amp;itm_medium=highlighted-content">Geen Chadli tegen Rusland, Trossard out voor beide wedstrijden</a></aside>
    </article>
  </body>
</html>