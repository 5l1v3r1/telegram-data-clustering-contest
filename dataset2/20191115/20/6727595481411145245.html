<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/iran-not-calling-for-elimination-of-jews-but-against-isreal-says-khameni123.html"/>
    <meta property="og:site_name" content="DoolNews"/>
    <meta property="article:published_time" content="2019-11-15T20:47:00+00:00"/>
    <meta property="og:title" content="ഇറാന്റെ ആവശ്യം ജൂതരെ ഇല്ലാതാക്കലല്ലെന്ന് അയത്തൊള്ള ഖമേനി"/>
    <meta property="og:description" content="Iran Israel–Palestinian Conflict World തെഹ്‌റാന്‍: ജൂത മത വിശ്വാസികളെ ഇല്ലായ്മ ചെയ്യല്‍ ഇറാന്റെ ആവശ്യമല്ലെന്നും ജൂത രാഷട്രമായ ഇസ്രാഈലിനെയാണ് ഇറാന്‍ എതിര്‍ക്കുന്നതെന്നും ഇ"/>
  </head>
  <body>
    <article>
      <h1>ഇറാന്റെ ആവശ്യം ജൂതരെ ഇല്ലാതാക്കലല്ലെന്ന് അയത്തൊള്ള ഖമേനി</h1>
      <address><time datetime="2019-11-15T20:47:00+00:00">15 Nov 2019, 20:47</time> by <a rel="author">ന്യൂസ് ഡെസ്‌ക്</a></address>
      <p>തെഹ്‌റാന്‍: ജൂത മത വിശ്വാസികളെ ഇല്ലായ്മ ചെയ്യല്‍ ഇറാന്റെ ആവശ്യമല്ലെന്നും ജൂത രാഷട്രമായ ഇസ്രാഈലിനെയാണ് ഇറാന്‍ എതിര്‍ക്കുന്നതെന്നും ഇറാന്‍ പരമോന്നത നേതാവായ അയത്തൊള്ള ഖമേനി. തെഹറാനില്‍ നടന്ന പൊതു ചടങ്ങിലായിരുന്നു ഇദ്ദേഹത്തിന്റെ പരാമര്‍ശം.</p>
      <p>ഇസ്രാഈല്‍ എന്ന രാജ്യത്തെ ഇല്ലാതാക്കുക എന്നതു കൊണ്ടുദ്ദേശിക്കുന്നത് ജൂതരെ ഉന്‍മൂലനം ചെയ്യുക എന്നതല്ല. അതിനര്‍ത്ഥം ഫലസ്തീന്‍ ജനത അവര്‍ മുസലീങ്ങളോ ക്രിസ്തുമത വിശ്വാസികളോ ജൂതരോ ആകട്ടെ അവര്‍ സ്വയം അവരുടെ ഗവണ്‍മെന്റിനെ തെരഞ്ഞെടുക്കട്ടെ എന്നാണ് ഖമേനിയുടെ പരാമര്‍ശം.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ഒപ്പം ഇറാനെതിരെയുള്ള പാശ്ചാത്യ രാജ്യങ്ങളുടെ ഉപരോധത്തെയും ഖമേനി വിമര്‍ശിച്ചു. എല്ലാ രാജ്യങ്ങള്‍ക്കും സമാധാനപരമായി ആണവോര്‍ജ സംഭരണം ആവശ്യമാണ്.എന്നാല്‍ പാശ്ചാത്യ രാജ്യങ്ങള്‍ ഇതിന്റെ കുത്തകാവകാശത്തിനാണ് ശ്രമിക്കുന്നതെന്നായിരുന്നു ഖമേനിയുടെ ആരോപണം.</p>
      <related>
        <a href="https://www.doolnews.com/ceasefire-start-in-gaza-after-2-days-of-attack123.html?utm_source=doolnews&amp;utm_medium=related"/>
      </related>
      <p>ഇറാനും യു.എസും തമ്മില്‍ തര്‍ക്കം തുടരുന്ന വേളയിലാണ് ഇറാനിയന്‍ പരമോന്നത നേതാവായ അയത്തൊള്ള ഖമേനിയുടെ പ്രസ്താവന.</p>
      <p><b><a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a></b><br/>ഇറാനുമായി ചേര്‍ന്നുള്ള 2015 ലെ ആണവകരാറില്‍ നിന്മനും യു.എസ് ഏക പക്ഷീയമായി പിന്‍മാറിയതിനു പിന്നാലെ യുറേനിയം സമ്പൂഷ്ടീകരണം ഇറാന്‍ ഊര്‍ജിതമാക്കിയതില്‍ ഫ്രാന്‍സ്, ബ്രിട്ടന്‍, ജര്‍മനി എന്നീ രാജ്യങ്ങള്‍ ആശങ്ക പ്രകടിപ്പിച്ചിരുന്നു.</p>
      <figure>
        <iframe src="https://www.youtube.com/embed/UJYpEXojRo0" width="560" height="315" data-service="Youtube" scrolling="no"/>
      </figure>
    </article>
  </body>
</html>