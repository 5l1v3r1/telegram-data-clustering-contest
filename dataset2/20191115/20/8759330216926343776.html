<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903898/volksfeest-in-helsinki-finland-gaat-voor-het-eerst-naar-het-ek.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T20:00:00+00:00"/>
    <meta property="og:title" content="Volksfeest in Helsinki, Finland gaat voor het eerst naar het EK"/>
    <meta property="og:description" content="Een unieke prestatie voor Finland: het Scandinavische land heeft zich voor het eerst in de historie geplaatst voor een eindtoernooi. De Finnen wonnen vrijdag met 3-0 van Lichtenstein en zijn daardoor zeker van het EK 2020."/>
  </head>
  <body>
    <article>
      <h1>Volksfeest in Helsinki, Finland gaat voor het eerst naar het EK</h1>
      <address>
        <time datetime="2019-11-15T20:00:00+00:00">15 Nov 2019, 20:00</time>
      </address>
      <p>
        <b>Een unieke prestatie voor Finland: het Scandinavische land heeft zich voor het eerst in de historie geplaatst voor een eindtoernooi. De Finnen wonnen vrijdag met 3-0 van Lichtenstein en zijn daardoor zeker van het EK 2020.</b>
      </p>
      <p>Teemu Pukki, die uitkomt voor Norwich City, was weer eens de grote man aan Finse zijde. Hij maakte na rust de 2-0 en de 3-0. Zijn eerste treffer was uit een strafschop. In de eerste helft had Jasse Tuominen de score geopend. De 29-jarige Pukki werd zes minuten voor tijd afgelost.</p>
      <p>Door de overwinning is Finland in groep J verzekerd van de tweede plaats, achter Italië. Pukki nam liefst negen van de vijftien treffers van de Finnen voor zijn rekening in de EK-kwalificatie. Finland houdt Armenië en Bosnië &amp; Herzegovina achter zich. Na de zege op Lichtenstein barstte een volksfeest los in Helsinki.</p>
      <figure>
        <iframe data-src="https://twitter.com/ElevenSportsBEn/status/1195418470168616964?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>