<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/amerikanskiy-sud-viznav-shcho-eksradnik-trampa-zbrehav-kongresu-640288.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T20:39:03+00:00"/>
    <meta property="og:title" content="Американський суд визнав, що ексрадник Трампа збрехав Конгресу"/>
    <meta property="og:description" content="Давній соратник Трампа Стоун був визнаний винним за всіма сімома пунктами обвинувачення, висунутими міністерством юстиції США"/>
  </head>
  <body>
    <article>
      <h1>Американський суд визнав, що ексрадник Трампа збрехав Конгресу</h1>
      <address>
        <time datetime="2019-11-15T20:39:03+00:00">15 Nov 2019, 20:39</time>
      </address>
      <h4>Давній соратник Трампа Стоун був визнаний винним за всіма сімома пунктами обвинувачення, висунутими міністерством юстиції США</h4>
      <p>Суд у США визнав винним радника президента Дональда Трампа Роджера Стоуна у наданні неправдивих свідчень Конгресу у справі про втручання Росії у вибори.</p>
      <p>Про це повідомляє <a href="https://edition.cnn.com/politics/live-news/impeachment-hearing-11-15-19/index.html">CNN</a>.</p>
      <p>«Присяжні визнали Роджера Стоуна винним у брехні Конгресу та в інших звинуваченнях у справі, що пролила світло на заяви президента Трампа щодо зламу електронних скриньок членів Демократичної партії у 2016 році», - зазначається в повідомленні.</p>
      <p>Давній соратник Трампа Стоун був визнаний винним за всіма сімома пунктами обвинувачення, висунутими міністерством юстиції США, серед яких — надання неправдивих свідчень у Конгресі, перешкоджання правосуддю і тиск на свідків.</p>
      <p>Як повідомлялося, офіс спецпрокурора Роберта Мюллера, який два роки розслідував втручання РФ у вибори в США, а також можливий зв'язок штабу Трампа з росіянами, порушив справу проти колишнього радника Трампа Стоуна.</p>
      <p>Стоуна пов'язують з передачею викрадених хакерами листів демократів вебсайту WikiLeaks під час президентських виборів у США.</p>
      <p>Колишній помічник Пола Манафорта Річард Гейтс підтвердив суду США, що Стоун знав про хакерський злам серверів демократів, а також про наміри оприлюднити викрадені документи</p>
      <related>
        <a href="https://glavcom.ua/country/politics/ukrajina-ne-povinna-buti-rozminnoyu-monetoyu-u-spravi-z-impichmentom-trampa-pristayko-640059.html"/>
        <a href="https://glavcom.ua/world/observe/ukrajinageyt-cnn-oprilyudnila-novi-dokazi-proti-trampa-639548.html"/>
        <a href="https://glavcom.ua/news/chinovnicya-pentagonu-tramp-rozporyadivsya-zamoroziti-viyskovu-dopomogu-ukrajini-639293.html"/>
      </related>
    </article>
  </body>
</html>