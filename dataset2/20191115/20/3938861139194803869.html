<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_rosiya-maye-slabki-tochki-kudi-mi-mayemo-biti-oficer-pro-povernennya-okupovanih-teritorij/937813"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T20:23:00+00:00"/>
    <meta property="og:title" content="&quot;Росія має слабкі точки, куди ми маємо бити&quot; - офіцер про повернення окупованих територій"/>
    <meta property="og:description" content="Є два варіанти звільнення окупованих територій : військовий і дипломатичний. В обох Росія має максимально ослабнути. Про це в інтерв'ю журналу &quot;Країна&quot; говорить офіцер резерву Збройних сил Роман Кулик. &quot;Це не відбудеться просто так, слід активно працювати на її виснаження, а не ..."/>
  </head>
  <body>
    <article>
      <h1>"Росія має слабкі точки, куди ми маємо бити" - офіцер про повернення окупованих територій</h1>
      <address><time datetime="2019-11-15T20:23:00+00:00">15 Nov 2019, 20:23</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/937/937813_w_300.jpg?v=0"/>
        <figcaption>Велика кількість корінних народів РФ здавна відчувають тиск Москви і борються за збереження власної ідентичності – мови і традицій. Фото: Тарас Подолян</figcaption>
      </figure>
      <p>Є два варіанти звільнення окупованих територій : військовий і дипломатичний. В обох Росія має максимально ослабнути.</p>
      <p>Про це в інтерв'ю журналу<b> "Країна"</b> говорить офіцер резерву Збройних сил <b>Роман Кулик</b>.</p>
      <p>"Це не відбудеться просто так, слід активно працювати на її виснаження, а не замикатись в глухій обороні. Військовий шлях звільнення можливий, якщо РФ забереться з Донбасу разом зі своїми військовими і технікою. З місцевими бандами легко впорається ЗСУ", - вважає він.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_i-prezident-i-rosiya-mayut-zrozumiti-scho-chastina-ukrayinciv-dosi-gotova-borotis/937810"/>
      </related>
      <p>Крим - марафонська проблема на десятиліття, підкреслює офіцер.</p>
      <p>"Найближчим часом її не вирішити. За російським законодавством півострів та Севастополь є суб'єктами федерації і це буде питанням національної ваги навіть після зміни влади. Ми маємо працювати над посиленням українських інституцій та ідентичності, водночас працюючи на послаблення ворога. Україні потрібні експерти та think-tank по проблематиці РФ. Вона має слабкі точки, куди Україна може бити з мінімальним використанням ресурсів. Наприклад, думка про монолітність федерації – великий міф.</p>
      <p>Велика кількість корінних народів РФ здавна відчувають тиск Москви і борються за збереження власної ідентичності – мови і традицій. Йдеться про ерзян, удмуртів, татарів, башкирів та інших. Народи Ідель-Уралу можуть зіграти значну роль у дезінтеграції РФ, або її сильному послабленні. Це лише одна з точок впливу, яку ми маємо розробляти на державному рівні, щоб підважити стабільність режиму і здобути переваги над ворогом. Конфлікт між центром та регіонами. Це вимагатиме від Кремля додаткових ресурсів для приборкання відцентрових рухів", - пояснює Роман Кулик.</p>
      <p>За його словами, рано чи пізно настане момент, коли Москві доведеться залишити Крим і Донбас.</p>
      <p>"Але для цього необхідна системна робота державного апарату України і стратегія на кількадесят років, а не групи ентузіастів", - додає офіцер.</p>
      <p>
        <b>Повне інтерв'ю з Романом Куликом читайте у журналу "Країна" від 14 листопада.</b>
      </p>
    </article>
  </body>
</html>