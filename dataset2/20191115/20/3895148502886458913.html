<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legionisci.com/news/79482_Milovanovic_nowym_koszykarzem_Legii.html?amp%25252525253Butm_source&amp;amp%25252525253Butm_campaign"/>
    <meta property="og:site_name" content="Legioniści"/>
    <meta property="article:published_time" content="2019-11-15T20:54:43+00:00"/>
    <meta property="og:title" content="Milovanović nowym koszykarzem Legii"/>
    <meta property="og:description" content="Koszykarska Legia zakontraktowała dziś nowego zawodnika - 28-letniego serbskiego środkowego, który wczoraj rozwiązał konktrakt z Anwilem Włocławek, a w poprzednim sezonie występował w Treflu Sopot. Milan Milovanović, bo o nim mowa, mierzy 205 centymetrów i w barwach Legii powinien zadebiutować już przy okazji niedzielnego, wyjazdowego meczu z Arką Gdynia."/>
  </head>
  <body>
    <article>
      <h1>Milovanović nowym koszykarzem Legii</h1>
      <address><time datetime="2019-11-15T20:54:43+00:00">15 Nov 2019, 20:54</time> by <a rel="author">Bodziach</a></address>
      <p>Koszykarska Legia zakontraktowała dziś nowego zawodnika - 28-letniego serbskiego środkowego, który wczoraj rozwiązał konktrakt z Anwilem Włocławek, a w poprzednim sezonie występował w Treflu Sopot. Milan Milovanović, bo o nim mowa, mierzy 205 centymetrów i w barwach Legii powinien zadebiutować już przy okazji niedzielnego, wyjazdowego meczu z Arką Gdynia.<br/><br/>W Anwilu Milovanović rozegrał 8 meczów w EBL oraz 5 w Lidze Mistrzów, grając średnio ponad 16 minut. W Treflu w ciągu średnio 27 minut na parkiecie, notował 11,9 pkt. oraz 8,8 zbiórki. Rok wcześniej w zespole Polpharmy, w 24 min. zaliczał 13,4 pkt. oraz 7,4 zbiórki. Zanim zawodnik trafił do Polski, występował w serbskich klubach (FMP Belgrad, Radnicki Belgrad, Crvena Zvezda Belgrad, Vojvodina Nowy Sad, Borac Cacak), w Rumunii (Phoenix Galati), Słowacji (Pirvidza) oraz Bułgarii (Balkan Botevgrad). <br/><br/>Zawodnik został zgłoszony do rozgrywek FIBA Europe Cup i będzie mógł wystąpić w środowym meczu naszego zespołu z Egisem Kormend.</p>
    </article>
  </body>
</html>