<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/15/653782/"/>
    <meta property="og:site_name" content="Економічна правда"/>
    <meta property="article:published_time" content="2019-11-15T20:23:00+00:00"/>
    <meta property="og:title" content="Процедура анбандлінгу завершиться вчасно - міністр"/>
    <meta property="og:description" content="Міністр енергетики та захисту довкілля Олексій Оржель заявив, що процедура анбандлінгу Нафтогазу завершиться до кінця 2019 року."/>
  </head>
  <body>
    <article>
      <h1>Процедура анбандлінгу завершиться вчасно - міністр</h1>
      <address>
        <time datetime="2019-11-15T20:23:00+00:00">15 Nov 2019, 20:23</time>
      </address>
      <p>Міністр енергетики та захисту довкілля Олексій Оржель заявив, що процедура анбандлінгу Нафтогазу завершиться до кінця 2019 року.</p>
      <p>Про це він <a href="https://www.facebook.com/permalink.php?story_fbid=2440228699581238&amp;id=100007823957053">написав</a> у Facebook після голосування у Верховній Раді.</p>
      <p>"Вчора Путін заявив, що продовження транзиту газу через Україну можливе лише, якщо ми встигнемо до Нового року провести анбандлінг Нафтогазу.</p>
      <p>Анбандлінгу бути! І сьогодні ми це довели! Законопроект про анбандлінг №2239-1 прийнято!", - написав він.</p>
      <p>Він підкреслив, що ГТС України залишається у 100% власності держави.</p>
      <p>
        <b>
          <i>Читайте також: <a href="https://www.epravda.com.ua/publications/2019/11/5/653341/">Відокремлення ГТС від "Нафтогазу": навіщо це робити і як це допоможе у війні з "Газпромом"</a></i>
        </b>
      </p>
      <p>
        <b>Нагадаємо:</b>
      </p>
      <p>31 жовтня Верховна Рада ухвалила закон №2239-1 про <a href="https://www.epravda.com.ua/news/2019/10/31/653203/">анбандлінг "Нафтогазу"</a> – відокремлення транспортування природного газу від його видобування та постачання.</p>
      <p>15 листопада Верховна Рада усунула неузгодженості з європейськими нормами та <a href="https://www.epravda.com.ua/news/2019/11/15/653764/">розблокувала підписання</a> закону про відокремлення ГТС України від "Нафтогазу".</p>
      <p>Президент Володимир Зеленський <a href="https://www.epravda.com.ua/news/2019/11/15/653779/">підписав закон</a> про анбандлінг "Нафтогазу" – відокремлення транспортування природного газу від його видобування та постачанні.</p>
      <p>Економічна правда</p>
    </article>
  </body>
</html>