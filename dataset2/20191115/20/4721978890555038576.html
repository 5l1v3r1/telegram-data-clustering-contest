<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718471/iphone-12-concept"/>
    <meta property="og:site_name" content="iPhone Italia"/>
    <meta property="article:published_time" content="2019-11-15T20:00:33+00:00"/>
    <meta property="og:title" content="iPhone 12: nuovo concept in stile iPhone 4"/>
    <meta property="og:description" content="Siamo praticamente a pochi mesi dal lancio degli iPhone 11 ma si inizia già a parlare della prossima generazione di iPhone 12."/>
  </head>
  <body>
    <article>
      <h1>iPhone 12: nuovo concept in stile iPhone 4</h1>
      <address>
        <time datetime="2019-11-15T20:00:33+00:00">15 Nov 2019, 20:00</time>
      </address>
      <p>Iniziamo a parlare di futuro in casa <b>Apple</b> con quello che potrebbe essere il prossimo<a href="https://www.iphoneitalia.com/717472/iphone-12-cambio-design-rivoluzionario"><b> iPhone 12</b></a>, il dispositivo che vedremo presentato fra circa un anno. Ci sono grandi aspettative intorno a questo modello per via dell’enorme discorso relativo alla connessione <b>5G</b> ma anche perché si dovrebbe trattare del modello che andrà ad aprire <b>un nuovo ciclo triennale</b> di prodotti del tutto nuovi.</p>
      <p>In rete non potevano non impazzare i vari rumors e concept che si stanno iniziando a diffondere come non mai in queste ultime settimane. Ve ne mostriamo oggi uno che è stato realizzato da <b>DBHK-Hasan Kaymak Innovations</b> e che in parte possiamo dire di aver già ampiamente <i>visto </i>nel corso delle settimane passate.</p>
      <figure>
        <iframe src="https://www.youtube.com/embed/mQRjcfSKNI8" width="640" height="360" data-service="Youtube" scrolling="no"/>
      </figure>
      <p>Come potete notare dal video la cosa che subito stupisce e salta all’occhio è il design. Si insiste ancora una volta sulla possibilità di avere qui a disposizione un nuovo iPhone dalle linee squadrate e dalla possibilità di essere un giusto mix fra <b>l’iPad Pro</b> oggi in commercio ed il vecchio <b>iPhone 4</b>. Le anticipazioni di <b>Ming-Chi Kuo</b> spingono in questa direzione ormai da mesi con una certezza che sembra ormai più che assodata. Il frame che abbiamo visionato nel video dovrebbe essere in metallo con un vetro curvo nel posteriore curvato a 2/2,5D.</p>
      <p>Rimangono un paio di dubbi in merito alle <b>fotocamere</b> ed al notch. Per quanto riguarda le prime, qui vengono mostrati<b> tre sensori</b> che sono praticamente in linea con quelli messi a disposizione oggi dagli iPhone 11 Pro. Non sappiamo se verranno confermati o meno visto che altri modelli hanno pensato di portare addirittura quattro fotocamere in linea, esteticamente parlando, fra di loro. Sul <b>notch</b> invece anche qui in molti si dividono ancora sulla sua presenza o meno, in questo video non lo notiamo. Personalmente ci sembra la scelta migliore dal punto di vista del design finale con un bel pannello frontale che occupa tutta la superficie a disposizione.</p>
      <p>E voi cosa ne pensate?</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>