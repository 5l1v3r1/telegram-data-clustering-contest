<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/espanya-goleja-mallta-7-0-i-assegura-passar-com-a-primera-a-la-fase-final-de-leurocopa/noticia/2963750/"/>
    <meta property="og:site_name" content="CCMA"/>
    <meta property="article:published_time" content="2019-11-15T20:49:16+00:00"/>
    <meta property="og:title" content="Espanya goleja Malta (7-0) i s'assegura passar com a primera a la fase final de l'Eurocopa"/>
    <meta property="og:description" content="Espanya no ha marcat els 12 gols de fa 36 anys però n'ha aconseguit 7 en un veritable passeig davant la feble selecció de Malta. L'egarenc Dani Olmo debuta amb la selecció absoluta en el minut 65 i només ha necessitat dos minuts per estrenar-se com a golejador amb la selecció absoluta; Suècia supera Romania per 0-2 i acompanyarà la &quot;roja&quot; a l'Eurocopa 2020"/>
  </head>
  <body>
    <article>
      <h1>Espanya goleja Malta (7-0) i s'assegura passar com a primera a la fase final de l'Eurocopa</h1>
      <h2>Espanya no ha marcat els 12 gols de fa 36 anys però n'ha aconseguit 7 en un veritable passeig davant la feble selecció de Malta. L'egarenc Dani Olmo debuta amb la selecció absoluta en el minut 65 i només ha necessitat dos minuts per estrenar-se com a golejador amb la selecció absoluta; Suècia supera Romania per 0-2 i acompanyarà la "roja" a l'Eurocopa 2020</h2>
      <address><time datetime="2019-11-15T20:49:16+00:00">15 Nov 2019, 20:49</time> by <a rel="author">Josep Coch</a></address>
      <p>Espanya ja estava classificada per a l'Eurocopa 2020, però avui ha rubricat amb una golejada davant Malta -7 a 0- fer-ho com a primera de grup. L'equip de Robert Moreno estarà acompanyat de Suècia que ha derrotat a Romania 0 a 2 i es garanteix el segon lloc del grup. En el minut 4 ha arribat la primera ocasió d'Espanya, però Ramos ha rematat de cap fora. En el minut 9, una pilota que rebota en les cames de Cazorla és a punt de superar Henry Bonello. El partit és un monòleg de la "Roja" que controla la pilota des del primer minut. Malta, amb una línia de 5 en defensa, col·loca fins a 9 jugadors per darrere de la pilota quedant-se només Nwoko com a jugador més avançat. En el minut 16 Juan Bernat és a punt d'brir el marcador, però la seva rematada de cap l'atura Bonello. Henry Bonello és fill de John Bonello, el que va ser el porter de la selecció maltesa quan l'històric 12 a 1 de fa 36 anys. I en el minut 22 Morata ha obert el marcador. Després de molts rebots a la sortida d'un córner, Rodri, Gerard Moreno i, finalment, Morata és l'encarregat de superar Bonello en una rematada poc ortodoxa per part del davanter de l'Atlètic de Madrid. Morata ja va marcar dos gols a la Valetta en el duel de la primera volta. És el dissetè gol del madrileny. En el 27, gol anul·lat a Gerard Moreno, que arriba després d'una grana aturada de Bonello a rematada de Ramos. L'hongarès Viktor Kassai l'ha anulat perquè Morata, en fora de joc, obstaculitzava la visió de Bonello en el moment de la rematada. En el 32 primer canvi, obligat, en Malta. Corbolan deixa el terreny de joc lesionat i entra en el seu lloc Karl Micallef. I ara sí, en el 41, Santi Cazorla marca el segon per Espanya. Excel·lent jugada colectiva on hi participa tota la línia de creació i Gerard Moreno acaba assistint l'asturià del Vila·real per superar Bonello després que la pilota toqués el pal. És el quinzè gol de Cazorla amb la selecció espanyola.</p>
      <p>Las segona meitat ha començat de la mateixa manera, domini absolut de l'equip de Robert Moreno que continua posant setge a a la porteria d'Henry Bonello. El domini és tan abassegador que Sergio Ramos viu a l'àrea i Albiol és l'únic jugador que queda tancant en defensa. Cazorla, el gran protagonista del partit és la primera substitució d'Espanya en el minut 53, que s'ha retirat amb molèsties en el turmell esquerre. En el seu lloc entra Paco Alcácer. Caruana ha tret una pilota "in extremis" des de la línia després d'una remtada de Sarabia, en la que ha estat l'ocasió més clara d'Espanya a la segona part, era el minut 57, i un més tard Gerard Moreno, amb la dreta, xuta fora per molt poc quan ho tenia tot del seu favor. En el 60 Pau Torres, que debuta amb l'equip absolut, entra per Sergio Ramos, que ha jugat el seu 169è partit com internacional. I només duia un minut en el camp el debutant Pau Torres remata amb el pit una jugada d'estratègia a la sortida d'un córner, 3 a 0. I només treure del mig camp arriba el 4 a 0. Espanya recupera la pilota i Sarabia rep una assistència de Gerard Moreno per definir d'un xut que entra per l'escaire. El primer gol del jugador del PSG. En el minut 65 debut de l'egarenc Dani Olmo que entra per Morata i en la primera pilota que ha tocat ha estat a punt de batre Bonello. I en el 67 el jugador del Dinamo de Zagreb no ha perdonat. Assistència mil·limètrica de Thiago i gran definició de Dani Olmo que supera Bonello per establir el 5 a 0. I Gerard Moreno en el 71, ara sí, marca la mitja dotzena en rebre una passada de Juan Bernat. L'anècdota negativa s'ha viscut a la banqueta de Malta, on el seu seleccionador Raymond Farrugia s'ha lesionat en donar-se un cop de cap amb la marquesina que cobreix la banqueta. El tècnic maltès s'ha fet un bon trau al cap. Mentrestant Espanya a la seva i com una piconadora ha marcat el setè en el 85. Jesús Navas fa una forta rematada des de fora de l'àrea que ha sorprès Henry Bonello. Alcácer, een el 90 ha estat a punt de fer el vuitè, però la pilota s'ha estavellat a la creueta.</p>
    </article>
  </body>
</html>