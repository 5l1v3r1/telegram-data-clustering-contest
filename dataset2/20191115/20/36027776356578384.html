<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/15/u-atlasni-masxaraboz-kiyimi-manaviyat-sozini-oyinchoq-qildi-bositxonova-xonanda-lolaning-shov-shuvli-klipiga-munosabat-bildirdi/"/>
    <meta property="og:site_name" content="Daryo"/>
    <meta property="article:published_time" content="2019-11-15T20:42:00+00:00"/>
    <meta property="og:title" content="“U atlasni masxaraboz kiyimi, ma’naviyat so‘zini o‘yinchoq qildi”. Bositxonova xonanda Lolaning shov-shuvli klipiga munosabat bildirdi"/>
    <meta property="og:description" content="Xotin-qizlar qo‘mitasi raisi Lolaning shov-shuvli klipiga munosabat bildirdi"/>
  </head>
  <body>
    <article>
      <h1>“U atlasni masxaraboz kiyimi, ma’naviyat so‘zini o‘yinchoq qildi”. Bositxonova xonanda Lolaning shov-shuvli klipiga munosabat bildirdi</h1>
      <address>
        <time datetime="2019-11-15T20:42:00+00:00">15 Nov 2019, 20:42</time>
      </address>
      <p>Xotin-qizlar qo‘mitasi Elmira Bositxonova xonanda Lola Yo‘ldoshevaning internetda keng muhokamalarga sabab bo‘layotgan “Sevgingni menga ayt” qo‘shig‘i klipiga munosabat bildirdi.</p>
      <figure>
        <img src="http://s.daryo.uz/wp-content/uploads/2019/11/photo_2019-11-15_20-36-29-680x450.jpg"/>
        <figcaption>Foto: “Daryo”</figcaption>
      </figure>
      <p>“Kuni kecha Lola Yo‘ldoshevaning klipi chiqdi. U ‘O‘zbekkonsert’ni litsenziya olib, berish tartibini balki to‘g‘ri tanqid qilgandir. Lekin atlasni masxaraboz kiyimi qilgani, ma’naviyat so‘zini o‘yinchoq qilib qo‘ygani – bu yigirma beshinchi kadr. Afsuski, buni yana ijtimoiy tarmoqda ko‘pchilik qo‘llab-quvvatlagan”, – dedi Bositxonava 15-noyabr kuni matbuot anjumanida, deb <a href="https://kun.uz/news/2019/11/15/xotin-qizlar-qomitasi-raisi-lolaning-shov-shuvli-klipiga-munosabat-bildirdi">xabar bermoqda</a> “Kun.uz”.</p>
      <aside><b>Mavzuga doir:</b> <a href="https://daryo.uz/2019/11/13/manaviyatimizga-togri-kelsin-lola-xonandalarga-litsenziya-beruvchi-komissiya-faoliyatini-korsatuvchi-klip-ishladi-video/">“Ma’naviyatimizga to‘g‘ri kelsin”. Lola xonandalarga litsenziya beruvchi komissiya faoliyatini ko‘rsatuvchi klip ishladi (video)</a></aside>
      <p>Avvalroq, xonanda Lola “Sevgingni menga ayt” deb nomlangan taronasiga ishlangan ikkinchi klipini <a href="https://www.youtube.com/watch?v=WHZ0Ob-XZVI">taqdim etdi</a>. Ushbu klipda xonandalarga litsenziya beruvchi komissiya faoliyati o‘ziga xos ravishda ochib berilgan.</p>
      <p>Ma’lumot uchun, “O‘zbekkonsert” 14-oktabr kuni Jahongir Otajonovni litsenziyasidan <a href="http://daryo.uz/k/2019/10/14/ollaring-mani-litsenziyamni-maza-qillaring-jahongir-otajonovning-litsenziyasi-ozbek%D0%BA%D0%BE%D0%BD%D1%86%D0%B5%D1%80%D1%82-tomonidan-tugatildi/">ayirdi</a>. Biroq, 16-oktabr muassasa Jahongir Otajnovni litsenziyasini <a href="https://daryo.uz/2019/10/16/ozbekkonsert-tanqidlardan-song-jahongir-otajonov-shahlo-ahmedova-abdulla-qurbonov-va-halima-ibragimovaning-litsenziyasini-qaytarib-berdi/">qaytarib berdi.</a> Shuningdek, oldinroq litsenziyasidan mahrum qilingan san’atkorlar Abdulla Qurbonov, Shahlo Ahmedova va Halima Ibragimovaga ham ijodiy faoliyatini davom ettirishga <a href="https://daryo.uz/2019/10/16/ozbekkonsert-tanqidlardan-song-jahongir-otajonov-shahlo-ahmedova-abdulla-qurbonov-va-halima-ibragimovaning-litsenziyasini-qaytarib-berdi/">ruxsat bergandi</a>.</p>
    </article>
  </body>
</html>