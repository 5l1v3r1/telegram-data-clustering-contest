<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/germany/lxov-germaniq-ne-e-sred-favoritite-na-evro-2020-1406647.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-15T20:05:00+00:00"/>
    <meta property="og:title" content="Льов: Германия не е сред фаворитите на Евро 2020"/>
    <meta property="og:description" content="Селекционерът на Германия Йоаким Льов заяви, че Бундестимът не е сред фаворитите за спечелването на титлата от Европейското първенство следващото лято Германия се провали на Мондиал 2018 в Русия миналата година и отпадна още в груповата фаза, след което остана и на последно място в групата си в Лигата на нациите"/>
  </head>
  <body>
    <article>
      <h1>Льов: Германия не е сред фаворитите на Евро 2020</h1>
      <address><time datetime="2019-11-15T20:05:00+00:00">15 Nov 2019, 20:05</time> by <a rel="author">Sportlive.bg</a></address>
      <p>Селекционерът на Германия Йоаким Льов заяви, че Бундестимът не е сред фаворитите за спечелването на титлата от <a href="https://www.sportlive.bg/tags/6470"><b>Европейското първенство следващото лято</b></a>. Германия се провали на Мондиал 2018 в Русия миналата година и отпадна още в груповата фаза, след което остана и на последно място в групата си в Лигата на нациите. Отборът обаче е близо до класиране за финалите на Евро 2020, като има шанс да го стори още с победа над Беларус в събота.</p>
      <p>"Ние не сме сред фаворитите за титлата. Франция и Англия играят с един и същи състав от години. Освен това има отбори като Холандия и Испания. Може би можем да сме фаворити след две или четири години, когато футболистите са в пика си. Потенциалът на сегашния ни състав е голям и ние работим за това да го реализираме", коментира Льов пред последните две евроквалификации на тима.</p>
      <p>"В някои мачове играем много добре за 45 минути и аз бях изненадан колко добре се получава някои неща. Но все още не можем да задържим това ниво 90 минути срещу трудните съперници. Трябва да работим върху това. Ситуацията ми напомня на 2010-та година. Но да играем за титлата ще ни бъде трудно", допълни селекционерът на Германия.</p>
      <p>
        <i>
          <b>А кои още четири отбора се класираха за Евро 2020 - <a href="https://www.sportlive.bg/worldfootball/worldfootballother/Oshte-chetiri-otbora-si-garantiraha-uchastie-na-Evro-2020--1406444.html">вижте в този материал</a>.</b>
        </i>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/england/VIDEO-Predi-godini---celiqt-anglijski-otbor-s-nacistki-pozdrav-v-mach-sreshtu-Germaniq--1385358.html"/>
        <a href="https://www.sportlive.bg/worldfootball/germany/Kabakov-vleze-v-istoriqta-na-Bundestima-a-Lxov-go-zashtiti-za-cherveniq-karton-1384750.html"/>
        <a href="https://www.sportlive.bg/worldfootball/germany/Vsichki-rezultati-i-golmajstori-v-evrokvalifikaciite-(1310)-1384648.html"/>
        <a href="https://www.sportlive.bg/worldfootball/worldfootballother/VIDEO-Pravilno-li-Kabakov-pokaza-direkten-cherven-karton-na-Emre-Dzhan-1384646.html"/>
        <a href="https://www.sportlive.bg/worldfootball/spain/SNIMKI-Ispaniq-shokira-s-izbora-na-ekip-za-Evro-2020-1405081.html"/>
      </related>
    </article>
  </body>
</html>