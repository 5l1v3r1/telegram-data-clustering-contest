<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3323978"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-15T20:28:00+00:00"/>
    <meta property="og:title" content="צלב קרס רוסס על אמבולנס מד&quot;א בתל אביב: &quot;מעשה נפשע ודוחה&quot;"/>
    <meta property="og:description" content="צוות מד&quot;א שהוזעק לטפל בחולה בדרום העיר שב לרכב, וגילה את צלב הקרס. בעקבות זאת הגיש הארגון תלונה במשטרה. החובש שחזר: &quot;לא..."/>
  </head>
  <body>
    <article>
      <h1>צלב קרס רוסס על אמבולנס מד"א בתל אביב: "מעשה נפשע ודוחה"</h1>
      <address><time datetime="2019-11-15T20:28:00+00:00">15 Nov 2019, 20:28</time> by <a rel="author">בועז אפרת</a></address>
      <figure>
        <img src="https://img.wcdn.co.il/f_auto,w_700,t_18/2/9/5/0/2950258-46.jpeg"/>
        <figcaption>"יש להתייחס לכך במלוא החומרה". אמבולנס מד"א שרוסס בתל אביב (צילום: דוברות מד"א)</figcaption>
      </figure>
      <p>ארגון מד"א הגיש היום (שישי) תלונה במשטרה בעקבות צלב קרס שרוסס על אמבולנס שהגיע לטפל בחולה ברחוב ההגנה בתל אביב. ממד"א מסרו כי הם רואים בחומרה רבה את המקרה וכי "יש בו כדי לזעזע כל אזרח בישראל".</p>
      <p>מנכ"ל מד"א אלי בין אמר כי "מי שביצע את המעשה הנפשע והדוחה הזה ידע בדיוק את משמעות מעשיו ויש להתייחס לכך במלוא החומרה ובאפס סובלנות".</p>
      <p>חובש מד"א, ליאוניד פיסמן, סיפר כי "קבלתי קריאה על אישה שחשה ברע. הגעתי למקום ועליתי עם הצוות לדירה להעניק טיפול רפואי, כשהורדנו את החולה והגענו לאמבולנס, הזדעזענו. הבחנו על סמל המגן דוד על דופן האמבולנס צלב קרס שרוסס. פינינו את החולה להמשך טיפול בבית החולים וניגשנו להתלונן במשטרה. לא האמנתי שכזה דבר יכול לקרות, זה פשוט מזעזע".</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3323963">לקראת סוף שבוע חורפי: התקררות וגשם ברחבי הארץ | תחזית מזג האוויר </a>
        <a href="https://news.walla.co.il/item/3323960"> בחיפה מחו נגד האלימות בחברה הערבית: "לא נשלים עם הפשיעה" </a>
        <a href="https://news.walla.co.il/item/3323932"> צפון קוריאה: ביידן הוא כלב חולה כלבת שיש להרוג עם מקל </a>
        <a href="https://tld.walla.co.il/item/3246825?lm_supplier=16893&amp;lm_bc=18500"> לרזות עם הדיאטה שנבחרה 8 שנים ברציפות לטובה בעולם תוכן מקודם</a>
      </p>
    </article>
  </body>
</html>