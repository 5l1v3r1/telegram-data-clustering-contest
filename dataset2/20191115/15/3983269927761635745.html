<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/324/els-partits-independentistes-busquen-una-estrategia-unitaria-per-la-investidura/noticia/2963696/"/>
    <meta property="og:site_name" content="CCMA"/>
    <meta property="article:published_time" content="2019-11-15T15:49:00+00:00"/>
    <meta property="og:title" content="Els partits independentistes busquen una &quot;estratègia unitària&quot; per a la investidura"/>
    <meta property="og:description" content="ERC emplaça JxCat a una reunió per consensuar una &quot;unitat d'acció&quot; de cara a la investidura de Pedro Sánchez"/>
  </head>
  <body>
    <article>
      <h1>Els partits independentistes busquen una "estratègia unitària" per a la investidura</h1>
      <h2>ERC emplaça JxCat a una reunió per consensuar una "unitat d'acció" de cara a la investidura de Pedro Sánchez</h2>
      <address><time datetime="2019-11-15T15:49:00+00:00">15 Nov 2019, 15:49</time> by <a rel="author">Redacció</a></address>
      <p>L'independentisme busca la "unitat d'acció" a Madrid. Esquerra Republicana s'ha intercanviat cartes amb Junts per Catalunya amb l'objectiu de <b>consensura una estratègia unitària</b> després que els vots independentistes <a href="https://www.ccma.cat/324/eleccions-generals-10n-2019/pactometre/">poden ser clau per la formació d'un futur govern</a> entre socialistes i Unides Podem. Els dos partits voldrien sumar també els dos diputats de la CUP. </p>
      <p>Esquerra Republicana ha mogut fitxa després de <a href="https://www.ccma.cat/324/rufian-i-lastra-reunits-en-el-primer-contacte-formal-per-a-la-investidura/noticia/2963310/">rebutjar d'entrada la investidura de Pedro Sánchez</a>. El líder d'ERC, Gabriel Rufián, i la portaveu del partit, Marta Vilalta, signen<b> una carta dirigida a la cap de files de JxCat</b> a Madrid, Laura Borràs, on proposen "seguir avançant" en la unitat de l'independentisme.</p>
      <blockquote>"Estem segurs que de nou sabrem arribar a acords que ens permetin seguir avançant amb més força envers l'objectiu compartit de l'exercici de l'autodeterminació i la independència"</blockquote>
      <p>Rufián i Vilalta també constaten que ja han deixat clar que el PSOE no compta amb el seu suport, i que "<b>no cediran en cap cas a cap xantatge indigne</b>".</p>
      <p>Els republicans també tenen previst fer <b>una altra trobada amb la CUP i una altra amb Bildu</b>. La pròpia Borràs ha emplaçat aquest matí ERC i la CUP a celebrar una cimera dels 23 diputats electes independentistes per abordar la investidura.</p>
      <blockquote>"Els 23 diputats independentistes qua podem forçar una posició perquè fem política i resolguem políticament el conflicte ens trobem entre nosaltres i després traslladem les nostres condicions"</blockquote>
      <p>Fonts d'ERC, segons cita l'Agència Catalana de Notícies, asseguren que la carta de Rufián i Vilalta no és una resposta a la proposta de Borràs, ja que es va consensuar ahir en una reunió dels republicans.</p>
      <p>
        <b>Sánchez diu que no hi ha alternativa de diàleg</b>
      </p>
      <p>Pedro Sánchez ha respost el no inicial d'ERC desafiant la formació a trobar una alternativa al govern progressista amb Podem. El líder del PSOE insisteix en la <b>fórmula de diàleg dins la Constitució</b>, però comencen a aprèixer veus dins del partit que desconfia del govern de coalició. </p>
      <p>L'exlíder socialista <b>Felipe González</b>, que ha desacreditat l'acord de coalició entre Psoe i Podem. I un altre històric, en aquest cas del PP,<b> José María Aznar</b>, ha posat el crit al cel. I escriu, textualment, que el govern  Frankestein - que és com alguns van qualificar la moció de censura- resultarà un model d'harmonia comparat amb el que pot venir a partir dara.</p>
      <p>Des d'Unides Podem, Pablo  Iglesias ha enviat una carta a la militància on qualifica d'oportunitat històrica el fet d'entrar al govern. Adverteix, però, que hauran de cedir en moltes coses, que hi haurà riscos i  també contradiccions.</p>
    </article>
  </body>
</html>