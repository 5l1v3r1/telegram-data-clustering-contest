<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/economia/irpina-essequadro-acquisisce-jplus-occhiali.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-15T15:50:00+00:00"/>
    <meta property="og:title" content="L'irpina Essequadro acquisisce Jplus nel settore occhiali"/>
    <meta property="og:description" content="A metà dicembre è prevista la presentazione ufficiale alla rete vendita Italia e mondo in una sede prestigiosa"/>
  </head>
  <body>
    <article>
      <h1>L'irpina Essequadro acquisisce Jplus nel settore occhiali</h1>
      <h2>A metà dicembre è prevista la presentazione ufficiale alla rete vendita Italia e mondo in una sede prestigiosa</h2>
      <address><time datetime="2019-11-15T15:50:00+00:00">15 Nov 2019, 15:50</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/23602917826957/movie_20191115_134025-2.mp4"/>
      </figure>
      <p>Il brand di occhiali Jplus ideato dieci anni fa a Padova da Alessandro Martire è stato recentemente acquisito dall’azienda Essequadro di Ariano Irpino: a metà dicembre è prevista la presentazione ufficiale alla rete vendita Italia e mondo in una sede prestigiosa.</p>
      <p>Ispirato alla Beat Generation, il progetto Jplus ha fatto leva sin da subito su temi come fashion design, industrial e visual art, puntando sulla contaminazione culturale, artistica e sociale.<br/>“Recentemente Jplus è stato acquisito da Essequadro, azienda giovane e già produttrice e distributrice di montature nei mercati mondiali - dichiara Stefano Scauzillo titolare dell’Essequadro - al contempo anche il creatore di Jplus, Alessandro Martire, diviene parte integrante della nuova realtà societaria».</p>
      <p>Jimi Hendrix o Janis Joplin quali fonti d’ispirazione, la rivoluzione sessuale quale desiderio di sovvertire le regole dello stile e un ambiente in continua elaborazione per recuperare le forme di occhiali più iconiche: saranno i punti di forza delle nuove collezioni Jplus by Essequadro, che oggi, a otto anni dalla sua nascita, controlla già cinque marchi di eyewear, tra housebrand e licenze.</p>
    </article>
  </body>
</html>