<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/a1-e-prvi-ss-sertifikat-cisco-gold-partner-406814.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-15T15:23:58+00:00"/>
    <meta property="og:title" content="A1 е първи със сертификат Cisco Gold Partner"/>
    <meta property="og:description" content="Сертификатът за Gold Partner е атестат за висока степен на компетенции в сферата на хибридните услуги на Cisco"/>
  </head>
  <body>
    <article>
      <h1>A1 е първи със сертификат Cisco Gold Partner</h1>
      <address><time datetime="2019-11-15T15:23:58+00:00">15 Nov 2019, 15:23</time> by <a rel="author">Редактори</a></address>
      <p><a href="https://www.a1.bg/bg">А1</a> става първият български телеком, който получава Gold Partner сертификат на Cisco за предоставяне на цялостни технологични решения за бизнеса в Югоизточна Европа. Придобиването на сертификата е поредна стъпка от стратегията на А1 да допринесе за дигитализацията на бизнеса у нас, като предложи цялостни технологични решения – от първоначален анализ, през внедряване и конфигуриране, до последващата поддръжка.</p>
      <p>Сертификатът за Gold Partner е атестат за висока степен на компетенции в сферата на хибридните услуги на Cisco, както и за способността на техническите специалисти на А1 да предоставят на своите бизнес клиенти богат набор от ICT решения, базирани на високотехнологичните продукти и услуги на компанията Cisco Systems.</p>
      <p>С придобиването на сертификата А1 има възможност да комбинира в предложенията към своите клиенти мрежови услуги с IT базирани решения и да затвори кръга от услуги, необходими за пълноценното функциониране на всеки съвременен бизнес. За клиентите на компанията това означава повече възможности, спестено време, гъвкавост и значителни икономии.</p>
      <p>Към портфолиото от ICT решения се добавят услуги като Cisco Umbrella, Cisco WebEx Meetings, A1 Smart Net, чрез които бизнес клиентите на А1 могат да оптимизират ежедневните си бизнес дейности и комуникация и да повишат степента на сигурност на данните, с които боравят.</p>
      <p>За своите корпоративни клиенти А1 е доставчик на високотехнологични и иновативни решения, с богато  портфолио от ICT услуги: софтуерни решения, IT Security, IaaS, PaaS, SaaS Cloud и IoT продукти. Фокус на бизнес услугите, които А1 развива, са цялостните ICT решения, които включват както комуникационни и мрежови услуги, така и дейности по IT консултиране и системна интеграция.</p>
      <p>А1 e предпочитан ICT партньор на най-големите компании в България от всички сектори на икономиката. Телекомът реализира комплексни ICT проекти, както на етап дизайн на техническото решение, така и на ниво изпълнение, проактивно наблюдение и поддръжка.</p>
    </article>
  </body>
</html>