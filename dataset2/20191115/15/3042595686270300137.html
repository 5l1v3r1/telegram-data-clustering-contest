<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/odegaard-var-en-stor-overraskelse/71825543"/>
    <meta property="og:site_name" content="Dagbladet.no"/>
    <meta property="article:published_time" content="2019-11-15T15:12:35+00:00"/>
    <meta property="og:title" content="«Ødegaard var en stor overraskelse»"/>
    <meta property="og:description" content="Martin Ødegaard var fredag i lett trening med ball under Real Sociedads økt."/>
  </head>
  <body>
    <article>
      <h1>«Ødegaard var en stor overraskelse»</h1>
      <h2>Martin Ødegaard var fredag i lett trening med ball under Real Sociedads økt.</h2>
      <address><time datetime="2019-11-15T15:12:35+00:00">15 Nov 2019, 15:12</time> by <a rel="author">NTB I</a></address>
      <p>Det gir fansen håp om at han rekker Real Madrid-kampen.</p>
      <p>
        <b>Den spilles lørdag neste uke. «Ødegaard var en stor overraskelse», <a href="https://real-sociedad.diariovasco.com/odegaard-20191115115548-nt.html">skriver lokalavisen El Diario Vasco</a> i sin tekst til et bilde av Ødegaard.</b>
      </p>
      <p>20-åringen har vært ute med skade etter et spark i foten. Det fikk han for snart tre uker siden. Smellen gjorde at han sto over to klubbkamper og meldte forfall til landslagets oppgjør mot Færøyene og Malta.</p>
      <p>
        <b>En av de fysiske trenerne i Real Sociedad, José Luis Orbegozo, var med Ødegaard ute på gresset der nordmannen løp, trikset med ballen og forsøkte seg på noen forsiktige skudd.</b>
      </p>
      <p>Real Sociedad har fri fra fellestreninger lørdag og søndag.</p>
      <p>Skulle Ødegaard slå Real Madrid neste uke, vil Real Sociedad gå forbi Madrid-klubben på tabellen.</p>
      <p>Det er med andre ord en stor kamp også for Ødegaard på Bernabeu-stadion.</p>
    </article>
  </body>
</html>