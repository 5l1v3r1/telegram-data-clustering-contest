<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/rajdhani-shatabdi-duronto-trains-to-charge-more-for-meals"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-15T15:48:00+00:00"/>
    <meta property="og:title" content="ട്രെയിനുകളിലെ ഭക്ഷണത്തിന് വില കൂട്ടി റെയിൽവെ ബോർഡ്"/>
    <meta property="og:description" content=" ന്യൂഡൽഹി : രാജ്ധാനി, ശതാബ്ദി, തുരന്തോ ട്രെയിനുകളിലെ ഭക്ഷണത്തിന് വില കൂട്ടി റെയിൽവെ ബോർഡ്. ഫസ്റ്റ് എ.സി - എക്സിക്യൂട്ടിവ് ക്ലാസിലും, സെക്കന്റ് ക്ലാസ് എ.സിയിലും, തേഡ് ക്ലാസ് എ.സി, ചെയർ കാർ എന്നിവയിലുമാണ്..."/>
  </head>
  <body>
    <article>
      <h1>ട്രെയിനുകളിലെ ഭക്ഷണത്തിന് വില കൂട്ടി റെയിൽവെ ബോർഡ്</h1>
      <address><time datetime="2019-11-15T15:48:00+00:00">15 Nov 2019, 15:48</time> by <a rel="author" href="http://anweshanam.com/author/veena" target="_blank">veena</a></address>
      <p> ന്യൂഡൽഹി : രാജ്ധാനി, ശതാബ്ദി, തുരന്തോ ട്രെയിനുകളിലെ ഭക്ഷണത്തിന് വില കൂട്ടി റെയിൽവെ ബോർഡ്. ഫസ്റ്റ് എ.സി - എക്സിക്യൂട്ടിവ് ക്ലാസിലും, സെക്കന്റ് ക്ലാസ് എ.സിയിലും, തേഡ് ക്ലാസ് എ.സി, ചെയർ കാർ എന്നിവയിലുമാണ് വില വർധനവെന്ന് പി.ടി.ഐ റിപ്പോർട്ട് ചെയ്തു.</p>
      <p>ഫസ്റ്റ് ക്ലാസ് എ.സി, എക്സിക്യൂട്ടിവ് ക്ലാസിൽ ഒരു കപ്പ് ചായക്ക് ഇനി മുതൽ 35 രൂപയാണ് വില. നേരത്തെ ഇത് 29 രൂപയായിരുന്നു. പ്രാതൽ 140 രൂപയായും, ലഞ്ച് - ഡിന്നർ 245 രൂപയായും വർധിച്ചു.</p>
      <p>ഇതിന് പുറമെ സെക്കന്റ് ക്ലാസ് - തേഡ് ക്ലാസ് എ.സി, ചെയർ കാറിലും വില വർധനവ് നടപ്പിലാകും. ഒരു കപ്പ് ചായക്ക് 20 രൂപയായിരിക്കും ഇവിടെ വില. പ്രാതലിന് 105 രൂപ, ലഞ്ച് - ഡിന്നർ 185 രൂപ എന്നിങ്ങനെയായിരിക്കും മറ്റു വിലകൾ. ഓരോ പ്രദേശത്തെയും ചെറു കടികളും ട്രെയിനുകളിൽ ലഭ്യമാക്കാൻ പദ്ധതിയുണ്ടെന്നും സർക്കാർ അറിയിച്ചു.</p>
    </article>
  </body>
</html>