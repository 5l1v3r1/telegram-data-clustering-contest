<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/zvezdi/2019/11/15/seks-vyv-fermata-predizvika-bezsynie-i-gniav.429782"/>
    <meta property="og:site_name" content="Dnes.bg"/>
    <meta property="article:published_time" content="2019-11-15T15:48:00+00:00"/>
    <meta property="og:title" content="Секс във &quot;Фермата&quot; предизвика безсъние и гняв"/>
    <meta property="og:description" content="Силвия и Сами Хоссни на мушката на фермерите | Dnes.bg"/>
  </head>
  <body>
    <article>
      <h1>Секс във "Фермата" предизвика безсъние и гняв</h1>
      <h2>Силвия и Сами Хоссни на мушката на фермерите</h2>
      <address><time datetime="2019-11-15T15:48:00+00:00">15 Nov 2019, 15:48</time> by <a rel="author" href="https://www.dnes.bg/author/217" target="_blank">Александър Попов</a></address>
      <p>Флиртът между Силвия и Сами Хоссни премина на ново ниво, но това не предизвика кой знае какво одобрение. Дори напротив - стана повод за раздор.</p>
      <p>Стоновете им под юргана и скърцането на леглото в малката има стаичка изнерви останалите фермери, които делят покрив заедно с тях - Веселка, Красимира и Митко Калайджиев.</p>
      <p>Въпреки че лишиха от сън всички, двамата не се притесниха и на сутринта индиректно признаха какво са правили цяла нощ.</p>
      <related>
        <a href="https://www.dnes.bg/zvezdi/2019/11/15/bez-myj-i-pari-krasimira-ostava-na-ulicata-sled-fermata.429722"/>
      </related>
      <p>Особено вбесен бе Митко, който беше скапан от работа и не успя да се наспи. "Събудих се в 2 и не успях да заспя до 5. Държите се като 12-годишни инфантили. Бесен съм! Започва да ми писва!", не скри раздразнението си към двамата любовници той.</p>
      <p>За да не слушат любовните стонове, двамата с Красимира се преместиха да си говорят в лятната кухня, докато страстите в спалнята се охладят.</p>
      <p>Силвия обаче трябва да се притеснява за мястото си във "Фермата". В предстоящата битка за оцеляване тя ще се изправи срещу Велислава.</p>
      <p>Младата фотографка, която влезе в шоуто като един участник с майка си Дана, бе избрана за първи дуелист от фермера на седмицата Станислав. Велислава и Дана единодушно прецениха, че по-добре физически подготвена за силовите битки на Арената в събота вечер е дъщерята, която ще се бори за оставането им в стопанството месец преди големия финал на шоуто.</p>
      <p>Изборът на Станислав да прати на елиминационен дуел жени, вместо ратая Красимир, който ще му бъде конкуренция в битката за голямата награда от 100 000 лева, изненада всички.</p>
      <p>"Не мога да пратя Красимир на Арената, защото от сиромасите останахме само аз и той. Искам на финала двамата да се изправим един срещу друг", обясни решението си военният. В решението обаче му жените прозряха добре обмислена стратегия.</p>
      <p>Седмицата под ръководството на Станислав бе белязана от емоционални признания. Писмото, с което Красимира през сълзи сподели, че не е щастлива извън предаването, накара всички фермери да преосмислят живота си. Самата тя заяви явно връзката си с Митко Калайджиев, а Красимир Джунов реши, че след шоуто ще остане да живее в България, за да е близо до роднините си.</p>
      <p>В гласуване за това кой е най-достоен да спечели предаването, той получи най-много подкрепа от участниците – четирима фермери признаха, че биха се радвали той да вземе голямата награда. </p>
    </article>
  </body>
</html>