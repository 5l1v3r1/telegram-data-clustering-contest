<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-43/diamond-days-bijuteriile-mult-visate-la-preturi-speciale-152825.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-15T15:12:00+00:00"/>
    <meta property="og:title" content="Diamond Days: bijuteriile mult visate la preţuri speciale"/>
    <meta property="og:description" content="Momentele speciale devin veşnice dacă le învăluim în sclipirile unor bijuterii de poveste. Fiecare inel, pandantiv, brăţară sau pereche de cercei se aseamănă cu un portal care ne transpune instant în farmecul clipelor la care ţinem cel mai mult. Suntem conştienţi că produsele noastre – odată ce ajung ale voastre – devin purtătoare ale unor semnificaţii importante, care se vor adânci cu fiecare purtare. Cu fiecare secundă în care sunt martore la magia a ceea ce vi se întâmplă. "/>
  </head>
  <body>
    <article>
      <h1>Diamond Days: bijuteriile mult visate la preţuri speciale</h1>
      <address>
        <time datetime="2019-11-15T15:12:00+00:00">15 Nov 2019, 15:12</time>
      </address>
      <slideshow>
        <figure>
          <img src="https://www.ebihoreanul.ro/modules/news/files/ilexgold15112019_3.jpg"/>
        </figure>
        <figure>
          <img src="https://www.ebihoreanul.ro/modules/news/files/ilexgold15112019_1.jpg"/>
        </figure>
        <figure>
          <img src="https://www.ebihoreanul.ro/modules/news/files/ilexgold15112019_2.jpg"/>
        </figure>
      </slideshow>
      <p>
        <b>Momentele speciale devin veşnice dacă le învăluim în sclipirile unor bijuterii de poveste. Fiecare inel, pandantiv, brăţară sau pereche de cercei se aseamănă cu un portal care ne transpune instant în farmecul clipelor la care ţinem cel mai mult.</b>
      </p>
      <p>Suntem conştienţi că produsele noastre – odată ce ajung ale voastre – devin purtătoare ale unor semnificaţii importante, care se vor adânci cu fiecare purtare. Cu fiecare secundă în care sunt martore la magia a ceea ce vi se întâmplă. </p>
      <p>Am dat startul campaniei #DiamondDays întocmai pentru a prelungi această frumoasă dependenţă între bijuteriile mult visate şi momentele pe care ele le marchează.</p>
      <p>Discountul de 20%, valabil în perioada 15 noiembrie – 1 decembrie, atât online, pe <a href="http://www.ilexgold.com/">www.ilexgold.com</a>, cât şi în magazine, vă aduce mai aproape de piesele de colecţie care ar putea însoţi o cerere în căsătorie sau pur şi simplu o surpriză plănuită pentru cineva drag. </p>
      <p>
        <b>Perioada ideală pentru a achiziţiona inelul de logodnă</b>
      </p>
      <p>Dincolo de impulsul iubirii, logodnele reprezintă de regulă procese îndelung planificate. Pentru că totul trebuie să iasă impecabil. Tocmai de aceea, pe lângă scenariul în sine, îţi recomandăm să te gândeşti din timp şi la "vedeta" momentului, inelul.</p>
      <p>Între 15 noiembrie şi 1 decembrie, toate produsele prevăzute cu diamante din categoria "Inele de logodnă" vor avea un discount de 20%  - aşadar, este perioada ideală pentru a cumpăra bijuteria, chiar dacă cererea în căsătorie va avea loc mai târziu, poate de Crăciun, de Revelion sau la începutul anului viitor. Indiferent dacă optezi pentru aur alb sau galben, este esenţial să identifici modelul care o reprezintă întru totul pe viitoarea Doamnă. În acest sens, îţi recomandăm să faci investigaţii discrete, analizându-i celelalte bijuterii şi, eventual, testându-i reacţiile din preajma vitrinelor Ilex Gold. Multe cupluri aleg să facă împreună alegerea, lucru care nu trebuie să reducă însă din farmecul momentului. Bineînţeles, consultanţii noştri vă vor fi alături cu sfaturi avizate, astfel încât să aveţi parte cu adevărat de bijuteria mult visată.</p>
      <figure>
        <img src="https://www.ebihoreanul.ro/user_files/ilexgold15112019_1.jpg"/>
      </figure>
      <p>
        <b>Pregăteşte din timp un Crăciun de poveste</b>
      </p>
      <p>Nimic nu se compară cu bucuria de a găsi sub bradul de Crăciun un cadou la care te gândeşti de mult. Iar dacă o persoană dragă îşi doreşte de ceva vreme o bijuterie preţioasă, acum este momentul să îi transformi visul în realitate. O pereche de cercei cu diamante ar putea fi darul ideal pentru cineva special, la fel cum un pandantiv ar putea dezvălui un anumit sentiment pe care ţi-ai propus să îl exprimi cu ocazia Sărbătorilor. Cu siguranţă, bijuteria potrivită va transforma acest Crăciun într-unul de neuitat, aşa că trebuie doar să alegi o piesă de colecţie şi să profiţi de reducerea #DiamondDays, valabilă până în 1 decembrie inclusiv.</p>
      <p>
        <b>Încheie deceniul cu un diamant</b>
      </p>
      <p>Ultimele zile ale lui 2019 nu marchează doar sfârşitul unui an, ci şi încheierea unui deceniu. Zece ani presăraţi cu momente speciale care ne-au adus în punctul în care ne aflăm astăzi. Un nou început care merită sărbătorit. Şi ce mod mai frumos de a celebra dacă nu cu un diamant care să "îmbătrânească" odată cu noi? Vorbim de o piatră preţioasă atât de nobilă încât devine parte din personalitatea purtătoarei sale. Şi chiar dacă motivele pentru care merită să deţii un diamant sunt evidente, vă oferim încă un imbold: reducerea de preţ de 20% valabilă în cadrul promoţiei #DiamondDays. Aceasta este valabilă pentru toate categoriile de produse Ilex Gold, de la inele, cercei plini de rafinament şi până la pandantive – simbol care vor adăuga strălucire oricărei colecţii de bijuterii.</p>
      <figure>
        <img src="https://www.ebihoreanul.ro/user_files/ilexgold15112019_2.jpg"/>
      </figure>
      <p>Campania #DiamondDays subliniază încă o dată intenţia noastră de a vă aduce mai aproape de lumea bijuteriilor, un univers fascinant compus din elemente preţioase a căror frumuseţe dăinuie dincolo de generaţii. Sperăm ca diamantele alese să oglindească în sclipirile lor cât mai multe clipe de poveste.</p>
    </article>
  </body>
</html>