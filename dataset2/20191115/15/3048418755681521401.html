<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/15/johan-cruijff-biograaf-auke-kok-haalt-bakzeil-ik-had-dat-over-dat-miljoen-per-jaar-niet-zo-moeten-opschrijven/"/>
    <meta property="og:site_name" content="ThePostOnline"/>
    <meta property="article:published_time" content="2019-11-15T15:03:00+00:00"/>
    <meta property="og:title" content="Johan Cruijff-biograaf Auke Kok haalt bakzeil: ‘Ik had dat over dat miljoen per jaar niet zo moeten opschrijven’"/>
    <meta property="og:description" content="Rechter: Cruijffboek moet inlegvel met correctie krijgen"/>
  </head>
  <body>
    <article>
      <h1>Johan Cruijff-biograaf Auke Kok haalt bakzeil: ‘Ik had dat over dat miljoen per jaar niet zo moeten opschrijven’</h1>
      <h2>Rechter: Cruijffboek moet inlegvel met correctie krijgen</h2>
      <address><time datetime="2019-11-15T15:03:00+00:00">15 Nov 2019, 15:03</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Alle 65.000 exemplaren van <i><a href="https://partner.bol.com/click/click?p=2&amp;t=url&amp;s=47627&amp;f=TXL&amp;url=https%3A%2F%2Fwww.bol.com%2Fbe%2Ff%2Fjohan-cruijff%2F9200000114396576%2F&amp;name=Johan%20Cruijff%2C%20Auke%20Kok&amp;subid=crukok">Johan Cruijff, de biografie</a></i> van Auke Kok moeten worden voorzien van een inlegvel met een correctie. Het gaat om de zin waarin Kok schrijft dat Cruijff elk jaar 1 miljoen euro kreeg van de Johan Cruyff Foundation voor het gebruik van zijn naam en beeld. Die bewering is volgens de Foundation onwaar en de kortgedingrechter in Amsterdam ging daar vrijdag in mee. Het terugroepen van de hele oplage, zoals de Foundation had geëist, vond de rechter een te zwaar middel.</p>
      <h4>Lees ook – <a href="https://tpo.nl/2019/11/13/erven-johan-cruijff-bewering-over-graaigedrag-johan-cruijff-erg-laag-en-vals-dwdd/">Erven Johan Cruijff: Bewering over graaigedrag Johan Cruijff ‘erg laag en vals’</a></h4>
      <p>De rechter sprak van schade die de Foundation is toegebracht. Hij vond dat Kok, gezien de ernst van de bewering, bij de Foundation wederhoor had moeten toepassen. “Cruijff geldt als belangeloze fondsenwerver. Het boek impliceert dat de werkelijkheid anders is, dat het met Cruijff geen zuivere koffie was.”</p>
      <p>Tijdens het geding gaf de schrijver toe dat hij na alle commotie die over de passage was ontstaan is gaan twijfelen aan de waarheid ervan. Hij had het verhaal van de uitbetaling gehoord van drie bronnen, onafhankelijk van elkaar. Nu zei hij dat ze mogelijk op iets anders hebben gedoeld, dat hij het niet zo had moeten opschrijven en dat hij wil bijdragen aan het rechtzetten van het beeld dat is ontstaan.</p>
      <p>Kok en zijn advocaat wilden nog niet reageren op de uitspraak. De schrijver liet zich alleen ontvallen dat het “geen feestdag meer is”, verwijzend naar de officiële presentatie van de biografie, vrijdagmiddag in een café in Amsterdam-Oost.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>