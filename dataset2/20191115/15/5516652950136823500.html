<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425865/panagiwths-zoynhs-den-mas-ephreazoyn-oi-httes"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-15T15:50:02+00:00"/>
    <meta property="og:title" content="Παναγιώτης Ζούνης: «Δεν μας επηρεάζουν οι ήττες»"/>
    <meta property="og:description" content="Αποφασισμένοι να επανέλθουν στις επιτυχίες μετά τις τελευταίες δυο συνεχόμενες ήττες (στο πρωτάθλημα), είναι οι ποδοσφαιριστές του Απόλλωνα Καλυθιών οι οποίοι «δοκιμάζονται» αύριο στις 3μ.μ. στο γήπεδο της Παστίδας απέναντι στον τοπικό Αστέρα. Οι «απολλωνιστές» έχουν να αντιμετωπίσουν μια δύσκολη ομάδα που αποτελεί την ευχάριστη έκπληξη του φετινού πρωταθλήματος και δείχνει πολύ ανεβασμένη το τελευταίο διάστημα. Μιλώντας στην «Αθλητική Ροδιακή», ο τεχνικός του Απόλλωνα Παναγιώτης Ζούνης επεσήμανε τα ακόλουθα:"/>
  </head>
  <body>
    <article>
      <h1>Παναγιώτης Ζούνης: «Δεν μας επηρεάζουν οι ήττες»</h1>
      <h2>Ο τεχνικός του Απόλλωνα Καλυθιών Παναγιώτης Ζούνης μιλάει για τα τελευταία άτυχα αποτελέσματα που είχε η ομάδα του και τονίζει πως «πάμε στην Παστίδα για το θετικό αποτέλεσμα»</h2>
      <address>
        <time datetime="2019-11-15T15:50:02+00:00">15 Nov 2019, 15:50</time>
      </address>
      <p>
        <b>Αποφασισμένοι να επανέλθουν στις επιτυχίες μετά τις τελευταίες δυο συνεχόμενες ήττες (στο πρωτάθλημα), είναι οι ποδοσφαιριστές του Απόλλωνα Καλυθιών οι οποίοι «δοκιμάζονται» αύριο στις 3μ.μ. στο γήπεδο της Παστίδας απέναντι στον τοπικό Αστέρα. Οι «απολλωνιστές» έχουν να αντιμετωπίσουν μια δύσκολη ομάδα που αποτελεί την ευχάριστη έκπληξη του φετινού πρωταθλήματος και δείχνει πολύ ανεβασμένη το τελευταίο διάστημα. Μιλώντας στην «Αθλητική Ροδιακή», ο τεχνικός του Απόλλωνα Παναγιώτης Ζούνης επεσήμανε τα ακόλουθα:</b>
      </p>
      <p>«Αντιμετωπίζουμε το παιχνίδι αυτό όπως και όλα τα υπόλοιπα. Είμαστε αισιόδοξοι και θα πάμε στην Παστίδα για να διεκδικήσουμε το θετικό αποτέλεσμα. Καμία ομάδα δεν παίζει για να χάσει και το ίδιο φυσικά κάνουμε και εμείς. Ο Αστέρας είναι μια ευχάριστη έκπληξη στο φετινό πρωτάθλημα. Χαίρομαι που τα νεαρά παιδιά κάνουν αυτή την πορεία. Συγχαρητήρια και στον προπονητή, τον Χρυσόστομο Χάσταλη. Είναι δημιούργημα δικό του αυτή η ομάδα. Πίστεψε στα νέα παιδιά και έφτιαξε αυτό που έφτιαξε και τώρα το χαίρονται όλοι».</p>
      <p>Σε ερώτηση για το αν οι τελευταίες δυο ήττες (από ΑΕΡΑ και Ηρακλή Μαριτσών), πιστεύει ότι μπορεί να επηρεάσουν την ομάδα του, απάντησε ως εξής:</p>
      <p>«Όχι, δεν πιστεύω ότι μας επηρέασαν πολύ. Με τον Ηρακλή εξάλλου έμεινε ευχαριστημένος από την απόδοση που είχαν τα παιδιά. Μέχρι και όσο το σκορ ήταν στο 2 – 1, πήγαμε πολύ καλά. Αλλά και η γενικότερη εικόνα της ομάδας ήταν καλή. Δεν έχω παράπονο. Ας μην ξεχνάμε ότι και σε αυτό το παιχνίδι έπαιζαν επτά παίκτες κάτω των 20 ετών. Δεν είναι και λίγο πράγμα. Στ’ Αφάντου ο αγώνας ήταν μια κακή στιγμή. Και τα πέντε γκολ που δεχθήκαμε ήταν δικά μας δώρα. Είναι απολύτως λογικό η ομάδα να κάνει και ένα άσχημο παιχνίδι. Από εκεί και πέρα όμως, μιλώντας συνολικά από την έναρξη του πρωταθλήματος, η εικόνα μας και η παρουσία μας είναι πολύ καλή».</p>
      <p><b>Χωρίς Μαγιόγλου στην Παστίδα</b><br/>Χωρίς τον Μαγιόγλου θα παραταχθεί ο Απόλλωνας αύριο στην Παστίδα. Ο παίκτης αντιμετωπίζει πρόβλημα τραυματισμού και δεν είναι σε θέση να προσφέρει τις υπηρεσίες του. Σήμερα αναμένεται να ξεκαθαρίσει αν ο Φυλακούρης θα μπορέσει να ενισχύσει τις προσπάθειες των συμπαικτών του. Οι υπεύθυνοι του Απόλλωνα περιμένουν την απόφαση της Πειθαρχικής σχετική με την ποινή του ύστερα από την κόκκινη κάρτα που είδε στο παιχνίδι της περασμένης αγωνιστικής με τον Ηρακλή. Αν είναι μια αγωνιστική, την έχει εκτίσει στο προχθεσινό παιχνίδι κυπέλλου. Το ευχάριστο είναι ότι ύστερα από καιρό επανέρχεται ο Αρφαράς ο οποίος εξέτισε την ποινή του.</p>
    </article>
  </body>
</html>