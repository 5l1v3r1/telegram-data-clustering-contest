<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/volkswagen-group-puska-75-elektromobila-na-pazara-406815.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-15T15:27:35+00:00"/>
    <meta property="og:title" content="Volkswagen Group пуска 75 електромобила на пазара"/>
    <meta property="og:description" content="Решение за новия комплекс ще има до края на годината"/>
  </head>
  <body>
    <article>
      <h1>Volkswagen Group пуска 75 електромобила на пазара</h1>
      <address><time datetime="2019-11-15T15:27:35+00:00">15 Nov 2019, 15:27</time> by <a rel="author">Владислав Колев</a></address>
      <p>Днес Volkswagen обяви, че планираните от компанията инвестиции в хибридни технологии, електрическа мобилност и дигитализация за периода 2020-2024 година ще бъдат увеличени и ще достигнат почти 60 млрд евро.</p>
      <p>33 млрд евро от планираните инвестиции ще бъдат насочени единствено и само за нови решения в областта на изцяло електрическата мобилност.</p>
      <p>"Ще увеличим темпото още веднъж през следващите години с нашите инвестиции. Хибридизацията, електрификацията и дигитализацията на шата флота стават все по-важна област за нашия фокус", споделя Херберт Дийс, изпълнителен директор на VW Group, съобщава Агенция "Автопрес 2001".</p>
      <p>От Volkswagen Group споделят също така подробности за по-дългосрочният си- 10-годишен, план, според който до 2029 година групата ще представи до 75 изцяло електрически модела и модификации, както и около 60 хибридни предложения.</p>
      <p>По отношение на изцяло новия си производствен комплекс, в който ще се сглобяват модели на различни марки, от VW Group анонсират, че решение за локацията му ще бъде взето до края на тази година.</p>
    </article>
  </body>
</html>