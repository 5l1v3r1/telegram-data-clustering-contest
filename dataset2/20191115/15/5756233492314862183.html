<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621657/%D8%AE%DB%8C%D8%A7%D9%84%D8%AA%D8%A7%D9%86-%D8%A7%D8%B2-%D8%A7%D9%85%D9%86%DB%8C%D8%AA-%D8%B4%D8%A8%DA%A9%D9%87-%DB%B5g-%D8%B1%D8%A7%D8%AD%D8%AA-%D9%86%D8%A8%D8%A7%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-15T15:21:00+00:00"/>
    <meta property="og:title" content="خیالتان از امنیت شبکه ۵G راحت نباشد!"/>
    <meta property="og:description" content="به تازگی محققان فعال در حوزه فناوری و امنیت سایبری دریافته و اعلام کرده‌اند که شبکه ۵G در برابر انواع حملات و نفوذ هکرها آسیب‌پذیری بالایی دارد."/>
  </head>
  <body>
    <article>
      <h1>خیالتان از امنیت شبکه ۵G راحت نباشد!</h1>
      <address>
        <time datetime="2019-11-15T15:21:00+00:00">15 Nov 2019, 15:21</time>
      </address>
      <p>
        <i>به تازگی محققان فعال در حوزه فناوری و امنیت سایبری دریافته و اعلام کرده‌اند که شبکه ۵G در برابر انواع حملات و نفوذ هکرها آسیب‌پذیری بالایی دارد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>با اینکه توسعه نسل پنجم شبکه اینترنت همراه نسبت به نسل های پیشین آن برتری و مزیت های فراوانی دارد که یکی از مهمترین آنها امنیت شبکه است، اما به نظر می رسد که این دستگاه جدید از ارتباطات نیز نخواهد توانست بستری امن را برای تبادل اطلاعات در جهان فراهم کند؛ چرا که به تازگی کارشناسان و محققان فعال در حوزه فناوری و امنیت سایبری در دانشگاه پوردو و آیووا دریافته و اعلام کرده اند که آسیب‌پذیری‌های متعددی در این شبکه وجود دارد که این امکان را فراهم می کند تا هکرها و اشخاص ثالث موقعیت مکانی لحظه ای افراد را ردیابی کرده و همچنین پیام های امنیتی تقلبی و اشتباه برای آنها ارسال کنند. همچنین این ضعف‌های امنیتی در شبکه ۵G به سوء استفاده‌کنندگان اجازه می‌دهد که دسترسی افراد مورد نظر به شبکه مذکور را به طور کلی قطع کنند.</p>
      <p>بعد از چالش معایب این شبکه برای سلامت انسان حیوانات و محیط زیست، مسئله امنیت سایبری مذکور یکی دیگر از چالش های بزرگی است که پیش روی توسعه نسل پنجم شبکه اینترنت همراه در جهان قرار گرفته است. این در حالی است که دولت های بسیاری در سراسر جهان با همکاری بزرگترین شرکت‌های مخابراتی و اپراتورهای فعال نظیر هواوی نوکیا اریکسون اسپرینت و غیره درحال توسعه زیرساخت های لازم و رقابت برای راه‌اندازی نخستین شبکه اتصال به اینترنت نسل پنجم هستند.</p>
      <p>نسل پنجم شبکه اینترنت همراه استانداردهای پیشنهادی برای نسل جدید ارتباطات سیار است که پس از نسل چهارم شبکه همراه فعلی ارائه می‌شود.</p>
      <p>از مزایای شبکه ۵G می‌توان به سرعت بالا، ظرفیت بیشتر، پایداری، پخش موبایلی، برقراری تماس صوتی و تصویری با کیفیت و سرعت بالا و همچنین امکان پشتیبانی از تکنولوژی های مدرن به کار رفته در خودروهای خودران اشاره کرد.</p>
    </article>
  </body>
</html>