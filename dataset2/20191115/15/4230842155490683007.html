<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191115-zustrich-normandskoyi-chetvirky-mozhe-vidbutysya-9-grudnya-bloomberg/"/>
    <meta property="og:site_name" content="ФАКТИ"/>
    <meta property="article:published_time" content="2019-11-15T15:28:07+00:00"/>
    <meta property="og:title" content="Зустріч нормандської четвірки відбудеться 9 грудня в Парижі"/>
    <meta property="og:description" content="Саміт в нормандському форматі відбудеться 9 грудня в Парижі. Останній раз лідери України, Росії, Франції та Німеччини зустрічалися в жовтні 2016 року."/>
  </head>
  <body>
    <article>
      <h1>Зустріч нормандської четвірки відбудеться 9 грудня в Парижі</h1>
      <address>
        <time datetime="2019-11-15T15:28:07+00:00">15 Nov 2019, 15:28</time>
      </address>
      <p>Саміт в нормандському форматі відбудеться 9 грудня в Парижі. Останній раз лідери України, Росії, Франції та Німеччини зустрічалися в жовтні 2016 року.</p>
      <p>Президент України Володимир Зеленський вже поговорив телефоном з президентом Франції Еммануелем Макроном. Офіс президента підтвердив, що зустріч відбудеться 9 грудня.</p>
      <blockquote>– Президент Франції підкреслив, що Україна виконала усі необхідні умови для того, щоб саміт у нормандському форматі відбувся. У результаті, всіма сторонами узгоджено дату його проведення – 9 грудня у Парижі, – йдеться в повідомленні.</blockquote>
      <p>Президенти України і Франції скоординували підготовку змістовного наповнення зустрічі на вищому рівні.</p>
      <p>Кабмін Німеччини також підтвердив  участь Ангели Меркель в саміті.</p>
      <p>
        <b>Читайте: </b>
        <a href="https://fakty.com.ua/ua/ukraine/20191115-rozvedennya-syl-na-donbasi-do-normandskogo-samitu-bilshe-ne-bude-zavitnevych/">Розведення сил на Донбасі до нормандського саміту більше не буде – Завітневич</a>
      </p>
      <p>Наразі немає тільки офіційного підтвердження від Росії.</p>
      <p>Раніше під час засідання Тристоронньої контактної групи у Мінську стало відомо, що всі перешкоди для зустрічі у нормандському форматі вже усунено.</p>
      <p>Зі свого боку міністр закордонних справ Вадим Пристайко повідомляв, що після <a href="https://fakty.com.ua/ua/ukraine/20191114-ukrayina-mozhe-vyjty-z-minskyh-ugod-prystajko-nazvav-umovy/">зустрічі нормандської четвірки</a> Україна думатиме про те, що робити далі.</p>
      <p>Одним з варіантів є вихід з Мінських угод.</p>
    </article>
  </body>
</html>