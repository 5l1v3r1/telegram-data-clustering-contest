<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/15/zernovyj-ekvivalent-sytuatsiya-na-rynku-eksportu-ukrayinskoyi-pshenytsi/"/>
    <meta property="og:site_name" content="AgroDay"/>
    <meta property="article:published_time" content="2019-11-15T15:00:10+00:00"/>
    <meta property="og:title" content="Золота жила: ситуація на ринку експорту української пшениці"/>
    <meta property="og:description" content="За десять місяців поточного року Україна експортувала 16,6 млн тонн пшениці на суму $3,037 млрд. А з початку поточного сезону – 12,215 млн тонн, що на 49,7% більше, ніж торік на аналогічну дату. Незмінним лідером із закупівель української пшениці залишається Єгипет. За останні дев'ять років ця країна лише двічі не посідала першу позицію за обсягами закупівель вітчизняної пшениці – у 2011 та 2018 роках. Так, частка цієї країни в закупівлях пшениці зросла з торішніх 8,69% до 18,28% цього року. В грошовому еквіваленті – із $261 млн у 2018 році до $555,2 млн – у 2019-му. А рекордними закупівлі були у 2014 році, коли частка цієї країни становила 28,43%, а сума закупівель – $651,8 млн. Із 2015 року до трійки лідерів-імпортерів, витіснивши з цього переліку Іспанію, додалася Індонезія, питома частка якої зросла із 7% у 2015 році до 15% цього року, а суми закупівель із $157,7 млн до $455,1 млн. Крім того, у трійці найбільших імпортерів вітчизняної пшениці протягом останніх п'яти років змінювали"/>
  </head>
  <body>
    <article>
      <h1>Золота жила: ситуація на ринку експорту української пшениці</h1>
      <address>
        <time datetime="2019-11-15T15:00:10+00:00">15 Nov 2019, 15:00</time>
      </address>
      <p>За десять місяців поточного року Україна експортувала 16,6 млн тонн пшениці на суму $3,037 млрд. А з початку поточного сезону – 12,215 млн тонн, що на 49,7% більше, ніж торік на аналогічну дату.</p>
      <p>Незмінним лідером із закупівель української пшениці залишається Єгипет. За останні дев’ять років ця країна лише двічі не посідала першу позицію за обсягами закупівель вітчизняної пшениці – у 2011 та 2018 роках. Так, частка цієї країни в закупівлях пшениці зросла з торішніх 8,69% до 18,28% цього року.</p>
      <p>В грошовому еквіваленті – із $261 млн у 2018 році до $555,2 млн – у 2019-му. А рекордними закупівлі були у 2014 році, коли частка цієї країни становила 28,43%, а сума закупівель – $651,8 млн.</p>
      <p>Із 2015 року до трійки лідерів-імпортерів, витіснивши з цього переліку Іспанію, додалася Індонезія, питома частка якої зросла із 7% у 2015 році до 15% цього року, а суми закупівель із $157,7 млн до $455,1 млн.</p>
      <p>Крім того, у трійці найбільших імпортерів вітчизняної пшениці протягом останніх п’яти років змінювали одна одну Таїланд, Бангладеш та Філіппіни. Питома частка кожної з цих країн у закупівлях зернової становила не менше 10%. До 2015 року у лідерах були також Туреччина та Марокко.</p>
      <p>Повідомляє <a href="https://agrotimes.ua/agromarket/yak-zminylasya-geografiya-eksportu-ukrayinskoyi-pshenyczi/">AgroTimes</a></p>
      <related>
        <h4>Статті по темі</h4>
        <a href="https://agroday.com.ua/2019/11/12/svit-bez-golodu-ponad-70-krayin-pidpysaly-zobov-yazannya-shhodo-skorochennya-kilkosti-prodovolchyh-vtrat/"/>
        <a href="https://agroday.com.ua/2019/11/11/zernovi-prognozy-sytuatsiya-na-svitovomu-rynku-torgivli-pshenytseyu/"/>
        <a href="https://agroday.com.ua/2019/11/04/pidnebesne-zerno6kytajtsi-navchylys-vyroshhuvaty-pshenytsyu-na-vysokogirnyh-plato/"/>
        <a href="https://agroday.com.ua/2019/10/16/323-23/"/>
        <a href="https://agroday.com.ua/2019/10/15/furazhni-kotyruvannya-osnovni-faktory-shho-vplyvatymut-na-svitovyj-rynok-vyrobnytstva-zerna/"/>
        <a href="https://agroday.com.ua/2019/10/03/pryama-perevaga-sposib-sivby-vplyvaye-na-vyzhyvayemist-ozymoyi-pshenytsi/"/>
      </related>
    </article>
  </body>
</html>