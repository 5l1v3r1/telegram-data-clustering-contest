<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/volodimir-sajenko-sanatoriji-ukrprofozdorovnici-mozhut-vivesti-ukrajinu-na-svitoviy-rinok-medichnogo-turizmu-640231.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T15:01:31+00:00"/>
    <meta property="og:title" content="Володимир Саєнко: Санаторії «Укрпрофоздоровниці» можуть вивести Україну на світовий ринок медичного туризму"/>
    <meta property="og:description" content="Наступного року більшість санаторіїв чекає ребрендинг, розробка нового корпоративного стилю, перехід на систему онлайн бронювання, - голова правління Наглядової ради"/>
  </head>
  <body>
    <article>
      <h1>Володимир Саєнко: Санаторії «Укрпрофоздоровниці» можуть вивести Україну на світовий ринок медичного туризму</h1>
      <address>
        <time datetime="2019-11-15T15:01:31+00:00">15 Nov 2019, 15:01</time>
      </address>
      <h4>Наступного року більшість санаторіїв чекає ребрендинг, розробка нового корпоративного стилю, перехід на систему онлайн бронювання, - голова правління Наглядової ради</h4>
      <p>Наглядова рада 8 листопада затвердила і представила нових членів правління ПрАТ «Укрпрофоздоровниця». За новими порядками, кожен з дев'яти членів правління, серед яких тепер багато молодих фахівців, буде відповідати за свій профіль.</p>
      <p>Так у системі профспілкових санаторіїв почалася обіцяна управлінська реформа про яку раніше <a href="https://ukurier.gov.ua/uk/articles/volodimir-sayenko-ukrayina-maye-zmogu-posisti-odne/">повідомляв</a> глава правління Наглядової ради Володимир Саєнко.</p>
      <p>Саєнко зазначив, що нове правління представило основні плани на 2020 рік.</p>
      <p>Цифри досить амбітні, але, за словами всіх членів правління - реальні і здійсненні.</p>
      <p>Уже наступного року більшість санаторіїв чекає ребрендинг, розробка нового корпоративного стилю, перехід на єдині міжнародні стандарти фінансової звітності, введена система онлайн бронювання. Санаторії повинні постати перед відвідувачами в оновленому вигляді, кардинально змінивши підхід до обслуговування і корпоративної етики.</p>
      <p>«Уже наступного року, спільними зусиллями всіх членів правління ми плануємо підвищити прибутковість, збільшити кількість реалізованих путівок на 50% і збільшити заробітну плату всім співробітникам «Укрпрофоздоровниці» на 100%. У 2020 році «Укрпрофоздоровниця» візьме участь в програмі кредитування від «Європейського банку реконструкції і розвитку» для поновлення 5-ти здравниць. Стратегічним завданням буде введення нових оздоровчих продуктів і вихід на нові міжнародні ринки. Пріоритетом стане вихід на ринки Азербайджану, Молдови, Білорусії, Казахстану та Вірменії. І якщо зараз «Укрпрофоздоровниця» є лідером на ринку санаторно-курортного лікування України, то найближчим часом вона отримає нове дихання і вийде на міжнародний рівень», - розповів голова Наглядової ради.</p>
      <p>В «Укрпрофоздоровниці» обіцяють створити всі умови для гідного і доступного оздоровлення та особливу увагу приділити програмам профілактики працюючого населення, дітей і студентів.</p>
      <p>За словами Саєнка, профілактика захворювань коштує набагато дешевше, ніж лікування і реабілітація.</p>
      <related>
        <a href="https://glavcom.ua/world/observe/turecki-kurorti-nastupnogo-roku-podorozhchayut-zmi-636055.html"/>
        <a href="https://glavcom.ua/news/u-kurortnomu-koblevo-obvalivsya-balkon-je-zagibliy-i-travmovani-631294.html"/>
        <a href="https://glavcom.ua/odesa/news/odeski-mediki-nagaduyut-pro-profilaktiku-botulizmu-631195.html"/>
      </related>
    </article>
  </body>
</html>