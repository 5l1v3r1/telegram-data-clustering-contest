<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597532/pros-ylopoiisi-i-symfonia-yppan-kai-dianelleios-sxoli"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T15:26:00+00:00"/>
    <meta property="og:title" content="Προς υλοποίηση η Συμφωνία ΥΠΠΑΝ και Διανέλλειος Σχολή"/>
    <meta property="og:description" content="Λήφθηκε σήμερα Απόφαση από το Υπουργικό Συμβούλιο για υλοποίηση της Συμφωνίας μεταξύ του Υπουργείου Παιδείας, Πολιτισμού Αθλητισμού και Νεολαίας (ΥΠΠΑΝ) και..."/>
  </head>
  <body>
    <article>
      <h1>Προς υλοποίηση η Συμφωνία ΥΠΠΑΝ και Διανέλλειος Σχολή</h1>
      <address><time datetime="2019-11-15T15:26:00+00:00">15 Nov 2019, 15:26</time> by <a rel="author">sigmalive</a></address>
      <p>Λήφθηκε σήμερα Απόφαση από το Υπουργικό Συμβούλιο για υλοποίηση της Συμφωνίας μεταξύ του Υπουργείου Παιδείας, Πολιτισμού Αθλητισμού και Νεολαίας (ΥΠΠΑΝ) και της Διαχειριστικής Επιτροπής του «Ορφανοτροφείου και Τεχνικής Σχολής, Δημητράκης Γ. Διανέλλος εκ Λάρνακος».</p>
      <p>Η Συμφωνία που πρόκειται να υλοποιηθεί είναι ιδιαίτερα σημαντική, αφού ουσιαστικά περιέρχεται στο Δημόσιο η Διανέλλειος Σχολή και πλέον μπορεί να γίνει προγραμματισμός για την ανέγερση νέου εκπαιδευτικού ιδρύματος στην πόλη της Λάρνακας.</p>
      <p>Το θέμα αυτό απασχολούσε τη Λάρνακα για σχεδόν 20 χρόνια και η επίλυσή του θα δώσει νέα δυναμική στην πόλη, στο πλαίσιο ενός ευρύτερου εκπαιδευτικού ανασχεδιασμού.</p>
      <p>Θερμές ευχαριστίες στη Διαχειριστική Επιτροπή του Ιδρύματος και σε όλους όσοι συνέβαλαν στην προσπάθεια αυτή.</p>
    </article>
  </body>
</html>