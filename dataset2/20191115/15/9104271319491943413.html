<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/la-regione-finanzia-con-700mila-euro-gli-oratori-del-piemonte"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-15T15:55:15+00:00"/>
    <meta property="og:title" content="La Regione finanzia con 700mila euro gli oratori del Piemonte"/>
    <meta property="og:description" content="Una delibera dell'assessore biellese Chiara Caucino"/>
  </head>
  <body>
    <article>
      <h1>La Regione finanzia con 700mila euro gli oratori del Piemonte</h1>
      <h2>Una delibera dell'assessore biellese Chiara Caucino</h2>
      <address>
        <time datetime="2019-11-15T15:55:15+00:00">15 Nov 2019, 15:55</time>
      </address>
      <p>L’assessore biellese alle Politiche sociali, Chiara Caucino, annuncia che nella riunione odierna della Giunta regionale è stato deliberato all’unanimità “il finanziamento dei progetti per promuovere la funzione educativa, formativa, aggregatrice e sociale svolta, per un importo di quasi 700mila euro”.</p>
      <p>Nello specifico. sono stati stanziati 190mila euro per il finanziamento di attività svolte nel secondo semestre dell’anno 2019 e 500mila euro per le attività che verranno svolte dall’1.1.2020 al 30.11.2020.</p>
      <p>Il tutto va a favore dei centri estivi, degli Istituti cattolici e degli enti di culto riconosciuti dallo Stato attraverso le attività d’oratorio, finalizzate alla promozione, all’accompagnamento ed al sostegno della crescita armonica dei minori.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/la-foto-inginocchiato-davanti-al-duce-e-costato-il-posto-di-lavoro-al-portavoce-della-caucino"/>
        <a href="https://laprovinciadibiella.it/attualita/lassessore-caucino-grazia-il-portavoce-che-si-inginocchio-davanti-alla-statua-del-duce"/>
      </related>
    </article>
  </body>
</html>