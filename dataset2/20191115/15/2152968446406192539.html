<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/15/belarus-obezopasiava-granicata-s-ukraina-do-chernobil.429780"/>
    <meta property="og:site_name" content="Dnes.bg"/>
    <meta property="article:published_time" content="2019-11-15T15:57:00+00:00"/>
    <meta property="og:title" content="Беларус обезопасява границата с Украйна до Чернобил"/>
    <meta property="og:description" content="Това се прави заради туристическия поток | Dnes.bg"/>
  </head>
  <body>
    <article>
      <h1>Беларус обезопасява границата с Украйна до Чернобил</h1>
      <h2>Това се прави заради туристическия поток</h2>
      <address><time datetime="2019-11-15T15:57:00+00:00">15 Nov 2019, 15:57</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Беларус обезопасява границата си с Украйна близо до мястото на ядрената авария в Чернобил в отговор на повишения туристически поток в засегнатата зона, предаде ДПА.<br/><br/>Беларус трябва да затвори границата си по протежение на Чернобилската зона, заяви представителят на беларуската граничната охрана Анатолий Лапо пред държавната информационна агенция БЕЛТА.</p>
      <p>"В района по границата има много голямо радиоактивно замърсяване. Хората не трябва да минават от там", предупреди той.<br/><br/>Епицентърът на катастрофата в Чернобил се намира на около 10 километра от беларуската граница, отбелязва ДПА, цитирана от БТА.<br/><br/>Заради недостига на финансови средства Киев насърчава туризма в зоната около Чернобил, за да събере приходи в хазната, опразнена през последните години заради конфликта с подкрепяните от Русия сепаратисти в Източна Украйна.<br/><br/> </p>
      <related>
        <h4>Още по темата</h4>
        <a href="https://www.dnes.bg/notifikacii/2019/11/01/dokato-mogat-da-pytuvat-britancite-iskat-v-chernobil.428205"/>
        <a href="https://www.dnes.bg/world/2019/10/02/v-imeto-na-turizma-otvoriha-kontrolnata-zala-na-reaktor-4-na-chernobil.424791"/>
      </related>
    </article>
  </body>
</html>