<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/pokazannya-yovanovich-eks-posol-zayavila-pro-zagrozu-z-boku-trampa-50053807.html"/>
    <meta property="og:site_name" content="НВ"/>
    <meta property="article:published_time" content="2019-11-15T15:47:00+00:00"/>
    <meta property="og:title" content="Йованович обрушилася з критикою на Трампа: Я відчувала загрозу"/>
    <meta property="og:description" content="Колишній посол США в Україні Марі Йованович заявила, що її «шокував» і «спустошив» зміст телефонної розмови між президентами Дональдом Трампом і Володимиром Зеленським від 25 липня."/>
  </head>
  <body>
    <article>
      <h1>Йованович обрушилася з критикою на Трампа: Я відчувала загрозу</h1>
      <h2>Колишній посол США в Україні Марі Йованович заявила, що її «шокував» і «спустошив» зміст телефонної розмови між президентами Дональдом Трампом і Володимиром Зеленським від 25 липня.</h2>
      <address>
        <time datetime="2019-11-15T15:47:00+00:00">15 Nov 2019, 15:47</time>
      </address>
      <p>Про це вона заявила на публічних слуханнях в рамках розслідування щодо імпічменту президента Дональда Трампа.</p>
      <p>«Я була шокована і спустошена тим, як я була зображена в телефонній розмові між главами двох держав. Там, де президент Трамп сказав іншому іноземному лідерові, що я погана. І що мені треба буде пройти через деякі речі», - сказала дипломат.</p>
      <p>Марі Йованович заявила, що після скандальної телефонної розмови вона відчувала загрозу з боку Трампа.</p>
      <p>За її словами, заява Трампа про те, що «їй треба буде пройти через деякі речі», звучала як погроза.</p>
      <p>Читайте також:<br/><a href="https://nv.ua/ukr/world/geopolitics/svidchennya-yovanovich-v-kongresi-pryamiy-efir-video-50053786.html">&amp;nbspКолишній посол США Марі Йованович виступає в Конгресі - трансляція</a></p>
      <p>Коментуючи питання про відсторонення з посольства, Йованович наголосила, що ніколи не стикалася з тим, щоб президент звільняв посла «без причини, на підставі тверджень».</p>
      <p>За її словами, представник Держдепартаменту наказав їй повернутися до США через «серйозні побоювання». Їй подзвонили о першій годині ночі і сказали «негайно повернутися додому». Представник Держдепартаменту закликав її «сісти на наступний літак».</p>
      <p>Марі Йованович достроково <a href="https://nv.ua/world/geopolitics/smi-ssha-otzyvayut-yovanovich-s-dolzhnosti-posla-50020084.html?prefer_lang=ru">завершила роботу</a> в Україні 20 травня 2019 року.</p>
      <p>За даними ЗМІ, Дональд Трамп розпорядився <a href="https://nv.ua/ukr/world/countries/tramp-vidklikav-kolishnogo-posla-yovanovich-pislya-skargi-dzhuliani-novini-svitu-50046227.html">відкликати посла в Україні Марі Йованович після скарг свого адвоката Рудольфа Джуліані.</a></p>
    </article>
  </body>
</html>