<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640141/%D8%A7%DA%86-%D8%AA%DB%8C-%D8%B3%DB%8C-desire-19s-%D9%85%D8%B9%D8%B1%D9%81%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T15:03:00+00:00"/>
    <meta property="og:title" content="اچ تی سی Desire 19s معرفی شد"/>
    <meta property="og:description" content="کمپانی HTC که این روزها حال و روز خوبی ندارد از گوشی میانرده Desire 19s رونمایی کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640141/%D8%A7%DA%86-%D8%AA%DB%8C-%D8%B3%DB%8C-desire-19s-%D9%85%D8%B9%D8%B1%D9%81%DB%8C-%D8%B4%D8%AF">اچ تی سی Desire 19s معرفی شد</a>
      </h1>
      <h2>کمپانی HTC که این روزها حال و روز خوبی ندارد از گوشی میانرده Desire 19s رونمایی کرد.</h2>
      <address><time datetime="2019-11-15T15:03:00+00:00">15 Nov 2019, 15:03</time> by <a rel="author">بولتن نیوز | bultannews.com</a></address>
      <p><b>گروه IT:</b> کمپانی <b>HTC</b> که این روزها حال و روز خوبی ندارد از گوشی میانرده<b> Desire 19s</b> رونمایی کرد. این گوشی جانشین گوشی<b> Desire 12s</b> می شود و در حال حاضر با قیمت <b>195 دلار</b> در کشور تایوان قابل خریداری است.   <br/>به گزارش بولتن نیوز به نقل از دیجیاتو،<b> اچ تی سی Desire 19s</b> از نمایشگر 6.2 اینچی IPS با رزولوشن +HD و نسبت تصویر 19 به 9 بهره می برد. بالای نمایشگر ناچ قطره ای به چشم می خورد که پذیرای دوربین 16 مگاپیکسلی سلفی است.</p>
      <figure>
        <img src="https://www.bultannews.com/files/fa/news/1398/8/24/1197482_811.png"/>
      </figure>
      <p>پنل پشتی گوشی اچ تی سی Desire 19s از جنس <b>شیشه</b> بوده و در قسمت بالا شفاف و در قسمت پایین برجسته است. سنسور اثر انگشت در نیمه بالایی جا خوش کرده و در گوشه بالا و سمت چپ پنل نیز دوربین سه گانه قرار گرفته است.<br/><br/>گوشی مذکور از<b> دوربین اصلی 13 مگاپیکسلی</b> با گشودگی دریچه دیافراگم f/1.9، سنسور 5 مگاپیکسلی فوق عریض با ضریب اف f/2.2 و حسگر 5 مگاپیکسلی عمق سنج بهره مند است.<br/><br/>تلفن هوشمند اچ تی سی Desire 19s از <b>چیپست هلیو P22 مدیاتک</b> در کنار <b>حافظه رم 3 گیگابایتی</b> و <b>حافظه داخلی 32 گیگابایتی</b> (قابل ارتقاء با کارت حافظه میکرو SD)، برخوردار است. باتری ظرفیتی برابر با 3850 میلی آمپر ساعت داشته و از شارژ سریع 10 واتی پشتیبانی می کند.</p>
      <figure>
        <img src="https://www.bultannews.com/files/fa/news/1398/8/24/1197481_669.jpg"/>
      </figure>
      <p>از دیگر ویژگی های تلفن هوشمند مورد بحث می توان به برخورداری از پورت USB-C، جک 3.5 میلیمتری هدفون و NFC اشاره کرد.<br/><br/>اچ تی سی Desire 19s با سیستم عامل<b> اندروید 9</b> و رابط کاربری<b> Sense UI</b> در رنگ های <b>آبی</b> و <b>مشکی</b> از حالا به قیمت<b> 195 دلار</b> در تایوان قابل خریداری است. سازنده هنوز برنامه ای برای عرضه این محصول در کشورهای دیگر ندارد.<br/><br/>اچ تی سی چند روز قبل گزارش مالی خود را در سه ماهه سوم سال 2019 منتشر کرد که از ضرردهی برای ششمین فصل متوالی خبر می داد. این شرکت بحران زده اواخر مهرم ماه امسال از دومین موبایل مبتنی بر<b> بلاکچین</b> خود به نام<b> Exodus 1s</b> رونمایی کرده بود.</p>
    </article>
  </body>
</html>