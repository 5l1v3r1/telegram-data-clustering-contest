<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/bezrabotitsata-padna-do-6-protsenta-trsenite-profesii-na-pazara-406817.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-15T15:49:00+00:00"/>
    <meta property="og:title" content="Безработицата е 6 процента, търсените професии на пазара"/>
    <meta property="og:description" content="Резултатите са след края на лятната заетост"/>
  </head>
  <body>
    <article>
      <h1>Безработицата е 6 процента, търсените професии на пазара</h1>
      <address><time datetime="2019-11-15T15:49:00+00:00">15 Nov 2019, 15:49</time> by <a rel="author">Редактор</a></address>
      <p>Безработицата у нас в момента е 6 процента, ако се вярва на резултатите, обявени от Агенцията по заетостта. В сравнение с летните месеци обаче тя се е увеличила. Без работа са 9748 души повече, в сравнение с началото на летния сезон.</p>
      <p>Постъпилите на работа безработни през октомври са 17 562, като 93.5% от тях са устроени в реалната икономика. Други 515 търсещи работа лица от групата на пенсионерите, учащите и заетите, също чрез бюрата по труда са намерили своето ново работно място.</p>
      <p>На субсидирани работни места през месеца са устроени още 1 144 души.</p>
      <p>Най-търсените групи професии през този месец са: строителни работници; оператори на стационарни машини и съоръжения; работници в добивната и преработващата промишленост, транспорт; продавачи; персонал, зает в сферата на персоналните услуги (бармани, сервитьори, готвачи, камериери и др.) и др.</p>
      <p> </p>
    </article>
  </body>
</html>