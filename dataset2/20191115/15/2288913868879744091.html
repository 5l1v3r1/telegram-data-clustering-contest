<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191115_04718424"/>
    <meta property="og:site_name" content="De Standaard"/>
    <meta property="article:published_time" content="2019-11-15T15:20:00+00:00"/>
    <meta property="og:title" content="TV Tips. De politieke intriges van een voormalig premier"/>
    <meta property="og:description" content="Drie intelligente en spannende films op de planning vanavond. Terzake en De Afspraak op vrijdag hebben het onder andere over abortus, cultuursubsidies en d..."/>
  </head>
  <body>
    <article>
      <h1>TV Tips. De politieke intriges van een voormalig premier</h1>
      <address>
        <time datetime="2019-11-15T15:20:00+00:00">15 Nov 2019, 15:20</time>
      </address>
      <p>
        <b>Drie intelligente en spannende films op de planning vanavond. Terzake en De Afspraak op vrijdag hebben het onder andere over abortus, cultuursubsidies en de brandstichting in Bilzen.</b>
      </p>
      <p>
        <b>1 THE GHOST WRITER</b>
      </p>
      <p>Canvas 21.20-23.25 uur</p>
      <p>Intelligente en spannende film over een jonge schrijver (Ewan McGregor) die de memoires van een voormalig premier (Pierce Brosnan) schrijft en verstrikt raakt in een dodelijk web van politieke intriges. Als er vanavond betoogd wordt aan de VRT-gebouwen, dan is dat omdat de regisseur van deze film Roman Polanski heet.</p>
      <p>
        <b>2 THE NINTH GATE</b>
      </p>
      <p>Eén 23.35-1.45 uur</p>
      <p>Intelligente en spannende film over een boekdeskundige (Johnny Depp) die een zeventiende-eeuws satanisch manuscript in handen krijgt en verstrikt raakt in een dodelijk web van duivelse intriges. Als er vanavond betoogd wordt aan de VRT-gebouwen, dan is dat omdat de regisseur van deze film Roman Polanski heet.</p>
      <p>
        <b>3 GONE GIRL</b>
      </p>
      <p>Vier 20.35-23.10 uur</p>
      <p>Intelligente en spannende film over een man (Ben Affleck) wiens vrouw verdwijnt, waarna de verdenking op hem valt. Voor de SBS-gebouwen zal niet betoogd worden, de regisseur van deze film is niet Roman Polanski.</p>
      <p>
        <b>4 TERZAKE</b>
      </p>
      <p>Canvas, 20.00 uur</p>
      <p><b>Valerie Van Peel </b>(N-VA) en <b>Petra De Sutter </b>(Groen) gaan in debat over de nieuwe abortuswetgeving. Daarna volgt een reportage over de advertentiecampagnes van politieke partijen op sociale media. Vandaag viert de Duitstalige Gemeenschap hun feestdag, en Terzake was erbij.</p>
      <p>
        <b>5 DE AFSPRAAK OP VRIJDAG</b>
      </p>
      <p>Canvas, 20.30 uur</p>
      <p><b>Peter De Roover </b>(N-VA), <b>Noël Slangen </b>en <b>Beatrice Delvaux </b>(Le Soir) praten over de brandstichting in het te openen asielcentrum in Bilzen, en de besparingen op de cultuursubsidies.</p>
    </article>
  </body>
</html>