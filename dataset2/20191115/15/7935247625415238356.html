<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/temassiz-odemeler-ikiye-katlandi-215212h.htm"/>
    <meta property="og:site_name" content="OLAY"/>
    <meta property="article:published_time" content="2019-11-15T15:29:36+00:00"/>
    <meta property="og:title" content="Temassız ödemeler ikiye katlandı"/>
    <meta property="og:description" content="Ekim ayında günlük temassız ödeme adedi mart ayındaki 1 milyon rekorunu geçerek 2 milyonun üzerine çıktı."/>
  </head>
  <body>
    <article>
      <h1>Temassız ödemeler ikiye katlandı</h1>
      <h2>Ekim ayında günlük temassız ödeme adedi mart ayındaki 1 milyon rekorunu geçerek 2 milyonun üzerine çıktı.</h2>
      <address>
        <time datetime="2019-11-15T15:29:36+00:00">15 Nov 2019, 15:29</time>
      </address>
      <p>Bankalararası Kart Merkezi (BKM), ekim dönemine ilişkin kartlı ödeme verilerini açıkladı. Verilere göre, ekim ayı sonunda Türkiye'de 68,6 milyon adet kredi kartı ve 162,4 milyon adet banka kartı bulunuyor. Geçen yılın aynı dönemi ile kıyaslandığında kredi kartı sayısında yüzde 4'lük, banka kartı sayısında ise yüzde 14'lük artış yaşandı. Banka kartları ve kredi kartları ile ekim ayında toplam 86,4 milyar liralık ödeme yapıldı. Bu tutarın 73,9 milyar lirası kredi kartlarıyla ödenirken, 12,5 milyar lirasında banka kartları kullanıldı. Ekimde banka kartları ile yapılan ödemeler geçen yılın ekim ayına göre yüzde 40, kredi kartları ile yapılan ödemeler yüzde 17 artış gösterdi. Aynı dönemde kartlı ödemelerde toplan büyüme ise yüzde 20 olarak gerçekleşti. 8 Mart'ta günlük temassız ödeme adedi ilk defa 1 milyonu aşarak rekora ulaşmıştı. Ekim verilerine göre, günlük temassız ödeme adedinde yeni bir rekor gerçekleşti ve 23 Ekim'de 2 milyonu aştı.</p>
      <p>
        <b>1 TRİLYON LİRAYI GEÇECEK</b>
      </p>
      <p>Kartlı ödemelerin yıllık tutarı incelendiğinde, son 12 ay itibarıyla yerli kartlarla 944 milyar lira ödeme yapıldı. Yıl sonunda ise yerli kartlarla yapılan ödemelerin 1 trilyon lira gibi önemli bir rakama yaklaşması bekleniyor.. Yabancı kartlarla Türkiye'de yıl sonunda yapılan ödemelerin 80 milyar liraya ulaşacağı düşünüldüğünde, Türkiye'nin aracılık ettiği toplam kartlı ödeme tutarının 1 trilyon lirayı rahatlıkla aşacağı öngörülüyor.</p>
    </article>
  </body>
</html>