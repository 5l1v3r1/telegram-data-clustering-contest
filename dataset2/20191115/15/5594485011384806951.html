<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/izvnredna-novina-svrzana-s-mito-ochite_news709498.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-15T15:22:00+00:00"/>
    <meta property="og:title" content="Извънредна новина, свързана с Митьо Очите"/>
    <meta property="og:description" content="Съдът е разгледал исканията на Димитър Желязков и на други задържани от общо 13-те подсъдими за по-лека мярка за неотклонение"/>
  </head>
  <body>
    <article>
      <h1>Извънредна новина, свързана с Митьо Очите</h1>
      <h2>Съдът е разгледал исканията на Димитър Желязков и на други задържани от общо 13-те подсъдими за по-лека мярка за неотклонение</h2>
      <address>
        <time datetime="2019-11-15T15:22:00+00:00">15 Nov 2019, 15:22</time>
      </address>
      <p>https://blitz.bg/kriminalni/prestplenie/izvnredna-novina-svrzana-s-mito-ochite_news709498.html Blitz.bg</p>
      <figure>
        <img src="https://static.blitz.bg/documents/thumbnails/730/201907/1562233543-img-2562jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>Димитър Желязков-Митьо Очите поиска да бъде отменена мярката му за неотклонение „задържане под стража”. В четвъртък Специализираният наказателен съд (СНС) в София заседава по делото срещу него и останалите подсъдими за участие в организирана престъпна група, действала на територията на Несебър и Бургас.</b><br/><br/>Ход на делото не бе даден заради неявяването на седмина свидетели – пострадали от групата на Очите според техните показания по досъдебното производство.<br/><br/>Свидетелите не били редовно призовани.<br/><br/>СНС обаче е разгледал исканията на Димитър Желязков и на други задържани от общо 13-те подсъдими за по-лека мярка за неотклонение.<br/><br/>Съдът не ги е уважил и те са били оставени „под стража”, съобщава „Флагман”.<br/><br/>Подсъдимите имат право да обжалват пред горната инстанция.<br/><br/>Припомняме, че Димитър Желязков бе арестуван в Турция през август 2018 г. След като лежа в затвор там няколко месеца, той бе екстрадиран у нас.<br/><br/><b>ОЧАКВАЙТЕ ПОДРОБНОСТИ В БЛИЦ</b></p>
    </article>
  </body>
</html>