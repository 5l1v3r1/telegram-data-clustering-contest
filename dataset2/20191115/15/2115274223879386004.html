<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/maltempo_frana_ventimiglia-6558191/news/2019-11-15/"/>
    <meta property="og:site_name" content="Agi"/>
    <meta property="article:published_time" content="2019-11-15T15:28:00+00:00"/>
    <meta property="og:title" content="Una frana a Ventimiglia ha causato l'isolamento di 150 persone"/>
    <meta property="og:description" content="Questa notte verso le 3, durante l'allerta meteo, una frana ha investito via Bandette a Ventimiglia, in località San Secondo, interrompendo la viabilità e isolando circa 150 persone. Lo rende noto Regione Liguria. Sul posto sono intervenuti i Vigili del Fuoco che hanno provveduto alla rimozione del materiale franato per creare un passaggio pedonale e non obbligare i residenti a lasciare le proprie abitazioni."/>
  </head>
  <body>
    <article>
      <h1>Una frana a Ventimiglia ha causato l'isolamento di 150 persone</h1>
      <address><time datetime="2019-11-15T15:28:00+00:00">15 Nov 2019, 15:28</time> by <a rel="author">AGI - Agenzia Giornalistica Italia</a></address>
      <p>Questa notte verso le 3, durante l'allerta meteo, una <b>frana</b> ha investito via Bandette a <b>Ventimiglia</b>, in località San Secondo, interrompendo la viabilità e isolando circa 150 persone. Lo rende noto <b>Regione Liguria</b>. Sul posto sono intervenuti i Vigili del Fuoco che hanno provveduto alla rimozione del materiale franato per creare un passaggio pedonale e non obbligare i residenti a lasciare le proprie abitazioni.</p>
      <p>"Stiamo monitorando H24 la situazione dalla nostra sala operativa della Protezione civile regionale - ha detto l'assessore regionale alla protezione civile, <b>Giacomo Giampedrone</b> - seguiremo l'evoluzione nei prossimi giorni. È positivo che nessuno abbia dovuto abbandonare la propria abitazione anche solo per poche ore".  </p>
    </article>
  </body>
</html>