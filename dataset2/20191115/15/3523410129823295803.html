<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640150/%D9%88%DB%8C%DA%A9%DB%8C-%D9%BE%D8%AF%DB%8C%D8%A7-%D8%A8%D8%A7-%D8%B4%D8%A8%DA%A9%D9%87-%D8%A7%D8%AC%D8%AA%D9%85%D8%A7%D8%B9%DB%8C-%D8%AC%D8%AF%DB%8C%D8%AF-%D8%AE%D9%88%D8%AF-%D8%A8%D9%87-%D8%AC%D9%86%DA%AF-%D9%81%DB%8C%D8%B3%D8%A8%D9%88%DA%A9-%D9%88-%D8%AA%D9%88%DB%8C%DB%8C%D8%AA%D8%B1-%D9%85%DB%8C%E2%80%8C%D8%B1%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T15:53:00+00:00"/>
    <meta property="og:title" content="ویکی پدیا با شبکه اجتماعی جدید خود به جنگ فیسبوک و توییتر می‌رود"/>
    <meta property="og:description" content="وب سایت Wikitribune که توسط هم بنیانگذار ویکی پدیا برای مبارزه با اخبار کذب راه اندازی شده بود، به WT:Social تغییر نام داده است."/>
  </head>
  <body>
    <article>
      <h1>
        <a href="https://www.bultannews.com/fa/news/640150/%D9%88%DB%8C%DA%A9%DB%8C-%D9%BE%D8%AF%DB%8C%D8%A7-%D8%A8%D8%A7-%D8%B4%D8%A8%DA%A9%D9%87-%D8%A7%D8%AC%D8%AA%D9%85%D8%A7%D8%B9%DB%8C-%D8%AC%D8%AF%DB%8C%D8%AF-%D8%AE%D9%88%D8%AF-%D8%A8%D9%87-%D8%AC%D9%86%DA%AF-%D9%81%DB%8C%D8%B3%D8%A8%D9%88%DA%A9-%D9%88-%D8%AA%D9%88%DB%8C%DB%8C%D8%AA%D8%B1-%D9%85%DB%8C%E2%80%8C%D8%B1%D9%88%D8%AF">ویکی پدیا با شبکه اجتماعی جدید خود به جنگ فیسبوک و توییتر می‌رود</a>
      </h1>
      <h2>وب سایت Wikitribune که توسط هم بنیانگذار ویکی پدیا برای مبارزه با اخبار کذب راه اندازی شده بود، به WT:Social تغییر نام داده است.</h2>
      <address><time datetime="2019-11-15T15:53:00+00:00">15 Nov 2019, 15:53</time> by <a rel="author">بولتن نیوز | bultannews.com</a></address>
      <p><b>گروه IT:</b> وب سایت<b> Wikitribune</b> که توسط هم بنیانگذار<b> ویکی پدیا</b> برای مبارزه با اخبار کذب راه اندازی شده بود، به<b> WT:Social</b> تغییر نام داده و قرار است به عنوان <b>شبکه اجتماعی</b> و<b> پلتفرم به اشتراک گذاری اخبار</b> به فعالیت بپردازد.   <br/>به گزارش بولتن نیوز به نقل از دیجیاتو، اوایل اردیبهشت ماه سال 96 <b>«جیمی ولز»</b>، هم بنیانگذار ویکی پدیا سایت Wikitribune را راه اندازی کرد ولی از این سایت چندان استقبال نشد. او حالا با تغییر استراتژی، پلتفرم WT:Social را معرفی کرده و امیدوار است این سایت به جایگزینی برای<b> فیسبوک</b> و <b>توییتر</b> تبدیل شود.  </p>
      <figure>
        <img src="https://www.bultannews.com/files/fa/news/1398/8/24/1197500_210.jpg"/>
      </figure>
      <p>سایت WT:Social، همانند دو شبکه اجتماعی فوق به کاربران اجازه می دهد تا مقالات خود را با دیگران به اشتراک بگذارند. <b>نحوه درآمدزایی</b> این سایت نیز به جای تبلیغات، کمک های کاربرانش است. «ولز» در گفتگویی با روزنامه <b>فایننشال تایمز</b> گفت:<br/><br/>«مدل کسب و کار شبکه های اجتماعی که کاملا وابسته به تبلیغات هستند، مشکل زاست و برنده واقعی <b>محتواهای بی کیفیت</b> هستند.»<br/><br/>برخلاف فیسبوک و توییتر که به کمک<b> الگوریتم ها</b> به پست هایی که بیشترین کامنت یا لایک را دارند اولویت نمایش می دهند، سایت WT:Social اول جدیدترین لینک ها را نمایش می دهد و احتمال دارد در آینده دکمه <b>upvote</b> نیز به آن اضافه شود.<br/><br/>سایت گفته شده از<b> اجتماعات کوچک</b> و<b> کم جمعیت</b> پشتیبانی می کند. ولز و وعده می دهد:<br/><br/>«می خواهیم محیطی را به وجود آوریم که<b> بازیگران بد</b> از آن حذف می شوند چون این کار درست است؛ نمی خواهیم کاربران را به خاطر منافع خود یک شبه حذف کنیم.»<br/><br/>عضویت در سایت WT:Social <b>رایگان</b> گزارش شده؛ ولی در حال حاضر برای ملحق شدن به آن یا باید در لیست انتظار قرار گرفت یا اینکه پول پرداخت کرد یا دوستان را دعوت کرد.<br/><br/>ولز با اشاره به اینکه سایت مذکور تا یک ماه قبل حدوداً <b>50 هزار نفر</b> عضو داشته، اضافه می کند: «واضح است که هدف 50 هزار یا 500 هزار عضو نیست؛ بلکه 50 میلیون و 500 میلیون عضو است.»</p>
    </article>
  </body>
</html>