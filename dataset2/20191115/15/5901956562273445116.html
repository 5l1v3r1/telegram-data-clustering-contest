<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/milijana-se-je-poskusala-ubiti-odprto-spregovorila-o-najtezjih-trenutkih-248867"/>
    <meta property="og:site_name" content="Slovenske novice"/>
    <meta property="article:published_time" content="2019-11-15T15:09:00+00:00"/>
    <meta property="og:title" content="Milijana se je poskušala ubiti: odprto spregovorila o najtežjih trenutkih"/>
    <meta property="og:description" content="Zloglasna tekmovalka srbskega resničnostnega šova Parovi Milijana Božić, ki se je poročila s 53 let starejšim moškim, se je odločila, da bo za javnost spregovorila o svojih najtežjih trenutki..."/>
  </head>
  <body>
    <article>
      <h1>Milijana se je poskušala ubiti: odprto spregovorila o najtežjih trenutkih</h1>
      <h2>Vzela je pomirjevala, ko ji je bilo najtežje.</h2>
      <address><time datetime="2019-11-15T15:09:00+00:00">15 Nov 2019, 15:09</time> by <a rel="author">N. Č.</a></address>
      <p>Zloglasna tekmovalka srbskega resničnostnega šova <i>Parovi </i><b>Milijana Božić</b>, ki se je poročila s 53 let starejšim moškim, se je odločila, da bo za javnost spregovorila o svojih najtežjih trenutkih v življenju. Mnoge je njena iskrena izpoved šokirala.<br/><br/>Priznala je, da je bila posiljena, in to naj bi bil tudi razlog, da ima rada starejše moške, je povedala za <i>Kurir</i>.<br/><br/>Na vprašanje, ali se je poskušala ubiti, je odgovorila, da ne prav zares, da je le želela prestrašiti svoje najbližje. »Vzela sem dve tableti pomirjeval. Te rane v življenju ne bom nikoli zacelila. Neki moški me je povsem uničil. Nisem mogla sprejeti, da ima ob sebi drugo žensko.«<br/><br/>Na vprašanje, ali drži, da je bila posiljena, je povedala: »Drži, a ni bilo pravo posilstvo. Nič mi ni manjkalo, le nisem se mu želela povsem prepustiti. Gnusi se mi in dobil je zasluženo kazen.«<br/><br/>Milijana medtem v drugi sezoni šova še kar polni naslovnice tabloidov, ki pišejo, da je v šovu spoznala drugega starejšega moškega, s katerim se ne ločujeta, in napovedala, da se bo s svojim <b>Milojkom</b>, s katerim sta se poleti poročila, po koncu šova razšla.</p>
    </article>
  </body>
</html>