<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/15/7103102/"/>
    <meta property="og:site_name" content="Європейська правда"/>
    <meta property="article:published_time" content="2019-11-15T15:18:39+00:00"/>
    <meta property="og:title" content="Берлін вважає серйозними нові звинувачення на адресу РФ у справі MH17"/>
    <meta property="og:description" content="В міністерстві закордонних справ Німеччини вважають вагомими нові звинувачення міжнародних слідчих у справі MH17 на адресу російської влади."/>
  </head>
  <body>
    <article>
      <h1>Берлін вважає серйозними нові звинувачення на адресу РФ у справі MH17</h1>
      <address>
        <time datetime="2019-11-15T15:18:39+00:00">15 Nov 2019, 15:18</time>
      </address>
      <p>В міністерстві закордонних справ Німеччини вважають вагомими нові звинувачення міжнародних слідчих у справі MH17 на адресу російської влади.</p>
      <p>Як пише "Європейська правда", про це повідомила у п'ятницю, 15 листопада, у відповідь на запит <a href="https://www.dw.com/uk/%D0%B3%D0%BE%D0%BB%D0%BE%D0%B2%D0%BD%D0%B0/s-9874">Deutsche Welle</a> речниця МЗС Німеччини Марія Адебар.</p>
      <p>"Це — серйозні звинувачення. Ми, як і раніше, вважаємо, що розслідування Міжнародної слідчої групи робить вагомий внесок у з'ясування обставин збиття літака рейсу MH17, через що загинули 298 людей", - заявила Адебар.</p>
      <p>Вона наголосила, що німецький уряд підтримує позицію Нідерландів та інших країн, які вимагають, аби винні у цій трагедії були знайдені та притягнуті до відповідальності.</p>
      <p>"Звісно, Росія повинна конструктивно співпрацювати при розслідуванні цього злочину", - підкреслила представниця німецького МЗС.</p>
      <p>Нагадаємо, 14 листопада JIT опублікувала звернення до свідків, у якому йде мова <b><a href="https://www.eurointegration.com.ua/news/2019/11/14/7103049/">вплив російської сторони</a></b> на донбаських сепаратистів напередодні збиття Boeing. Зокрема, група заявила, що контактні особи з РФ щоденно зв'язувались із ними перед збиттям літака.</p>
      <p>JIT також розкрила нові дані про <b><a href="https://www.eurointegration.com.ua/news/2019/11/14/7103051/">роль Суркова</a></b> в управлінні "ДНР".</p>
      <p>JIT – це міжнародна Спільна слідча група з розслідування катастрофи МН17 у складі Нідерландів, Австралії, Бельгії, Малайзії і України. Вона була створена більш ніж за місяць після того, як літак "Малайзійських авіаліній" було збито в небі над Донбасом у липні 2014 року. Усі 298 осіб на борту загинули.</p>
      <related>
        <a href="https://www.eurointegration.com.ua/news/2019/11/14/7103055/"/>
      </related>
    </article>
  </body>
</html>