<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Ruzheniyat-i-pulnozurnestiyat-hlyab-veche-shte-se-pravyat-po-standart-914140"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-15T15:07:00+00:00"/>
    <meta property="og:title" content="Ръженият и пълнозърнестият хляб вече ще се правят по стандарт"/>
    <meta property="og:description" content="Ръженият, ръжено-пшениченият и пълнозърнестият хляба вече ще се правят по стандарт. Предстои следващ..."/>
  </head>
  <body>
    <article>
      <h1>Ръженият и пълнозърнестият хляб вече ще се правят по стандарт</h1>
      <address>
        <time datetime="2019-11-15T15:07:00+00:00">15 Nov 2019, 15:07</time>
      </address>
      <p>Ръженият, ръжено-пшениченият и пълнозърнестият хляба вече ще се правят по стандарт. Предстои следващата седмица трите стандарта да бъдат одобрени от Българската агенция по безопасност на храните, потвърдиха от агенцията за “Труд".</p>
      <p>Очаква се изпълнителният директор на БАБХ да ги одобри. Досега утвърден стандарт “България" има за белия, типовия и хляба “Добруджа".</p>
      <p>Новите стандарти ще влязат в сила от началото на следващата година. Очаква се оттогава родните хлебопроизводители да започнат производство на трите вида хляб по новите стандарти и те да се появят в магазина.</p>
      <p>Хлябовете, които носят печата стандарт “България", трябва да отговарят на точно определени изисквания.</p>
      <p>Те не съдържат никакви консерванти и добавки. Техните рецептури са прости – съдържат брашно, квас или мая, щипка сол за стабилизатор на химичните процеси и вода.</p>
      <p>Националният браншови съюз на хлебарите и сладкарите са собственици на марката.</p>
    </article>
  </body>
</html>