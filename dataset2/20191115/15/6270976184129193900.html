<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/15/sbu-zatrymala-lidera-idil-detali/"/>
    <meta property="og:site_name" content="Рубрика"/>
    <meta property="article:published_time" content="2019-11-15T15:04:30+00:00"/>
    <meta property="og:title" content="СБУ затримала лідера ІДІЛ: деталі"/>
    <meta property="og:description" content="У Київській області затримали одного з ключових керівників терористичної організації ІДІЛ. Спільну спецоперацію провели Служба безпеки України, Міністерство внутрішніх справ Грузії, а також Центральне розвідувальне управління США. Як повідомляється на сайті СБУ, з 2012 року громадянин Грузії на прізвисько “Аль Бара Шишані” займав посаду аміра джамаата “Ахадун Ахат” в провінції Латакія Сирійської Арабської Республіки. У […]"/>
  </head>
  <body>
    <article>
      <h1>СБУ затримала лідера ІДІЛ: деталі</h1>
      <address><time datetime="2019-11-15T15:04:30+00:00">15 Nov 2019, 15:04</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2018/11/43508504_303-860x580-c-1.jpg"/>
      </figure>
      <p>Фото DW<br/><b><b>У Київській області затримали одного з ключових керівників терористичної організації ІДІЛ.</b></b></p>
      <p>Спільну спецоперацію провели Служба безпеки України, Міністерство внутрішніх справ Грузії, а також Центральне розвідувальне управління США.</p>
      <p>Як повідомляється на сайті СБУ, з 2012 року громадянин Грузії на прізвисько “Аль Бара Шишані” займав посаду аміра джамаата “Ахадун Ахат” в провінції Латакія Сирійської Арабської Республіки.</p>
      <figure>
        <img src="https://rubryka.com/wp-content/uploads/2019/11/Al-Bara-SHyshani.jpg"/>
        <figcaption>Фото СБУ</figcaption>
      </figure>
      <p>У 2013 році він зайняв одну з найвищих посад в ІДІЛ – заступника військового аміра, відомого як “Абу Умар аш-Шишані”.</p>
      <p>У 2016 році, після ліквідації останнього, “Аль Бара Шишані” виїхав до Туреччини, де продовжив координувати діяльність терористичної організації.</p>
      <p>Влітку 2018 терорист незаконно прибув в Україну, використавши підроблений паспорт. На підставі фальшивих документів йому вдалося легалізуватися на території нашої країни. За наявною інформацією, перебуваючи в Україні, терорист продовжував координувати діяльність спеціальних організацій ІДІЛ, так званих “Амніятів”.</p>
      <p>Правоохоронці затримали злочинця в столичному регіоні поблизу приватного будинку, де він проживав. Проведена портретна експертиза довела, що затриманий іноземець дійсно є розшукуваним лідером ІДІЛ.</p>
      <p>Зараз терорист перебуває під екстрадиційним арештом. Перевіряється інформація про його причетність до скоєння злочинів на території України.</p>
    </article>
  </body>
</html>