<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/televizia/2019/11/15/po-blizo-do-50-000-lv-talantite-na-polufinal.429766"/>
    <meta property="og:site_name" content="Dnes.bg"/>
    <meta property="article:published_time" content="2019-11-15T15:40:00+00:00"/>
    <meta property="og:title" content="По-близо до 50 000 лв: Талантите на полуфинал"/>
    <meta property="og:description" content="Последните дарования се качват на голямата сцена | Dnes.bg"/>
  </head>
  <body>
    <article>
      <h1>По-близо до 50 000 лв: Талантите на полуфинал</h1>
      <h2>Последните дарования се качват на голямата сцена</h2>
      <address><time datetime="2019-11-15T15:40:00+00:00">15 Nov 2019, 15:40</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Последните дарования, претенденти за наградата 50 000 лева се качват на голямата сцена за полуфинала на "България търси талант".</p>
      <p>Акробати, музиканти, нестандартни заложби, кукли и ангели ще представят възможностите си пред Ицо Хазарта, Катерина Евро, Славена Вътова и Любен Дилов-син. Сашо Кадиев и Дани Петканов ще сложат точка на кастингите с екстравагантен акт, а журито ще се изправи пред трудна задача да избере най-добрите измежду най-добрите. </p>
      <p>Журито ще се поинтересува как се откриват специфични таланти, ще изрази възхищението си към желанието за изява и ще се гордее с артистите на сцената. А на нея ще се качат личности с трогателни истории, които доказват, че изкувството може да ти помогне и в най-тежките ситуации. Изящни октоподи, грация в действие, ефектни представяния,  опасни номера с кренвирши и кебапчета, ще забавляват и разват зрителите на bTV. </p>
      <p>Човек, който се гордее, че е роден в България ще покаже безапелационен професионализъм, друг ще вложи емоция в резонанса, а трети ще се осмели да признае любовта си на най-голямата сцена за таланти в страната. Семейство ще разкрие голяма тайна от Хелоуин, пазена цели 4 години, а чуждестранен артист ще прикове погледите към лекотата на съвършенството. </p>
      <p>Някой ще направи първи стъпки към осъществяването на мечтата си, друг ще демонстрира любов към трудностите по пътя, а трети ще търси смисъла на сътворението и претворението.  Неочаквани импровизации в модерен стил и обещания за израстване ще вдъхновят жури и публика.</p>
      <p>Чий телефонен номер ще поиска Любен Дилов-син, на кого ще партнира Катето Евро, кога Ицо Хазарта се чувства певец и от кое изпълнение ще иска още Славена Вътова? За кого ще лобира Сашо Кадиев и колко добър в танците е Даниел Петканов? Кои 39 изпълнения ще продължат да демонстрират уникалните си възможности на полуфиналите - в неделя от 20:00 часа в „България търси талант“ по bTV.   <br/> </p>
    </article>
  </body>
</html>