<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547190.html/%D9%85%D8%AE%D8%AA%D8%B1%D8%B9%D8%A7%D9%86-%D8%A8%D8%B1%D8%A7%DB%8C-%D8%A7%D8%AF%D8%A7%D9%85%D9%87-%D8%B1%D8%A7%D9%87-%D8%AE%D9%88%D8%AF-%D8%A8%D9%87-%D8%AD%D9%85%D8%A7%DB%8C%D8%AA-%D9%86%DB%8C%D8%A7%D8%B2-%D8%AF%D8%A7%D8%B1%D9%86%D8%AF--%D9%85%D8%B4%DA%A9%D9%84%D8%A7%D8%AA-%D9%87%D8%B1%DA%AF%D8%B2-%D9%85%D8%A7%D9%86%D8%B9%DB%8C-%D8%A8%D8%B1%D8%A7%DB%8C-%DA%A9%D8%A7%D8%B1%D9%85-%D9%86%DB%8C%D8%B3%D8%AA%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T15:11:00+00:00"/>
    <meta property="og:title" content="مخترعان برای ادامه راه خود به حمایت نیاز دارند/ مشکلات هرگز مانعی برای کارم نیستند"/>
    <meta property="og:description" content="یکی از نخبگان در چهارمحال و بختیاری گفت: اختراع فقط ایده‌پردازی و ساختن آن نیست، مهم‌ترین خروجی برای اختراعات این است که مخترع بتواند تغییرات اساسی در فضای کسب و کار داشته باشد، یعنی با تجاری‌سازی اختراع‌ بتواند یک تحول عظیم در بستر کسب و کار خود داشته و در این راستا زمینه اشتغال جوانان را فراهم سازد و این موضوع حمایت همه‌جانبه مسئولان را می‌طلبد."/>
  </head>
  <body>
    <article>
      <h1>مخترعان برای ادامه راه خود به حمایت نیاز دارند/ مشکلات هرگز مانعی برای کارم نیستند</h1>
      <h2>بانوی مخترع بنی:</h2>
      <address>
        <time datetime="2019-11-15T15:11:00+00:00">15 Nov 2019, 15:11</time>
      </address>
      <p>یکی از نخبگان در چهارمحال و بختیاری گفت: اختراع فقط ایده‌پردازی و ساختن آن نیست، مهم‌ترین خروجی برای اختراعات این است که مخترع بتواند تغییرات اساسی در فضای کسب و کار داشته باشد، یعنی با تجاری‌سازی اختراع‌ بتواند یک تحول عظیم در بستر کسب و کار خود داشته و در این راستا زمینه اشتغال جوانان را فراهم سازد و این موضوع حمایت همه‌جانبه مسئولان را می‌طلبد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ فاطمه سلیمی نخبه بنی در چهارمحال و بختیاری در گفت‌وگو با <a href="http://www.jahanbinnews.ir/">جهانبین نیوز</a>؛ اظهار کرد: 27 سال سن دارم و از سال 87 کار خود را در زمینه ابتکار و اختراع آغاز کردم و درحال‌حاضر مشغول به تحصیل در مقطع کارشناسی ارشد در رشته MBA (مدیریت کسب و کار و و استراتژیک) هستم.<br/> <br/>وی اولین اختراع خود را دستگاه شستشوی چشم معرفی کرد و یادآور شد: استارت کارم در بحث اختراعات از همین دستگاه شروع شد، که با ارائه آن در جشنواره خوارزمی موفق به کسب رتبه شدم.<br/> <br/>این مخترع چهارمحالی خاطرنشان کرد: اختراعات دیگرم در زمینه‌های مختلف خصوصا پزشکی و صنعتی مثل کفش طبی، ماسک هوشمند چندمنظوره، شیرآلات مدرج برای صرفه‌جویی در مصرف آب  است و طرح‌های دیگر مانند دستگاه مه‌پاش که به‌صورت تیمی با دانشجویان در شرکت مان به ثبت رسید.<br/> <br/>سلیمی با تاکید بر اینکه نیاز امروز این است که جامعه و مسئولین نخبه‌باور باشند، یعنی مخترعین را در حوزه‌های مختلف خصوصا تجاری‌سازی اختراعات‌شان درک و حمایت کنند اضافه کرد: اختراع فقط ایده‌پردازی و ساختن آن نیست، مهم‌ترین خروجی برای اختراعات این است که مخترع بتواند تغییرات اساسی در فضای کسب و کار داشته باشد، یعنی با تجاری‌سازی اختراع‌ بتواند یک تحول عظیم در بستر کسب و کار خود داشته و در این راستا زمینه اشتغال جوانان را فراهم سازد و این موضوع حمایت همه‌جانبه مسئولان را می‌طلبد.<br/> <br/>وی بیان داشت: باید حمایت‌ها از فعالان در این عرصه همه‌جانبه باشد، همه مشکل ما به دلیل عدم توجه مسئولین نیست و گاهی اوقات اینکه خود مخترعین هم واقع‌بین نیستند و آینده‌نگری در این زمینه ندارند به‌عنوان یک مشکل مطرح است، درصورتی که آینده‌نگری در این زمینه بسیار اهمیت دارد و این موضوع به مخترع کمک می‌کند تا شرکت خود را به ثبت رسانده و محصول خود را تجاری‌سازی کرده و با وارد کردن این محصول در بستر اقتصادی تاثیرات مثبتی هم بر روی جامعه داشته و هم برای خودش.<br/> <br/>این مخترع چهارمحالی تاکید کرد: من همواره سعی کردم مشکلات پیش رویم را مثل یک شکلات ببینیم و هرگز این مشکلات را به‌عنوان مانع نمی‌بینم بلکه در مواجهه با آن‌ها همواره این را می‌گویم که یا "راهی خواهم ساخت یا راهی خواهم یافت" و به دنبال حل آن هستم.<br/> <br/>این مخترع جوان چهارمحالی افزود:  برای حل مشکلات همیشه راهی هست مهم این است که تمرکز داشته باشی و بتوانی آن را به بهترین شکل بدون هیچ محدودیتی حل کرد.<br/> <br/>سلیمی با اشاره به اینکه درحال حاضر مدتی است که به‌صورت فردی کار نمی‌کنیم و اگر مطالبه‌ای را عنوان می‌کنم از سوی جامعه نخبگان است افزود: نخبگان را باور داشته باشید و بیشتر در اجتماع به این بچه‌ها بها دهید، همین که بسیج در برنامه‌های مختلف ما را شرکت می‌دهند باعث رشد ما شده و اعتماد به نفس خوبی به نخبگان می‌‎دهد.<br/> <br/>وی اضافه کرد: وقتی اسم نخبه می‌آید فکر همه به سمت شخصی می‌رود که در همه مسائل توانایی دارد در حالی که من معتقدم نخبه کسی است که باید تمرکز فکری داشته باشد و هدفش را تعیین و روی آن متمرکز شود و در این مسیر تلاش و پشتکار داشته باشد و به نظر من همه می‌توانند نخبه باشند و دلیل آن استعدادی است که خدا به همه داده که می‌توانند از آن استفاده کرده و در یک خط در یک بازه زمانی حرکت کنند و به هدف خود برسند.<br/> <br/>انتهای پیام/</p>
    </article>
  </body>
</html>