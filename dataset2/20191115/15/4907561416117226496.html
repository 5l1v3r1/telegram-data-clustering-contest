<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/markali-konut-fiyati-ekim-ayinda-yuzde-021-artti-2219743"/>
    <meta property="og:site_name" content="Posta"/>
    <meta property="article:published_time" content="2019-11-15T15:46:26+00:00"/>
    <meta property="og:title" content="Markalı konut fiyatı ekim ayında yüzde 0,21 arttı"/>
    <meta property="og:description" content="Türkiye genelinde markalı konutlarda fiyat artışı ekimde geçen yılın aynı ayına göre yüzde 2,52, bir önceki aya göre yüzde 0,21 arttı."/>
  </head>
  <body>
    <article>
      <h1>Markalı konut fiyatı ekim ayında yüzde 0,21 arttı</h1>
      <address>
        <time datetime="2019-11-15T15:46:26+00:00">15 Nov 2019, 15:46</time>
      </address>
      <h3>Türkiye genelinde markalı konutlarda fiyat artışı ekimde geçen yılın aynı ayına göre yüzde 2,52, bir önceki aya göre yüzde 0,21 arttı.</h3>
      <p>REIDIN-GYODER <a href="https://www.posta.com.tr/haberler/yeni-konut-fiyat-endeksi">Yeni Konut Fiyat Endeksi</a>’nin ekim ayı sonuçlarına göre, markalı konutlarda fiyat artışı geçen yılın aynı dönemine göre yüzde 2,52, eylüle göre yüzde 0,21 oldu. Artış oranı 2010 Ocak’a göre yüzde 87,10 olarak gerçekleşti. Ekimde bir önceki aya göre 1 1 konut tipinde yüzde 0,27, 2 1 konutta yüzde 0,21 oranında azalış, 3 1’de yüzde 0,47, 4 1 konut tipinde de yüzde 0,25 nominal artış yaşandı.</p>
      <p>Söz konusu ayda <a href="https://www.posta.com.tr/haberler/markali-konut">markalı konut</a> projeleri kapsamında gerçekleştirilen satışların yüzde 3’lük kısmı yabancı yatırımcılara yapılırken, bu satışlarda yüzde 39 oranında 2 1 özellikteki konutlar tercih edildi. Markalı projelerden konut alımında peşinat kullanımı yüzde 51, <a href="https://www.posta.com.tr/haberler/banka-kredisi">banka kredisi</a> yüzde 20, senet kullanımı yüzde 29 seviyesinde gerçekleşti.</p>
      <p>Söz konusu oranlar eylülde peşinatta yüzde 59, senette yüzde 22, banka kredisinde yüzde 19 olarak gerçekleşmişti. Ekim ayı stok erime hızı adet bazlı stoklarda yüzde 3,22 oldu. Söz konusu oran eylülde yüzde 5,02 olmuştu.</p>
      <h3><a href="https://www.posta.com.tr/haberler/banka-kredisi">Banka kredisi</a> ve senet kullanımı da arttı</h3>
      <p>Geçen ay satışı gerçekleştirilen konutların yüzde 35’i bitmiş, yüzde 65’i bitmemiş konut stoklarından oluştu. Açıklamada konuya ilişkin görüşleri yer alan GYODER Başkanı Prof. Dr. Feyzullah Yetgin, yeni konut satışlarında banka kredisi ve senet kullanımının arttığını, peşinat kullanımının ise azaldığını belirterek, faizlerin inmeye devam etmesiyle konut kredisi kullanımında artışın süreceğini bildirdi. REIDIN Genel Müdürü Alp Çapa ise, ekimde önceki aya göre peşinat kullanımında yüzde 13,56’lık azalış, banka kredisinde yüzde 5,26’lık artış, senet kullanımında ise yüzde 31,82’lik yükseliş olduğunu kaydetti.</p>
      <p>
        <b>AA</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/masterchef-yarismacisi-ekin-unlu-oyuncunun-kuzeni-cikti-2219874">
          <img src="https://i.pstimaj.com/img/100/180x95/5dcfdd9666a97c12616e4ea9"/>
        </a>
      </figure>
      <p>
        <a href="https://www.posta.com.tr/masterchef-yarismacisi-ekin-unlu-oyuncunun-kuzeni-cikti-2219874">1 MasterChef yarışmacısı Ekin, ünlü oyuncunun kuzeni çık...</a>
      </p>
      <figure>
        <a href="https://www.posta.com.tr/siri-ile-hayata-yeniden-tutundu-2219869">
          <img src="https://i.pstimaj.com/img/100/180x95/5dcfdb43ae298b7906260bf6"/>
        </a>
      </figure>
      <p>
        <a href="https://www.posta.com.tr/siri-ile-hayata-yeniden-tutundu-2219869">2 Siri ile hayata yeniden tutundu</a>
      </p>
      <figure>
        <a href="https://www.posta.com.tr/cuneyt-arkin-yemin-ediyorum-baska-bir-kadina-elimi-surmedim-2219868">
          <img src="https://i.pstimaj.com/img/100/180x95/5dcfda7966a97c13216710bc"/>
        </a>
      </figure>
      <p>
        <a href="https://www.posta.com.tr/cuneyt-arkin-yemin-ediyorum-baska-bir-kadina-elimi-surmedim-2219868">3 Cüneyt Arkın: Yemin ediyorum başka bir kadına elimi sü...</a>
      </p>
      <figure>
        <a href="https://www.posta.com.tr/eksi-10-derecede-klip-cekimi-2219867">
          <img src="https://i.pstimaj.com/img/100/180x95/5dcfd6b566a97c13216710ba"/>
        </a>
      </figure>
      <p>
        <a href="https://www.posta.com.tr/eksi-10-derecede-klip-cekimi-2219867">4 Eksi 10 derecede klip çekimi</a>
      </p>
      <figure>
        <a href="https://www.posta.com.tr/tavuk-tipi-uyku-bozuklugu-neden-olur-2219865">
          <img src="https://i.pstimaj.com/img/100/180x95/5dcfd680ae298b7906260bf4"/>
        </a>
      </figure>
      <p>
        <a href="https://www.posta.com.tr/tavuk-tipi-uyku-bozuklugu-neden-olur-2219865">5 Tavuk tipi uyku bozukluğu neden olur?</a>
      </p>
      <figure>
        <a href="https://www.posta.com.tr/yildiz-kenter-hastaneye-kaldirildi-2219862">
          <img src="https://i.pstimaj.com/img/100/180x95/5dcfd44166a97c1322d4ae52"/>
        </a>
      </figure>
      <p>
        <a href="https://www.posta.com.tr/yildiz-kenter-hastaneye-kaldirildi-2219862">6 Yıldız Kenter hastaneye kaldırıldı</a>
      </p>
      <figure>
        <a href="https://www.posta.com.tr/survivor-sabriyeye-evlilik-sorusu-bana-instagramdan-yaziyordu-2219844">
          <img src="https://i.pstimaj.com/img/100/180x95/5dcfc2b0ae298b7906260bd8"/>
        </a>
      </figure>
      <p>
        <a href="https://www.posta.com.tr/survivor-sabriyeye-evlilik-sorusu-bana-instagramdan-yaziyordu-2219844">7 Survivor Sabriye'ye evlilik sorusu: Bana Instagram'dan...</a>
      </p>
      <figure>
        <a href="https://www.posta.com.tr/antibiyotik-kullanirken-bitki-cayi-icilir-mi-2219829">
          <img src="https://i.pstimaj.com/img/100/180x95/5dcfb4c2ae298b6fb689ad1d"/>
        </a>
      </figure>
      <p>
        <a href="https://www.posta.com.tr/antibiyotik-kullanirken-bitki-cayi-icilir-mi-2219829">8 Antibiyotik kullanırken bitki çayı içilir mi?</a>
      </p>
      <figure>
        <a href="https://www.posta.com.tr/siyanur-zehirlenmesinde-hayati-uygulama-2219808">
          <img src="https://i.pstimaj.com/img/100/180x95/5dcfa4e066a97c09d4194b54"/>
        </a>
      </figure>
      <p>
        <a href="https://www.posta.com.tr/siyanur-zehirlenmesinde-hayati-uygulama-2219808">9 Siyanür zehirlenmesinde hayati uygulama</a>
      </p>
      <figure>
        <a href="https://www.posta.com.tr/fatma-turgut-ve-aybenden-rap-performansi-2219809">
          <img src="https://i.pstimaj.com/img/100/180x95/5dcfa609ae298b6fb689acf8"/>
        </a>
      </figure>
      <p>
        <a href="https://www.posta.com.tr/fatma-turgut-ve-aybenden-rap-performansi-2219809">10 Fatma Turgut ve Ayben'den rap performansı</a>
      </p>
      <figure>
        <img src="https://i.pstimaj.com/img/78/90x50/5dcc5fda66a97c7e45091a21"/>
      </figure>
      <p>SIRADAKİ HABER Ejder meyvesine yoğun ilgi! Üreticinin yüzünü güldürdü</p>
    </article>
  </body>
</html>