<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://fa.rfi.fr/%D8%A7%D8%AF%D8%A7%D9%85%D9%87-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%AF%D8%B1-%D9%84%D8%A8%D9%86%D8%A7%D9%86-%D9%BE%D8%B3-%D8%A7%D8%B2-%D8%A7%D9%86%D8%AA%D8%AE%D8%A7%D8%A8-%D8%A7%D8%AD%D8%AA%D9%85%D8%A7%D9%84%DB%8C-%D9%86%D8%AE%D8%B3%D8%AA-%D9%88%D8%B2%DB%8C%D8%B1-%D8%AC%D8%AF%DB%8C%D8%AF-20191115/%D8%AE%D8%A7%D9%88%D8%B1%D9%85%DB%8C%D8%A7%D9%86%D9%87"/>
    <meta property="og:site_name" content="RFI"/>
    <meta property="article:published_time" content="2019-11-15T15:09:54+00:00"/>
    <meta property="og:title" content="ادامه اعتراضات در لبنان پس از انتخاب احتمالی نخست وزیر جدید"/>
    <meta property="og:description" content="تظاهرات در لبنان پس از انتصاب احتمالی نخست وزیر جدید این کشور همچنان ادامه دارد. بر اساس گزارش مقامات عالی‌رتبه و مطبوعات محلی، احزاب اصلی لبنان درباره انتخاب محمد صفدی، سیاستمدار ۷۵ ساله و وزیر اقتصاد این کشور به توافق رسیده‌اند."/>
  </head>
  <body>
    <article>
      <h1>ادامه اعتراضات در لبنان پس از انتخاب احتمالی نخست وزیر جدید</h1>
      <address>
        <time datetime="2019-11-15T15:09:54+00:00">15 Nov 2019, 15:09</time>
      </address>
      <p>
        <b>تظاهرات در لبنان پس از انتصاب احتمالی نخست وزیر جدید این کشور همچنان ادامه دارد. بر اساس گزارش مقامات عالی‌رتبه و مطبوعات محلی، احزاب اصلی لبنان درباره انتخاب محمد صفدی، سیاستمدار ۷۵ ساله و وزیر اقتصاد این کشور به توافق رسیده‌اند.</b>
      </p>
      <p>پیشتر سعد حریری، در پی اعتراضات مردمی در روز ۲۹ اکتبر از مقام نخست وزیری لبنان کناره‌گیری کرده بود.</p>
      <p>هنوز انتخاب نخست وزیر جدید لبنان از سوی میشل عون، رئیس جمهوری این کشور به طور رسمی اعلام نشده است.</p>
      <p>بر اساس قانون اساسی لبنان، نخست وزیر باید پس از طی مذاکرات در این باره در مجلس، از سوی رئیس جمهوری این کشور منصوب شود.</p>
      <p>در ابتدای هفته جاری، میشل عون گفته بود که مایل است دولتی شامل رهبران سیاسی و تکنوکرات‌ها تشکیل شود. این در حالی است که مردم معترض لبنان خواهان برکناری همه مقام‌های کنونی و تشکیل یک دولت مستقل و تکنوکرات هستند.</p>
      <p>پیشتر با استعفای سعد حریری این گمانه‌زنی قوت گرفته بود که ممکن است بار دیگر او به مقام نخست وزیری انتخاب شود.</p>
      <p>با وجود عدم معرفی سعد حریری به عنوان نخست وزیر آینده لبنان، مردم معترض این کشور همچنان از معرفی احتمالی محمد صفدی رضایت ندارند.</p>
      <p>حریری پیش از استعفا برای آرام کردن اعتراضات وعده اصلاحات اقتصادی داده بود.</p>
      <p>اعتراضات در لبنان در واکنش به افزایش مالیات‌ها آغاز شد، اما به مرور برکناری مقامات دولتی به مهم‌ترین خواسته معترضان تبدیل گشت.</p>
    </article>
  </body>
</html>