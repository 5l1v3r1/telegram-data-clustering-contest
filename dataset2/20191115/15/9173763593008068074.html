<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lb.ua/blog/olha_tereshchenko/442376_yak_ukraina_bude_vprovadzhuvati.html"/>
    <meta property="og:site_name" content="LB.ua"/>
    <meta property="article:published_time" content="2019-11-15T15:35:00+00:00"/>
    <meta property="og:title" content="Як Україна буде впроваджувати європейські норми поводження з відходами"/>
    <meta property="og:description" content="Проблема відходів в Україні вирізняється особливою маштабністю і при цьому повною відсутністю системного управління в цій сфері. Президент України Володимир Зеленський наголосив про невідкладність вирішення цього питання до 31 грудня 2019 р."/>
  </head>
  <body>
    <article>
      <h1>Як Україна буде впроваджувати європейські норми поводження з відходами</h1>
      <address><time datetime="2019-11-15T15:35:00+00:00">15 Nov 2019, 15:35</time> by <a rel="author">Ольга Терещенко</a></address>
      <p>
        <b><a href="https://lb.ua/economics/2019/02/20/420274_kabmin_utverdil_natsionalniy_plan.html">Проблема відходів в Україні</a> вирізняється особливою маштабністю і при цьому повною відсутністю системного управління в цій сфері. Президент України Володимир Зеленський наголосив про невідкладність вирішення цього питання до 31 грудня 2019 р.</b>
      </p>
      <figure>
        <img src="https://i.lb.ua/067/55/5c2e821e1e8ce.png"/>
        <figcaption>
          <cite>Фото: Крым.Реалии</cite>
        </figcaption>
      </figure>
      <p>Україна визначилась у сфері управління відходами ще у 2014 році, підписавши Угоду про Асоціацію з Європейським Союзом. Тому Урядом у 2017 році була прийнята Національна стратегія поводження з відходами до 2030 року. Сьогодні, у Верховній Раді України зареєстровано три законопроекти: <a href="https://lb.ua/go.php?url=aHR0cDovL3cxLmMxLnJhZGEuZ292LnVhL3Bscy96d2ViMi93ZWJwcm9jNF8xP3BmMzUxMT02Njk5OA==">основний реєстр. №2207</a> «Про управління побутовими та іншими відходами» Анни Скороход та інших народних депутатів, що прямо відповідає Директиві 2008/98/ЄС про відходи та альтернативні 2207-1 Олега Бондаренко, Андрія Геруса та інших, 2207-2 Олександра Юрченка, кожен з яких відображає інтереси окремої частини ринку.</p>
      <p>Важливо прийняти Рамковий закон без порушення принципів європейської Директиви, що дозволить після прийняття профільних законів по видам відходів запровадити дієздатну ефективну систему управління відходами без корупційної складової.</p>
      <related>
        <a href="https://lb.ua/economics/2019/06/18/429866_kieve_postroyat_perviy_ukraine.html"/>
      </related>
      <p>
        <b>Табл. Імплементація Європейських директив за видами відходів в Українське законодавство</b>
      </p>
      <figure>
        <img src="https://i.lb.ua/094/06/5dceac5723fef.jpeg"/>
      </figure>
      <p>Розглянемо основні аспекти зареєстрованих законопроектів.</p>
      <p>Першим принципом відповідно до Директиви є створення центрального окремого органу виконавчої влади (ЦОВВ) з управління відходами. Основні завдання наступні: налагодити функціювання нової системи, затвердити плани (національний, регіональні, місцеві), здійснювати моніторинг та інші системні повноваження. На сьогодні в Україні не існує такого органу, а основним законопроектом №2207 це передбачено.</p>
      <p>Позиція авторів законопроекту №2207-1 формально виконати необхідність створення ЦОВВ, але обмежити його повноваження та фактично зневілювати спроможність реально впливати на ситуацію з управління відходами. Законопроект №2207-2 взагалі проігнорував Угоду про Асоціацію, Директиву і Національну Стратегію в частині утворення ЦОВВ.</p>
      <p>Другим принципом є розширена відповідальність виробника (РВВ) де «забруднювач платить». У законопроекті №2207 передбачено виконання зобов’язань через організації колективної РВВ або індивідуально — через організації.</p>
      <p><a href="https://lb.ua/go.php?url=aHR0cDovL3cxLmMxLnJhZGEuZ292LnVhL3Bscy96d2ViMi93ZWJwcm9jNF8xP3BmMzUxMT02NzA5NA==">Законопроекти №2207-1</a> <a href="https://lb.ua/go.php?url=aHR0cDovL3cxLmMxLnJhZGEuZ292LnVhL3Bscy96d2ViMi93ZWJwcm9jNF8xP3BmMzUxMT02NzExNg==">та №2207-2</a> передбачають, що в системі РВВ – виробники продукції виконують свої зобов’язання щодо відходів упаковки самостійно або через організації індивідуальної РВВ. Це призведе до невизначеної відповідальності і вирішення питань через посередників. До того ж, для стабільної своєї діяльності вводять додатковий екологічний податок.</p>
      <p>Вочевидь, будуть місцеві монополісти, яких самостійно обиратиме міська влада на власний розсуд. Зазначені мотиви повністю суперечать європейській практиці та негативно оцінюються міжнародними експертами.</p>
      <p>Третій принцип стосується технічних стандартів стосовно операцій з обробки відходів – спалювання. Директива встановлює вимоги щодо коефіцієнту 0,65 при спалюванні відходів, який застосовується після 31 грудня 2008 року в Європі.</p>
      <related>
        <a href="https://lb.ua/news/2019/02/06/419033_kiev_privlek_frantsuzskih.html"/>
      </related>
      <p>Для України це означає, що всі сміттєспалювальні заводи мають або закритись або технологічно відповідати екологічним Європейським стандартам. Вимога про коефіцієнт 0,65 чомусь відсутня в законопроектах №2207-1 та №2207-2, тим самим дозволяє збільшення у рази граничних показників викидів в атмосферу високотоксичних речовини: діоксину та фурану.</p>
      <p>У Європі застосовується принцип “відходи в енергію”. Передбачає застосування різних видів технологій обробки відходів для отримання енергії: теплової, електричної чи альтернативного палива. Цей принцип є в законопроекті №2207. Натомість, у законопроектах №2207-1 та №2207-2 він відсутній. Також замість поняття відновлення, запроваджують термін утилізація відходів, що передбачає або захоронення або спалювання. Це суперечить європейським принципам.</p>
      <p>Крім цього, слід звернути увагу на іншу термінологію, яка застосовується законопроектами. В Євродирективі використовують термін “waste holders». Авторами законопроекту №2207-1 пропонується перекласти цей термін як «володілець відходів». Через труднощі, ніби-то, перекладу, суспільство отримає підміну поняття «власника відходів». Орієнтуючись на статтю 319 Цивільного Кодексу України “власник: володіє, користується, розпоряджається”. Тобто право володіння - це лише 1/3 можливих прав. Автори законопроекту №2207 керуються терміном “власник відходів”. Таким чином відходи є ресурсом, а його власники отримують прибуток.</p>
      <p>Для України вкрай важливо запровадити європейську систему та стандарти поводження з відходами. Прийняти після Рамкового закону профільні закони з різних видів відходів. Створити дієвий ринок із прозорим державним регулятором та єдиними для всіх правилами ведення бізнесу. Вирішити екологічні питання сміттєзвалищ. Впровадити загальну систему сортування відходів та екологічної обробки.</p>
      <p>Завтра зможемо дихати свіжим повітрям, пити чисту воду, на вулицях стане чистіше, як в Європі.</p>
      <related>
        <a href="https://lb.ua/economics/2018/08/16/405283_2030_godu_ukraina_dolzhna.html"/>
      </related>
    </article>
  </body>
</html>