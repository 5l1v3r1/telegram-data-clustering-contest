<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/15/apple-non-vende-app-vaping/"/>
    <meta property="og:site_name" content="Il Post"/>
    <meta property="article:published_time" content="2019-11-15T15:42:15+00:00"/>
    <meta property="og:title" content="Apple non venderà più app collegate alle sigarette elettroniche"/>
    <meta property="og:description" content="Da oggi Apple rimuoverà le 181 app collegate alle sigarette elettroniche disponibili sull'App Store, in seguito ai misteriosi malesseri che negli ultimi mesi questi dispositivi hanno provocato a 2.172 persone negli Stati Uniti; secondo le stime più recenti, almeno 42 persone sono morte. Le app in questione sono"/>
  </head>
  <body>
    <article>
      <h1>Apple non venderà più app collegate alle sigarette elettroniche</h1>
      <address>
        <time datetime="2019-11-15T15:42:15+00:00">15 Nov 2019, 15:42</time>
      </address>
      <p>Da oggi Apple <a href="https://www.cnbc.com/2019/11/15/apple-removes-vaping-related-apps-from-app-store-amid-lung-illness-crisis.html">rimuoverà</a> le 181 app collegate alle sigarette elettroniche disponibili sull’App Store, in seguito ai <a href="https://www.ilpost.it/2019/10/04/sigarette-elettroniche-morti-stati-uniti/">misteriosi malesseri</a> che negli ultimi mesi questi dispositivi hanno provocato a 2.172 persone negli Stati Uniti; secondo le stime più recenti, almeno 42 persone sono morte. Le app in questione sono giochi e servizi che permettono di accendere e riscaldare le sigarette elettroniche attraverso i dispositivi Apple; chi le ha già scaricate però potrà continuare a usarle. Apple non ha mai consentito la vendita di tabacco e cartucce direttamente dalle sue app.</p>
      <p>I Centri per la prevenzione e il controllo delle medicine (CDC), tra gli organismi sanitari più importanti degli Stati Uniti, hanno detto che un particolare tipo di vitamina E, il vitamine E acetato, <a href="https://www.ilpost.it/2019/11/09/sigarette-elettroniche-vitamina-e-acetato/">è molto probabilmente</a> responsabile dei malesseri e delle morti legate all’uso di sigarette elettroniche.</p>
    </article>
  </body>
</html>