<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/z-bukovini-primusovo-vidvorili-gromadyan-rosiyi-ta-bilorusi-380362"/>
    <meta property="og:site_name" content="Погляд"/>
    <meta property="article:published_time" content="2019-11-15T15:13:00+00:00"/>
    <meta property="og:title" content="З Буковини примусово видворили громадян Росії та Білорусі"/>
    <meta property="og:description" content="Міграційники виконали рішення райсуду м. Чернівці про примусове видворення з України громадян РФ та Білорусі."/>
  </head>
  <body>
    <article>
      <h1>З Буковини примусово видворили громадян Росії та Білорусі</h1>
      <h2>Про це повідомляє управління ДМС у Чернівецькій області</h2>
      <address>
        <time datetime="2019-11-15T15:13:00+00:00">15 Nov 2019, 15:13</time>
      </address>
      <p>Працівники відділу організації запобігання нелегальній міграції, реадмісії та видворення УДМС у Чернівецькій області виконали рішення Першотравневого районного суду м. Чернівці про примусове видворення з України громадян РФ та Білорусі.</p>
      <p>Один притягався раніше до адміністративної відповідальності за порушення міграційного законодавства та проігнорував рішення УДМС області про примусове повернення. Принагідно за ст. 204 КУпАП був оштрафований також громадянин України, який неофіційно працевлаштував іноземця. </p>
      <p>Інший, окрім проблем з міграційною службою – адміністративних протоколів, штрафів та припису про примусове повернення, мав також непрості стосунки з правоохоронцями. На батьківщині він був засуджений за вбивство, в Україні вів аморальний спосіб життя, неодноразово вдавався до правопорушень та уникав зустрічей з представниками влади.</p>
      <p>Врешті міграційникам спільно зі співробітниками національної поліції вдалося виявити іноземця, а за сприяння патрульної поліції Чернівецької області – видворити його за межі країни. Про це повідомляє управління ДМС у Чернівецькій області.</p>
      <related>
        <h4>Схожі записи</h4>
        <a href="https://pogliad.ua/news/bukovina/z-bukovini-primusovo-vidvorili-gromadyanku-bilorusi-374735"/>
        <a href="https://pogliad.ua/news/bukovina/gromadyan-italiyi-ta-turechchini-primusovo-vidvoryat-z-bukovini-368275"/>
        <a href="https://pogliad.ua/news/bukovina/z-bukovini-primusovo-vidvoryat-gromadyan-moldovi-ta-rosiyi-366805"/>
        <a href="https://pogliad.ua/news/bukovina/na-bukovini-oshtrafuvali-gromadyan-avstraliyi-ta-moldovi-359604"/>
      </related>
    </article>
  </body>
</html>