<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89735"/>
    <meta property="og:site_name" content="Denník politika"/>
    <meta property="article:published_time" content="2019-11-15T15:35:25+00:00"/>
    <meta property="og:title" content="Foto: Jedenásťkrát trestaného muža opäť obvinili, s nožom v ruke žiadal od ženy peniaze"/>
    <meta property="og:description" content="15.11.2019 (Webnoviny.sk) – Trest odňatia slobody až na 12 rokov hrozí 36-ročnému mužovi z okresu Nové Mesto nad Váhom. „Vyšetrovateľ ho obvinil zo zločinu lúpeže. Obvinený s 30 cm dlhým nožom za bieleho dňa v parku zozadu pristúpil k žene, udrel ju do krku, chytil za ramená a žiadal od nej peniaze. Žena sa bránila, kričala o pomoc a napokon sa jej podarilo zo zovretia páchateľa vytrhnúť,“ informovala o prípade trenčianska krajská polícia na sociálnej sieti. Páchateľ síce z miesta činu ušiel, ale novomestskí kriminalisti ho po intenzívnom pátraní našli."/>
  </head>
  <body>
    <article>
      <h1>Foto: Jedenásťkrát trestaného muža opäť obvinili, s nožom v ruke žiadal od ženy peniaze</h1>
      <address><time datetime="2019-11-15T15:35:25+00:00">15 Nov 2019, 15:35</time> by <a rel="author">Webnoviny</a></address>
      <p>15.11.2019 (Webnoviny.sk) – Trest odňatia slobody až na 12 rokov hrozí 36-ročnému mužovi z okresu Nové Mesto nad Váhom. „<i>Vyšetrovateľ ho obvinil zo zločinu lúpeže. Obvinený s 30 cm dlhým nožom za bieleho dňa v parku zozadu pristúpil k žene, udrel ju do krku, chytil za ramená a žiadal od nej peniaze. Žena sa bránila, kričala o pomoc a napokon sa jej podarilo zo zovretia páchateľa vytrhnúť</i>,“ informovala o prípade trenčianska krajská polícia na sociálnej sieti. Páchateľ síce z miesta činu ušiel, ale novomestskí kriminalisti ho po intenzívnom pátraní našli.</p>
      <p>„<i>V rokoch 2000 až 2010 bol celkom 11-krát súdne trestaný, a to aj za násilné trestné činy. Za poslednú lúpež mu hrozí trest odňatia slobody na sedem až 12 rokov</i>,“ priblížila detaily trestnej minulosti páchateľa polícia.</p>
      <p>Viac k témam: <a href="https://www.webnoviny.sk/tag/vyhrazanie/"><u>vyhrážanie</u></a><br/>Zdroj: Webnoviny.sk – <a href="https://www.webnoviny.sk/foto-jedenastkrat-trestaneho-muza-opat-obvinili-s-nozom-v-ruke-ziadal-od-zeny-peniaze/"><u>Foto: Jedenásťkrát trestaného muža opäť obvinili, s nožom v ruke žiadal od ženy peniaze</u></a> © SITA Všetky práva vyhradené.</p>
    </article>
  </body>
</html>