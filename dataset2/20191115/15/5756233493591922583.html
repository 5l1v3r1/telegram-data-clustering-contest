<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621662/%D8%A7%D8%B7%D9%84%D8%A7%D8%B9%DB%8C%D9%87-%D9%85%D8%B9%D8%A7%D9%88%D9%86%D8%AA-%D8%AD%D9%85%D9%84-%D9%88-%D9%86%D9%82%D9%84-%D9%88-%D8%AA%D8%B1%D8%A7%D9%81%DB%8C%DA%A9-%D8%B4%D9%87%D8%B1%D8%AF%D8%A7%D8%B1%DB%8C-%D8%AA%D9%87%D8%B1%D8%A7%D9%86-%D8%AF%D8%B1-%D9%BE%DB%8C-%D8%B3%D9%87%D9%85%DB%8C%D9%87%E2%80%8C%D8%A8%D9%86%D8%AF%DB%8C-%D9%88-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-15T15:45:00+00:00"/>
    <meta property="og:title" content="اطلاعیه معاونت حمل و نقل و ترافیک شهرداری تهران در پی سهمیه‌بندی و افزایش قیمت بنزین"/>
    <meta property="og:description" content="معاونت حمل و نقل و ترافیک شهرداری تهران در اطلاعیه‌ای اعلام کرد که حمل و نقل عمومی با تمام ظرفیت آماده سرویس‌دهی به شهروندان است همچنین هیچ‌گونه افزایش نرخی در کرایه تاکسی‌ها وجود نخواهد داشت."/>
  </head>
  <body>
    <article>
      <h1>اطلاعیه معاونت حمل و نقل و ترافیک شهرداری تهران در پی سهمیه‌بندی و افزایش قیمت بنزین</h1>
      <address>
        <time datetime="2019-11-15T15:45:00+00:00">15 Nov 2019, 15:45</time>
      </address>
      <p>
        <i>معاونت حمل و نقل و ترافیک شهرداری تهران در اطلاعیه‌ای اعلام کرد که حمل و نقل عمومی با تمام ظرفیت آماده سرویس‌دهی به شهروندان است همچنین هیچ‌گونه افزایش نرخی در کرایه تاکسی‌ها وجود نخواهد داشت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>در اطلاعیه معاونت حمل و نقل و ترافیک شهرداری تهران آمده است:«با تبریک ایام ولادت پیامبر گرامی اسلام (ص) و حضرت امام جعفر صادق(ع) به اطلاع عموم شهروندان می‌رساند که با توجه به سهمیه‌بندی و افزایش قیمت بنزین، از فردا (۲۵ آبان‌ ماه) تمام سامانه‌های فعال در حمل و نقل عمومی تهران و حومه شامل خطوط هفت‌گانه مترو، خطوط تندرو و عادی اتوبوسرانی و ناوگان تاکسیرانی با حداکثر ظرفیت، آماده خدمت‌رسانی به مسافران است.</p>
      <p>همچنین با توجه به سهمیه تعیین‌شده برای تاکسی‌ها، هیچ‌گونه افزایش نرخی در کرایه تاکسی‌ها وجود نخواهد داشت. بدیهی است در صورت نیاز به سهمیه بیشتر برای تاکسی‌ها این امکان وجود دارد که با هماهنگی وزارت کشور و برحسب میزان پیمایش تاکسی‌ها، سهمیه مازاد تعیین شود.</p>
      <figure>
        <img src="https://aftabnews.ir/files/fa/news/1398/8/24/359590_204.jpg"/>
      </figure>
      <p>مدیران و پرسنل شرکت بهره‌برداری مترو، شرکت واحد اتوبوسرانی، سازمان تاکسیرانی و مسئولان ذی‌ربط در مناطق بیست و دو گانه شهر تهران موظف‌اند با تمام امکانات و ظرفیت ناوگان، شرایطی ایجاد کنند که سفرهای شهروندان با سهولت و آرامش و بدون هرگونه مشکل و تأخیری انجام گیرد.»</p>
    </article>
  </body>
</html>