<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/enduro-si-scaldano-i-motori-per-il-trofeo-musico.html"/>
    <meta property="og:site_name" content="Tempostretto"/>
    <meta property="article:published_time" content="2019-11-15T15:00:10+00:00"/>
    <meta property="og:title" content="Enduro. Si scaldano i motori per il trofeo “Musicò”"/>
    <meta property="og:description" content="L’assessore alle Attività Sportive Giuseppe Scattareggia, insieme al presidente di Moto Club Messina Antonio Musico, ha presentato oggi a Palazzo Zanca la seconda edizione del trofeo Giovanni Musicò “Enduro di Messina – 100 minuti su sabbia” in programma domenica 17, con partenza alle ore 11 sul lungomare di Santa Margherita."/>
  </head>
  <body>
    <article>
      <h1>Enduro. Si scaldano i motori per il trofeo “Musicò”</h1>
      <address><time datetime="2019-11-15T15:00:10+00:00">15 Nov 2019, 15:00</time> by <a rel="author" href="https://www.tempostretto.it/author/piero-genovese" target="_blank">Piero Genovese</a></address>
      <p>
        <i>L’assessore alle Attività Sportive Giuseppe Scattareggia, insieme al presidente di Moto Club Messina Antonio Musico, ha presentato oggi a Palazzo Zanca la seconda edizione del trofeo Giovanni Musicò “Enduro di Messina – 100 minuti su sabbia” in programma domenica 17, con partenza alle ore 11 sul lungomare di Santa Margherita.</i>
      </p>
      <p>Si scaldano i motori per la seconda edizione del trofeo Giovanni Musicò “Enduro di Messina – 100 minuti su sabbia” in programma domenica 17, con partenza alle ore 11 sul lungomare di Santa Margherita .</p>
      <p>L’iniziativa è stata presentata questa mattina dall’Assessore alle Attività Sportive Giuseppe Scattareggia, insieme al presidente di Moto Club Messina Antonio Musicò.</p>
      <p>Alla competizione sportiva parteciperanno piloti provenienti da diverse regioni d’Italia, tra i quali il messinese campione in carica Giovanni Bertuccelli e il pugliese Matteo Del Coco. “Ritorna l’Enduro a Messina, la seconda edizione della 100 minuti – ha evidenziato l’assessore Scattareggia – che quest’anno si svolgerà nella zona sud della città, nella spiaggia di Santa Margherita.</p>
      <p>Sarà un evento di ampio respiro che porterà in città molti appassionati della disciplina e soprattutto parecchi piloti che, come lo scorso anno, allieteranno le ore libere dei cittadini. Con questa iniziativa i motori tornano a circolare nelle spiagge e nelle strade cittadine ed in quest’ottica l’Amministrazione comunale sta programmando un calendario di futuri appuntamenti con l’obiettivo di inserirli, in particolare nella kermesse dell’agosto messinese, come avveniva in passato quando motori e motocross erano protagonisti di eventi”.</p>
    </article>
  </body>
</html>