<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204517-uryad-peredav-zemlyu-za-mezhami-naselenih-punktiv-u-vlasnist-silskih-i-miskih-rad"/>
    <meta property="og:site_name" content="Mind UA"/>
    <meta property="article:published_time" content="2019-11-15T15:40:00+00:00"/>
    <meta property="og:title" content="Уряд передав землю за межами населених пунктів у власність сільських і міських рад"/>
    <meta property="og:description" content="Метою законопроєкту є зняття штучних обмежень господарської діяльності для спрощення доступу до земельних ресурсів населення та бізнесу"/>
  </head>
  <body>
    <article>
      <h1>Уряд передав землю за межами населених пунктів у власність сільських і міських рад</h1>
      <h2>Метою законопроєкту є зняття штучних обмежень господарської діяльності для спрощення доступу до земельних ресурсів населення та бізнесу</h2>
      <address>
        <time datetime="2019-11-15T15:40:00+00:00">15 Nov 2019, 15:40</time>
      </address>
      <p>Верховна Рада вчора, 14 листопада прийняла в першому читанні та за основу законопроєкт №2194 «Про внесення змін до Земельного кодексу України та інших законодавчих актів щодо вдосконалення системи управління та дерегуляції у сфері земельних відносин». Рішення підтримали 272 народних депутати, про це <a href="https://iportal.rada.gov.ua/news/Novyny/184480.html">повідомляє</a> прес-служба ВР.<br/>Метою законопроєкту є реформування системи управління у сфері земельних відносин та зняття штучних обмежень господарської діяльності для спрощення доступу до земельних ресурсів населення та бізнесу, скасування зайвих дозволів та дублювання процедур перевірки документації із землеустрою.</p>
      <p>Також закон передбачає запровадження незалежного контролю документації із землеустрою через громадську експертизу або рецензування та надання відомостей документації із землеустрою статусу публічних, відкритих та загальнодоступних даних.</p>
      <p>Згідно з пояснювальною запискою, також відбудеться інтеграція та уніфікація землевпорядної, топографо-геодезичної та картографічної діяльності.</p>
      <p>Та буде запроваджено страхування професійної відповідальності виконавців робіт із землеустрою як альтернативи державному контролю; зменшення вартості робіт та тривалості часу, що витрачається на виконання процедур, пов’язаних з проведенням землеустрою; зменшення ризиків хабарництва та корупції.</p>
      <p>Закон скасовує вимоги щодо цільового використання земель сільськогосподарського призначення, у тому числі й заборону передачі таких земель у власність іноземцям та прирівняним до них особам</p>
      <p>Виключає поняття «особливо цінні землі» та запроваджує низку змін до повноважень органів державної влади та управління, місцевого самоврядування, центральних органів виконавчої влади у сфері використання та охорони земель.</p>
      <p>Окрім того ввожиться визначення термінів «територія територіальної громади», «межа території територіальної громади» та ліквідується самоврядний контроль у сфері використання та охорони земель.</p>
      <p>Також прийняття закону приведе до скасування державну експертизу землевпорядної документації тощо.</p>
      <p>Нагадаємо: Верховна Рада <a href="https://mind.ua/news/20204399-verhovna-rada-uhvalila-zakonoproekt-pro-rinok-zemli-u-pershomu-chitanni">ухвалила в першому читанні</a> проєкт закону «Про внесення змін до деяких законодавчих актів України щодо обігу земель сільськогосподарського призначення».</p>
      <related>
        <h4>Також читайте</h4>
        <a href="https://mind.ua/news/20204514-verhovna-rada-pidtrimala-usunennya-neuzgodzhenostej-u-zakoni-pro-anbandling"/>
        <a href="https://mind.ua/news/20204511-rada-prijnyala-za-osnovu-zakon-pro-liberalizaciyu-rinku-spirtu"/>
        <a href="https://mind.ua/news/20204476-prognozni-dohodi-byudzhetu-2020-do-drugogo-chitannya-zrosli-na-blizko-14-mlrd-grn-a-vidatki-na-10-m"/>
      </related>
    </article>
  </body>
</html>