<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-u-kyevi-na-zymu-zapuskajut-vyjizni-brygady-dopomogy-bezkhatchenkam/30274182.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-15T15:46:27+00:00"/>
    <meta property="og:title" content="У Києві на зиму запускають виїзні бригади для допомоги безхатченкам"/>
    <meta property="og:description" content="Київська міська адміністрація повідомила про старт роботи з 1 грудня оперативного штабу для допомоги безпритульним людям та координації патрулювання на вулицях. Його очолить заступниця голови КМДА Мар"/>
  </head>
  <body>
    <article>
      <h1>У Києві на зиму запускають виїзні бригади для допомоги безхатченкам</h1>
      <address>
        <time datetime="2019-11-15T15:46:27+00:00">15 Nov 2019, 15:46</time>
      </address>
      <p>Київська міська адміністрація повідомила про старт роботи з 1 грудня оперативного штабу для допомоги безпритульним людям та координації патрулювання на вулицях. Його очолить заступниця голови КМДА Марина Хонда.</p>
      <p>«На базі Будинку соціального піклування створять виїзні бригади для соціального патрулювання. Департаменту соціальної політики доручено за несприятливих погодних умов у зимовий період винайти можливість щодо збільшення на 30% кількості ліжко-місць у Будинку соціального піклування (на вулиці Суздальській, 4/6), Київському центрі соціальної адаптації престарілих, інвалідів та інших осіб, що не мають постійного місця проживання (с. Ясногородка Вишгородського району Київської області)», – мовиться у повідомленні на <a href="https://kyivcity.gov.ua/news/u_kiyevi_stvoreno_operativniy_shtab_dopomogi_bezdomnim_osobam_ta_koordinatsi_sotsialnogo_patrulyuvannya_u_zimoviy_period/">сайті адміністрації</a>.</p>
      <p>Окрім того, як зазначається, координації соціального патрулювання взимку та заходи щодо роботи з бездомними також мають розробити районні державні адміністрації.</p>
      <p>За інформацією КМДА, у місцях роботи вимїзних бригад буде організовано поліцейське патрулювання. Планується, що штаб працюватиме до 1 квітня.</p>
    </article>
  </body>
</html>