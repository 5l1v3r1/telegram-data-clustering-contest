<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/15/roma-albero-auto-danni/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-15T15:05:06+00:00"/>
    <meta property="og:title" content="Roma, albero su un’auto: danni gravi, tragedia sfiorata"/>
    <meta property="og:description" content="Incidente che poteva avere conseguenze peggiori a Roma, albero su un'auto in sosta: danni gravi al mezzo e alla strada, tragedia sfiorata."/>
  </head>
  <body>
    <article>
      <h1>Roma, albero su un’auto: danni gravi, tragedia sfiorata</h1>
      <address><time datetime="2019-11-15T15:05:06+00:00">15 Nov 2019, 15:05</time> by <a rel="author">Gabriele M.</a></address>
      <p>
        <b>Incidente che poteva avere conseguenze peggiori a Roma, albero su un’auto in sosta: danni gravi al mezzo e alla strada, tragedia sfiorata.</b>
      </p>
      <figure>
        <img src="https://www.viagginews.com/wp-content/uploads/2019/11/GettyImages-1178168154-min-12.jpg"/>
        <figcaption>(repertorio/Protezione Civile)</figcaption>
      </figure>
      <p>Sconcerto per quanto accaduto oggi a Roma: un grosso pino si è schiantato al suolo colpendo in pieno una Fiat 600. L’incidente – che poteva avere conseguenze molto gravi – è avvenuto in via Leonardo Umile, all’altezza del civico 32, quartiere di Mostacciano. Si tratta di una zona frequentata da bambini e genitori, essendoci un asilo nido. Dalle prime informazioni, peraltro, sembra che l’auto sia proprio di una maestra.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Albero su auto a Roma: cosa è successo</h3>
      <p>L’albero ha colpito anche un’altra auto parcheggiata dal lato opposto della carreggiata. Danni gravi anche al marciapiede. La Fiat 600, da quanto si è appreso, è andata completamente distrutta. Sul posto gli agenti della polizia locale hanno chiuso la strada. Inoltre, sul luogo del disastroso incidente anche i vigili del fuoco, che hanno rimosso l’albero dal manto stradale.</p>
      <p>Solo per puro caso, fortunamente, nella zona non passavano auto o pedoni, altrimenti l’episodio avrebbe potuto avere conseguenze più gravi. Purtroppo non si tratta nemmeno del primo caso: addirittura, un anno e mezzo fa <a href="https://www.viagginews.com/2018/05/13/pericolo-a-roma-grande-albero-cade-su-autobus-ferito-il-conducente/">un albero colpì un autobus</a> nel centro abitato della Capitale, ferendo il conducente del mezzo.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/15/danni-maltempo-lazio-funestato-alluvioni-mareggiate/"/>
        <a href="https://www.viagginews.com/2019/11/15/jimmy-garoppolo-stella-sangue-italiano-football-americano/"/>
        <a href="https://www.viagginews.com/2019/11/15/lavoro-sogni-testare-case-lusso-strapagati-come-candidarsi/"/>
      </related>
    </article>
  </body>
</html>