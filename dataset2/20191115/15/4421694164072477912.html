<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/likari-povidomyly-stan-postrazhdalyh-vnaslidok-vybuhu-v-balakliyi/"/>
    <meta property="og:site_name" content="VARTA1"/>
    <meta property="article:published_time" content="2019-11-15T15:13:15+00:00"/>
    <meta property="og:title" content="Лікарі повідомили про стан постраждалих, внаслідок вибуху в Балаклії"/>
    <meta property="og:description" content="Лікарі повідомили стан постраждалих внаслідок вибуху в Балаклії"/>
  </head>
  <body>
    <article>
      <h1>Лікарі повідомили про стан постраждалих, внаслідок вибуху в Балаклії</h1>
      <address>
        <time datetime="2019-11-15T15:13:15+00:00">15 Nov 2019, 15:13</time>
      </address>
      <p>Post Views: 195</p>
      <p>Трьох постраждалих, внаслідок вибухів на території центральної артилерійської бази в Балаклії, привезли до лікарні на Харківщину. Про це повідомляє пресслужба мерії обласного центру, пише ТСН</p>
      <p>Лікарі розповіли, що всі госпіталізовані — це чоловіки, віком від 20 до 30 років. В одного з них опіки до 60 % поверхні тіла та перелом руки, інший має опіки до 20 %, у третього в ході обстеження зафіксували переломи.</p>
      <p>“Зараз один з потерпілих знаходиться в реанімації, другого — оперують, третього постраждалого перевели до Військово-медичного клінічного центру Північного регіону”, — повідомляють у міській раді Харкова.</p>
      <p><a href="https://varta1.com.ua/u-balakliyi-pid-chas-vybuhiv-ye-zagybli-i-postrazhdali-genshtab/">Нагадаємо,</a> у п’ятницю, 15 листопада, на території артилерійської бази в Балаклії, Харківської області, сталося близько 20 вибухів. Внаслідок цього, загинули двоє людей, пошкодження дістали ще троє.</p>
      <p>За інформацією Міноборони, трагедія сталася, коли на технічній території відбувалася планова утилізація боєприпасів і їх елементів, які не можна транспортувати.</p>
      <p>Загрози для мирних мешканців немає — наголошують військові. </p>
      <p>У свою чергу Оперативне командування “Схід” Збройних Сил України оприлюднило імена загиблих внаслідок вибухів.</p>
      <p>“На превеликий жаль, при виконанні завдань загинули військовослужбовці окремого полку оперативного забезпечення прапорщик Дмитро Сергійович Мовчан та старший солдат Денис Миколайович Ярмак. Трагедія сталася під час проведення планових робіт з утилізації залишків боєприпасів та їхніх елементів на технічній території бази. Командування та особовий склад оперативного командування «Схід» висловлюють щирі співчуття рідним і близьким загиблих”, — йдеться у повідомленні.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>