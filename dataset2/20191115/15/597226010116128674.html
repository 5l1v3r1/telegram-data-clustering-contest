<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10081972-u-kremenchuc-obmezhili-ruh-vantazhvok-svshtovskim-shlyahoprovodom.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-15T15:01:00+00:00"/>
    <meta property="og:title" content="У Кременчуці обмежили рух вантажівок Свіштовським шляхопроводом"/>
    <meta property="og:description" content="  Фури пустять в об’їзд, а шляхопровід, де утворилася дірка, обстежать та визначаться з ремонтом Сьогодні, 15 листопада, виконком у терміновому порядку ухвалив рішення про тимчасове закриття руху"/>
  </head>
  <body>
    <article>
      <h1>У Кременчуці обмежили рух вантажівок Свіштовським шляхопроводом</h1>
      <address><time datetime="2019-11-15T15:01:00+00:00">15 Nov 2019, 15:01</time> by <a rel="author">Татьяна Донченко</a></address>
      <figure>
        <img src="https://www.telegraf.in.ua/uploads/posts/2019-11/1573821919_svishtovskaya_prelest_dyra_kremenchug.jpg"/>
      </figure>
      <p>
        <b>Фури пустять в об’їзд, а шляхопровід, де утворилася дірка, обстежать та визначаться з ремонтом</b>
      </p>
      <p>Сьогодні, 15 листопада, виконком у терміновому порядку ухвалив рішення про тимчасове закриття руху для вантажівок шляхопроводом на вул. Свіштовській. Як заявив мер Віталій Малецький, рішення продиктоване суспільною необхідністю: 45-тонні фури з бензином руйнують шляхопровід. Шляховики, за словами мера, повинні провести технічне обстеження дороги та шляхопроводу і визначитися з подальшими діями.</p>
      <blockquote>
        <a href="https://www.telegraf.in.ua/kremenchug/10079963-svishtovskaya-dyrka.html">У Кременчуці шляхопровід на Свіштовській почала «їсти» дірка</a>
      </blockquote>
      <p>Термін тимчасового обмеження руху в рішенні не вказаний.</p>
      <p>
        <b>Впроваджується схема об’їзду вантажного транспорту:</b>
      </p>
      <ul>
        <li>з боку  ПАТ «Укртатнафта»:  вулиця Свіштовська - проїзд Галузевий - автодорога О-17-11-141 «Кременчук  - Манжелія» - вулиця Некрасова - проспект Полтавський;</li>
        <li>з боку в’їзду до м. Кременчук з села Червонознам’янка: по автодорозі О-17-03-044 «Градизьк – Погреби - Майбородівка - Піщане» з виїздом в с. Піщане на автодорогу Н - 08 «Бориспіль - Дніпро - Запоріжжя - Маріуполь (через м. Кременчук)».</li>
      </ul>
      <p>Батальйону патрульної поліції та КП «Муніципальна варта» доручено влаштувати контрольні пости біля шляхопроводу.</p>
      <p>Нагадаємо, на Свіштовському шляхопрроводі утворилася дірка, нещодавно навколо неї пішли тріщини.</p>
      <figure>
        <img src="https://www.telegraf.in.ua/uploads/posts/2019-11/1573821909_svishtovskaya_prelest_dyra_kremenchug-2.jpg"/>
      </figure>
      <blockquote>
        <a href="https://www.telegraf.in.ua/kremenchug/10081833-svishtovskaya-prelest.html">Мы проведали Х-дырку на Свиштовской – ей стало хуже</a>
      </blockquote>
      <p>Автор: <a href="https://www.telegraf.in.ua/user/%D2%E0%F2%FC%FF%ED%E0+%C4%EE%ED%F7%E5%ED%EA%EE/">Татьяна Донченко</a></p>
    </article>
  </body>
</html>