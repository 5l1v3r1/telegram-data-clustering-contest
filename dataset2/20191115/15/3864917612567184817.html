<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2819283-na-donbasi-sim-porusen-tisi-vtrat-nemae.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T15:34:00+00:00"/>
    <meta property="og:title" content="На Донбасі - сім порушень “тиші”, втрат немає"/>
    <meta property="og:description" content="Станом на 18.00 російсько-окупаційні війська обстріляли позиції Об'єднаних сил на Донбасі, втрат серед українських військових немає."/>
  </head>
  <body>
    <article>
      <h1>На Донбасі - сім порушень “тиші”, втрат немає</h1>
      <h2>Станом на 18.00 російсько-окупаційні війська обстріляли позиції Об'єднаних сил на Донбасі, втрат серед українських військових немає.</h2>
      <address>
        <time datetime="2019-11-15T15:34:00+00:00">15 Nov 2019, 15:34</time>
      </address>
      <p>Про це у <a href="https://www.facebook.com/pressjfo.news/photos/a.364697644022858/712872269205392/?type=3&amp;theater">Facebook</a> повідомляє пресцентр штабу ООС.</p>
      <p>"Впродовж поточної доби збройні формування Російської Федерації 7 разів порушили режим припинення вогню. Противник обстріляв позиції наших підрозділів з мінометів калібру 82 мм, озброєння БМП, гранатометів різних систем, великокаліберних кулеметів та іншої стрілецької зброї", - зазначається у повідомленні.</p>
      <p>Так, 5 <a href="https://www.ukrinform.ua/tag-obstril">обстрілів</a> наших позицій російські окупаційні війська здійснили у районі відповідальності оперативно-тактичного угруповання "Північ": двічі неподалік Майорська – зі станкових протитанкових гранатометів та великокаліберних кулеметів; поблизу Новотошківського – з мінометів калібру 82 мм, озброєння БМП-2, гранатометів різних систем і великокаліберних кулеметів; біля Луганського – зі станкових протитанкових гранатометів; неподалік Новолуганського – з ручних протитанкових гранатометів та стрілецької зброї.</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2818949-okupanti-obstrilali-novotoskivske-iz-ozbroenna-bmp-ta-minometiv.html">Окупанти обстріляли Новотошківське із озброєння БМП та мінометів</a>
      </blockquote>
      <p>У районі відповідальності оперативно-тактичного угруповання "Схід" противник здійснив 2 обстріли по позиціях Об'єднаних сил: біля Водяного і Лебединського – з автоматичних гранатометів та стрілецької зброї.</p>
      <p>Впродовж поточної доби втрат серед особового складу Об'єднаних сил не зафіксовано.</p>
    </article>
  </body>
</html>