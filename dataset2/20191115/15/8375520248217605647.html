<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/partiya-poroshenka-gotujetsya-do-miscevih-viboriv-640240.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T15:21:26+00:00"/>
    <meta property="og:title" content="Партія Порошенка готується до місцевих виборів"/>
    <meta property="og:description" content="«Європейська солідарність» йде на вибори, аби захищати децентралізацію і права місцевих громад"/>
  </head>
  <body>
    <article>
      <h1>Партія Порошенка готується до місцевих виборів</h1>
      <address>
        <time datetime="2019-11-15T15:21:26+00:00">15 Nov 2019, 15:21</time>
      </address>
      <h4>«Європейська солідарність» йде на вибори, аби захищати децентралізацію і права місцевих громад</h4>
      <p>Місцеві організації партії «Європейська солідарність» братимуть участь у виборах в новостворені об’єднаних територіальних громадах, які відбудуться 22 та 29 грудня 2019 року. Таке рішення ухвалив з’їзд політсили.</p>
      <p>«Децентралізація – це ключова реформа, яку розпочала команда Петра Порошенка. Вперше за всю історію незалежної України президент не концентрував владу у своїх руках, а передав її разом з ресурсами на місця, у громади. За ці роки були утворені сотні успішних громад, де люди відчули себе господарями, реалізували величезну кількість інфраструктурних і соціальних проектів» - заявив керівник секретаріату партії, народний депутат Максим Саврасов.  </p>
      <p>Він наголосив, що зараз це все може бути знищене. Адже  ухвалений вчора державний бюджет і бюджетний кодекс фактично відбирають в органів місцевого самоврядування 150 мільярдів гривень.</p>
      <p>«Це робиться для того, щоб примусити лідерів місцевих громад знову, як це було до 2014-го року, приїжджати до Києва і просити гроші на елементарні місцеві потреби, - каже Саврасов. - «Європейська солідарність» категорично заперечує проти такого свавілля влади і буде захищати і децентралізацію, і права місцевих громад».</p>
      <p>Як відомо, Центральна виборча комісія призначила на 22 та 29 грудня 2019 року перші вибори депутатів сільських, селищних, міських рад обʼєднаних територіальних громад та відповідних сільських, селищних, міських голів, а також додаткові вибори депутатів сільських, селищних рад.</p>
      <p>Однак у деяких Об'єднаних територіальних громадах (ОТГ) <a href="https://glavcom.ua/news/cvk-zayavila-shcho-pershi-vibori-u-deyakih-gromadah-pid-zagrozoyu-zrivu-638497.html">організація місцевих виборів опинилася під загрозою зриву</a> у зв'язку з ухиленням певних членів районних виборчих комісій від виконання своїх обов'язків.</p>
      <blockquote>
        <b> Читайте також: <a href="https://glavcom.ua/economics/finances/dizel-shou-u-verhovniy-radi-yak-slugi-narodu-sviy-pershiy-byudzhet-priymali-639994.html">Дизель-шоу у Верховній Раді. Як «Слуги народу» свій перший бюджет приймали</a></b>
      </blockquote>
      <related>
        <a href="https://glavcom.ua/news/nardepi-pidtrimali-zminu-golovi-dbr-640208.html"/>
        <a href="https://glavcom.ua/news/slugi-narodu-navmisno-zatyaguyut-privedennya-do-prisyagi-vyatrovicha-parubiy-640169.html"/>
        <a href="https://glavcom.ua/news/zmi-opublikuvali-rozmovu-goncharuka-zi-slugami-narodu-premjer-blagav-nardepiv-zabrati-u-miscevih-byudzhetiv-palivniy-podatok--639953.html"/>
      </related>
    </article>
  </body>
</html>