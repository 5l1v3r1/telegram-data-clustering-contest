<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640149/%D8%B1%D8%A6%DB%8C%D8%B3-%D8%AC%D8%AF%DB%8C%D8%AF-%D8%B3%D9%86%D8%A7%DB%8C-%D8%A8%D9%88%D9%84%DB%8C%D9%88%DB%8C-%D8%A7%D9%86%D8%AA%D8%AE%D8%A7%D8%A8-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T15:57:00+00:00"/>
    <meta property="og:title" content="رئیس جدید سنای بولیوی انتخاب شد"/>
    <meta property="og:description" content="هم‌حزبی رئیس‌جمهور مستعفی بولیوی، رئیس جدید سنای این کشور شد."/>
  </head>
  <body>
    <article>
      <h1>
        <a href="https://www.bultannews.com/fa/news/640149/%D8%B1%D8%A6%DB%8C%D8%B3-%D8%AC%D8%AF%DB%8C%D8%AF-%D8%B3%D9%86%D8%A7%DB%8C-%D8%A8%D9%88%D9%84%DB%8C%D9%88%DB%8C-%D8%A7%D9%86%D8%AA%D8%AE%D8%A7%D8%A8-%D8%B4%D8%AF">رئیس جدید سنای بولیوی انتخاب شد</a>
      </h1>
      <h2>هم‌حزبی رئیس‌جمهور مستعفی بولیوی، رئیس جدید سنای این کشور شد.</h2>
      <address><time datetime="2019-11-15T15:57:00+00:00">15 Nov 2019, 15:57</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از یورونیوز، مونیکا اوا کوپا مورگا، حزب جنبش سوسیالیسم بولیوی، رئیس جدید سنای این کشور شد.</p>
      <p>دولت خودخوانده بولیوی و نمایندگان حزب اوو مورالس، رئیس جمهور مستعفی این کشور، اواخر روز پنجشنبه ۱۴ نوامبر (۲۳ آبان) برای برگزاری انتخابات جدید به توافق رسیدند.</p>
      <p>در جلسه عصر دیروز سنای بولیوی، رئیس جدید سنا که عضو حزب جنبش سوسیالیسم مورالس است، گفت که برای همکاری در چارچوب برگزاری انتخابات جدید پس از هفته‌ها اعتراض توافق حاصل شده است.</p>
      <p>جنینه آنی‌یس، رئیس‌جمهور خودخوانده بولیوی، که روز سه‌شنبه پس از استعفای مورالس خود را رئیس دولت انتقالی نامید نیز تأکید کرد که می‌خواهد روابط با حزب مورالس را اصلاح کند. وی با این حال افزود که از حضور مورالس در انتخابات استقبال نمی‌کند.</p>
      <p>او تاریخ دقیقی را برای انتخابات مشخص نکرده است گرچه پیش از این، پس از معرفی خود به این سمت گفته بود رئیس جمهوری جدید باید تا تاریخ ۲۲ ژانویه مشخص می‌شود.</p>
      <p>طبق قانون اساسی بولیوی، انتخابات ریاست‌جمهوری باید ظرف ۹۰ روز پس از استعفای رئیس دولت برگزار شود.</p>
    </article>
  </body>
</html>