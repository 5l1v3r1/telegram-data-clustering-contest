<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/voleybol/g-n-lazarov-vreme-e-da-si-khodite_443250.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-15T15:07:00+00:00"/>
    <meta property="og:title" content="Г-н Лазаров, време е да си ходите!"/>
    <meta property="og:description" content="Има съмнения, че шефът на волейбола злоупотребявал с финансови средства от федерацията"/>
  </head>
  <body>
    <article>
      <h1>Г-н Лазаров, време е да си ходите!</h1>
      <h2>Има съмнения, че шефът на волейбола злоупотребявал с финансови средства от федерацията</h2>
      <address>
        <time datetime="2019-11-15T15:07:00+00:00">15 Nov 2019, 15:07</time>
      </address>
      <figure>
        <img src="https://static.blitz.bg/documents/thumbnails/sport/780/201911/1573823052610.jpg"/>
        <figcaption>LAP.bg</figcaption>
      </figure>
      <p>Времето на Данчо Лазаров във волейболната федерация наистина изтича. Клубовете стискаха зъби, търпяха, но накрая изригнаха срещу най-дълго управляващия шеф на федерация у нас. Инженерът така хитро и нагло се беше бетонирал на поста, че не се виждаше как ще го мръднат оттам. Е, сега ще го мръднат.</p>
      <p>Източници на БЛИЦ разкриха, че има съмнения за злоупотреба на Лазаров с финансови средства от федерацията за лични облаги. Дали е така, съвсем скоро ще разберем – вероятно от полицията и прокуратура.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - най-голямото разнообразие от пазари! (18+)</b>
        </a>
      </p>
      <p>Очакваме държавата да се намеси така, както го направи във футбола. Нека се намеси и във федерациите на другите спортове, където също положението не е розово с изключение на художествената гимнастика. Там Илиана Раева служи за пример как трябва да се управлява.<br/><br/>Волейболът беше единственият ни оазис в колективните спортове в последно време. Но и той започна да затъва – резултатите ги виждаме. Не са никак добри. Като не са добри, е време за промяна. Тотална и отвсякъде.<br/><b>Димитър АПОСТОЛОВ/БЛИЦ СПОРТ</b></p>
    </article>
  </body>
</html>