<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621654/%D8%A8%DB%8C%D8%A7%DB%8C%D9%87-%D9%BE%D8%A7%DB%8C%D8%A7%D9%86%DB%8C-%D9%86%D8%B4%D8%B3%D8%AA-%DA%A9%D8%A7%D8%B1%DA%AF%D8%B1%D9%88%D9%87-%DA%A9%D9%88%DA%86%DA%A9-%D8%AF%D8%B1%D8%A8%D8%A7%D8%B1%D9%87-%D8%B3%D9%88%D8%B1%DB%8C%D9%87-%D8%AF%D8%B1-%D9%88%D8%A7%D8%B4%D9%86%DA%AF%D8%AA%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-15T15:00:00+00:00"/>
    <meta property="og:title" content="بیایه پایانی نشست کارگروه کوچک درباره سوریه در واشنگتن"/>
    <meta property="og:description" content="وزرای خارجه کشورهای عضو کارگروه کوچک درباره سوریه در بیانیه مشترکی بر ضرورت حفظ تمامیت ارضی این کشور تأکید کردند."/>
  </head>
  <body>
    <article>
      <h1>بیایه پایانی نشست کارگروه کوچک درباره سوریه در واشنگتن</h1>
      <address>
        <time datetime="2019-11-15T15:00:00+00:00">15 Nov 2019, 15:00</time>
      </address>
      <p>
        <i>وزرای خارجه کشورهای عضو کارگروه کوچک درباره سوریه در بیانیه مشترکی بر ضرورت حفظ تمامیت ارضی این کشور تأکید کردند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>نشست وزرای خارجه کارگروه کوچک درباره سوریه به ریاست مایک پامپئو، وزیر خارجه آمریکا در واشنگتن به کار خود پایان داد.</p>
      <p>حاضران در این نشست با صدور یک بیانیه مشترک تأکید کردند: همچنان به تمامیت ارضی، حاکمیت و وحدت سوریه پایبندیم و با تغییر اجباری جمعیتی آن مخالفیم.</p>
      <figure>
        <img src="https://aftabnews.ir/files/fa/news/1398/8/24/359583_407.jpg"/>
      </figure>
      <p>در این بیانیه آمده است: خواستار توقف فوری خشونت در ادلب و به ویژه حمله به غیرنظامیان هستیم و بر ضرورت مقابله با تهدید تروریستی در این استان و شمال غرب سوریه تأکید می‌کنیم.</p>
      <p>در کارگروه کوچک درباره سوریه آمریکا، عربستان، مصر، فرانسه، انگلیس، آلمان و اردن حضور دارند و در نشست‌های آن راه حل سیاسی بحران سوریه مورد بررسی قرار می‌گیرد.</p>
      <p>در همین راستا، أیمن الصفدی، وزیر خارجه اردن در جریان این نشست بر ضرورت حمایت از اقدام کمیته تدوین قانون اساسی سوریه و تضمین موفقیت آن در دستیابی به راه‌حلی سیاسی برای بحران سوریه تأکید کرد.</p>
      <p>وی گفت: دست‌یابی به راه‌حلی سیاسی برای بحران سوریه برای برقراری ثبات و امنیت در منطقه و شکست دادن تروریسم ضروری است.</p>
    </article>
  </body>
</html>