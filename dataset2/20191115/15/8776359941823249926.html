<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140095-zakon_i_biznes_n_45_1447_16__22_listopada__2019_r_anons_publ.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-15T15:00:00+00:00"/>
    <meta property="og:title" content="Закон і Бізнес N 45/2019. Анонс публікацій"/>
    <meta property="og:description" content="Представляємо огляд найважливіших правових тем тижня, про які можна прочитати в новому випуску газети Закон і Бізнес N 44/2019, 16 – 22 листопада 2019 р."/>
  </head>
  <body>
    <article>
      <h1>Закон і Бізнес N 45/2019. Анонс публікацій</h1>
      <address>
        <time datetime="2019-11-15T15:00:00+00:00">15 Nov 2019, 15:00</time>
      </address>
      <p>
        <i>
          <b>Представляємо огляд найважливіших правових тем тижня, про які можна прочитати в новому випуску газети Закон і Бізнес N 44/2019, 16 – 22 листопада 2019 р.</b>
        </i>
      </p>
      <p>Не допустити прийняття бюджету могли лише члени Комітету Верховної Ради з питань бюджету. А переконати їх у цьому взялися представники Комітету з питань правової політики. Вони погодилися з тим, що наявність 50% від необхідного фінансування призведе до колапсу правосуддя. Але вихід шукати почали запізно. Навіть якщо парламентську більшість і переконали б у тому, що судову владу обділили, достатньої кількості грошей не знайшли б. Докладніше про це — у статті «<b>Повний дефіцит».</b></p>
      <p> </p>
      <p>Місяць тому набрав чинності черговий пакет змін до кримінального процесуального законодавства. За оцінками експертів, він став результатом компромісу, досягнутого під час дискусій довкола законопроекту №1009. Що позитивного принесе цей закон для сторони захисту? Про це «ЗіБ» поспілкувався з партнером, керівником практики кримінального права GOLAW Ігорем ГЛУШКОМ.</p>
      <p> </p>
      <p>Вища рада правосуддя знайшла спосіб, як звести нанівець нововведення, якими було фактично скасовано таємницю нарадчої кімнати. Для цього виявилося достатнім просто внести зміни до регламенту. Які новації були затверджені, читайте у матеріалі «<b>Публічна секретність».</b></p>
      <p> </p>
      <p>Чоловік, який незаконно провадив господарську діяльність, опинився перед загрозою штрафу, однак служителька Феміди запропонувала вирішити проблему дешевше. Правда це чи наклеп провокатора — скоро дізнаємось, адже вирок не за горами. Докладніше про це, читайте у статті «<b>Синя книжка».</b></p>
      <p> </p>
      <p>Як зазначив заступник Генерального прокурора, починати працювати над запровадженням інституту кримінальних проступків не планують аж до лютого 2020-го. Адже їм заважає Бюджетний кодекс. Докладніше про проблему запровадження інституту кримінальних проступків, читайте у матеріалі <b>«Торг тут не доречний».</b></p>
      <p> </p>
      <p>Суддя, якого притягують до дисциплінарної відповідальності, повинен мати такі самі права на повагу до свого приватного життя, як і будь-яка інша людина. Інакше служитель Феміди може зазнавати тиску під час розгляду судових справ. Так рекомендують експерти, і з цим погодилася Вища рада правосуддя. Докладніше про відкритість у притягненні суддів до відповідальності, читайте у статті «<b>Конфлікт цінностей».</b></p>
      <p> </p>
      <p>Асоціація адвокатів України провела ювілейний Х з’їзд. Унесено кілька правок до статуту, на дворічний термін обрано президента та віце-президента, членів правління, наглядової ради, ревізійної комісії.  Про підсумки роботи ААУ та майбутні кроки, читайте у статті «<b>Адвокатське «перезавантаження»».</b></p>
      <p> </p>
      <p>Звертаючись до юриста, пересічний громадянин розраховує на професійну допомогу. І, якщо через надто пасивну поведінку адвоката клієнт залишається незадоволеним, він прагне (іноді попри несприятливі обставини) покарати свого недолугого повіреного. А от через завзятий підхід до справи бажання дошкулити моторному правнику виникає вже в його процесуальних опонентів. В обох випадках претензії розглядають дисциплінарні органи адвокатського самоврядування. Докладніше про скарги на захисника, читайте у матеріалі «<b>Оцінюючи правничу допомогу».</b></p>
      <p> </p>
      <p>Верховна Рада однією рукою запроваджує додаткові касаційні фільтри, аби зменшити навантаження на Верховний Суд, а іншою — передає на розгляд по першій інстанції нову категорію справ. То чи можна в таких умовах ще й скорочувати склад ВС? Докладніше про це — у статті «<b>Ексцес законодавця».</b></p>
      <p> </p>
      <p>Наразі у Конституційному Суді аналізується конституційність скасування права суддів на отримання вихідної допомоги при відставці. Причому провадження відкриті обома сенатами за 3-ма конституційними скаргами. Й у суддів КС є всі підстави для того, аби визнати внесені у 2014 році зміни неконституційними. Суддя у відставці СЕРГІЙ ВАЩЕНКО у статті «<b>Знехтувані сподівання» </b>розповів, чи є у<b> </b>КС підстави, аби визнати неконституційним скасування вихідної допомоги при відставці.</p>
      <p>
        <b> </b>
      </p>
      <p>Більшість користувачів соціальних мереж уважає проблеми довкілля вигадкою, труби, які димлять на горизонті, — показником прогресу, а шкідливі заводи — запорукою зарплати. Однак у Верховному Суді на навколишнє середовище дивляться інакше. Як Феміда планує захистити довкілля, не порушуючи закону, дізнаєтесь у статті «<b>Кому болить планета?».</b></p>
      <p> </p>
      <p>Активісти отримують гранти на боротьбу з корупцією, адвокати — високі гонорари за вправність у захисті білих комірців. Корупціонери багатіють, а держава витрачає кошти на неефективних слідчих. Страждають же чесні люди. Докладніше про проблему боротьби з корупцією, читайте у матеріалі «<b>Вигідніше бути хабарником».</b></p>
      <p> </p>
      <p>З вересня парламент у режимі «шаленого принтера» приймає закони, змінюючи правила гри для бізнесу та громадян. Докорінних переінакшень зазнає Податковий кодекс. «ЗіБ» вирішив поспілкуватися з партнером юридичного об’єднання ID Legal Group Олегом ДОБРОВОЛЬСЬКИМ, щоб дізнатися, які перспективи очікують бізнес у 2020 році.</p>
      <p>
        <a href="https://zib.com.ua/">Закон і Бізнес</a>
      </p>
      <related>
        <h4>Матеріали за темою</h4>
        <a href="https://zib.com.ua/ua/139978-dali_bude_anons_pravovih_podiy_tizhnya_11_-_16_listopada_201.html"/>
        <a href="https://zib.com.ua/ua/139963-zakon_i_biznes_n_44_1446_9__15_listopada__2019_r_anons_publi.html"/>
        <a href="https://zib.com.ua/ua/139898-dali_bude_anons_pravovih_podiy_tizhnya_4_-_8_listopada_2019_.html"/>
        <a href="https://zib.com.ua/ua/139896-zakon_i_biznes_n_43_1445_2__8__listopada__2019_r_anons_publi.html"/>
        <a href="https://zib.com.ua/ua/139860-zakon_i_biznes_n_43_1445_2__8__listopada__2019_r_anons_publi.html"/>
        <a href="https://zib.com.ua/ua/139897-dali_bude_anons_pravovih_podiy_tizhnya_28_zhovtnya_-_1_listo.html"/>
        <a href="https://zib.com.ua/ua/139800-dali_bude_anons_pravovih_podiy_tizhnya_28_zhovtnya_-_1_listo.html"/>
        <a href="https://zib.com.ua/ua/139783-zakon_i_biznes_n_42_1444_25_zhovtnya__1_listopada__2019_r_an.html"/>
        <a href="https://zib.com.ua/ua/139676-anons_pravovih_podiy_tizhnya_21__25_zhovtnya_2019_roku.html"/>
        <a href="https://zib.com.ua/ua/139675-zakon_i_biznes_n_41_1442_19__25_zhovtnya_2019_r_anons_publik.html"/>
        <a href="https://zib.com.ua/ua/139666-politiki_chasto_zabuvayut_scho_sudi_e_rivnocinnoyu_gilkoyu_v.html"/>
        <a href="https://zib.com.ua/ua/139575-anons_pravovih_podiy_tizhnya_15__18_zhovtnya_2019_roku.html"/>
        <a href="https://zib.com.ua/ua/139573-zakon_i_biznes_n_40_1442_12__18_zhovtnya_2019_r_anons_publik.html"/>
        <a href="https://zib.com.ua/ua/139519-kogo_z_avtoriv_naybilshe_chitali_vlitku_v_zib_.html"/>
        <a href="https://zib.com.ua/ua/issue/678/"/>
        <a href="https://zib.com.ua/ua/139516-privitannya_z_dnem_yurista.html"/>
        <a href="https://zib.com.ua/ua/139503-anons_pravovih_podiy_tizhnya_7__11_zhovtnya_2019_roku.html"/>
        <a href="https://zib.com.ua/ua/139489-zakon_i_biznes_n_39_1441_5__11_zhovtnya_2019_r_anons_publika.html"/>
        <a href="https://zib.com.ua/ua/139250-dali_bude_anons_pravovih_podiy_tizhnya_16_-_20_veresnya_2019.html"/>
        <a href="https://zib.com.ua/ua/139248-zakon_i_biznes_n_36_1438_14_-_20__veresnya_2019_r_anons_publ.html"/>
        <a href="https://zib.com.ua/ua/139144-dali_bude_anons_pravovih_podiy_tizhnya_9_-_14_veresnya_2019_.html"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>