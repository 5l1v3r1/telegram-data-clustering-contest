<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/597608/morales-oi-nees-ekloges-tha-dieksaxthoun-xoris-emena"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T21:59:00+00:00"/>
    <meta property="og:title" content="Μοράλες: Οι νέες εκλογές θα διεξαχθούν χωρίς εμένα"/>
    <meta property="og:description" content="Ο πρώην πρόεδρος της Βολιβίας 'Εβο Μοράλες δηλώνει ότι οι νέες εκλογές θα διεξαχθούν χωρίς αυτόν και ότι οι ΗΠΑ του πρόσφεραν αεροπλάνο για να φύγει από..."/>
  </head>
  <body>
    <article>
      <h1>Μοράλες: Οι νέες εκλογές θα διεξαχθούν χωρίς εμένα</h1>
      <address><time datetime="2019-11-15T21:59:00+00:00">15 Nov 2019, 21:59</time> by <a rel="author">SigmaLive</a></address>
      <p>Ο πρώην πρόεδρος της Βολιβίας 'Εβο Μοράλες δηλώνει ότι οι νέες εκλογές θα διεξαχθούν χωρίς αυτόν και ότι οι ΗΠΑ του πρόσφεραν αεροπλάνο για να φύγει από τη Λα Πας. </p>
      <p>Ο ανατραπείς πρόεδρος της Βολιβίας 'Εβο Μοράλες θα ήθελε να επιστρέψει στη χώρα, αλλά οι νέες εκλογές θα διεξαχθούν χωρίς αυτόν, όπως δήλωσε σε συνέντευξη που παραχώρησε στο πρακτορείο Reuters στην Πόλη του Μεξικού.</p>
      <p>Ο ίδιος πρόσθεσε ότι δεν οργανώνει τις διαδηλώσεις από το Μεξικό, όπου του έχει δοθεί άσυλο.</p>
      <p>Ο πρώην πρόεδρος της Βολιβίας δήλωσε επίσης ότι οι ΗΠΑ του προσέφεραν αεροπλάνο για να φύγει από τη Βολιβία. "Οι ΗΠΑ κάλεσαν τον υπουργό Εξωτερικών (της Βολιβίας) για να προσφερθούν να μας στείλουν ένα αεροπλάνο που θα μας πηγαίνε όπου θέλαμε. Ήμουν σίγουρος ότι θα ήταν το Γκουαντάναμο", είπε ο Μοράλες χαμογελώντας.</p>
      <p>Ο Μοράλες που παραιτήθηκε στις αρχές της εβδομάδας έπειτα από έντονες πιέσεις, έφυγε αεροπορικώς από τη Βολιβία μετά τις διαδηλώσεις και τη βία που ακολούθησαν τις εκλογές της 20ης Οκτωβρίου που του έδωσαν ξεκάθαρη νίκη αλλά αμαυρώθηκαν από κατηγορίες για νοθεία. Οι υποστηρικτές του συνεχίζουν τις κινητοποιήσεις τους με πορείες και συμπλοκές στους δρόμους της πρωτεύουσας Λα Πας και κοντά στο Ελ 'Αλτο.</p>
    </article>
  </body>
</html>