<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/15/Kvinne-funnet-drept-i-Flor%C3%B8-%E2%80%93-antatt-gjerningsperson-p%C3%A5grepet-20407574.ece"/>
    <meta property="og:site_name" content="adressa.no"/>
    <meta property="article:published_time" content="2019-11-15T21:56:34+00:00"/>
    <meta property="og:title" content="Kvinne funnet drept i Florø – antatt gjerningsperson pågrepet"/>
    <meta property="og:description" content="En kvinne er funnet drept med kniv i Florø i Sogn og Fjordane. En mistenkt mann er pågrepet, opplyser politiet."/>
  </head>
  <body>
    <article>
      <h1>Kvinne funnet drept i Florø – antatt gjerningsperson pågrepet</h1>
      <address><time datetime="2019-11-15T21:56:34+00:00">15 Nov 2019, 21:56</time> by <a rel="author">(NTB) NTB</a></address>
      <p>En kvinne er funnet drept med kniv i Florø i Sogn og Fjordane. En mistenkt mann er pågrepet, opplyser politiet.</p>
      <aside><a href="https://www.adressa.no/nyheter/innenriks/2019/11/15/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/15/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/15/javascript:void(0);">Del denne artikkelen på e-post</a></aside>
      <p>– Politiet fikk inn melding klokka 20 om en hendelse på en adresse i Florø. Politiet og ambulanse rykket ut til adressen og fant en kvinne som var knivstukket, skriver Vest politidistrikt i en pressemelding fredag kveld.</p>
      <p>– Det ble forsøkt livreddende førstehjelp, men klokka 20.30 ble kvinnen erklært død på stedet av lege, skriver operasjonsleder Per Algrøy.</p>
      <p>Det er iverksatt drapsetterforskning, og politiet har pågrepet en antatt gjerningsperson. Politiets kriminalteknikere jobbet på stedet fredag kveld.</p>
      <p>– Han ble pågrepet på stedet, opplyser politiet, som ikke vil gi ytterligere opplysninger før lørdag morgen. En ny pressemelding om saken er varslet i 8-tiden.</p>
      <p>Kvinnens pårørende var ikke varslet da politiet gikk ut med meldingen.</p>
    </article>
  </body>
</html>