<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152345-shkoliarka-z-shacka-peremogla-v-oblasnomu-etapi-gumorystychnogo-konkursu"/>
    <meta property="og:site_name" content="ВолиньPost"/>
    <meta property="article:published_time" content="2019-11-15T21:21:00+00:00"/>
    <meta property="og:title" content="Школярка з Шацька перемогла в обласному етапі гумористичного конкурсу"/>
    <meta property="og:description" content="«Посміхнемось щиро Вишні» – щорічний конкурс, до якого долучаються школярі та вихованці закладів позашкільної освіти зі всієї України."/>
  </head>
  <body>
    <article>
      <h1>Школярка з Шацька перемогла в обласному етапі гумористичного конкурсу</h1>
      <address>
        <time datetime="2019-11-15T21:21:00+00:00">15 Nov 2019, 21:21</time>
      </address>
      <p>«Посміхнемось щиро Вишні» – щорічний конкурс, до якого долучаються школярі та вихованці закладів позашкільної освіти зі всієї України. Учасниця із Шацького Будинку дитячої та юнацької творчості посіла перше місце на обласному етапі конкурсу.<br/><br/>Велична постать Остапа Вишні, людини унікальної популярності, рекордних – мільйонних тиражів, твори якого знали навіть неписьменні – в центрі організованого дійства, – пише <a href="http://kordon.in.ua/news/iliustratsiia-vykhovanky-shats-koho-bdyut-peremohla-v-oblasnomu-etapi-humorystychnoho-konkursu-157548/">Кордон</a>.<br/><br/>Молоде покоління вшанувало його творчість через декламаторські вправності (номінація «Вишневі усмішки»), літературно-гумористичні таланти (номінація «Власні усмішки») та художні здібності (номінація «Веселий пензлик»).<br/><br/>Цьогоріч у Волинському державному центрі естетичного виховання взяли участь 45 читців, 60 творців «Власних усмішок» та представлено 80 малюнків.<br/><br/>Ілюстрація до твору славетного гумориста «Відкриття охоти» Дарини Вергелес, вихованки гуртка «Веселка» Шацького Будинку дитячої та юнацької творчості, шацької гімназистки, зайняла І місце на обласному етапі конкурсу юних гумористів (керівник Олена Козак). Журі відмітило оригінальність композиційного та кольорового рішення малюнків переможців.</p>
    </article>
  </body>
</html>