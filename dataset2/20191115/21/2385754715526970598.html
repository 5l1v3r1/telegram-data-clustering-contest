<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597604/o-pouki-odigise-sto-euro-tin-finlandia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T21:31:00+00:00"/>
    <meta property="og:title" content="Ο Πούκι οδήγησε στο Euro την Φινλανδία"/>
    <meta property="og:description" content="Το εισιτήριο για το Euro 2020 σφράγισε για πρώτη φορά στην ιστορία της η Φινλανδία! Με πρωταγωνιστή ξανά τον Πούκι, καθάρισε 3-0 το Λιχτενστάιν και..."/>
  </head>
  <body>
    <article>
      <h1>Ο Πούκι οδήγησε στο Euro την Φινλανδία</h1>
      <address><time datetime="2019-11-15T21:31:00+00:00">15 Nov 2019, 21:31</time> by <a rel="author">Sigmalive.Sports</a></address>
      <p>Το εισιτήριο για το Euro 2020 σφράγισε για πρώτη φορά στην ιστορία της η Φινλανδία! Με πρωταγωνιστή ξανά τον Πούκι, καθάρισε 3-0 το Λιχτενστάιν και εξασφάλισε από σήμερα την πρόκριση στα τελικά.<br/> <br/>Την παρθενική της πρόκριση σε Euro πανηγυρίζει η Φινλανδία!<br/> <br/>Η ομάδα του Μάρκου Κανέρβα έκανε το αυτονόητο απέναντι στο Λιχτενστάιν και καθαρίζοντας με 3-0, σφράγισε το εισιτήριο για τα τελικά.<br/> <br/>Απέναντι σε μια ομάδα που είχε αποδείξει ότι μπορεί να κάνει ζημιές, οι γηπεδούχοι χρειάστηκαν κάτι παραπάνω από ένα εικοσάλεπτο για να βρουν το γκολ που θα τους απάλλασσε από το άγχος.<br/> <br/>Αφότου λοιπόν ο Τουομίνεν εκμεταλλεύτηκε τις κόντρες και πλάσαρε εύστοχα από κοντά, όλα απλοποιήθηκαν. Και από ‘κει και πέρα ανέλαβε ο γνωστός… δράστης να σφραγίσει την νίκη.<br/> <br/>Διότι ήταν ο Πούκι που ανέλαβε φυσικά την εκτέλεση πέναλτι στο 64’ και βρίσκοντας ξανά δίχτυα στο 75’ (με διπλή προσπάθεια αφού είχε χωθεί στην αντίπαλη άμυνα), έβαλε τα… κερασάκια στην τούρτα της πρόκρισης των Φινλανδών.<br/> </p>
    </article>
  </body>
</html>