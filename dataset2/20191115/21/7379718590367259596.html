<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/15/giornata-storica-per-il-cile-una-nuova-costituzione-in-arrivo"/>
    <meta property="og:site_name" content="euronews"/>
    <meta property="article:published_time" content="2019-11-15T21:13:17+00:00"/>
    <meta property="og:title" content="Giornata storica per il Cile: una nuova costituzione in arrivo"/>
    <meta property="og:description" content="L'annuncio arriva dopo due giorni di discussione in parlamento e a un mese dall'inizio delle proteste di piazza"/>
  </head>
  <body>
    <article>
      <h1>Giornata storica per il Cile: una nuova costituzione in arrivo</h1>
      <address><time datetime="2019-11-15T21:13:17+00:00">15 Nov 2019, 21:13</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/30/34/32/773x435_cmsv2_dc3eb047-c666-5f96-acdb-bf0a7551323c-4303432.jpg"/>
      </figure>
      <p>Una giornata storica In <b>Cile</b>, dove i partiti hanno convenuto che è arrivato il momento di <b>promulgare una nuova costituzione</b>.</p>
      <p>Il processo coinvolgerà i cittadini fin dalla fase iniziale, quando nei prossimi mesi verranno chiamati a esprimersi circa la volontà di una nuova costituzione. La decisione arriva al culmine di discussioni parlamentari andate avanti per giorni. “La gente è stata capace di abbattere le barriere politiche e anche quelle del possibile” ha detto <b>Catalina Perez</b>, <b>presidente del Partito della rivoluzione democratica</b>.</p>
      <p>Un primo risultato per i cileni che da un mese manifestano in strada chiedendo riforme strutturali, migliori servizi più uguaglianza sociale, con oltre 20 cadaveri rimasti a terra dopo gli scontri con le forze dell'ordine.</p>
      <figure>
        <iframe data-src="https://twitter.com/euronewses/status/1195291744331542528" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Appuntamento ad aprile</h3>
      <p>I cileni definiranno in un plebiscito che si svolgerà ad aprile 2020 il <b>meccanismo con cui si redigerà una nuova Costituzione</b> in sostituzione di quella del 1980 ereditata dalla <b>dittatura di Augusto Pinochet</b>.</p>
      <p>La scelta è stata fatta da governo e opposizione dopo due giorni di discussioni, e ad un mese dall'inizio delle proteste di piazza in Cile. "E' una notte storica per il Cile e la democrazia. E' una risposta della buona politica, della politica in lettere maiuscole, che ha coinvolto trasversalmente tutti i partiti", ha dichiarato il <b>presidente del Senato Jaime Quintana</b>, che ha anche voluto ricordare "le vittime di entrambe le parti" e "le persone morte e colpite nei loro diritti essenziali". Nel referendum i cileni diranno se vogliono una nuova Costituzione o meno, e se essa dovrà essere scritta da una Assemblea costituente o da una 'Commissione mista costituzionale'</p>
    </article>
  </body>
</html>