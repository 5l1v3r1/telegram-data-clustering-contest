<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2819422-urad-vidiliv-na-pidtrimku-fermeriv-majze-3-milardi-milovanov.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T21:14:00+00:00"/>
    <meta property="og:title" content="Кабмін виділив на підтримку фермерів майже 3 мільярди - Милованов"/>
    <meta property="og:description" content="Уряд видав дві постанови про виділення цього року допомоги більш як 1300 фермерських господарств у розмірі 2,9 млрд грн. "/>
  </head>
  <body>
    <article>
      <h1>Кабмін виділив на підтримку фермерів майже 3 мільярди - Милованов</h1>
      <h2>Уряд видав дві постанови про виділення цього року допомоги більш як 1300 фермерських господарств у розмірі 2,9 млрд грн. </h2>
      <address>
        <time datetime="2019-11-15T21:14:00+00:00">15 Nov 2019, 21:14</time>
      </address>
      <p>Про це розповів міністр розвитку економіки, торгівлі та сільського господарства Тимофій Милованов в ефірі ток-шоу "Свобода слова Савіка Шустера" на каналі "Україна", повідомляє кореспондент Укрінформу.</p>
      <p>"Ми на <a href="https://www.ukrinform.ua/tag-kabmin">Кабінеті міністрів</a> підписали дві постанови про підтримку села цього року в розмірі 2,9 млрд грн - для 1330 фермерських господарств", - зазначив Милованов. </p>
      <p>За його словами, в уряду на ці цілі ще залишилося "близько 350-500 млн грн".</p>
      <p>Міністр наголосив, що наступного тижня буде роз'яснено, що слід зробити, аби отримати державну допомогу.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2819061-milovanov-kaze-so-kredit-na-kupivlu-zemli-bude-35.html">Милованов каже, що кредити на купівлю землі даватимуть під 3-5%</a>
      </blockquote>
      <p>"Ми наступного тижня зробимо пресреліз, які потрібно кроки зробити. Тож, якщо у вас є ферма, будь-ласка, подавайтеся, ще є час до кінця року. Подавайтеся до 5 грудня й отримуйте підтримку на корів, на тваринництво, на садівництво. Можна освоїти гроші навіть у грудні", - наголосив Милованов. </p>
    </article>
  </body>
</html>