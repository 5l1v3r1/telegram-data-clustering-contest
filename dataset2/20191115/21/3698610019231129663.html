<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/golova-sbu-povidomiv-yak-zminyatsya-okladi-spivrobitnikiv-pislya-reformi-329878_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T21:53:00+00:00"/>
    <meta property="og:title" content="Голова СБУ повідомив, як зміняться оклади співробітників після реформи"/>
    <meta property="og:description" content="Голова СБУ передбачив новий рівень зарплат для працівників."/>
  </head>
  <body>
    <article>
      <h1>Голова СБУ повідомив, як зміняться оклади співробітників після реформи</h1>
      <h2>Голова СБУ передбачив новий рівень зарплат для працівників.</h2>
      <address>
        <time datetime="2019-11-15T21:53:00+00:00">15 Nov 2019, 21:53</time>
      </address>
      <p>Голова Служби безпеки України<b> <a href="https://dt.ua/POLITICS/bakanov-peredav-zelenskomu-proekt-novoyi-redakciyi-zakonu-pro-sbu-326381_.html">Іван Баканов</a></b> планує після реформи відомства збільшити посадові оклади співробітникам. Про це він заявив в <a href="https://glavcom.ua/interviews/glava-sbu-ivan-bakanov-sbu-ne-vatikan-ne-derzhava-v-derzhavi-tut-ne-bude-okremih-zakoniv-i-obranih-639635.html">інтерв'ю</a> "Главкому".</p>
      <p>За його словами, співробітники спецслужби повинні отримувати зарплати на рівні суддів Верховного суду.</p>
      <p>"Новим законом ми передбачили і новий рівень заробітної плати, я думаю, це теж буде дискусійне питання. Ми хочемо прирівняти заробітну плату до рівня зарплат суддів Верховного суду. Наприклад, чому голова Служби безпеки України має отримувати коштів менше, ніж Голова Верховного Суду України?", - зазначає Баканов.</p>
      <p>Баканов уточнив, що на даний період часу у СБУ і так найменша зарплата серед усіх представників блоку національної безпеки і оборони. А після скасування звань посадових стане ще менше.</p>
      <p>"Служба безпеки буде завжди воювати, воювати з зовнішнім ворогом, воюватиме з внутрішніми ворогами... Позбавити звання військовослужбовця - це сприймається сьогодні людьми як спроба позбавити їх захищеності",- зазначає керівник спецслужби.</p>
      <p>На сьогоднішній день Баканов отримує 57 тис. гривень на місяць. У законопроекті пропонують встановити ставку голові служби на рівні 75 прожиткових мінімумів, начальників департаментів Центрального управління - від 60 до 65. Нагадаємо, станом на кінець 2019-го прожитковий мінімум для працездатних громадян становитиме - 2270 грн. Крім окладу, законопроект також передбачає численні надбавки.</p>
      <p>Детальніше про реформу СБУ читайте в статті <b><a href="https://dt.ua/internal/sbu-grebli-zlamanim-veslom-ale-ne-tonuli-326717_.html">"СБУ: гребли зламаним веслом, але не тонули"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL2dsYXZjb20udWEv">"Главком"</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>