<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/infortunio-pjanic-ultime-notizie-juventus-stop-in-bosnia-italia-quanto-stara-fuori/1949918/"/>
    <meta property="og:site_name" content="IlSussidiario"/>
    <meta property="article:published_time" content="2019-11-15T21:46:31+00:00"/>
    <meta property="og:title" content="Infortunio Pjanic/ Ultime notizie Juventus stop in Bosnia-Italia: quanto starà fuori?"/>
    <meta property="og:description" content="Infortunio Pjanic in Bosnia-Italia, brutte notizie per la Juventus: il centrocampista ha riportato un problema muscolare, le ultime notizie."/>
  </head>
  <body>
    <article>
      <h1>Infortunio Pjanic/ Ultime notizie Juventus stop in Bosnia-Italia: quanto starà fuori?</h1>
      <h2>Infortunio Pjanic in Bosnia-Italia, brutte notizie per la Juventus: il centrocampista ha riportato un problema muscolare, le ultime notizie.</h2>
      <address><time datetime="2019-11-15T21:46:31+00:00">15 Nov 2019, 21:46</time> by <a rel="author" href="https://www.ilsussidiario.net/autori/carmine-massimo-balsamo/" target="_blank">Carmine Massimo Balsamo</a></address>
      <p><b>Infortunio Pjanic</b>, allarme in casa <b>Juventus</b>: il centrocampista bosniaco ha riportato un problema muscolare nel corso della sfida tra <a href="https://www.ilsussidiario.net/news/diretta-bosnia-italia-streaming-video-rai-azzurri-gia-qualificati-europei-2020/1948159/"><b>Bosnia e Italia</b></a>, valida per le qualificazioni a Euro 2020. Il centrocampista ha accusato un fastidio all’adduttore alla mezz’ora del secondo tempo, costringendo il commissario tecnico Prosinecki a ricorrere alla sostituzione: al suo posto è entrato Mato Jajalo, mediano di proprietà Udinese. Dopo aver avvertito l’infortunio, il metodista è andato a terra e si è subito rivolto alla panchina bosniaca per richiedere il cambio: visibilmente dolorante, Pjanic si è seduto in panchina ed è stato curato dallo staff medico della Nazionale. Le sue condizioni verranno valutate nel corso delle prossime ore e molto probabilmente verrà sottoposto ad accertamenti strumentali: lo staff della Bosnia sarà a stretto contatto con quello della Juventus, come da prassi in queste occasioni.</p>
      <h4>INFORTUNIO PJANIC, PROBLEMA MUSCOLARE: I TEMPI DI RECUPERO</h4>
      <p>E’ difficile stabilire i tempi di recupero di Miralem Pjanic e, di conseguenza, quanto resterà fuori. Una brutta notizia per Maurizio Sarri, che ha messo il bosniaco al centro del suo progetto tattico: l’ex Roma e Olympique Lione ha raccolto fin qui 15 presenze e 3 gol tra Serie A e Champions League, confermandosi come uno dei centrocampisti più forti in circolazione. Dita incrociate in casa bianconera, con Pjanic che potrebbe aver accusato anche solo un semplice risentimento: potrebbe aver chiesto la sostituzione per evitare guai peggiori. Nel corso della sua carriera, il metodista è stato più volte vittima di fastidi muscolari, ma non è mai stato costretto a rimanere fermo ai box per lungo tempo. Non ci resta che attendere nuovi aggiornamenti dalla selezione bosniaca o dalla Vecchia Signora, apprensione per le condizioni del faro di Sarri…</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-atp-finals-2019-nadal-tsitsipas-medvedev-zverev-streaming-video-tv-tennis/1949157/"/>
        <a href="https://www.ilsussidiario.net/news/risultati-qualificazioni-europei-2020-classifiche-diretta-gol-live-gironi-d-f-j/1948111/"/>
        <a href="https://www.ilsussidiario.net/news/diretta-spagna-malta-streaming-video-tv-partita-a-senso-unico-europei/1947990/"/>
        <a href="https://www.ilsussidiario.net/news/diretta-bosnia-italia-streaming-video-rai-azzurri-gia-qualificati-europei-2020/1948159/"/>
        <a href="https://www.ilsussidiario.net/news/moise-kean-alla-roma-il-padre-spero-giochi-con-zaniolo-su-sarri-e-leverton/1949915/"/>
        <a href="https://www.ilsussidiario.net/news/dybala-compleanno-e-dedica-di-oriana-sabatini-e-marchisio-auguri-a-un-vero-amico/1949734/"/>
      </related>
    </article>
  </body>
</html>