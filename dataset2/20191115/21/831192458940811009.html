<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/ischyri-seismiki-donisi-n-a-tis-ydras-tarakoynithike-kai-i-athina-ti-dilonei-o-kathigitis-eythymis-lekkas-gia-to-fainomeno/"/>
    <meta property="og:site_name" content="europost.gr"/>
    <meta property="article:published_time" content="2019-11-15T21:05:21+00:00"/>
    <meta property="og:title" content="Ισχυρή σεισμική δόνηση Ν.Α. της Ύδρας! Ταρακουνήθηκε και η Αθήνα! Τι δηλώνει ο καθηγητής Ευθύμης Λέκκας για το φαινόμενο?…"/>
    <meta property="og:description" content="Σεισμική δόνηση, μεγέθους 4,2 βαθμών της κλίμακας Ρίχτερ, σημειώθηκε στις 20:15, 91 χιλιόμετρα νότια της Αθήνας και 32 χιλιόμετρα νοτιοανατολικά της Ύδρας, σύμφωνα με το Ευρωμεσογειακό Σεισμολογικό Κέντρο. Το Γεωδυναμικό Ινστιτούτο του Εθνικού Αστεροσκοπείου Αθηνών"/>
  </head>
  <body>
    <article>
      <h1>Ισχυρή σεισμική δόνηση Ν.Α. της Ύδρας! Ταρακουνήθηκε και η Αθήνα! Τι δηλώνει ο καθηγητής Ευθύμης Λέκκας για το φαινόμενο?…</h1>
      <address>
        <time datetime="2019-11-15T21:05:21+00:00">15 Nov 2019, 21:05</time>
      </address>
      <p>Σεισμική δόνηση, μεγέθους 4,2 βαθμών της κλίμακας Ρίχτερ, σημειώθηκε στις 20:15, 91 χιλιόμετρα νότια της Αθήνας και 32 χιλιόμετρα νοτιοανατολικά της Ύδρας, σύμφωνα με το Ευρωμεσογειακό Σεισμολογικό Κέντρο.</p>
      <p>Το Γεωδυναμικό Ινστιτούτο του Εθνικού Αστεροσκοπείου Αθηνών «δίνει» το μέγεθος στα 4,1 Ρίχτερ.</p>
      <p>Ο σεισμός ήταν επιφανειακός, με εστιακό βάθος περίπου πέντε χιλιομέτρων και ως εκ τούτου έγινε αισθητός και σε πολλές περιοχές της Αττικής.</p>
      <p>Μιλώντας στο protothema.gr, ο πρόεδρος του ΟΑΣΠ, καθηγητής Γεωλογίας Ευθύμης Λέκκας, σημείωσε ότι η περιοχή της Ύδρας ιστορικά είναι χαμηλής σεισμικότητας και η αποψινή δόνηση ήταν περίπου στο μέγιστο της δυναμικότητάς της.</p>
      <p>Σχολιάζοντας το γεγονός ότι στις 27 Σεπτεμβρίου είχαμε άλλη μια δόνηση 3,6 Ρίχτερ στην ίδια περιοχή, ο κ. Λέκκας είπε ότι «παρακολουθούμε το φαινόμενο», αλλά χωρίς ανησυχία, με δεδομένη την ιστορικά χαμηλή σεισμικότητα της περιοχής.</p>
    </article>
  </body>
</html>