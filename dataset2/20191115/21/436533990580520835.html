<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://newvv.net/region/268330.html"/>
    <meta property="og:site_name" content="SVOBODA.FM"/>
    <meta property="article:published_time" content="2019-11-15T21:44:00+00:00"/>
    <meta property="og:title" content="Вампіризм… і дуетне перезавантаження прокурорів Чернігівщини"/>
    <meta property="og:description" content="Диявол любить поспіх. Не знаю хто і за скільки днів чи годин планував призначення нового Чернігівського обласного прокурора Андрія Парусова, але…"/>
  </head>
  <body>
    <article>
      <h1>Вампіризм… і дуетне перезавантаження прокурорів Чернігівщини</h1>
      <address><time datetime="2019-11-15T21:44:00+00:00">15 Nov 2019, 21:44</time> by <a rel="author">Сава КРАВЧИК</a></address>
      <p>
        <b>Диявол любить поспіх. Не знаю хто і за скільки днів чи годин планував призначення нового Чернігівського обласного прокурора Андрія Парусова, але…</b>
      </p>
      <p>Але переконався: це було зроблено без найменшої турботи про якість представлення нового керівника силового відомства в області. Не знайшлося людини, яка здатна була наперед продумати всі деталі представлення.</p>
      <p>Звичайно, головне - справи, якими зарекомендує (чи НЕ зарекомендує) себе на цій посаді Парусов. Адже «По одежі зустрічають, а по уму випроводжають», або «Не суди з одежі, а суди з розуму».</p>
      <p>І останнє «але». Найбільше "сподобалися" фотографії новопредставленого прокурора, розіслані в усі засоби масової інформації і на сайт Генеральної прокуратури. Перед нами, журналістами, постає образ такого собі чоловіка з червоними опущеними очима вампіра.</p>
      <p>Усе зрозуміло. Не вистачало світла, працівник хтось увімкнув спалах і … вийшло як вийшло. Не вистачило кваліфікації у будь-якому фоторедакторі прибрати червоні очі?</p>
      <figure>
        <img src="http://newvv.net/images/stories/101_2394%20-.JPG"/>
      </figure>
      <p>Не вистачило сміливості зробити кілька знімків, а не один, коли очі не потуплені, щоб не заважати високому начальству з ГПУ? Не вистачило часу чи, знов таки, сміливості, щоб (максимум за 5 хвилин) зробити додатковий портретний знімок до чи після представлення?</p>
      <p>Від цифрової дати на знімку повіяло майстерністю фотографів-любителів 90-х років.</p>
      <p>Втім, кілька штрихів по суті події.</p>
      <p>Заступник Генерального прокурора Віктор Трепак представив колективу прокуратури Чернігівської області одразу прокурорський керівний дует: першого і його заступника.</p>
      <p>Говорили, бла-бла-бла, чого чекає суспільство він нового призначення...</p>
      <p>Насправді суспільство чекає давно одного - рівності усіх перед законом.</p>
      <p>«Також заступник Генерального прокурора представив колективу першого заступника прокурора Чернігівської області Філіпа Бєликова», - повідомили нам .</p>
      <p>Додана довідкова інформація малює бездоганний і скромний портрет уже нашого прокурора:</p>
      <figure>
        <img src="http://newvv.net/images/stories/101_2387.JPG"/>
      </figure>
      <p>«Довідково: Парусов Андрій Миколайович народився 12 січня 1980 року в смт Микулинці Тернопільської області. Закінчив Львівський національний університет ім. Івана Франка. В органах прокуратури працює з 2002 року. За цей час обіймав різні посади в органах прокуратури Тернопільської області, а також Генеральної прокуратури України. Має нагрудний знак «Подяка за сумлінну службу в органах прокуратури» III ступеня.»</p>
      <p>…Стільки прокурорів уже пройшло перед очима за багато років, що уже починаєш втрачати віру в те, що вони будуть обстоювати на своїй посаді рівність усіх перед законом.</p>
    </article>
  </body>
</html>