<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955779"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T21:29:44+00:00"/>
    <meta property="og:title" content="రాజస్థాన్ రాయల్స్ కెప్టెన్‌గా స్టీవ్ స్మిత్"/>
    <meta property="og:description" content="ADVT"/>
  </head>
  <body>
    <article>
      <h1>రాజస్థాన్ రాయల్స్ కెప్టెన్‌గా స్టీవ్ స్మిత్</h1>
      <address>
        <time datetime="2019-11-15T21:29:44+00:00">15 Nov 2019, 21:29</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>జైపూర్</b>: వచ్చే ఏడాది జరగనున్న ఐపీఎల్ 13వ ఎడిషన్‌లో ఆసీస్ ఆటగాడు స్టీవ్ స్మిత్ రాజస్థాన్ రాయల్స్ జట్టును ముందుండి నడిపించనున్నాడు. టెస్టుల్లో టాప్ ర్యాంకర్ అయిన స్మిత్‌ను కెప్టెన్‌గా నియమించినట్టు శుక్రవారం రాజస్థాన్ రాయల్స్ ఫ్రాంచైజీ ప్రకటించింది. అలాగే, 11 మంది ఆటగాళ్లను రిటైన్ చేసుకుని, 11 మందిని విడుదల చేయనున్నట్టు పేర్కొంది. రాజస్థాన్ కొత్త హెడ్ కోచ్ ఆండ్రూ మెక్ డొనాల్డ్ మార్గదర్శకత్వంలో స్మిత్ జట్టును నడిపిస్తాడని వివరించింది. కాగా, గత సీజన్‌లో జట్టును నడిపించిన అజింక్య రహానేను ఢిల్లీకి వదులుకున్న రాజస్థాన్.. ప్రతిగా స్పిన్నర్ మయాంక్ మార్కండే, ఆల్ రౌండర్ రాహుల్ తెవాటియాలను తీసుకుంది. తనను కెప్టెన్‌గా నియమించడంపై స్మిత్ మాట్లాడుతూ.. ఇది తనకు దక్కిన గౌరవంగా భావిస్తున్నట్టు చెప్పాడు.</p>
      <p> </p>
      <p>రాజస్థాన్ రాయల్స్ తమతో ఉంచుకున్న ఆటగాళ్లలో స్టీవ్ స్మిత్, సంజు శాంసన్, జోఫ్రా ఆర్చర్, బెన్ స్టోక్స్, జోస్ బట్లర్, రియాన్ పరాగ్, శశాంక్ సింగ్, శ్రేయాస్ గోపాల్, మహిపాల్ లోమ్రోర్, వరుణ్ అరోన్, మనన్ వోరా తదితరులు ఉండగా, వదులుకున్న ఆటగాళ్లలో ఆష్టన్ టర్నర్, ఒషానే థామస్, శుభ్‌మన్ రంజానే, ప్రశాంత్ చోప్రా, ఇష్ శోధి, అర్యమాన్ బిర్లా, జయ్‌దేవ్ ఉనద్కత్, రాహుల్ త్రిపాఠి, స్టువర్ట్ బిన్నీ, లియామ్ లివింగ్‌స్టోన్, సుధేషన్ మిథన్ ఉన్నారు.</p>
    </article>
  </body>
</html>