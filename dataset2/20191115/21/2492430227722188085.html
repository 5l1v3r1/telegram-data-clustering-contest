<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188589/Bouwvakker-vindt-gestolen-gereedschap-terug-op-Marktplaats"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-15T21:24:13+00:00"/>
    <meta property="og:title" content="Bouwvakker vindt gestolen gereedschap terug op Marktplaats"/>
    <meta property="og:description" content="Een bouwvakker uit Rotterdam die deze week zijn gereedschap op Marktplaats tegenkwam, heeft de politie een handje kunnen helpen bij de aanhouding van een dief. De man maakte een afspraak met de 'verkoper' en lichtte daarbij de politie in."/>
  </head>
  <body>
    <article>
      <h1>Bouwvakker vindt gestolen gereedschap terug op Marktplaats</h1>
      <address>
        <time datetime="2019-11-15T21:24:13+00:00">15 Nov 2019, 21:24</time>
      </address>
      <h4>Een bouwvakker uit Rotterdam die deze week zijn gereedschap op Marktplaats tegenkwam, heeft de politie een handje kunnen helpen bij de aanhouding van een dief. De man maakte een afspraak met de 'verkoper' en lichtte daarbij de politie in.</h4>
      <p>Het gereedschap werd vorige week uit de bedrijfsbus van de bouwvakker gestolen in de Rotterdamse wijk Zevenkamp. Na een zoektocht op Marktplaats kwam de man daar zijn gereedschap tegen, dat te koop werd aangeboden door de dief.</p>
      <p>Niet alleen de koper, maar ook een stel agenten kwamen mee naar Rotterdam-Oosterflank om het gereedschap op te halen. Daar bleek al het gestolen waar in een kelderbox te liggen.</p>
      <p>"Eigenaar blij, wij blij, wijkagent Oosterflank blij; boef minder blij", zeggen de wijkagenten van Capelle-Schollevaar op sociale media. "Laat geen waardevolle goederen achter in je bouwvakkersbus", waarschuwt zij.</p>
    </article>
  </body>
</html>