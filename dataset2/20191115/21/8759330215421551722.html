<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903913/dost-ziet-be-indiging-carri-re-bij-frankfurt-als-re-le-optie-waarom-niet-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T21:45:00+00:00"/>
    <meta property="og:title" content="Dost kan zijn voetbalcarrière afsluiten bij Frankfurt: 'Waarom niet?'"/>
    <meta property="og:description" content="Bas Dost heeft het naar zijn zin bij Eintracht Frankfurt en denkt er zelfs over zijn carrière te eindigen bij de Duitse club. De spits droomt van Champions League-kwalificatie en wil in elke wedstrijd minstens één doelpunt maken."/>
  </head>
  <body>
    <article>
      <h1>Dost kan zijn voetbalcarrière afsluiten bij Frankfurt: 'Waarom niet?'</h1>
      <address>
        <time datetime="2019-11-15T21:45:00+00:00">15 Nov 2019, 21:45</time>
      </address>
      <p>
        <b>Bas Dost heeft het naar zijn zin bij Eintracht Frankfurt en denkt er zelfs over zijn carrière te eindigen bij de Duitse club. De spits droomt van Champions League-kwalificatie en wil in elke wedstrijd minstens één doelpunt maken.</b>
      </p>
      <p>Het zijn grote uitspraken van de Nederlander, die gigantisch ambitieus is. "Het feit dat ik dit soort dingen tegen de buitenwereld zeg is misschien niet altijd even slim", begint hij in een uitgebreid interview met <a href="https://www.bild.de/bild-plus/sport/fussball/fussball/eintracht-frankfurt-bas-dost-karriereende-in-frankfurt-warum-nicht-66061198,view=conversionToLogin.bild.html"><i>BILD</i></a>. "Maar dat maakt me niet uit, dat ben ik gewoon. Ik heb er vertrouwen in dat ik het kan."</p>
      <p>Dost ergert zich af en toe aan andere spitsen en wil waar mogelijk zijn kennis doorgeven aan de jongere generatie. "Als je 30 bent moet je ook iets doorgeven, ik vind het leuk om jonge spelers te helpen. Veel spitsen hebben een groot potentieel, maar denken dat het alleen maar om het maken van doelpunten gaat. Dat is soms niet belangrijk", vindt de Nederlander.</p>
      <p>Hij geeft ook aan dat hij het scenario voor zich ziet waarbij hij zijn carrière afsluit in Frankfurt. "Waarom niet? Ik ben hier net begonnen, maar het voelt allemaal heel goed. Hoe de club zich ontwikkelt, dat zie ik als iets positiefs", sluit Dost af.</p>
    </article>
  </body>
</html>