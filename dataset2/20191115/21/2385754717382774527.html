<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597605/o-mesi-ekrine-to-ntermpi-me-tin-vrazilia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T21:36:00+00:00"/>
    <meta property="og:title" content="Ο Μέσι έκρινε το ντέρμπι με την Βραζιλία"/>
    <meta property="og:description" content="  Με γκολ του ηγέτη της στο 14ο λεπτό, μετά την απόκρουση του Αλισον σε εκτέλεση πέναλτι, η Αλμπισελέστε πήρε νίκη γοήτρου σε φιλικό στην Σαουδική..."/>
  </head>
  <body>
    <article>
      <h1>Ο Μέσι έκρινε το ντέρμπι με την Βραζιλία</h1>
      <address><time datetime="2019-11-15T21:36:00+00:00">15 Nov 2019, 21:36</time> by <a rel="author">Sigmalive.Sports</a></address>
      <p> <br/>Με γκολ του ηγέτη της στο 14ο λεπτό, μετά την απόκρουση του Αλισον σε εκτέλεση πέναλτι, η Αλμπισελέστε πήρε νίκη γοήτρου σε φιλικό στην Σαουδική Αραβία.<br/> <br/>Του είχε επιβληθεί τρίμηνος αποκλεισμός από την CONMEBOL λόγω των δηλώσεων του για τη διαιτησία μετά την ήττα από την Βραζιλία στον ημιτελικό του Copa America. Και επέστρεψε στην εθνική Αργεντινής σε φιλικό αγώνα με την Βραζιλία, αναγκάζοντας αυτή σε ήττα τώρα. Ο Λιονέλ Μέσι ήταν το κεντρικό πρόσωπο του φιλικού αγώνα στη Σαουδική Αραβία πριν καν την έναρξη του και έγινε και κατά την διάρκεια του, αφού ήταν αυτός που το έκρινε. <br/> <br/>Αυτός και ο τερματοφύλακας Αστράντα, ο οποίος στο 10' απέκρουσε το πέναλτι του Γκαμπριέλ Ζεσούς. Λίγα λεπτά μετά, στο 14', το σκηνικό είχε αντιστραφεί: Πέναλτι για την Αργεντινή. Ο Μέσι πήρε φόρα, εκτέλεσε, ο Αλισον απέκρουσε αλλά το Νο10 της Αλμπισελέστε πρόλαβε τους πάντες στην επαναφορά και έκανε το 0-1. Αυτό που θα ήταν και το τελικό σκορ, αν και υπήρξαν φάσεις για άλλα γκολ. Κυρίως από την πλευρά των Αργεντίνων, είτε με ένα καλό φάουλ του Μέσι είτε με τον Λαουτάρο στο τέλος. <br/> <br/>Τελικά, τα δίχτυα δεν κουνήθηκαν άλλη φορά, με την Αλμπισελέστε να παίρνει την νίκη, την Σελεσάο να γνωρίζει την ήττα και τους Σαουδάραβες να απολαμβάνουν αυτό το Superclasico, για το οποίο πλήρωσαν πολλά ώστε να το διοργανώσουν.<br/> <br/>Βραζιλία: Αλισον, Ντανίλο, Εντερ Μιλιτάο, Τιάγκο Σίλβα, Αλεξ Σάντρο (64' Λόντι), Αρτούρ (55' Φαμπίνιο), Καζεμίρο (86' Γουέσλεϊ), Πακετά (46' Κουτίνιο), Γκαμπριέλ Ζεσούς (71' Ριτσάρλισον), Γουίλιαν (71' Ροδρίγο), Φιρμίνο. <br/> <br/>Αργεντινή: Αντράντα, Φόιτ, Πετσέλα, Οταμέντι, Ταλιαφίκο, Οκάμπος (74' Γκονσάλες), Παρέδες (83' Ροδρίγες), Ντε Πάουλ (90' Ντομίνγκες), Λο Σέλσο (59' Ακούνια), Μέσι, Λαουτάρο (88' Αλάριο).</p>
    </article>
  </body>
</html>