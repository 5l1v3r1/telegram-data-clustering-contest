<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/33-saat-sonra-gaziantep-te-cami-insaatinda-enkaz-altinda-kalan-muhendise-yarali-olarak-ulasildi-889711"/>
    <meta property="og:site_name" content="Onedio"/>
    <meta property="article:published_time" content="2019-11-15T21:58:52+00:00"/>
    <meta property="og:title" content="33 Saat Sonra: Gaziantep'te Cami İnşaatında Enkaz Altında Kalan Mühendise Yaralı Olarak Ulaşıldı"/>
    <meta property="og:description" content="Gaziantep'te merkez Şahinbey ilçesindeki Akkent Camisi inşaatında çöken iskelenin altında kalan inşaat mühendisi Korkut Küçükcan, yaklaşık 33 saatin a..."/>
  </head>
  <body>
    <article>
      <h1>33 Saat Sonra: Gaziantep'te Cami İnşaatında Enkaz Altında Kalan Mühendise Yaralı Olarak Ulaşıldı</h1>
      <address><time datetime="2019-11-15T21:58:52+00:00">15 Nov 2019, 21:58</time> by <a rel="author" href="https://onedio.com/profil/emre-ordu" target="_blank">Emre Ordu</a></address>
      <h4><a href="https://onedio.com/etiket/gaziantep/5c0d16a70161166d25a58349">Gaziantep</a>'te merkez Şahinbey ilçesindeki Akkent Camisi inşaatında çöken iskelenin altında kalan inşaat mühendisi Korkut Küçükcan, yaklaşık 33 saatin ardından yaralı olarak bulundu.</h4>
      <figure>
        <img src="https://img-s2.onedio.com/id-5dcf1f8e642e245419f3caed/rev-0/w-500/s-237384c91ddd961e9a664955b614cdb4975abc3e.jpg"/>
      </figure>
      <p>Önceki gün 15.42'de meydana gelen <a href="https://onedio.com/etiket/olay/57ceb76ded62790c040afa50">olay</a> sonrası başlatılan arama kurtarma çalışmalarının yaklaşık 33'üncü saatinde sonuca ulaşıldı. Olayın ilk anından bu yana aralıksız devam eden arama kurtarma çalışmaları kapsamında, çöken iskele nedeniyle oluşan büyük tahta yığını ekipler tarafından <a href="https://onedio.com/etiket/tahliye/57b46b9574ff9a2b2a02c233">tahliye</a> edildi.</p>
      <h3>Ortam dinlemesi sayesinde bulundu</h3>
      <figure>
        <img src="https://img-s1.onedio.com/id-5dcf2405026b971e261f3f7e/rev-0/w-500/s-c756400d7bd62946b69958a0a61c6d981dc0e4f2.jpg"/>
      </figure>
      <p>Bu gece saatlerinde ise çevredeki tüm sesler durdurularak, ortam dinlemesi yapıldı.</p>
      <p>İnşaat içerisindeki bir bölgeden ses alan ekipler yoğunlaştıkları alanda, büyük tahta parçalarının arasındaki Korkut Küçükcan'a ulaştı.</p>
      <h3>Yakınları mutluluk gözyaşı döktü</h3>
      <figure>
        <img src="https://img-s1.onedio.com/id-5dcf26593780368026c9e99c/rev-0/w-500/s-94e6b9b645abb15a97cd8d17dcb0bd7030b09869.jpg"/>
      </figure>
      <p>Yaralı olduğu belirlenen inşaat mühendisine ilk müdahale, bulunduğu yerde yapıldı. Daha sonra sedyeye alınan ve elden ele taşınarak inşaat girişindeki ambulansa getirilen Küçükcan, hastaneye kaldırıldı.</p>
      <p>Bu arada, Küçükcan'ın tahliyesi sırasında, çalışmalarda yer alan ekipler büyük sevinç gösterisinde bulundu.</p>
      <p>İnşaat mühendisi Korkut Küçükcan'ın ailesi ve yakınları da mutluluk gözyaşı döktü.</p>
    </article>
  </body>
</html>