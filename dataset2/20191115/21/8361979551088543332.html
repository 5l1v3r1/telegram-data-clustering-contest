<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/oleksandr-kubrakov-ocholit-ukravtodor-novini-ukrajini-50053866.html"/>
    <meta property="og:site_name" content="НВ"/>
    <meta property="article:published_time" content="2019-11-15T21:01:00+00:00"/>
    <meta property="og:title" content="Укравтодор очолить нардеп від Слуги народу"/>
    <meta property="og:description" content="У конкурсі на посаду голови Державного агентства автомобільних доріг України (Укравтодор) переміг народний депутат від Слуги народу Олександр Кубраков."/>
  </head>
  <body>
    <article>
      <h1>Укравтодор очолить нардеп від Слуги народу</h1>
      <h2>У конкурсі на посаду голови Державного агентства автомобільних доріг України (Укравтодор) переміг народний депутат від Слуги народу Олександр Кубраков.</h2>
      <address>
        <time datetime="2019-11-15T21:01:00+00:00">15 Nov 2019, 21:01</time>
      </address>
      <p>Як повідомили у прес-службі Кабміну, він очолить Укравтодор наступного тижня після офіційного призначення.</p>
      <p>За словами очільника уряду Олексія Гончарука, Кубраков є автором низки законопроектів щодо відновлення та побудови дорожньої інфраструктури та посилення безпеки на автошляхах, а також показав себе з професійного боку під час будівництва траси Запоріжжя-Маріуполь</p>
      <p>Серед першочергових завдань Кубракова на посаді очільника Укравтодору — оновлення керівного складу облавтодорів та ДАК Автомобільні дороги України, ревізія підготовки до зимового сезону та розробка плану відновлення доріг на 2020 рік.</p>
      <p>У вересні <a href="https://nv.ua/ukr/biz/markets/glava-ukravtodoru-novak-podav-u-vidstavku-novini-ukrajini-50044533.html">Славомір Новак подав прем'єр-міністру заяву про відставку</a> з посади голови Державного агентства автомобільних доріг України у зв’язку із завершенням трирічної каденції.</p>
    </article>
  </body>
</html>