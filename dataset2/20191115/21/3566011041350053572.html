<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547510.html/%D9%87%DB%8C%DA%86-%D8%B5%D9%86%D9%81%DB%8C-%D8%AD%D9%82-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%87-%D8%A8%D9%87%D8%A7%D9%86%D9%87-%D8%A7%D9%81%D8%B2%D8%A7%DB%8C%D8%B4-%D9%86%D8%B1%D8%AE-%D8%A8%D9%86%D8%B2%DB%8C%D9%86-%D8%B1%D8%A7-%D9%86%D8%AF%D8%A7%D8%B1%D8%AF--%D8%AA%D9%85%D8%A7%D9%85-%DA%A9%D8%A7%D9%84%D8%A7%D9%87%D8%A7%DB%8C-%D8%A7%D8%B3%D8%A7%D8%B3%DB%8C-%D8%AA%D8%A7%D9%85%DB%8C%D9%86-%D8%B4%D8%AF%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T21:44:00+00:00"/>
    <meta property="og:title" content="هیچ صنفی حق افزایش قیمت به بهانه افزایش نرخ بنزین را ندارد/ تمام کالاهای اساسی تامین شده است"/>
    <meta property="og:description" content="رئیس سازمان صنعت، معدن و تجارت آذربایجان غربی، گفت: هیچ گونه افزایش قیمت با بهانه افزایش نرخ بنزین در این استان نخواهیم داشت چراکه تمام کالاهای اساسی تامین شده است."/>
  </head>
  <body>
    <article>
      <h1>هیچ صنفی حق افزایش قیمت به بهانه افزایش نرخ بنزین را ندارد/ تمام کالاهای اساسی تامین شده است</h1>
      <h2>رئیس صمت استان:</h2>
      <address>
        <time datetime="2019-11-15T21:44:00+00:00">15 Nov 2019, 21:44</time>
      </address>
      <p>رئیس سازمان صنعت، معدن و تجارت آذربایجان غربی، گفت: هیچ گونه افزایش قیمت با بهانه افزایش نرخ بنزین در این استان نخواهیم داشت چراکه تمام کالاهای اساسی تامین شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ غلامرضا بابایی در گفت و گو با خبرنگار <a href="http://uromnews.ir/">اروم نیوز</a>، در خصوص افزایش یا عدم افزایش قیمت اقلام مصرفی در آذربایجان غربی، اظهار داشت: تمام کالاهای اساسی در سطح استان به اندازه نیاز مردم وجود دارد و هیچ افزایش قیمتی در این زمینه را شاهد نخواهیم بود.</p>
      <p>وی، افزود: افزایش نرخ بنزین روی هیچ محصولی تاثیرگذار نبوده و قیمت اقلام مصرفی در هیچ نقطه از استان دچار افزایش نخواهد شد.</p>
      <p>رئیس سازمان صنعت، معدن و تجارت آذربایجان غربی، عنوان کرد:  جابجایی کالاهای اساسی توسط ناوگان ریلی و نیز ناوگان گازوئیل سوز انجام می شود و در این زمینه نیز هیچ تغییر قیمتی نخواهیم داشت که در قیمت اقلام تاثیرگذار باشد.</p>
      <p>وی، بیان داشت: همانطور که وزیر صمت بیان کردند، هیچ افزایش قیمتی را تاب نخواهیم آورد و در این زمینه بازرسان سازمان به طور شبانه روزی آماده رسیدگی و پاسخگویی به هم استانی ها هستند.</p>
      <p>انتهای پیام/</p>
    </article>
  </body>
</html>