<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/tramp-ne-zalyakuvav-yovanovich-biliy-dim-novini-ssha-50053868.html"/>
    <meta property="og:site_name" content="НВ"/>
    <meta property="article:published_time" content="2019-11-15T21:22:00+00:00"/>
    <meta property="og:title" content="Висловив свою точку зору. У Білому домі заявили, що Трамп не залякував Йованович"/>
    <meta property="og:description" content="У Білому домі заявили, що президент США Дональд Трамп не намагався залякати екс-посла Марі Йованович після її свідчень у справі про імпічмент."/>
  </head>
  <body>
    <article>
      <h1>Висловив свою точку зору. У Білому домі заявили, що Трамп не залякував Йованович</h1>
      <h2>У Білому домі заявили, що президент США Дональд Трамп не намагався залякати екс-посла Марі Йованович після її свідчень у справі про імпічмент.</h2>
      <address>
        <time datetime="2019-11-15T21:22:00+00:00">15 Nov 2019, 21:22</time>
      </address>
      <p>Про це повідомляє <a href="https://ukrainian.voanews.com/a/tvit-prezydenta/5167841.html">Голос Америки</a>.</p>
      <p>«Твіт не був залякуванням свідка, а просто виражав точку зору президента, на яку він має право», — йдеться в заяві.</p>
      <p>В заяві також розкритикували розслідування в рамках процедури імпічменту, назвавши його політизованим.</p>
      <p>«Це не суд, це партійний політичний процес, або більш точно, повністю незаконна шарада підтасована проти президента. Тут менше відповідних процедур у цьому процесі, ніж у будь-якій такій події в історії нашої країни. Це справжня ганьба», — йдеться у заяві.</p>
      <p>Сам <a href="https://nv.ua/ukr/world/countries/tramp-pro-pokazannya-yovanovich-50053864.html">Трамп назвав ганьбою публічні слухання Палати представників</a> в рамках розслідування імпічменту, на яких виступила колишній посол США в Україні <a href="https://nv.ua/tags/mari-jovanovich.html">Марі Йованович.</a></p>
      <p>Скарга інформатора, який повідомив про липневу телефонну розмову між Дональдом Трампом і Володимиром Зеленським, привела до <a href="https://nv.ua/world/countries/impichment-trampa-palata-predstaviteley-prinyala-rezolyuciyu-v-podderzhku-novosti-ssha-50050930.html">запуску процедури імпічменту.</a></p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/344/original/417eb6dc1646121a147cff707a55063b.png?stamp=1&amp;q=85&amp;w=115"/>
      </figure>
      <p>Андрій Смирнов<br/>Зеленський 11 разів подякував Трампу</p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
      <p>Демократи з Палати представників апелювали до поняття quid pro quo (послуга за послугу) при описі ймовірного тиску команди Трампа на Україну з метою почати розслідування проти сім'ї Джо Байдена і втручання у вибори 2016 року.</p>
      <p>Після перших публічних слухань спікер Палати представників США Ненсі Пелосі <a href="https://nv.ua/ukr/world/geopolitics/impichment-trampa-prezidenta-ssha-zvinuvatili-v-pidkupi-ukrajinu-50053594.html">звинуватила Трампа в спробі підкупити Україну</a>. За її словами, очільник Білого дому сам розписався в цьому.</p>
      <p>Читайте також:</p>
      <ul>
        <li>
          <a href="https://nv.ua/ukr/world/geopolitics/zelenskiy-i-tramp-onovlena-stenograma-rozmovi-novini-ukrajini-50053785.html">Білий дім опублікував стенограму телефонної розмови Трампа і Зеленського</a>
        </li>
        <li>
          <a href="https://nv.ua/ukr/world/geopolitics/oglyad-zmi-garna-strahovka-dzhuliani-proti-trampa-ta-interv-yu-zelenskogo-yakogo-ne-stalosya-50053799.html">Огляд ЗМІ: гарна страховка Джуліані проти Трампа та інтерв'ю Зеленського, «якого не сталося»</a>
        </li>
      </ul>
    </article>
  </body>
</html>