<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/vybuhy-u-balakliyi-zagynuly-dvoye-saperiv-z-sumshchyny"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-15T21:58:00+00:00"/>
    <meta property="og:title" content="Вибухи у Балаклії: загинули двоє саперів з Сумщини"/>
    <meta property="og:description" content="15 листопада на території військового арсеналу у Балаклії пролунали поодинокі вибухи. Інцидент стався під час проведення планових робіт з утилізації боєприпасів на технічній території, пише НВ. За даними ДБР, під час розмінування та завантаження боєприпасів на техніку відбулося детонування, загорання та три вибухи."/>
  </head>
  <body>
    <article>
      <h1>Вибухи у Балаклії: загинули двоє саперів з Сумщини</h1>
      <address>
        <time datetime="2019-11-15T21:58:00+00:00">15 Nov 2019, 21:58</time>
      </address>
      <figure>
        <img src="http://sumy.today/sites/default/files/picture2_vzryvy-na-voennyh_360626_p0.jpg"/>
      </figure>
      <p>15 листопада на території військового арсеналу у Балаклії пролунали поодинокі вибухи. Інцидент стався під час проведення планових робіт з утилізації боєприпасів на технічній території, пише <a href="https://nv.ua/ukr/ukraine/events/vibuhi-u-balakliji-ostanni-dani-pro-poterpilih-novini-ukrajini-50053854.html">НВ</a>.</p>
      <p>За даними ДБР, під час розмінування та завантаження боєприпасів на техніку відбулося детонування, загорання та три вибухи.</p>
      <p>Двоє військовослужбовців загинули. За даними KHARKIV Today, під час вибухів в Балаклії постраждали сапери 91-го інженерного полку ЗСУ (місце дислокації - Охтирка).</p>
      <p>У результаті вибухів на території військового складу у Балаклії Харківської області постраждали п’ятеро військовослужбовців-саперів.</p>
      <p>За даними Генерального штабу Збройних сил України, один військовий перебуває у важкому стан, один — у стані середнього ступеня важкості, ще троє - у стані легкого ступеня важкості.</p>
      <p>У Харківській міській раді заявили, що трьох військових у віці від 20 до 30 років доставили в міську клінічну лікарню швидкої і невідкладної допомоги ім. Мещанінова.</p>
      <p>«Один з них — з опіками тіла до 60% і переломом руки, другий — з опіками до 20%, у третього в ході обстеження зафіксували переломи», — повідомили у міськраді.</p>
      <p>
        <i>
          <b>Фото 112.ua</b>
        </i>
      </p>
      <figure>
        <iframe src="https://www.youtube.com/embed/vS4mB7XrNlc" width="560" height="315" data-service="Youtube" scrolling="no"/>
      </figure>
    </article>
  </body>
</html>