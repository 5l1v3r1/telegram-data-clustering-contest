<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/auto/article/2038300/h-fca-greece-stin-aftokinisi-2019-premiera-tou-fiat-500ch-sport.html"/>
    <meta property="og:site_name" content="News.gr"/>
    <meta property="article:published_time" content="2019-11-15T21:01:22+00:00"/>
    <meta property="og:title" content="H FCA Greece στην «Αυτοκίνηση 2019»: Πρεμιέρα του Fiat 500Χ Sport"/>
    <meta property="og:description" content="Στην έκθεση «Αυτοκίνηση 2019», η FCA Greece παρουσιάζει στο Ελληνικό κοινό την γκάμα μοντέλων των Fiat, Alfa Romeo και Jeep. Παράλληλα το παρόν στην έκθεση θα δώσουν η Mopar, επίσημη"/>
  </head>
  <body>
    <article>
      <h1>H FCA Greece στην «Αυτοκίνηση 2019»: Πρεμιέρα του Fiat 500Χ Sport</h1>
      <address><time datetime="2019-11-15T21:01:22+00:00">15 Nov 2019, 21:01</time> by <a rel="author">Νίκος Τσάδαρης</a></address>
      <p>Στην έκθεση «Αυτοκίνηση 2019», η FCA Greece παρουσιάζει στο Ελληνικό κοινό την γκάμα μοντέλων των <a href="https://www.news.gr/tag/fiat"><b>Fiat</b></a>, Alfa Romeo και Jeep. Παράλληλα το παρόν στην έκθεση θα δώσουν η Mopar, επίσημη μάρκα υπηρεσιών After Sales της FCA και η FCA BANK, οι οποίες προσφέρουν πρωτοποριακές υπηρεσίες καθιστώντας πιο εύκολη, προσιτή και ευχάριστη την αγορά και χρήση ενός νέου αυτοκινήτου.</p>
      <h4>Fiat</h4>
      <figure>
        <img src="https://www.news.gr/wp-content/uploads/images/2019/11/15/nq/nqtlsw2g.jpg?x78811"/>
      </figure>
      <p>Για πρώτη φορά το Ελληνικό κοινό θα έχει την ευκαιρία να γνωρίσει από κοντά το νέο 500X Sport, ένα μοντέλο που συνδυάζει το ξεχωριστό στιλ του Ιταλικού SUV με την δυναμική οδηγική συμπεριφορά ενός σπορ μοντέλου. Την εντυπωσιακή εμφάνιση με τους τροχούς των 19'', τη διπλή απόληξη της εξάτμισης και τους σπορ προφυλακτήρες, συνοδεύει η νέα ανάρτηση με τα αμορτισέρ τεχνολογίας FSD που προσφέρει κορυφαία επίπεδα πρόσφυσης, χωρίς συμβιβασμούς στον τομέα της άνεσης. Το παρόν στο περίπτερο της FCA θα δώσει και η νέα έκδοση 500 Star, που βασισμένη στο θρυλικό μοντέλο αναβαθμίζει σε νέα επίπεδα την πολυτέλεια και τις δυνατότητες συνδεσιμότητας. Την παρουσία της οικογένειας 500 θα ολοκληρώσει το 500L που χάρη στην ευρυχωρία και την πρακτικότητα του έδωσε μια νέα διάσταση στο στιλ.</p>
      <p>Το πιο δημοφιλές μοντέλο της κατηγορίας, το Fiat Panda, θα εκπροσωπήσει η έκδοση Panda CNG, η οποία χρησιμοποιώντας για την κίνηση της φυσικό αέριο, αποτελεί την απόλυτη λύση για όσους αναζητούν τη μέγιστη οικονομία καυσίμου χωρίς κανένα συμβιβασμό στην αυτονομία και την χρηστικότητα.  Αντίστοιχα το Fiat Tipo, αποτελεί την επιλογή όσων αναζητούν ένα ευρύχωρο, αξιόπιστο και πλούσια εξοπλισμένο μοντέλο με ιδιαίτερα προσιτή τιμή αγοράς.</p>
      <h4>Alfa Romeo</h4>
      <figure>
        <img src="https://www.news.gr/wp-content/uploads/images/2019/11/15/zs/zsrh3g0q.jpg?x78811"/>
      </figure>
      <p>Στην έκθεση τo κοινό θα έχει την ευκαιρία να γνωρίσει από κοντά την Giulia Veloce, ένα μοντέλο που χάρη στον υπερτροφοδοτούμενο κινητήρα των 280 ίππων, το εξελιγμένο σύστημα τετρακίνησης Q4 και μια σειρά προηγμένων τεχνολογικών λύσεων (άξονας μετάδοσης από carbon fiber, σύστημα brake by wire, κ.α.) ανεβάζει σε νέο επίπεδο την οδηγική ευχαρίστηση. Αντίστοιχα η Stelvio, χρησιμοποιώντας την προηγμένη βάση της Giulia αποτελεί το απολαυστικότερο SUV, συνδυάζοντας ιδανικά την άνεση και τη χρηστικότητα με την απαράμιλλη οδική αίσθηση.</p>
      <h4>Jeep</h4>
      <figure>
        <img src="https://www.news.gr/wp-content/uploads/images/2019/11/15/rr/rrpdjdgl.jpg?x78811"/>
      </figure>
      <p>H Jeep παρουσιάζει την πλήρη γκάμα μοντέλων SUV. Το Renegade στη βάση της γκάμας συνδυάζει την ευελιξία ενός συμπαγούς SUV με τις κορυφαίες εκτός δρόμου δυνατότητες της μάρκας. Αντίστοιχα στο Compass τον πολυτελή χαρακτήρα και τα υψηλά επίπεδα άνεσης και ασφάλειας, έρχονται να συμπληρώσουν το δυναμικό στιλ και οι πολλαπλές επιλογές κινητήρων και συστημάτων μετάδοσης στους 2 ή και στους 4 τροχούς. Το Cherokee από την πλευρά του αποτελεί ένα όχημα που συνδυάζει πολυτέλεια και επιβλητικό χαρακτήρα. Τέλος το θρυλικό Wrangler έρχεται σαν επιστέγασμα της φιλοσοφίας της μάρκας για απόλυτη ελευθερία κίνησης σε κάθε δρόμο με απόλυτη ασφάλεια.</p>
      <h4>Mopar</h4>
      <p>Η επίσημη μάρκα υπηρεσιών After Sales του Ομίλου FCA, θα παρουσιάσει στην έκθεση την γκάμα αξεσουάρ της για τα μοντέλα του Ομίλου, καθώς και μια σειρά προνομιακών πακέτων συντήρησης. Παράλληλα ένα Wrangler εξοπλισμένο με αξεσουάρ της Jeep Performance θα δείξει ότι, δεν υπάρχουν όρια στις επιλογές εξατομίκευσης που μπορεί να έχει κανείς για το Jeep του.</p>
      <h4>FCA Bank</h4>
      <p>Προσφέροντας χρηματοοικονομικές και ασφαλιστικές υπηρεσίες για την αγορά και τη μακροχρόνια μίσθωση οχημάτων, η FCA Bank, κάνει πιο εύκολη την απόκτηση ενός νέου αυτοκινήτου. Τα μοντέλα της FCA είναι διαθέσιμα μέσω της FCA Bank με ιδιαίτερα προνομιακά προγράμματα χρηματοδότης όπως είναι το άτοκο πρόγραμμα που ισχύει για τη σειρά Fiat 500 και το Fiat Tipo, αλλά και το πρόγραμμα 4x4 της Jeep .</p>
      <figure>
        <img src="https://www.news.gr/wp-content/uploads/images/2019/11/15/rr/rrpdjdgl.jpg?x78811"/>
      </figure>
      <p>Όλες οι λύσεις αυτοκίνησης που προσφέρονται από την FCA Bank, τώρα γίνονται ακόμα πιο προσιτές καθώς μπορούν και παρέχονται μέσω διαδικασίας ηλεκτρονικής υπογραφής εκμηδενίζοντας τον χρόνο αγοράς και απλοποιώντας ακόμα περισσότερο την διαδικασία για τον πελάτη καθώς υπάρχει η δυνατότητα ολοκλήρωσης ακόμα και από το σπίτι, τον χώρο εργασίας ή και πιο απλά από το κινητό.</p>
      <figure>
        <img src="https://www.news.gr/wp-content/uploads/images/2019/11/15/pc/pcy5e2dd.jpg?x78811"/>
      </figure>
      <figure>
        <img src="https://www.news.gr/wp-content/uploads/images/2019/11/15/fr/frxnq7l7.jpg?x78811"/>
      </figure>
      <p>
        <b>Νίκος Τσάδαρης</b>
      </p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/auto/article/2000668/h-fiat-epitachini-ta-schedia-exilektrismou-tis.html"/>
        <a href="https://www.news.gr/auto/article/1990973/xekina-i-paragogi-tou-jeep-compass-stin-evropi.html"/>
        <a href="https://www.news.gr/auto/article/1988258/h-fiat-veltioni-tis-energiaki-apodotikotita-ton-ergostasion-tis.html"/>
      </related>
    </article>
  </body>
</html>