<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/biliy-dim-opublikuvav-stenogramu-pershoji-rozmovi-trampa-i-zelenskogo-640293.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T21:11:19+00:00"/>
    <meta property="og:title" content="Білий дім опублікував стенограму першої розмови Трампа і Зеленського"/>
    <meta property="og:description" content="Телефонна розмова відбулася 21 квітня після перемоги Зеленського на президентських виборах"/>
  </head>
  <body>
    <article>
      <h1>Білий дім опублікував стенограму першої розмови Трампа і Зеленського</h1>
      <address>
        <time datetime="2019-11-15T21:11:19+00:00">15 Nov 2019, 21:11</time>
      </address>
      <h4>Телефонна розмова відбулася 21 квітня після перемоги Зеленського на президентських виборах</h4>
      <p>Білий дім опублікував стенограму першого телефонного дзвінка між президентом США Дональдом Трампом та президентом України Володимиром Зеленським.</p>
      <p>Про це повідомляє <a href="https://edition.cnn.com/2019/11/15/politics/donald-trump-volodymyr-zelensky-white-house-transcript-april-call/index.html?utm_source=twCNN&amp;utm_content=2019-11-15T14%3A30%3A11&amp;utm_medium=social&amp;utm_term=link">CNN.</a></p>
      <p>Телефонна розмова відбулася 21 квітня після перемоги Зеленського на президентських виборах, за два місяці до телефонного дзвінка 25 липня, який знаходиться в центрі розслідування про імпічменту Трампа.</p>
      <p>Згідно із стенограмою, Трамп привітав Зеленського із перемогою і заявив, «що не має сумнівів, що ви будете прекрасним президентом». Він також запросив Зеленського до Білого дому.</p>
      <p>На відміну від розмови 25 липня, дана стенограма не містить згадок про колишнього віцепрезидента Джо Байдена та його сина, а також про вибори президента США 2016 року.</p>
      <p>«У мене багато друзів в Україні, котрі знають і люблять вас», - говорив тоді Трамп.</p>
      <p>За словами американського лідера, він «чекає з нетерпінням» на спільну роботу з Зеленським у майбутньому.</p>
      <p>«Є багато речей, які нам варто обговорити», - сказав Трамп.</p>
      <p>Крім того, Трамп заявив, що Україна завжди була добре представлена на конкурсі краси «Міс Всесвіт».</p>
      <p>«Коли я був власником «Міс Всесвіт», у них завжди були чудові люди. Україна була завжди дуже добре представлена», - додав президент США.</p>
      <p>Нагадаємо, напередодні <a href="https://glavcom.ua/news/tramp-pokazav-grupi-senatoriv-stenogramu-pershoji-rozmovi-iz-zelenskim-640047.html">Трамп показав групі сенаторів стенограму першої розмови із Зеленським</a>.</p>
      <p>Уперше про наміри оприлюднити стенограму іншої розмови з президентом України <a href="https://glavcom.ua/news/tramp-mozhe-oprilyudniti-stenogramu-shche-odnijeji-telefonnoji-rozmovi-iz-zelenskim-638779.html">Трамп заявив у п’ятницю 8 листопада.</a></p>
      <p>Згодом він обіцяв оприлюднити стенограму розмови із Зеленським <a href="https://glavcom.ua/news/stenograma-shche-odnijeji-rozmovi-trampa-iz-zelenskim-mozhe-buti-oprilyudnena-12-listopada-638922.html">12 листопада.</a></p>
      <p>Раніше газета The Washington Post повідомила, що <a href="https://glavcom.ua/world/observe/the-washington-post-poyasnila-za-shcho-tramp-nenavidiv-ukrajinu-637300.html">Дональд Трамп відчував ненависть до України з перших днів в Білому домі.</a></p>
      <p>До слова, 13 листопада у<a href="https://glavcom.ua/news/u-kongresi-ssha-startuvali-publichni-sluhannya-pro-impichment-trampa--639715.html"> Конгресі США стартували публічні слухання про імпічмент Трампа</a>.</p>
    </article>
  </body>
</html>