<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/sport/277698/ajax-verlengt-contract-edwin-van-der-sar-met-vier-jaar.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-15T13:51:20+00:00"/>
    <meta property="og:title" content="Ajax verlengt contract Edwin van der Sar met vier jaar"/>
    <meta property="og:description" content="De Raad van Commissarissen (RvC) van AFC Ajax NV is voornemens het contract met Edwin van der Sar met vier jaar te verlengen, tot en met de Algemene Vergadering van Aandeelhouders (AVA) in november 2023. 'Dit met inachtneming van de daarbij geldende procedure, waardoor de algemeen directeur na de AVA van vandaag door de RvC kan worden herbenoemd voor de nieuwe periode', zo laat Ajax vrijdag weten."/>
  </head>
  <body>
    <article>
      <h1>Ajax verlengt contract Edwin van der Sar met vier jaar</h1>
      <address>
        <time datetime="2019-11-15T13:51:20+00:00">15 Nov 2019, 13:51</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/ajax-shirt-handtekening-bon.jpg?itok=7FkZOjI8"/>
        <figcaption>Foto: Archief EHF/ foto ter illustratie</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/ajax-shirt-handtekening-bon.jpg?itok=7FkZOjI8"/>
        <figcaption>Foto: Archief EHF/ foto ter illustratie</figcaption>
      </figure>
      <p><b>Amsterdam - </b>De Raad van Commissarissen (RvC) van AFC Ajax NV is voornemens het contract met Edwin van der Sar met vier jaar te verlengen, tot en met de Algemene Vergadering van Aandeelhouders (AVA) in november 2023. 'Dit met inachtneming van de daarbij geldende procedure, waardoor de algemeen directeur na de AVA van vandaag door de RvC kan worden herbenoemd voor de nieuwe periode', zo laat Ajax vrijdag weten.</p>
      <p><b>Amsterdam - </b>De Raad van Commissarissen (RvC) van AFC Ajax NV is voornemens het contract met Edwin van der Sar met vier jaar te verlengen, tot en met de Algemene Vergadering van Aandeelhouders (AVA) in november 2023. 'Dit met inachtneming van de daarbij geldende procedure, waardoor de algemeen directeur na de AVA van vandaag door de RvC kan worden herbenoemd voor de nieuwe periode', zo laat Ajax vrijdag weten.</p>
      <h3>Algemeen directeur</h3>
      <p>Van der Sar (49) maakt sinds november 2012 deel uit van het directieteam van Ajax. Daar begon hij als directeur marketing. In november 2016 werd de voormalig doelman benoemd tot algemeen directeur en in die hoedanigheid tevens voorzitter van het directieteam.</p>
      <h3>'Belangrijke rol gespeeld '</h3>
      <p>President-commissaris Leen Meijaard: 'Edwin van der Sar heeft een belangrijke rol gespeeld in het succes van Ajax in de afgelopen jaren. Om dit succes te bestendigen willen wij zijn contract graag verlengen. In gesprekken die wij met hem voerden bleek dat ook hij graag door wilde bij Ajax. Hij vertegenwoordigt Ajax zowel in binnen- als buitenland op excellente wijze. Onder zijn leiding kan Ajax nog verdere stappen maken, daar zijn wij van overtuigd.'</p>
      <h3>Ambitieus</h3>
      <p>Algemeen directeur Edwin van der Sar: 'Eigenlijk was ik me niet eens bewust dat mijn termijn af liep. En voor mijn gevoel ben ik nog helemaal niet klaar bij Ajax. Dus ik ben blij met het vertrouwen. Ons gezamenlijke doel is om met Ajax 1 structureel aan te haken bij de Europese top. Daar hoort een gezonde bedrijfsvoering bij, die gericht is op nationale en internationale groei en vanuit de waarden die bij Ajax horen. Dat is ambitieus en daar houd ik van. Samen met de rest van het directieteam ga ik graag door om dat als geheel voor elkaar te krijgen. We zijn weliswaar goed op weg, maar we zijn er nog niet.'</p>
    </article>
  </body>
</html>