<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/skorseze-razgnevi-mladotsite-v-akademiyata-406800.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-15T13:09:30+00:00"/>
    <meta property="og:title" content="Скорсезе разгневи младоците в Академията"/>
    <meta property="og:description" content="Великият кинаджия рискува „Оскар“ за „Ирландецът“ след нападките към Марвел"/>
  </head>
  <body>
    <article>
      <h1>Скорсезе разгневи младоците в Академията</h1>
      <address><time datetime="2019-11-15T13:09:30+00:00">15 Nov 2019, 13:09</time> by <a rel="author">Агенция Стандарт</a></address>
      <p>Мартин Скорсезе със сигурност не очакваше да причини толкова сериозен фурор, когато заяви, че филмите на Марвел не са кино. Сега култовият кинаджия може и да си плати сурово за обидите, които изпрати към супергеройските ленти. Според „Variety“ съставът на Академията се променя – все повече млади хора участват в номинирането за „Оскар“ и тъкмо те биха дали шанс за златото на филми като мегапродукциите на Марвел. Най-вероятно, благодарение на същите тези членове, „Черната пантера“ успя да се класира за номинация за най-добър филм миналата година. Със суровите си коментари Скорсезе разгневи новото поколение и така рискува да се прости със статуетка за поредната си лента „Ирландецът“. Зрител сподели пред изданието: „Бил съм на много прожекции на Академията тази година. Нито една от тях не събра толкова хора, колкото „Отмъстителите: Краят“.</p>
    </article>
  </body>
</html>