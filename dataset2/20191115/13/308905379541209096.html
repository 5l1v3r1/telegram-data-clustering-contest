<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/scoor-jij-nog-snel-gratis-windows-10-33136"/>
    <meta property="og:site_name" content="Apparata"/>
    <meta property="article:published_time" content="2019-11-15T13:28:00+00:00"/>
    <meta property="og:title" content="Scoor jij nog snel gratis Windows 10?"/>
    <meta property="og:description" content="Per januari 2020 stopt de ondersteuning voor Windows 7, dus je moet toch."/>
  </head>
  <body>
    <article>
      <h1>Scoor jij nog snel gratis Windows 10?</h1>
      <h2>Per januari 2020 stopt de ondersteuning voor Windows 7, dus je moet toch.</h2>
      <address><time datetime="2019-11-15T13:28:00+00:00">15 Nov 2019, 13:28</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Microsoft heeft bekend gemaakt dat zij per 14 januari 2020 stoppen met de gratis ondersteuning van oudere versies van Windows, waaronder het immens populaire <a href="https://www.apparata.nl/nieuws/windows-7-wordt-over-365-dagen-begraven-29684">Windows 7</a>. Als je Windows 10 wilt aanschaffen is dat een investering die al snel over de € 100,- gaat. Voor vroege vogels heeft Windows in 2015 een programma uitgerold, waarbij je gratis naar Windows 10 kon upgraden als je een geldige licentie had voor Windows 7, Windows 8 of Windows 8.1 (home of pro editie).</p>
      <p>Dit programma is officieel per <a href="https://www.apparata.nl/nieuws/updaten-naar-windows-10-kan-vandaag-nog-gratis-19186">juli 2016 beëindigd</a>. Journalisten van CNET ontdekten vandaag dat het incentiveprogramma nog steeds werkt. Met een oude laptop met geldige licentie voor eerdere Windows installeerden zij gratis Windows 10. Inmiddels heb ik het zelf geprobeerd en ook mij is het gelukt. Garantie kan men niet bieden en vraag is hoe lang je nog kunt profiteren, maar het is toch het proberen waard.</p>
      <p>Om in aanmerking te komen ga je naar <a href="https://www.microsoft.com/en-us/software-download/windows10">deze pagina</a>. Die is in het Engels, maar als je de Nederlandse versie hebt geïnstalleerd op jouw PC krijg je ook het update-proces in het Nederlands te zien.</p>
      <p>Als je op de pagina geweest bent kun je kiezen of je de upgrade voor één of meerdere PC’s wilt uitvoeren. Voor 1 PC druk je eenvoudig weg op ‘download now’. Als je voor installatie op meerdere PC’s gaat kies je de optie ‘Create installation media for another PC’ en bewaar je de installatiefiles. Wanneer de bestanden gedownload zijn accepteer je de prompts die verschijnen. Wanneer het installatieproces is afgelopen ga je naar ‘Settings Update &amp; Security &gt; Activation’ (of Nederlandse equivalent) en zie je als het goed is een digitale licentie voor Windows 10.</p>
      <p>Uiteraard kun je alleen een ‘Pro’ editie naar een ‘Pro’ editie van Windows 10 upgraden, een ‘home’ editie upgrade naar een ‘home’-editie van Windows 10. Enterprise-edities zijn uitgesloten. Ook kunnen er elders blokkades ontstaan, maar als het lukt heb je dit weekend weer mooi wat extra budget. Succes!</p>
      <p>Bron: <a href="https://www.cnet.com/how-to/how-to-upgrade-to-windows-10-for-free/">CNET</a></p>
    </article>
  </body>
</html>