<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/krakow,50/skarzysko-kamienna-jechal-pijany-z-dzieckiem-potracil-pietnastolatke,985665.html"/>
    <meta property="og:site_name" content="TVN24"/>
    <meta property="article:published_time" content="2019-11-15T13:56:00+00:00"/>
    <meta property="og:title" content="Z jezdni na wysepkę, a potem wzdłuż przejścia na chodnik. Potrącenia nastolatki &quot;nie zauważył&quot;"/>
    <meta property="og:description" content="Był kompletnie pijany, kiedy jechał z dzieckiem przez Skarżysko-Kamienną (woj. świętokrzyskie). Na skrzyżowaniu ulic Piłsudskiego i Krasińskiego 43-letni kierowca zjechał z jezdni na wysepkę i potr..."/>
  </head>
  <body>
    <article>
      <h1>Z jezdni na wysepkę, a potem wzdłuż przejścia na chodnik. Potrącenia nastolatki "nie zauważył"</h1>
      <address><time datetime="2019-11-15T13:56:00+00:00">15 Nov 2019, 13:56</time> by <a rel="author">bż/gp</a></address>
      <slideshow>
        <figure>
          <img src="https://r-scale-c0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/49e5eb2f-f1ee-40ba-aabc-86f04a57dc15.png?type=1&amp;srcmode=0&amp;srcx=16/25&amp;srcy=1/1&amp;srcw=23/25&amp;srch=1/1&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/8221210f-9dc2-446b-842e-9bf9651033c0-480p.mp4"/>
          <figcaption>Moment potrącenia uchwyciły kamery monitoringu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/835cb9df-33c9-4657-b31c-6447daddedc3-480p.mp4"/>
          <figcaption>Motocyklista ratował się przed czołowym zdrzeniem z audi</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/3e021201-2b97-4bde-b862-3fc1653af2e6-480p.mp4"/>
          <figcaption>Potrącenie 15-latki na pasach w Radlinie</figcaption>
        </figure>
        <figcaption>Moment potrącenia uchwycił monitoring (film bez dźwięku)<cite>Foto: KPP Skarżysko-Kamienna | Video: KPP Skarżyko-Kamienna</cite></figcaption>
      </slideshow>
      <h3>Był kompletnie pijany, kiedy jechał z dzieckiem przez Skarżysko-Kamienną (woj. świętokrzyskie). Na skrzyżowaniu ulic Piłsudskiego i Krasińskiego 43-letni kierowca zjechał z jezdni na wysepkę i potrącił piętnastoletnią dziewczynę. Potem przeciął przejście dla pieszych i próbował odjechać po chodniku.</h3>
      <p>Piętnastoletnia dziewczyna na zielonym świetle weszła na przejście dla pieszych przez ulicę Piłsudskiego. Kiedy doszła do wysepki pomiędzy pasami ruchu, została uderzona przez rozpędzonego opla.</p>
      <related>
        <a href="https://www.tvn24.pl/lodz,69/brutalna-egzekucja-czy-wypadek-smierc-w-kochajacej-sie-rodzinie,985080.html"/>
      </related>
      <p>- Do zdarzenia doszło w czwartek po godzinie 18. Samochód jechał od strony ulicy Krasińskiego. Jego kierowca zjechał z jezdni na przejście dla pieszych - opowiada asp. Jarosław Gwóźdź z policji w Skarżysku.</p>
      <p>Całe zajście widać na nagraniu z monitoringu, które udostępniła policja. Na filmie widać, że auto po uderzeniu w dziewczynę kontynuuje jazdę wzdłuż przejścia dla pieszych.</p>
      <p>- Sprawca oddalił się miejsca zdarzenia, jadąc po chodniku w kierunku ulicy Armii Krajowej - dodaje asp. Gwóźdź.</p>
      <h3>Zatrzymany</h3>
      <p>Niedługo potem policja została poinformowana, że 43-latek został zatrzymany przez świadków.</p>
      <p>- Od mężczyzny wyczuwalna była woń alkoholu. Po przebadania alkomatem okazało się, że w jego organizmie znajdują się dwa promile alkoholu - mówi Jarosław Gwóźdź.</p>
      <p>Okazało się, że za kierownicą jechał 43-letni mieszkaniec Skarżyska, który tego dnia podróżował z dziesięcioletnią córką.</p>
      <related>
        <a href="https://www.tvn24.pl/lodz,69/mandat-za-potracenie-staruszki-i-ucieczke-pozniej-zarzuty-teraz-stracil-prawo-jazdy,968938.html"/>
      </related>
      <p>- Tłumaczył, że jadąc ze swoją 10-letnią córką wypadł z jezdni i uderzył w znak drogowy. Nie widział jednak żadnej pieszej w tym miejscu, którą miałby potrącić - informuje Gwóźdź.</p>
      <h3>Zarzuty</h3>
      <p>Na szczęście okazało się, że obrażenia potrąconej piętnastolatki nie są poważne. Dziewczyna - jak informuje policja - została przewieziona do szpitala, gdzie przeszła badania.</p>
      <p>- Doznała jedynie potłuczeń ciała i jej zdrowiu nic nie zagraża - mówi rzecznik skarżyskiej policji.</p>
      <p>Za kierowanie pojazdem mechanicznym w stanie nietrzeźwości polski kodeks przewiduje do dwóch lat więzienia. Policja podkreśla, że 43-latek może usłyszeć również inne zarzuty.</p>
      <related>
        <h4>Dowiedz się więcej...</h4>
        <a href="https://www.tvn24.pl/katowice,51/odbila-sie-od-samochodu-wpadla-pod-drugi-wstrzasajace-nagranie-z-potracenia-na-pasach,984984.html"/>
      </related>
    </article>
  </body>
</html>