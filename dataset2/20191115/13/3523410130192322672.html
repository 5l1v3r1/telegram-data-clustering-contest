<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640118/%D8%B3%D9%87%D9%85%DB%8C%D9%87-%D8%A8%D9%86%D8%B2%DB%8C%D9%86-%DB%B6%DB%B0-%D9%84%DB%8C%D8%AA%D8%B1-%D8%A2%D8%A8%D8%A7%D9%86%E2%80%8C-%D8%AA%D8%A7-%DB%B6-%D9%85%D8%A7%D9%87-%D8%B0%D8%AE%DB%8C%D8%B1%D9%87-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T13:42:00+00:00"/>
    <meta property="og:title" content="سهمیه بنزین ۶۰ لیتر آبان‌ تا ۶ ماه ذخیره می‌شود"/>
    <meta property="og:description" content="مردم نگران سوختن سهمیه آبان ماه خود نباشند؛ اینطور نیست که با پایان هرماه، سهمیه باقی مانده در کارت‌های سوخت شخصی بسوزد."/>
  </head>
  <body>
    <article>
      <h1>
        <a href="https://www.bultannews.com/fa/news/640118/%D8%B3%D9%87%D9%85%DB%8C%D9%87-%D8%A8%D9%86%D8%B2%DB%8C%D9%86-%DB%B6%DB%B0-%D9%84%DB%8C%D8%AA%D8%B1-%D8%A2%D8%A8%D8%A7%D9%86%E2%80%8C-%D8%AA%D8%A7-%DB%B6-%D9%85%D8%A7%D9%87-%D8%B0%D8%AE%DB%8C%D8%B1%D9%87-%D9%85%DB%8C%E2%80%8C%D8%B4%D9%88%D8%AF">سهمیه بنزین ۶۰ لیتر آبان‌ تا ۶ ماه ذخیره می‌شود</a>
      </h1>
      <h2>مردم نگران سوختن سهمیه آبان ماه خود نباشند؛ اینطور نیست که با پایان هرماه، سهمیه باقی مانده در کارت‌های سوخت شخصی بسوزد.</h2>
      <address><time datetime="2019-11-15T13:42:00+00:00">15 Nov 2019, 13:42</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، با وجود آنکه طبق تأیید سخنگوی<b> شرکت ملی پخش فرآورده‌های نفتی</b> ایران، از بامداد امروز تا این لحظه، تمامی جایگاه‌ها در مدار بهره برداری بوده و عرضه بنزین بدون توقف در حال انجام است، ترافیک بیش از حد نرمال در برخی جایگاه‌های عرضه بنزین در کلانشهرها، عجیب است.</p>
      <p>برخی مالکان وسایل نقلیه، صبح امروز پس از اطلاع از افزایش قیمت بنزین، بیش از نیاز طبیعی خود به جایگاه‌های عرضه بنزین مراجعه کرده و هم‌اکنون در برخی نقاط کشور، شاهد ترافیک متقاضیان سوخت‌گیری در جایگاه‌های عرضه هستیم.</p>
      <p>این درحالی است که نخستین سهمیه 60 لیتری بنزین که مربوط به آبان ماه است و در کارت سوخت‌های شخصی از بامداد امروز شارژ شده، در صورتی که مصرف نشود، تا 6 ماه در کارت های سوخت به صورت ذخیره شده باقی می‌ماند و اینطور نیست که با پایان هرماه، سهمیه باقی مانده در کارت‌های سوخت شخصی بسوزد.</p>
    </article>
  </body>
</html>