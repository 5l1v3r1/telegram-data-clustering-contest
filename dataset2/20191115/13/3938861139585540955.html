<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_sluga-narodu-skladaye-povnovazhennya-predstavnici-kabminu/938347"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T13:06:00+00:00"/>
    <meta property="og:title" content="&quot;Слуга народу&quot; складає повноваження представниці Кабміну"/>
    <meta property="og:description" content="Депутатка від &quot;Слуги народу&quot; Ірина Верещук напише заяву на припинення повноважень представниці Кабінету міністрів у Верховній Раді. Про це вона заявила журналістам у кулуарах парламенту. Причиною назвала те, що не вдалося &quot;спрацюватися&quot;. Рішення назвала погодженим з обох ..."/>
  </head>
  <body>
    <article>
      <h1>"Слуга народу" складає повноваження представниці Кабміну</h1>
      <address><time datetime="2019-11-15T13:06:00+00:00">15 Nov 2019, 13:06</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938347_w_300.jpg?v=0"/>
        <figcaption>"Те, що я говорила і пропонувала в Кабінеті міністрів, часто не знаходило відклику у прем'єр-міністра зокрема". ФОТО: Facebook-сторінка Ірини Верещук</figcaption>
      </figure>
      <p>Депутатка від "Слуги народу" <b>Ірина Верещук</b> напише заяву на припинення повноважень представниці Кабінету міністрів у Верховній Раді.</p>
      <p>Про це вона заявила журналістам у кулуарах парламенту.</p>
      <p>Причиною назвала те, що не вдалося "спрацюватися". Рішення назвала погодженим з обох сторін.</p>
      <p>"Моїми основними повноваженнями була комунікація, налагодження комунікації — тобто стати містком між Кабінетом міністрів і парламентом. Я вважаю, що ті методи й ті форми, які я пропонувала, не були дієвим, вони не приносили результату.</p>
      <p>Те, що я говорила і пропонувала в Кабінеті міністрів, часто не знаходило відклику у прем'єр-міністра зокрема. Ми дійшли висновку, що я напишу заяву і складу повноваження".</p>
      <p>Над складанням повноважень Верещук, вказала, думала ще до голосування щодо ринку землі, яке вона <a href="https://gazeta.ua/articles/politics/_slugi-nespodivano-pochali-kritikuvati-zakonoproekt-goncharuka-pro-rinok-zemli/937938">не підтримала</a>.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_sluga-narodu-vereschuk-pro-dvoh-viklyuchenih-sogodni-voni-a-zavtra-ya/938319"/>
      </related>
      <p>Припускає, що її на посаді замінить депутатка від "Слуги народу" <b>Олена Шуляк</b> — "я чула про неї в кулуарах".</p>
      <blockquote>Ірина Верещук пропрацювала на посаді представниці уряду в парламенті 2 місяці — з 4 вересня до 15 листопада. Працювала на волонтерських засадах, вказала в коментарі журналістам.</blockquote>
    </article>
  </body>
</html>