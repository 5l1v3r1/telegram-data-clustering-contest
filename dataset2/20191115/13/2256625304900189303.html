<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158470_1.html"/>
    <meta property="og:site_name" content="Novsport"/>
    <meta property="article:published_time" content="2019-11-15T13:44:00+00:00"/>
    <meta property="og:title" content="България взе отборната титла от балканския шампионат по крос кънтри"/>
    <meta property="og:description" content="Йоло Николов и Елица Тодорова станаха вицешампиони"/>
  </head>
  <body>
    <article>
      <h1>България взе отборната титла от балканския шампионат по крос кънтри</h1>
      <address><time datetime="2019-11-15T13:44:00+00:00">15 Nov 2019, 13:44</time> by <a rel="author">Пламен Димитров</a></address>
      <p> Йоло Николов и Елица Тодорова станаха вицешампиони, а мъжете взеха отборната титла на балканския шампионат по крос кънтри в Беране  (Черна гора) на 9 ноември.</p>
      <p> <br/>Йоло Николов спечели сребърния медал на 10 км с 30:26, като изпусна титлата за сантиметри от Ютайев Абухау (Израел) – 30:25.  Митко Ценов е 6-ти с 30:44 пред Стоян Владков – 7-и с 30:49. Челните позиции на Николов, Ценов и Владков донесоха първото място за България в отборното класиране.<br/> <br/>При девойките под 20 години Елица Тодорова бе в челото на групата в надпревара на 4 км и се пребори за сребърния медал с 14:15, като отстъпи само на Сила Ергун (Турция) – 14:11. Девора Аврамова също беше в позиция за медал, но в последните метри бе изпреварена от две румънски атлетки и завърши пета с 14:22. Денислава Борисова е 12-а при девойките с 14:52, а Маргарита Радева зае 20-а позиция с 15:40.<br/> </p>
      <figure>
        <img src="http://www.novsport.com/content/3(1755).jpg"/>
      </figure>
      <p> <br/>Маринела Нинева се представи достойно при жените с шесто място на 8 км с 29:20, а при юношите под 20 години на 6 км отборът ни е на 6-о място, като Иван Андреев е 19-и с 20:12, Валентин Вълканов е 24-и с 20:30, Иван Иванов – 27-и с 20:47 и Еркан Низам е 28-и с 20:48.<br/> </p>
    </article>
  </body>
</html>