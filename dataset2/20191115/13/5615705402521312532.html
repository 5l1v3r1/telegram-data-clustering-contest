<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204506-polshcha-ne-planue-prodovzhuvati-kontrakt-z-rosieyu-na-pokupku-gazu"/>
    <meta property="og:site_name" content="Mind UA"/>
    <meta property="article:published_time" content="2019-11-15T13:00:00+00:00"/>
    <meta property="og:title" content="Польща не планує продовжувати контракт з Росією на покупку газу"/>
    <meta property="og:description" content="Польська PGNiG повідомила «Газпром» про небажання продовжувати «Ямальський контракт»"/>
  </head>
  <body>
    <article>
      <h1>Польща не планує продовжувати контракт з Росією на покупку газу</h1>
      <h2>Польська PGNiG повідомила «Газпром» про небажання продовжувати «Ямальський контракт»</h2>
      <address>
        <time datetime="2019-11-15T13:00:00+00:00">15 Nov 2019, 13:00</time>
      </address>
      <p>Польський енергетичний концерн PGNiG передав російському «Газпрому» повідомлення про бажання завершити дію «Ямальського контракту» про постачання російського газу 31 грудня 2022 року. Про це повідомляє <a href="https://www.pap.pl/aktualnosci/news%2C542691%2Cpgnig-gazpromowi-przekazano-oswiadczenie-woli-zakonczenia-obowiazywania">PAP</a>.</p>
      <p>«Правління PGNiG повідомляє, що 15 листопада 2019 року після отримання необхідних корпоративних дозволів воно подало в «Газпром» і «Газпром експорт» заяву про намір припинити 31 грудня 2022 року договір купівлі-продажу природного газу в Польщу від 25 вересня 1996 року. Відповідно до положень контракту, сторони угоди зобов'язані декларувати плани подальшої співпраці після 2022 року за три роки до можливого завершення його дії 31 грудня 2022 року», – йдеться в повідомленні компанії.</p>
      <p>PGNiG відзначає, що вжиті компаній заходи щодо диверсифікації напрямків імпорту газу в Польщу після 2022 року здійснюються відповідно до поточної стратегією PGNiG на 2017-2022 роки з перспективою до 2026 року і, зокрема, передбачають укладання контрактів на імпорт скрапленого природного газу (СПГ ).</p>
      <p>Польща отримує газ з Росії по транснаціональному газопроводу «Ямал-Європа», протяжністю 2000 км. Польська ділянка газопроводу належить EuRoPol Gaz SA – спільному підприємству «Газпрому», PGNiG і польського Gas-Trading S.A.</p>
      <p>Контракт на покупку і продаж природного газу Польща і Росія уклали 25 вересня 1996 року. Термін дії «Ямальського контракту» – до 31 грудня 2022 року.</p>
      <p>Нагадаємо: минулого місяця стало відомо, що Варшава не планує продовжувати довгострокову угоду про імпорт російського газу, що діє до 2022 року і цілеспрямовано працює над тим, щоб до цього часу <a href="https://mind.ua/news/20203064-polshcha-mozhe-povnistyu-vidmovitis-vid-rosijskogo-gazu-za-tri-roki">припинити закупівлі блакитного палива у Росії</a>. Експерти вважають, що Польща справді за три роки зможе повністю відмовитися від газу з Росії. </p>
      <p>Як повідомлялось, глава польської нафтогазової компанії PGNiG Петро Возняк пригрозив застосувати <a href="https://mind.ua/news/20204504-polshcha-pogrozhue-nimechchini-sudom-yakshcho-vona-zahishchatime-pivnichnij-potik-2">юридичні кроки,</a> якщо Німеччина не буде враховувати її інтереси при імплементації газової директиви ЄС в ФРН по «Північному потоку – 2».</p>
      <related>
        <h4>Також читайте</h4>
        <a href="https://mind.ua/news/20204504-polshcha-pogrozhue-nimechchini-sudom-yakshcho-vona-zahishchatime-pivnichnij-potik-2"/>
        <a href="https://mind.ua/news/20204497-venesuela-taemno-eksportue-miljoni-bareliv-nafti-v-rf"/>
        <a href="https://mind.ua/news/20204485-komitet-oon-prijnyav-novu-rezolyuciyu-po-krimu-nezvazhayuchi-na-pogrozi-rosiyan"/>
      </related>
    </article>
  </body>
</html>