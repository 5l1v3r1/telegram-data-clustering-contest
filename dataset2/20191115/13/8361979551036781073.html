<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/rada-rozsliduye-korupciyu-pavelka-novini-ukrajini-50053759.html"/>
    <meta property="og:site_name" content="НВ"/>
    <meta property="article:published_time" content="2019-11-15T13:22:00+00:00"/>
    <meta property="og:title" content="Рада створила комісію для розслідування можливої корупції президента Української асоціації футболу Павелка"/>
    <meta property="og:description" content="Верховна Рада створила тимчасову слідчу комісію для розслідування можливої корупційної схеми під час будівництва футбольних полів зі штучним покриттям."/>
  </head>
  <body>
    <article>
      <h1>Рада створила комісію для розслідування можливої корупції президента Української асоціації футболу Павелка</h1>
      <h2>Верховна Рада створила тимчасову слідчу комісію для розслідування можливої корупційної схеми під час будівництва футбольних полів зі штучним покриттям.</h2>
      <address>
        <time datetime="2019-11-15T13:22:00+00:00">15 Nov 2019, 13:22</time>
      </address>
      <p>За проект постанови № 2423 проголосували 260 депутатів.</p>
      <p>ТСК перевірить, чи було порушення українського законодавства і зловживання службовим становищем з боку президента Української асоціації футболу (Федерації футболу України), колишнього народного депутата і екс-голови парламентського комітету з питань бюджету Андрія Павелка (Блок Петра Порошенка) при фінансуванні та реалізації бюджетної програми <i>Будівництво футбольних полів зі штучним покриттям в регіонах України</i> в 2017-2018 роках.</p>
      <p>Головою комісії призначено депутата від Слуги народу Дмитра Костюка, його заступником - депутата від фракції Опозиційна платформа - За життя Григорія Мамка.</p>
      <p>Нагадаємо, влітку 2019 року детективи Національного антикорупційного бюро <a href="https://nv.ua/ukr/sport/football/nabu-provelo-obshuki-v-ukrajinskiy-asociaciji-futbolu-50025475.html">провели обшуки</a> в будівлі Української асоціації футболу в рамках розслідування у справі про штучні поля.</p>
      <p>Раніше програма Схеми провела <a href="https://nv.ua/ukr/sport/football/federatsija-futbolu-ukrajini-vivela-cherez-ofshor-v-oae-1-mln-dolariv-skhemi-2501396.html">розслідування</a>, згідно з яким УАФ вивела зі свого бюджету понад один мільйон доларів через офшор в ОАЕ під час закупівлі обладнання для заводу з виробництва штучних полів.</p>
    </article>
  </body>
</html>