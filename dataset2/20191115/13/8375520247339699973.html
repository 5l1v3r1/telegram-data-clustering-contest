<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/kiyan-zaproshuyut-na-blagodiyno-prosvitnicku-akciyu-svichka-pamyati-640201.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T13:45:32+00:00"/>
    <meta property="og:title" content="Киян запрошують на благодійно-просвітницьку акцію «Свічка пам’яті»"/>
    <meta property="og:description" content="Акція присвячена пам’яті жертвам Голодомору"/>
  </head>
  <body>
    <article>
      <h1>Киян запрошують на благодійно-просвітницьку акцію «Свічка пам’яті»</h1>
      <address>
        <time datetime="2019-11-15T13:45:32+00:00">15 Nov 2019, 13:45</time>
      </address>
      <h4>Акція присвячена пам’яті жертвам Голодомору</h4>
      <p>У суботу, 23 листопада, у Національному музеї літератури (вул. Б. Хмельницького, 11, станція метро «Театральна») о 14:30 відбудеться мистецька благодійно-просвітницька акція «Свічка пам’яті». Захід присвячено пам’яті жертвам Голодомору. Про це розповіли ініціатори акції співачка, колишня радниця міністра культури Анжеліка Рудницька та фахівчиня Центру фольклору та етнографії Інституту філології Університету ім. Шевченка Ірина Барамба у <a href="https://glavcom.ua/specprojects/press_center.html">пресцентрі «Главком»</a>.</p>
      <p>Співорганізаторами заходу виступили мистецька агенція «Територія А» та Інститут національної пам’яті.</p>
      <p>«Ми вчетверте будемо проводити цю акцію в такому форматі, об’єднуючи митців, щоб розказати людям про найстрашніше. Треба пробуджувати пам'ять людей і спонукати їх до того, щоб вони дізнавалися , що трапилося в їхній родині, чому українці такі, а не інші, чому українці ходять по колу і не роблять висновків з того всього, що уже відбулося в не такому вже далекому минулому», - каже Рудницька.</p>
      <p>На гостей чекатиме відкриття виставки Валерія Франчука «Розгойдані дзвони пам’яті»; народні псальми у виконанні відомих фольклористів; поезія. Читають Лариса Руснак, Катя Степанкова, Павло Коробчук; «Реквієм». Музика - Євгена Петриченка.</p>
      <figure>
        <img src="https://glavcom.ua/img/forall/users/49/4937/5_55.jpg"/>
      </figure>
      <p>«Псалми ми будемо виконувати тих небагатьох записів, які зробив уже нині покійний Олекса Доля. Це забутий жанр, а Олекса хотів, щоб він відродився. Тому ми зі студентами-фольклористами продовжили його справу і будемо у відреставрованій капличці Галаганів їх співати. Псальми – це особливий музичний твір релігійного характеру, який виконується відкритим голосом», - розповідає Барамба.</p>
      <p>Дивіться запис прес-конференції:</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FGlavcom.ua%2Fvideos%2F578613706224024%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <blockquote><b>Читайте також <br/></b><br/>   •  <b><a href="https://glavcom.ua/interviews/lyudmila-grinevich-nezdatnist-pereymenuvati-dnipropetrovsku-oblast-ce-tezh-naslidok-golodomoru-547447.html?fbclid=IwAR2qpaZxb8xRyv1vtY61uhQQCYaT3uuVPl5dEs5s08FtvuLSDfvtKUcWjhY">Людмила Гриневич: Нездатність перейменувати Дніпропетровську область – це теж наслідок Голодомору</a></b></blockquote>
      <related>
        <a href="https://glavcom.ua/news/u-nacionalnomu-muzeji-literaturi-proyde-akciya-svichka-pamyati-podrobici-vid-organizatoriv-640134.html"/>
        <a href="https://glavcom.ua/world/observe/shche-odna-kanadska-provinciya-viznala-golodomor-genocidom-ukrajinciv-636273.html"/>
        <a href="https://glavcom.ua/news/posol-rozkritikuvav-nimechchinu-za-vidmovu-viznati-golodomor-genocidom-ukrajinciv-634570.html"/>
      </related>
    </article>
  </body>
</html>