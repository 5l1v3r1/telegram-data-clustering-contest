<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_u-radi-vidpovili-na-vimogu-putina-rozvesti-vsyu-liniyu/938352"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T13:38:00+00:00"/>
    <meta property="og:title" content="У Раді відповіли на вимогу Путіна розвести всю лінію"/>
    <meta property="og:description" content="До проведення &quot;нормандської зустрічі&quot; нові розведення проводити не збираються. Про це сказав глава комітету з національної безпеки, оборони та розвідки Олександр Завітневич в інтерв'ю BBC Україна. Генштаб вивчає такі можливості на інших ділянках на 400 км лінії зіткнення, але наказів ..."/>
  </head>
  <body>
    <article>
      <h1>У Раді відповіли на вимогу Путіна розвести всю лінію</h1>
      <address><time datetime="2019-11-15T13:38:00+00:00">15 Nov 2019, 13:38</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938352_w_300.jpg?v=0"/>
        <figcaption>До "нормандської зустрічі" розводити війська не планують. Фото:www.5.ua</figcaption>
      </figure>
      <p>До проведення "нормандської зустрічі" нові розведення проводити не збираються.</p>
      <p>Про це сказав глава комітету з національної безпеки, оборони та розвідки <b>Олександр Завітневич</b> в інтерв'ю <a href="https://www.bbc.com/ukrainian/features-50415491">BBC Україна.</a></p>
      <p>Генштаб вивчає такі можливості на інших ділянках на 400 км лінії зіткнення, але наказів для подальшого розведення не було.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_putin-zapevniv-scho-bojoviki-vvedut-policiyu-u-zonu-rozvedennya-yakscho-ce-zrobit-ukrayina/938285"/>
      </related>
      <p>"Жодних завдань ні Верховний головнокомандувач, ні міністр, ні начальник Генштабу щодо інших ділянках не ставили. Наказ чіткий — 3 населені пункти та далі чекаємо на зустріч нашого президента у "нормандському форматі". За її результатами, мабуть, ухвалюватиметься рішення про розведення", — сказав Завітневич.</p>
      <p>За його словами, є можливість того, що зустріч "нормандської четвірки" має відбутися до кінця року.</p>
      <blockquote>Президент Росії Володимир Путін закликав Україну та бойовиків розвести <a href="https://gazeta.ua/articles/politics/_rozvesti-sili-na-donbasi-potribno-vzdovzh-vsiyeyi-liniyi-zitknennya-putin/938272">війська </a>на Донбасі уздовж усієї лінії зіткнення, "щоб гармати не стріляли". Він нагадав, що нещодавно сторони розвели сили на двох ділянках.</blockquote>
    </article>
  </body>
</html>