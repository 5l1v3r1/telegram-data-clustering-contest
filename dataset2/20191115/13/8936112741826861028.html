<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/mecz-villarreal-fc-atletico-madryt-nie-odbedzie-sie-w-usa-la-liga-pilka-nozna,985648.html"/>
    <meta property="og:site_name" content="TVN24"/>
    <meta property="article:published_time" content="2019-11-15T13:55:00+00:00"/>
    <meta property="og:title" content="Władze hiszpańskiej ligi przegrały w sądzie. Mecz w USA nie dojdzie do skutku"/>
    <meta property="og:description" content="Piłkarze Villarrealu i Atletico Madryt nie rozegrają ligowego meczu w Stanach Zjednoczonych. Władze Primera Division, które były zwolennikiem tego pomysłu, przegrały sądową batalię w Madrycie z kra..."/>
  </head>
  <body>
    <article>
      <h1>Władze hiszpańskiej ligi przegrały w sądzie. Mecz w USA nie dojdzie do skutku</h1>
      <address>
        <time datetime="2019-11-15T13:55:00+00:00">15 Nov 2019, 13:55</time>
      </address>
      <slideshow>
        <figure>
          <img src="https://r-scale-00.dcs.redcdn.pl/scale/o2/tvn/web-content/m/p1/i/29530de21430b7540ec3f65135f7323c/528f4b99-1401-44d8-a175-7348fe48ecf0.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f22e4747da1aa27e363d86d40ff442fe/0b9e61d9-033b-477c-b176-f266923aef54-480p.mp4"/>
          <figcaption>Atletico Madryt zremisowało z Realem Madryt</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/faea53fc-0438-4002-88c8-c42dd7c743a4-480p.mp4"/>
          <figcaption>Villarreal - Real Madryt w 3. kolejce Primera Division</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f22e4747da1aa27e363d86d40ff442fe/7c71953c-ad4b-4dd9-842e-82b72c494852-480p.mp4"/>
          <figcaption>FC Barcelona - Villarreal w 6. kolejce Primera Division</figcaption>
        </figure>
        <figcaption>Atletico zajmuje obecnie 3. miejsce w tabeli, a Villarreal - 11. Foto: Getty Images |</figcaption>
      </slideshow>
      <h3>Piłkarze Villarrealu i Atletico Madryt nie rozegrają ligowego meczu w Stanach Zjednoczonych. Władze Primera Division, które były zwolennikiem tego pomysłu, przegrały sądową batalię w Madrycie z krajową federacją piłkarską (RFEF).</h3>
      <p>Jak podano w komunikacie hiszpańskiej ligi, sąd odmówił wydania nakazu federacji, by ta zgodziła się na przeprowadzenie grudniowego spotkania poza krajem. Zapowiedziano jednak kontynuowanie działań mających na celu rozegranie meczu La Liga w Stanach Zjednoczonych. Jako termin podano początek lutego.</p>
      <related>
        <a href="https://eurosport.tvn24.pl/pilka-nozna,105/ten-kraj-narusza-prawa-czlowieka-telewizja-bojkotuje-superpuchar-hiszpanii,985444.html"/>
      </related>
      <p>Już w poprzednim sezonie starano się bez powodzenia przenieść spotkanie Girony i Barcelony na Florydę, ale ta próba również została odrzucona przez RFEF.</p>
      <h3>Oskarżenia o nieuczciwą konkurencję</h3>
      <p>Federacja została oskarżona przez władze ligi o nieuczciwą konkurencję. Wskazano, że sama w minionym sezonie zorganizowała mecz o Superpuchar Hiszpanii w Maroku, a w styczniu rywalizacja o to trofeum z udziałem czterech zespołów ma się odbyć w Arabii Saudyjskiej.<br/><br/>Związek argumentował, że to inna sytuacja, bowiem przeniesienie spotkania ligowego za granicę miałoby wpływ na pozostałe 18 drużyn uczestniczące w rozgrywkach. Real Madryt i Barcelona negatywnie wypowiadały się o tym pomyśle, wskazując, że mecz na neutralnym terenie jest korzyścią dla drużyny, która pierwotnie miała być gościem.<br/><br/>Liga hiszpańska podpisała 15-letnią umowę z amerykańską firmą Relevent, zgodnie z którą ma promować piłkę nożną w USA i rozgrywać tam spotkania.</p>
      <p>Autor: kz/łup / Źródło: PAP, eurosport.pl</p>
    </article>
  </body>
</html>