<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640116/%D8%AC%D9%84%D8%B3%D9%87-%D9%81%D9%88%D9%82%E2%80%8C%D8%A7%D9%84%D8%B9%D8%A7%D8%AF%D9%87-%D8%B3%D8%AA%D8%A7%D8%AF-%D8%AA%D9%86%D8%B8%DB%8C%D9%85%E2%80%8C%D8%A8%D8%A7%D8%B2%D8%A7%D8%B1-%D8%A8%D8%B1%D8%A7%DB%8C-%DA%A9%D9%86%D8%AA%D8%B1%D9%84-%D8%A8%D8%A7%D8%B2%D8%A7%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T13:37:00+00:00"/>
    <meta property="og:title" content="جلسه فوق‌العاده ستاد تنظیم‌بازار برای کنترل بازار"/>
    <meta property="og:description" content="یک مقام مسئول از جلسه فوق‌العاده عصر امروز گفت:با توجه به فراوانی کالا و وضعیت مناسب ذخایر استراتژیک، هرگونه افزایش قیمت کالا در بازار ممنوع است."/>
  </head>
  <body>
    <article>
      <h1>
        <a href="https://www.bultannews.com/fa/news/640116/%D8%AC%D9%84%D8%B3%D9%87-%D9%81%D9%88%D9%82%E2%80%8C%D8%A7%D9%84%D8%B9%D8%A7%D8%AF%D9%87-%D8%B3%D8%AA%D8%A7%D8%AF-%D8%AA%D9%86%D8%B8%DB%8C%D9%85%E2%80%8C%D8%A8%D8%A7%D8%B2%D8%A7%D8%B1-%D8%A8%D8%B1%D8%A7%DB%8C-%DA%A9%D9%86%D8%AA%D8%B1%D9%84-%D8%A8%D8%A7%D8%B2%D8%A7%D8%B1">جلسه فوق‌العاده ستاد تنظیم‌بازار برای کنترل بازار</a>
      </h1>
      <h2>یک مقام مسئول از جلسه فوق‌العاده عصر امروز گفت:با توجه به فراوانی کالا و وضعیت مناسب ذخایر استراتژیک، هرگونه افزایش قیمت کالا در بازار ممنوع است.</h2>
      <address><time datetime="2019-11-15T13:37:00+00:00">15 Nov 2019, 13:37</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، با اعلام افزایش <b>قیمت بنزین</b> از سوی دولت در بامداد امروز(جمعه ۲۴ آبان ۹۸)، ستاد<b> تنظیم بازار</b> برای کنترل تبعات روانی افزایش قیمت بنزین در بازار ، عصر امروز(جمعه ۲۴ آبان ۹۸) تشکیل جلسه می دهد.</p>
      <p>یک مقام مسئول که خواست نامش در گزارش ذکر نشود، گفت:با توجه به فراوانی کالا و وضعیت مناسب ذخایر استراتژیک، هرگونه افزایش قیمت کالا در بازار ممنوع است.</p>
      <p>با توجه به وفور کالا و ذخایر استراتژیک، هیچ افزایش قیمتی پذیرفته نیست</p>
      <p>وی افزود: بر این اساس تمام تدابیر اندیشیده شده تا با توجه به وضعیت ذخایر استراتژیک کالایی و وفور کالا در مبادی عرضه، کالاهای اساسی هیچ گونه افزیش قیمتی نداشته باشند؛ بر این اساس، هماهنگی های لازم با تولید کنندگان به عمل آمده و در عین حال در سطح عرضه نیز بازرسان با قدرت و قوت به بازار نظارت خواهند کرد تا هیچ گونه افزایش قیمتی به بهانه گرانی بنزین در بازار رخ ندهد.</p>
      <p>این مقام مسئول از بسیج معاونت های بازرسی سازمان‌های صنعت، معدن و تجارت استان‌ها، سازمان حمایت مصرف‌کنندگان و تولیدکنندگان، بازرسی اصناف، سازمان تعزیرات حکومتی و سایر نهادهای نظارتی برای نظارت و کنترل بازار به منظور مقابله با گرانفروشی خبر داد.</p>
      <p>وی خاطرنشان کرد: در عین حال مردم هم از طریق ابزارهای نظارتی از جمله سامانه رصد آنلاین قیمت ۱۰۰ قلم کالای اساسی، شماره تلفن ۱۲۴ سازمان حمایت مصرف کنندگان و تولید کنندگان و نیز سایت www.۱۲۴.ir می‌توانند گرانفروشی‌ها را گزارش کرده و شکایت خود را به ثبت برسانند.</p>
      <p>ستاد تنظیم بازار استانها روزانه تشکیل جلسه می‌دهند</p>
      <p>وی تصریح کرد: قیمت باید بر روی کالاها درج شده باشد و عرصه کنندگان هم مکلفند تمامی کالاها را با برچسب قیمت عرضه کنند. به هر واحدی که برچسب قیمت را نصب نکرده باشد با تخلف گرانفروشی مواجه خواهد بود.</p>
      <p>این مقام مسئول در وزارت صنعت خاطرنشان کرد: از هفته آینده، ستاد تنظیم بازار در تمامی استانها، به صورت روزانه تشکیل جلسه می‌دهند.</p>
    </article>
  </body>
</html>