<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/11/15/laboratorio-capstone-un-nuovo-alleato-delle-non-profit-nel-fundraising/153297/"/>
    <meta property="og:site_name" content="VITA"/>
    <meta property="article:published_time" content="2019-11-15T13:44:00+00:00"/>
    <meta property="og:title" content="Laboratorio Capstone, un nuovo alleato delle non profit nel fundraising"/>
    <meta property="og:description" content="Il Master in Fundraising dell’Università di Bologna - Campus di Forlì è stato lanciato invitando tutte le organizzazioni italiane che vogliono cominciare a fare raccolta fondi a candidarsi per diventare “clienti”. C'è tempo fino a venerdì 29 novembre per partecipare"/>
  </head>
  <body>
    <article>
      <h1>Laboratorio Capstone, un nuovo alleato delle non profit nel fundraising</h1>
      <address><time datetime="2019-11-15T13:44:00+00:00">15 Nov 2019, 13:44</time> by <a rel="author">Redazione</a></address>
      <p>
        <b>Il Master in Fundraising dell’Università di Bologna - Campus di Forlì è stato lanciato invitando tutte le organizzazioni italiane che vogliono cominciare a fare raccolta fondi a candidarsi per diventare “clienti”. C'è tempo fino a venerdì 29 novembre per partecipare</b>
      </p>
      <p><b>Il <a href="https://www.master-fundraising.it/">Master in Fundraising dell’Università di Bologna</a></b> – Campus di Forlì, invita tutte le <b>organizzazioni italiane che vogliono cominciare a fare raccolta fondi </b>a candidarsi per diventare “clienti” del <i><a href="https://www.master-fundraising.it/laboratorio-capstone">Laboratorio Capstone del Master in Fundraising</a>.</i></p>
      <figure>
        <img src="http://i.cdn-vita.it/blobs/variants/1/b/7/7/1b773223-5480-44c5-b2d1-c3397101918e_large.jpg?_637094230487248966"/>
      </figure>
      <p><b>Cos’è il Laboratorio Capstone </b><br/>Durante il percorso formativo del Master, gli studenti sono chiamati a mettere in pratica le loro abilità e le conoscenze acquisite su un <b>progetto concreto</b>, portato da una organizzazione “cliente”. Divisi in team, gli studenti si concentreranno su differenti ambiti della raccolta fondi, rispondendo a specifiche problematiche dell’organizzazione cliente. <b>Obiettivo: produrre un output concreto di risoluzione dei problemi e proporre strumenti immediatamente applicabili.</b></p>
      <p>L’occasione è di quelle da non farsi sfuggire: una organizzazione potrà usufruire di una <b>consulenza personalizzata </b>su differenti ambiti della raccolta fondi da partedegli studentidel Master<b> coordinati da grandi professionisti come Mauro Picciaola, direttore fundraising di Antoniano Onlus e Valerio Melandri, direttore del Master in Fundraising.</b></p>
      <figure>
        <img src="http://i.cdn-vita.it/blobs/variants/e/4/7/3/e473a430-32ac-4f1d-84d3-d5eb49aa4976_large.jpg?_637094229177274534"/>
      </figure>
      <p>Il progetto, denominato <b>Laboratorio Capstone</b>, realizza un’importante sinergia: aiuta le organizzazioni a raccogliere più fondi e permette agli studenti di sperimentare l’operatività e le sfide di un vero ufficio fundraising durante l’anno di Master. L’obiettivo è <b>produrre un piano di fundraising completo</b> e dare all’organizzazione <b>strumenti e idee innovative</b>, <b>immediatamente applicabili</b>. Al termine del Laboratorio, infatti, gli studenti presenteranno e consegneranno all’organizzazione gli output concreti di un’anno di lavoro insieme.</p>
      <figure>
        <img src="http://i.cdn-vita.it/blobs/variants/2/8/8/5/28858898-43e4-4174-ad48-4c9245e39d85_large.jpg?_637094228175408105"/>
      </figure>
      <p><b>Sarà scelta solo una organizzazione </b>che potrà usufruire della professionalità di questo incredibile gruppo di consulenti. Le realtà interessate a partecipare al progetto dovranno candidarsi tramite l’apposito form <a href="https://www.master-fundraising.it/laboratorio-capstone">sul sito del Master</a> <b>entro il 29 novembre 2019.</b></p>
      <p>L’organizzazione ideale risponde a determinati <b>requisiti </b>tra i quali: predisporre azioni di raccolta fondi da almeno 3 anni (anche saltuarie) ed avere in organico alcune risorse dedicate al fundraising.</p>
      <hr/>
      <p>
        <i>Le candidature per diventare “cliente” del Laboratorio Capstone sono aperte fino a <b>Venerdì 29 novembre 2019 </b>e tutte le informazioni sono disponibili sul sito del Master in Fundraising, nella <u><a href="https://www.master-fundraising.it/laboratorio-capstone">sezione dedicata al Laboratorio Capstone.</a></u></i>
      </p>
      <related>
        <h4>Contenuti correlati</h4>
        <a href="http://www.vita.it/it/article/2019/10/30/il-fundraising-una-combinazione-di-arte-e-scienza/153137/"/>
        <a href="http://www.vita.it/it/article/2019/10/10/lassessore-della-giunta-di-centrodestra-che-sconfessa-salvini-serve-un/152933/"/>
        <a href="http://www.vita.it/it/article/2019/10/07/leffetto-domino-del-fundraising-per-la-cultura/152885/"/>
        <a href="http://www.vita.it/it/article/2019/09/19/oltre-2-miliardi-di-dollari-raccolti-tramite-gli-strumenti-di-benefice/152709/"/>
        <a href="http://www.vita.it/it/article/2019/09/16/il-futuro-della-cultura-sostenibile-con-il-fundraising/152685/"/>
      </related>
    </article>
  </body>
</html>