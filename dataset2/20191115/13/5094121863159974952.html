<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/z_domova/vyroci-17-listopadu-v-praze-oslavy-demonstrace-vyluky-20191115.html"/>
    <meta property="og:site_name" content="Deník.cz"/>
    <meta property="article:published_time" content="2019-11-15T13:12:00+00:00"/>
    <meta property="og:title" content="Víkendové výročí 17. listopadu v Praze: Přehled akcí a dopravních omezení"/>
    <meta property="og:description" content="/INFOGRAFIKA/ V sobotu na Letné proběhne Demonstrace pro demokracii, v neděli pak řada míst ve městě ožije oslavami 30. výročí sametové revoluce."/>
  </head>
  <body>
    <article>
      <h1>Víkendové výročí 17. listopadu v Praze: Přehled akcí a dopravních omezení</h1>
      <address><time datetime="2019-11-15T13:12:00+00:00">15 Nov 2019, 13:12</time> by <a rel="author">Pavel Kopecký</a></address>
      <p>Nadcházející víkend bude v metropoli pořádně rušno. Do Prahy se v sobotu sjedou lidé, aby vyjádřili svůj nesouhlas s vládou Andreje Babiše. Protestní shromáždění se koná na Letenské pláni od 14 hodin.</p>
      <p><b>Nemůžete být o víkendu u toho? Rozklikněte si stránky deník.cz a sledujte akce v přímém přenosu<br/><br/>Deník.cz</b> vám přinese po oba dva dny <b>videopřenosy</b> z hlavních akcí. V sobotu 16. listopadu můžete <b>živě</b> sledovat <b>demonstraci na Letné</b>. V neděli 17. listopadu vám pak živě zprostředkujeme <b>rekonstrukci historického průvodu z roku 1989.</b></p>
      <figure>
        <img src="https://g.denik.cz/63/d1/1511-pd-oslavy-revoluce-listopad_denik-630.jpg"/>
      </figure>
      <p>Vedení města doporučuje dojít na Letnou pěšky od stanic metra C Vltavská nebo linky A Hradčanská. Kromě posíleného provozu metra se k flotile tramvají přidají i posilové linky číslo 31 a 36 z Vltavské, Dejvické, hlavního a Masarykova nádraží.</p>
      <figure>
        <img src="https://g.denik.cz/1/d0/ctk-milion-chvilek-jednal-s-opozicnimi-stranami-o-sve-vyzve_denik-150-3x2.jpg"/>
      </figure>
      <aside>
        <a href="https://www.denik.cz/z_domova/demonstrace-na-letne-se-blizi-milion-chvilek-jednal-o-sve-vyzve-s-opozici-20191114.html">Demonstrace na Letné se blíží. Milion chvilek jednal o své výzvě s opozicí Přečíst článek ›</a>
      </aside>
      <p>V neděli 17. listopadu pak bude metropole patřit oslavám, uskuteční se zde více než tři desítky akcí. Například na Albertově již probíhající program vyvrcholí v neděli před 15. hodinou rekonstrukcí průvodu na Národní třídu. Ta se v rámci akce Díky, že můžem Korzo Národní promění v pěší zónu plnou pouličního umění.</p>
      <p>Na Václavském náměstí pak v neděli od půl páté vystoupí série řečníků a kapel. Po sedmé hodině předá do Česka svůj videopozdrav také hlava tibetské exilové vlády a držitel Nobelovy ceny za mír dalajláma. Kdo chce, aby mu z bohatého programu nic neuniklo, může si do svého telefonu stáhnout aplikaci Festival svobody.</p>
      <p>Po celý víkend budou panovat zvýšená bezpečnostní opatření, v provozu bude i bezplatná informační linka 800 100 991.</p>
      <figure>
        <img src="https://g.denik.cz/1/4e/sametova-revoluce-listopad-fo00143614_denik-150-3x2.jpg"/>
      </figure>
      <aside>
        <a href="https://www.denik.cz/jak-vidi-cesi-listopad-89/bez-mimoprazskych-skol-bychom-nic-nezmohli-20201113.html">Václav Bartuška o stávkách v 89: Bez mimopražských škol bychom nic nezmohli Přečíst článek ›</a>
      </aside>
    </article>
  </body>
</html>