<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640099/%D8%A7%D8%B3%D8%AA%D9%81%D8%A7%D8%AF%D9%87-%DB%B8%DB%B7-%D9%85%DB%8C%D9%84%DB%8C%D9%88%D9%86-%D9%86%D9%81%D8%B1-%D8%A7%D8%B2-%D9%85%D8%B1%D9%88%D8%B1%DA%AF%D8%B1-brave"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T13:00:00+00:00"/>
    <meta property="og:title" content="استفاده ۸.۷ میلیون نفر از مرورگر Brave"/>
    <meta property="og:description" content="مسئولان مرورگر Brave اعلام کردند که ۸.۷ میلیون نفر از این مرورگر استفاده می‌کنند."/>
  </head>
  <body>
    <article>
      <h1>
        <a href="https://www.bultannews.com/fa/news/640099/%D8%A7%D8%B3%D8%AA%D9%81%D8%A7%D8%AF%D9%87-%DB%B8%DB%B7-%D9%85%DB%8C%D9%84%DB%8C%D9%88%D9%86-%D9%86%D9%81%D8%B1-%D8%A7%D8%B2-%D9%85%D8%B1%D9%88%D8%B1%DA%AF%D8%B1-brave">استفاده ۸.۷ میلیون نفر از مرورگر Brave</a>
      </h1>
      <h2>مسئولان مرورگر Brave اعلام کردند که ۸.۷ میلیون نفر از این مرورگر استفاده می‌کنند.</h2>
      <address><time datetime="2019-11-15T13:00:00+00:00">15 Nov 2019, 13:00</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، تقریبا چهار سال بعد از اولین روزی که مرورگر Brave منتشر شد، مرورگر این شرکت که مبنی بر خصوصی‌سازی کار می‌کند، منتشر شد. به تازگی، کاربران این مرورگر می‌توانند نسخه ۱.۰ آن را برای اندروید و iOS و همچنین ویندوز ۱۰ دانلود و استفاده کنند. با نسخه ۱.۰ مرورگر Brave، کاربران می‌توانند صفحات وب خود را روی دستگاه‌های هوشمند خود مانند تلفن همراه یا تبلت هوشمند خود آن‌ها را باز یا مدیریت کنند.</p>
      <p>دس مارتین، یکی از مدیران مالی شرکت Brave درباره مرورگر مبتنی بر حریم خصوصی خود می‌گوید که بیشتر شرکت‌ها خیلی زود از فاز بتا خارج می‌شوند، اما آن‌ها در پی روشمند بودن مرورگر خود بودند. این شرکت در پی کسب اطمینان برای خارج شدن از فاز بتای مرورگر خود بوده است.</p>
      <p>اگر تا به حال با ویژگی‌های مرورگر Brave آشنا نبوده‌اید، باید گفت Brave Rewards یکی از ویژگی‌های جدید این مرورگر است که در اوایل امسال معرفی شد. با استفاده از ویژگی Brave rewards می‌توان تبلیغاتی را که مرورگر برای کاربر باز می‌کند، تا حدود ۷۰ درصد بست و نشان داده شدن تبلیغات را به حداقل رساند. علاوه بر مدیریت تبلیغات، کاربران این مرورگر می‌توانند تبلیغات اختصاصی همین مرورگر را باز کنند و با این کار توکن‌های مجازی کسب کنند. بر اساس ادعای مدیر مالی شرکت Brave، کاربران این مرورگر می‌توانند با مدیریت تبلیغات این مرورگر ماهیانه ۷ تا ۱۰ دلار کسب درآمد کنند.</p>
      <p>مرورگر Brave در حال حاضر از کروم از لحاظ تعداد کاربر عقب است، اما با با رشد ۱۰ درصدی تعداد کاربران در هر ماه به خاطر رشد استفاده از مرورگر مبتنی بر حریم خصوصی Brave، میزان ۸.۷ میلیون نفری هر ماهه برای کاربران این مرورگر میزان قابل توجهی است.</p>
    </article>
  </body>
</html>