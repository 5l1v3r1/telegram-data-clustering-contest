<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_novij-dokaz-togo-scho-rosiya-sponsoruye-terorizm/938357"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T13:46:00+00:00"/>
    <meta property="og:title" content="Новий доказ того, що Росія спонсорує тероризм"/>
    <meta property="og:description" content="Запис, що оприлюднила Міжнародна слідча група, підтверджує той факт, що Росія керувала бойовиками на момент збиття літака. Це черговий доказ, що саме Кремль має нести відповідальність за цю трагедію. Про це в коментарі Gazeta.ua каже експерт із міжнародних відносин Володимир Горбач. ..."/>
  </head>
  <body>
    <article>
      <h1>Новий доказ того, що Росія спонсорує тероризм</h1>
      <address><time datetime="2019-11-15T13:46:00+00:00">15 Nov 2019, 13:46</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938357_w_300.jpg?v=0"/>
        <figcaption>Володимир Горбач: Україна має приготуватись до важкої юридичної та дипломатичної роботи. Фото: UA.TV</figcaption>
      </figure>
      <p>Запис, що оприлюднила Міжнародна слідча група, підтверджує той факт, що Росія керувала бойовиками на момент збиття літака. Це черговий доказ, що саме Кремль має нести відповідальність за цю трагедію.</p>
      <p>Про це в коментарі <a href="https://gazeta.ua/">Gazeta.ua</a> каже експерт із міжнародних відносин <b>Володимир Горбач.</b></p>
      <p>"Україна вже подала позов, що звинувачує РФ у спонсоруванні тероризму. Його розглядає Міжнародний суд у Гаазі. Висновки слідчої групи щодо "Боїнгу" можуть стати ще одним аргументом, який підтверджує українську позицію. Варто наполягати, щоб Гаазький суд запросив матеріали цього запису та долучив до справи", - вважає міжнародник.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_sprava-mh17-ahmetov-u-moskvi-zustrichavsya-zi-svoyim-patronom/938276"/>
      </related>
      <p>Якщо Росію таки визнають державою-спонсором терористів, це матиме, у першу чергу, політику-дипломатичні наслідки, пояснює Горбач.</p>
      <p>"Вона стане країною-вигнанцем. У такій ситуації західним лідерам буде набагато важче загравати з Москвою, як це робить зараз Дональд Трамп чи Еммануель Макрон. Проте маємо розуміти, що такі справи у суді розглядають роками. Якщо Україна хоче пришвидшити цей процес, треба приготуватись до важкої юридичної та дипломатичної роботи", - додає експерт.</p>
      <blockquote>Об'єднана слідча група, що розслідує збиття малайзійську "Боїнгу" над Донбасом у липні 2014-го, <a href="https://gazeta.ua/articles/donbas/_opublikuvali-novi-dokazi-prichetnosti-rosiyi-do-katastrofi-mn17/938178">оприлюднила нові докази</a>. Мова йде про запис розмови двох бойовиків. Один - росіянин, інший називає себе "комендантом" Макіївки. Його зробили на початку липня.</blockquote>
    </article>
  </body>
</html>