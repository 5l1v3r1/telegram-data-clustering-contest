<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/ekonomika/20191115-pumb-vypustyv-kartku-dlya-ukrayintsiv-u-polshhi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-15T13:40:40+00:00"/>
    <meta property="og:title" content="ПУМБ випустив картку для українців у Польщі"/>
    <meta property="og:description" content="З початку листопада ПУМБ відкриває розрахункові рахунки та картки у польських злотих."/>
  </head>
  <body>
    <article>
      <h1>ПУМБ випустив картку для українців у Польщі</h1>
      <address>
        <time datetime="2019-11-15T13:40:40+00:00">15 Nov 2019, 13:40</time>
      </address>
      <p>З початку листопада ПУМБ відкриває розрахункові рахунки та картки у польських злотих.</p>
      <p>Першочергово картки випустили для українських студентів, які навчаються у вишах Польщі. Про це повідомляють у прес-службі банку.</p>
      <p>Картка в злотих також підійде для тих, хто часто подорожує до сусідньої країни, адже знімає потребу валютообміну за невигідним курсом під час перетину кордону.</p>
      <p>Відкрити рахунок у польських злотих можна у всіх відділеннях банку. До рахунку видаються дві безкоштовні дебетові “<a href="https://retail.pumb.ua/ru/card_bank/vsekarta">всеКАРТИ”</a>: <b>неіменна</b> та <b>іменна</b> або дві іменні. Банк пропонує на вибір картки обох міжнародних платіжних систем – <b>MasterCard</b> та <b>Visa</b>. Комісія за відкриття та обслуговування карток відсутня.</p>
      <p>Як пояснили в ПУМБ, дві “всеКАРТИ”, прикріплені до одного рахунку, цілком можуть замінити традиційний спосіб переказу коштів за кордон.</p>
      <p>Наприклад, батьки, чия дитина навчається в Польщі, можуть відкрити рахунок в злотих, одну картку залишити собі, іншу – віддати дитині.</p>
      <p>Щоб студент був постійно забезпечений грошима, батькам потрібно вчасно поповнювати в касі банку рахунок. Або один раз покласти на рахунок певну суму і встановити на картку дитини <b>місячний ліміт на використання коштів</b>. Ліміт у будь-який час можна змінити прямо в онлайн-банкінгу <b>ПУМБ Online</b>. Натомість батьки будуть впевнені, що у їхньої дитини завжди буде доступ до грошей.</p>
      <blockquote>– Згідно з українським законодавством, переказувати кошти в іноземній валюті дозволено лише родичам. Фактично це можна зробити тільки у відділенні банку за платіжним дорученням. Такий варіант переказу коштів займає багато часу.<br/>Значно зручніше відкрити рахунок у потрібній валюті, зокрема в злотих, та дати дитині картку зі встановленим лімітом. Це не лише зручніше, а й дешевше, адже не потрібно сплачувати комісію за переказ.<br/>Щороку до польських вишів вступає від 6 до 9 тис. українських дітей. Загалом же в сусідній країні навчається понад 35 тис. студентів з України. Комісії, які їхні батьки сплачували за перекази коштів на картки дітей, – величезні. Поповнення “всеКАРТИ” безкоштовне, тому українські сім’ї знайдуть кращий спосіб витратити гроші, аніж оплачувати комісії – прокоментував  директор департаменту з продуктів роздрібного бізнесу ПУМБ Дмитро Поліщук</blockquote>
      <p>За оплату карткою на території Польщі <b>комісія відсутня</b>. Зняття готівки з картки в банкоматах за кордоном обійдеться в <b>1,5%</b> + еквівалент <b>4 USD</b>. Знімати кошти зі “всеКАРТИ” можна також і в українських банкоматах – клієнт отримає суму в гривневому еквіваленті. <b>Послуга безкоштовна</b> в усіх банкоматах України.</p>
      <p><b>Читайте:</b> <a href="https://fakty.com.ua/ua/ukraine/20191016-zelenskyj-pidpysav-zakon-yakyj-zobov-yazuye-banky-pokazuvaty-realni-stavky-za-kredytamy/">Зеленський підписав закон, який зобов’язує банки показувати реальні ставки за кредитами</a></p>
      <p>Поповнити карту готівкою поки можна<b> лише в касах ПУМБ</b>. В банку повідомили, що працюють над тим, щоб картку можна було <b>поповнювати готівкою в Польщі</b>. Це відкриє більше можливостей для тих українців, які працюють в Польщі та часто переказують гроші в Україну.</p>
      <p>Для тих, хто часто подорожує до чи через Польщу, картка в злотих <b>допоможе уникнути конвертації </b>(перерахунок суми під час оплати карткою в іншій валюті). Крім того, у більшості випадків подорожуючим<b> вигідніше купити злоті в Україні</b> за більш вигідним курсом, ніж обмінювати готівку під час перетину кордону, де зазвичай курс менш привабливий.</p>
      <p>Поповнення “всеКАРТИ” онлайн та в касі банку –<b> без комісії</b>. Отримання коштів через касу не більше двох разів на місяць загальною сумою <b>500 тис. грн</b> в еквіваленті – також без комісії. Зняття коштів, що перевищують півмільйона в еквіваленті або ж зняття в касах інших банків – усього <b>1,5%</b> від суми.</p>
      <p>До речі, придбати чи обміняти польські злоті на гривні можна в усіх касах ПУМБ.</p>
      <p>Нагадаємо, Нацбанк зняв <a href="https://fakty.com.ua/ua/ukraine/20191105-natsbank-znyav-obmezhennya-na-kupivlyu-valyuty/">обмеження на купівлю валюти</a>.</p>
    </article>
  </body>
</html>