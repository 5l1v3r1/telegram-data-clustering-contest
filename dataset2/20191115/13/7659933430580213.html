<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1993041/%E2%80%8Bdokuz-ya%C5%9F%C4%B1ndaki-bel%C3%A7ikal%C4%B1-%C3%BCniversiten-mezun-olmaya-haz%C4%B1rlan%C4%B1yor"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-15T13:15:00+00:00"/>
    <meta property="og:title" content="​Dokuz yaşındaki Belçikalı üniversiten mezun olmaya hazırlanıyor"/>
    <meta property="og:description" content="Belçikalı 9 yaşındaki Laurent Simons, önümüzdeki ay Hollanda’daki Eindhoven Teknik Üniversitesi Elektrik Mühendisliği Bölümü’nden mezun olmaya hazırlanıyor. CNN’in haberine göre profesörler, 9 yaşındaki Simons’u ‘sıra dışı bir çocuk’ olarak tanımlıyo"/>
  </head>
  <body>
    <article>
      <h1>​Dokuz yaşındaki Belçikalı üniversiten mezun olmaya hazırlanıyor</h1>
      <address>
        <time datetime="2019-11-15T13:15:00+00:00">15 Nov 2019, 13:15</time>
      </address>
      <p>Belçikalı 9 yaşındaki Laurent Simons, önümüzdeki ay Hollanda’daki Eindhoven Teknik Üniversitesi Elektrik Mühendisliği Bölümü’nden mezun olmaya hazırlanıyor.<br/><br/>CNN’in haberine göre profesörler, 9 yaşındaki Simons’u ‘sıra dışı bir çocuk’ olarak tanımlıyor. Onun muazzam bilgi depolama kabiliyetini ‘süngere’ benzetiyor.<br/><br/>Üniversiteye girişi kabul edilmeden önce profesörler yeteneğinin hangi dereceye kadara ulaşabileceğini görmek için Simons’ı sınava tabi tuttular. Sonuç karşısında şaşkınlığa uğradılar.<br/><br/>Baba Alexander Simons, oğlunun mezun olduktan sonra tıp alanına yönelerek doktora yapmayı planladığını söyledi.<br/><br/>Anne Lydia Simons, dede ve ninelerinin çocuklarının çok zeki olduklarını söylediği zaman abarttıklarını düşündüklerini ancak daha sonra öğretmenlerin de onayı ile oğullarının gerçekten de zeki olduğuna inandıklarını söyledi.<br/><br/>Anne açıklamasında, “Hamileliğimde çok balık yiyordum. Bu sebeple bu kadar zeki” dedi.<br/><br/>Eindhoven Teknik Üniversitesi, Laurent’in diğer öğrencilerden daha hızlı çalışmasına izin verdi.<br/><br/>Üniversite Başkanı konu ile ilgili yaptığı açıklamasında, Laurent’in sıra dışı bir çocuk olduğunu belirterek bilgiyi en hızlı alan öğrenci olduğunu söyledi.<br/><br/>Tıp okumak istediğini belirten 9 yaşındaki çocuk, ardından da yapay organ geliştirme konusunda çalışmalar yürütmek istediğini belirtti.</p>
    </article>
  </body>
</html>