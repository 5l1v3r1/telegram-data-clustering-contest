<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/15/653756/"/>
    <meta property="og:site_name" content="Економічна правда"/>
    <meta property="article:published_time" content="2019-11-15T13:10:00+00:00"/>
    <meta property="og:title" content="Енергоспівтовариство виступило проти &quot;правок Тимошенко&quot; в закон про відокремлення &quot;труби&quot;"/>
    <meta property="og:description" content="Енергетичне співтовариство попереджає, що зміна деяких положень Закону про анбандлінг “Нафтогазу” призведе до невідповідності Директиві ЄС та Закону про ринок газу"/>
  </head>
  <body>
    <article>
      <h1>Енергоспівтовариство виступило проти "правок Тимошенко" в закон про відокремлення "труби"</h1>
      <address>
        <time datetime="2019-11-15T13:10:00+00:00">15 Nov 2019, 13:10</time>
      </address>
      <p>Енергетичне співтовариство попереджає, що зміна деяких положень Закону про анбандлінг "Нафтогазу" призведе до невідповідності Директиві ЄС та Закону про ринок газу.</p>
      <p>Про це йдеться в листі директора секретаріату Енергетичного співтовариства Януша Копача на адресу спікера парламенту Дмитра Разумкова, який є в розпорядженні ЕП.</p>
      <p>"Ми з глибоким занепокоєнням зазначаємо, що положення законодавства змінюються таким чином, що анбандлінг і сертифікація за моделлю незалежного оператора ГТС стають все менш імовірним", — йдеться в листі.</p>
      <p>"Зокрема, ми хотіли б повідомити вам, що додавання термінів у тому числі інвестиції" та "уповноваженим міністерством" в змінену статтю 89 порушує європейське законодавство, оскільки це дає власнику системи передачі право втручатися в інвестиційні рішення системного оператора, що строго заборонено за моделлю незалежного оператора ГТС", — заявив Копач.</p>
      <p>"Ми також повторюємо наші колишні побоювання, що без змін до Закону про Кабінет міністрів, прийнятих початковим Законом, анбандлінг і сертифікація відповідно до вимог Директиви ЄС та Закону про ринок газу будуть практично неможливими", — резюмували в Енергоспівтоваристві.</p>
      <p>Зазначимо, що "технічні" правки, про які згадується в листі, внесла фракція Батьківщина. Верховна Рада повинна розглянути їх 15 листопада.</p>
      <p>Читайте також: <i><b><a href="https://www.epravda.com.ua/news/2019/11/8/653516/">Депутат заплакала під час голосування за відокремлення "труби": про що були її правки</a></b></i></p>
      <p>Економічна правда</p>
    </article>
  </body>
</html>