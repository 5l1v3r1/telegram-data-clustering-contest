<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/prashant-bhushan-against-ranjan-gogoi827.html"/>
    <meta property="og:site_name" content="DoolNews"/>
    <meta property="article:published_time" content="2019-11-15T13:26:00+00:00"/>
    <meta property="og:title" content="'വലിയ പ്രതീക്ഷയുണ്ടായിരുന്നു, പക്ഷേ രാഷ്ട്രീയ പ്രാധാന്യമുള്ള കേസുകളില്‍ സര്‍ക്കാരിനൊപ്പം നിന്നു'; രഞ്ജന്‍ ഗൊഗോയിക്കെതിരെ പ്രശാന്ത് ഭൂഷണ്‍"/>
    <meta property="og:description" content="National News Prashant Bhushan Ranjan Gogoi Supreme Court India ന്യൂദല്‍ഹി: സുപ്രീം കോടതി ചീഫ് ജസ്റ്റിസ് രഞ്ജന്‍ ഗൊഗോയ് സ്ഥാനമൊഴിയവെ, അദ്ദേഹത്തെ വിമര്‍ശിച്ച് അഭിഭാഷകന്‍ പ"/>
  </head>
  <body>
    <article>
      <h1>'വലിയ പ്രതീക്ഷയുണ്ടായിരുന്നു, പക്ഷേ രാഷ്ട്രീയ പ്രാധാന്യമുള്ള കേസുകളില്‍ സര്‍ക്കാരിനൊപ്പം നിന്നു'; രഞ്ജന്‍ ഗൊഗോയിക്കെതിരെ പ്രശാന്ത് ഭൂഷണ്‍</h1>
      <address><time datetime="2019-11-15T13:26:00+00:00">15 Nov 2019, 13:26</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: സുപ്രീം കോടതി ചീഫ് ജസ്റ്റിസ് രഞ്ജന്‍ ഗൊഗോയ് സ്ഥാനമൊഴിയവെ, അദ്ദേഹത്തെ വിമര്‍ശിച്ച് അഭിഭാഷകന്‍ പ്രശാന്ത് ഭൂഷണ്‍ രംഗത്ത്. അദ്ദേഹത്തില്‍ വലിയ പ്രതീക്ഷകളുണ്ടായിരുന്നെന്നും പക്ഷേ രാഷ്ട്രീയ പ്രാധാന്യമുള്ള കേസുകളിലെല്ലാം സര്‍ക്കാരിന് അനുകൂലമായി തീരുമാനമുണ്ടായെന്നും അദ്ദേഹം പറഞ്ഞു. ട്വിറ്ററിലായിരുന്നു പ്രശാന്ത് ഭൂഷന്റെ പ്രതികരണം.</p>
      <p>2018 ജനുവരിയില്‍ രഞ്ജന്‍ ഗൊഗോയ്, അന്നത്തെ സുപ്രീം കോടതി ജഡ്ജിമാരായ ജെ. ചെലമേശ്വര്‍, മദന്‍ ബി. ലോകുര്‍, കുര്യന്‍ ജോസഫ് എന്നിവര്‍ വാര്‍ത്താ സമ്മേളനം നടത്തിയതു ചൂണ്ടിക്കാട്ടിയായിരുന്നു അദ്ദേഹം ഇക്കാര്യം പറഞ്ഞത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>സുപ്രീം കോടതിയുടെ ചരിത്രത്തിലാദ്യമായാണ് ജഡ്ജിമാര്‍ പരസ്യമായി കോടതിമുറ്റത്ത് വാര്‍ത്താസമ്മേളനം നടത്തിയത്. ആ സംഭവത്തോടെ ഏറെ പ്രതീക്ഷയായിരുന്നു തനിക്കെന്ന് പ്രശാന്ത് ഭൂഷണ്‍ പറഞ്ഞു.</p>
      <p>രാഷ്ട്രീയ പ്രാധാന്യമുള്ള കേസുകളിലെല്ലാം സര്‍ക്കാരിന് അനുകൂലമായി തീരുമാനിക്കപ്പെട്ടെന്നായിരുന്നു അദ്ദേഹം ട്വീറ്റ് ചെയ്തത്. അയോധ്യാ വിധി അടക്കമുള്ള കാര്യങ്ങളെല്ലാം വിധികളേതെന്നു വ്യക്തമാക്കാതെ അദ്ദേഹം സൂചിപ്പിച്ചത്.</p>
      <related>
        <a href="https://www.doolnews.com/justice-nariman-slams-enforcement-directorate-during-dk-shivakumar-case-454.html?utm_source=doolnews&amp;utm_medium=related"/>
      </related>
      <p>ചീഫ് ജസ്റ്റിസിന്റെ ‘മാസ്റ്റര്‍ ഓഫ് റോസ്റ്റര്‍’ എന്ന അധികാരത്തില്‍ ഒരു വ്യത്യാസവും ഉണ്ടായില്ലെന്നും അദ്ദേഹം പറഞ്ഞു. കേസുകള്‍ പരിഗണിക്കാന്‍ ബെഞ്ചുകള്‍ രൂപീകരിക്കാനുള്ള ചീഫ് ജസ്റ്റിസിന്റെ അധികാരമാണ് മാസ്റ്റര്‍ ഓഫ് റോസ്റ്റര്‍.</p>
      <p>
        <b>പ്രശാന്ത് ഭൂഷന്റെ ട്വീറ്റിന്റെ പൂര്‍ണരൂപം:</b>
      </p>
      <p>സുപ്രീം കോടതിയില്‍ ചീഫ് ജസ്റ്റിസ് ഗൊഗോയിയുടെ അവസാന ദിവസമാണ്. എങ്ങനെയാണ് അദ്ദേഹത്തെ വിലയിരുത്തുന്നത്? 2018 ജനുവരിയിലെ വാര്‍ത്താ സമ്മേളനത്തിനു ശേഷം വലിയ പ്രതീക്ഷകളായിരുന്നു. പക്ഷേ ഒരു ജീവനക്കാരി അദ്ദേഹത്തിനെതിരെ ലൈംഗികാരോപണം ഉന്നയിച്ചു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>ചീഫ് ജസ്റ്റിസിന്റെ ‘മാസ്റ്റര്‍ ഓഫ് റോസ്റ്റര്‍’ എന്ന അധികാരത്തില്‍ ഒരു വ്യത്യാസവും കണ്ടില്ല. പക്ഷേ രാഷ്ട്രീയ പ്രാധാന്യമുള്ള കേസുകളിലെല്ലാം സര്‍ക്കാരിന് അനുകൂലമായി തീരുമാനിക്കപ്പെട്ടു.</p>
      <figure>
        <iframe data-src="https://twitter.com/pbhushan1/status/1195238690840137728?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>