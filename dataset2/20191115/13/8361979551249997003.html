<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/novi-vipadki-knopkodavstva-v-radi-hto-buv-pomicheniy-novini-ukrajini-50053764.html"/>
    <meta property="og:site_name" content="НВ"/>
    <meta property="article:published_time" content="2019-11-15T13:53:00+00:00"/>
    <meta property="og:title" content="У Раді зафіксували ще три факти кнопкодавства"/>
    <meta property="og:description" content="Активісти ЧЕСНО зафіксували три факти кнопкодавства у Верховній Раді."/>
  </head>
  <body>
    <article>
      <h1>У Раді зафіксували ще три факти кнопкодавства</h1>
      <h2>Активісти ЧЕСНО зафіксували три факти кнопкодавства у Верховній Раді.</h2>
      <address>
        <time datetime="2019-11-15T13:53:00+00:00">15 Nov 2019, 13:53</time>
      </address>
      <p>Як <a href="https://www.chesno.org/post/3690/?fbclid=IwAR3WobriN6WrFvAVBGv5-B0iw_F595dj6Y24jHuUTfDIq9Yu3gJYlW3Bv2k">повідомили</a> в організації, порушення сталися під час вечірнього засідання парламенту в четвер, 14 листопада. Нардепи розглядали пропозицію спікера Дмитра Разумкова запросити до сесійної зали дітей і надати їм слово для виступу в рамках ініціативи ЮНІСЕФ, присвяченій 30-й річниці Конвенції ООН про права дитини.</p>
      <p>Процедуру особистого голосування порушив нардеп від Опозиційної платформи - За життя Микола Скорик, який натиснув зелені кнопки за себе і за свого сусіда.</p>
      <p>Ще один представник ОПЗЖ, який кнопкодавив під час цього голосування, мажоритарник із Запорізької області Олександр Пономарьов. Відзначається, що його вже ловили на порушенні процедури особистого голосування під час роботи в Раді минулого скликання.</p>
      <p>У третьому зафіксованому факті кнопкодавства неможливо точно визначити, хто саме став порушником.</p>
      <figure>
        <iframe src="https://www.youtube.com/embed/L6nzpEFGEe4" width="560" height="315" data-service="Youtube" scrolling="no"/>
      </figure>
      <p>«Підозра падає на позафракційних мажоритарників із Закарпаття Валерія Лунченка і Василя Петьовку: хтось із них двох проголосував "за", ймовірно, замість іншого закарпатського мажоритарника - Роберта Горвата, який сидить якраз між Лунченком і Петьовкою», - йдеться в повідомленні активістів.</p>
      <p>Нагадаємо, першим кнопкодавом у Верховній Раді 9-го скликання став нардеп від президентської партії Слуга народу Сергій Литвиненко.</p>
      <p>Також на кнопкодавстві попалися прокремлівський нардеп з Донецької області <a href="https://nv.ua/ukr/ukraine/politics/kpopkodavstvo-v-noviy-radi-video-novini-ukrajini-50041972.html">Олександр Ковальов</a> і ще один представник партії Зеленського <a href="https://nv.ua/ukr/ukraine/politics/video-sluga-narodu-knopkodavila-u-radi-novini-ukrajini-50042242.html">Олена Копанчук</a>.</p>
      <p>Читайте також:<br/><a href="https://nv.ua/ukr/ukraine/politics/vasilya-nimchenka-spiymali-na-knopkodavstvi-video-novini-ukrajini-50053093.html">&amp;nbspУ Раді помітили четвертого «кнопкодава»: нардеп виступав за криміналізацію кнопкодавства</a></p>
      <p>Голова фракції Слуга народу Давид Арахамія заявив, що <a href="https://nv.ua/ukr/ukraine/politics/knopkodavstvo-arahamiya-vipravdovuye-slugu-narodu-novini-ukrajini-50053074.html">депутати президентської партії «кнопкодавили по дурості».</a></p>
    </article>
  </body>
</html>