<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/politica/llibertat-empresonats-protestes-resposta-sentencia-Pau-Andrea-Joan-preso_0_2344565657.html"/>
    <meta property="og:site_name" content="Ara.cat"/>
    <meta property="article:published_time" content="2019-11-15T13:02:28+00:00"/>
    <meta property="og:title" content="En llibertat tres empresonats més per les protestes de resposta a la sentència"/>
    <meta property="og:description" content="Els joves estaven entre reixes des de feia gairebé un mes per la participació en les mobilitzacions"/>
  </head>
  <body>
    <article>
      <h1>En llibertat tres empresonats més per les protestes de resposta a la sentència</h1>
      <h2>Els joves estaven entre reixes des de feia gairebé un mes per la participació en les mobilitzacions</h2>
      <address>
        <time datetime="2019-11-15T13:02:28+00:00">15 Nov 2019, 13:02</time>
      </address>
      <p>El Pau, l'Andrea i el Joan sortiran en llibertat avui després de passar gairebé tot l'últim mes a la presó. Són tres dels empresonats durant les protestes de resposta a la sentència –van ser detinguts en les mobilitzacions dels primers dies a Barcelona i Girona– que portaven prop de quatre setmanes entre reixes.</p>
      <figure>
        <iframe data-src="https://twitter.com/LlibertatPau/status/1195298101474582528?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>En tots tres casos, segons han informat els comptes de Twitter que feien seguiment de la seva situació, els joves quedaran en llibertat al llarg d'avui. El Pau estava empresonat a Puig de les Basses (Figueres), l'Andrea a Wad-Ras (Barcelona) i el Joan a Quatre Camins (la Roca del Vallès).</p>
      <figure>
        <iframe data-src="https://twitter.com/AndreaLlibertat/status/1195317564806578181?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Tots tres havien entrat a la presó per haver participat en les manifestacions dels dies posteriors a la publicació de la sentència del Tribunal Suprem contra els líders independentistes.</p>
      <figure>
        <iframe data-src="https://twitter.com/Joan_llibertat/status/1195321281534660610?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>