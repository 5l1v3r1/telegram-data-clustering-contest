<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640121/%D9%82%DB%8C%D9%85%D8%AA-%D8%B3%D9%88%D8%AE%D8%AA-%D9%87%D9%88%D8%A7%D9%BE%DB%8C%D9%85%D8%A7-%D8%AB%D8%A7%D8%A8%D8%AA-%D9%85%D8%A7%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T13:44:00+00:00"/>
    <meta property="og:title" content="قیمت سوخت هواپیما ثابت ماند"/>
    <meta property="og:description" content="اسعدی سامانی گفت: هنوز دستوری مبنی بر افزایش قیمت سوخت هواپیمای مسافری و باری اعلام نشده است."/>
  </head>
  <body>
    <article>
      <h1>
        <a href="https://www.bultannews.com/fa/news/640121/%D9%82%DB%8C%D9%85%D8%AA-%D8%B3%D9%88%D8%AE%D8%AA-%D9%87%D9%88%D8%A7%D9%BE%DB%8C%D9%85%D8%A7-%D8%AB%D8%A7%D8%A8%D8%AA-%D9%85%D8%A7%D9%86%D8%AF">قیمت سوخت هواپیما ثابت ماند</a>
      </h1>
      <h2>اسعدی سامانی گفت: هنوز دستوری مبنی بر افزایش قیمت سوخت هواپیمای مسافری و باری اعلام نشده است.</h2>
      <address><time datetime="2019-11-15T13:44:00+00:00">15 Nov 2019, 13:44</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، مسعود اسعدی سامانی درباره تاثیر افزایش <b>نرخ سوخت بر قیمت سوخت</b> هواپیما‌های مسافری و باری اظهار کرد: هنوز دستوری مبنی بر افزایش نرخ سوخت هواپیمای مسافری و باری به ما اعلام نشده است.</p>
      <p>اسعدی سامانی افزود: نرخ سوخت با قیمت هر لیتر ۶۰۰ تومان تنها به ناوگان هواپیمایی مسافری اختصاص پیدا می‌کند و بر اساس پرواز آن هواپیما و ایرانی بودن رجیستر آن مشخص می‌شود.</p>
      <p>دبیر انجمن شرکت‌های هواپیمایی با بیان اینکه در ایران نرخ سوخت هواپیما‌های باری ۱۰ برابر نرخ سوخت هواپیما‌های مسافری است، گفت: نرخ سوخت برای هواپیما‌های باری و هلی کوپتر‌ها با قیمت هر لیتر ۶ هزار تومان محاسبه می‌شود.</p>
      <p>وی در پاسخ به اینکه آیا افزایش نرخ بنزین بر قیمت بلیت و نرخ سوخت هواپیما تاثیر دارد، گفت: سوخت یکی از هزینه‌های اصلی شرکت‌های هواپیمایی به شمار می‌آید به همین دلیل تغییر نرخ آن بر قیمت تمام شده بلیت و سرویسی که به مردم در هواپیما ارائه می‌شود تاثیر مستقیم خواهد داشت.</p>
    </article>
  </body>
</html>