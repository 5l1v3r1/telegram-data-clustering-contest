<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/sok-sto-skamni-gnostos-71chronos-ellinas-dikigoros-gia-aselgeia-se-11chroni/"/>
    <meta property="og:site_name" content="europost.gr"/>
    <meta property="article:published_time" content="2019-11-15T13:45:54+00:00"/>
    <meta property="og:title" content="Σοκ! Στο σκαμνί, γνωστός, 71χρονος, Έλληνας δικηγόρος, για ασέλγεια σε 11χρονη!"/>
    <meta property="og:description" content="Στο δικαστικό μέγαρο της Λαμίας βρέθηκε το πρωί ο 71χρονος δικηγόρος Αθηνών που κατηγορείται για ασέλγεια σε βάρος 11χρονου κοριτσιού από την ανατολική Φθιώτιδα. Η υπόθεση συζητήθηκε στο Συμβούλιο Πλημμελειοδικών και τα μέλη του κάλεσαν τον"/>
  </head>
  <body>
    <article>
      <h1>Σοκ! Στο σκαμνί, γνωστός, 71χρονος, Έλληνας δικηγόρος, για ασέλγεια σε 11χρονη!</h1>
      <address>
        <time datetime="2019-11-15T13:45:54+00:00">15 Nov 2019, 13:45</time>
      </address>
      <p>Στο δικαστικό μέγαρο της Λαμίας βρέθηκε το πρωί ο 71χρονος δικηγόρος Αθηνών που κατηγορείται για ασέλγεια σε βάρος 11χρονου κοριτσιού από την ανατολική Φθιώτιδα.<br/>Η υπόθεση συζητήθηκε στο Συμβούλιο Πλημμελειοδικών και τα μέλη του κάλεσαν τον δικηγόρο προκειμένου να δώσει περισσότερες διευκρινίσεις.</p>
      <p>Η συνεδρίαση ήταν σύντομη και το συμβούλιο δεν έχει αποφασίσει ακόμη για την τύχη του γνωστού δικηγόρου, που επέστρεψε στο σωφρονιστικό κατάστημα της Τρίπολης.<br/>Ο δικηγόρος είχε προφυλακιστεί με σύμφωνη γνώμη ανακρίτριας και εισαγγελέα μετά την καταγγελία του 11χρονου σήμερα κοριτσιού πως ασελγούσε σε βάρος του, σε χωριό της ανατολικής Φθιώτιδας όπου εκείνος διατηρούσε εξοχική κατοικία.</p>
      <p>Σύμφωνα μάλιστα με την καταγγελία της οικογένειας του κοριτσιού ο δικηγόρος επιδίδονταν στις πράξεις αυτές τα τελευταία τρία χρόνια. Ο πατέρας του κοριτσιού εργαζόταν στο σπίτι του δικηγόρου ως κηπουρός. Τόσο ο ίδιος ο κατηγορούμενος όσο και η οικογένειά του αρνούνται κατηγορηματικά τις κατηγορίες και θεωρούν πως πρόκειται για σκευωρία.</p>
      <p>Η απόφαση του Συμβουλίου Πλημμελειοδικών αναμένεται σε σύντομο χρονικό διάστημα και η πλευρά της υπεράσπισης του κατηγορουμένου εμφανίζεται αισιόδοξη για την έκβαση της υπόθεσης.</p>
      <p>Πηγή: nassosblog.gr</p>
    </article>
  </body>
</html>