<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-qantas-longest-flight/30273775.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-15T13:40:02+00:00"/>
    <meta property="og:title" content="Qantas здійснила найдовший безпосадковий переліт в історії"/>
    <meta property="og:description" content="Літак Boeing 787 Dreamliner австралійської авіакомпанії Qantas здійснив найдовший безпосадочний переліт в історії пасажирської авіації. Про це повідомляє ВВС. Переліт з британського Лондона до австр"/>
  </head>
  <body>
    <article>
      <h1>Qantas здійснила найдовший безпосадковий переліт в історії</h1>
      <address>
        <time datetime="2019-11-15T13:40:02+00:00">15 Nov 2019, 13:40</time>
      </address>
      <p>Літак Boeing 787 Dreamliner австралійської авіакомпанії Qantas здійснив найдовший безпосадочний переліт в історії пасажирської авіації. Про це <a href="https://www.bbc.com/news/av/world-australia-50432814/ultra-long-haul-flight-non-stop-from-london-to-sydney">повідомляє ВВС</a>.</p>
      <p>Переліт з британського Лондона до австралійського Сіднея зайняв 19 годин 19 хвилин, за цей час лайнер подолав більше 17 800 кілометрів.</p>
      <p>За допомогою тестового польоту Qantas вивчала реакцію пасажирів і екіпажу на тривалі перельоти. В майбутньому це може допомогти авіакомпанії запустити регулярні рейси такої тривалості. На борту перебували 50 осіб, у тому числі чотири пілоти.</p>
      <p>Як зазначає телеканал, вдалося побити два рекорди – за дальністю і за часом польоту.</p>
      <p>За час рейсу лайнер перетнув повітряний простір Німеччини, Польщі, Білорусі, Росії, Казахстану, Китаю, Філіппін і Індонезії, а пасажири двічі зустріли світанок. З регулярних рейсів найтривалішим зараз є переліт авіакомпанії Singapore Airlines з Сінгапуру в Ньюарк, він займає 18 годин 45 хвилин, пасажири долають на ньому дистанцію 16 700 кілометрів.</p>
    </article>
  </body>
</html>