<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/EVN-s-novo-nachinanie-v-Plovdiv-za-23-miliona-leva-914117"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-15T13:11:00+00:00"/>
    <meta property="og:title" content="EVN с ново начинание в Пловдив за 23 милиона лева!"/>
    <meta property="og:description" content="Във всеки модерен град централното топлоснабдяване заема основно място в дейностите по опазване чист..."/>
  </head>
  <body>
    <article>
      <h1>EVN с ново начинание в Пловдив за 23 милиона лева!</h1>
      <address>
        <time datetime="2019-11-15T13:11:00+00:00">15 Nov 2019, 13:11</time>
      </address>
      <p>Във всеки модерен град централното топлоснабдяване заема основно място в дейностите по опазване чистотата на въздуха. Така е и в Пловдив, където от 2007 г. EVN Топлофикация развива централното отопление като един от най-екологичните начини за отопление, при който не се отделят фини прахови частици, съобщиха от дружеството.</p>
      <p>След като през 2011 г. EVN Топлофикация изгради най-модерната централа за екологично производство на топло- и електроенергия на Балканите, компанията е готова да продължи със следващата мащабна фаза по модернизацията на мощностите - изграждане на 5 броя нови водогрейни котли.</p>
      <p>За да дадем тържественото начало на новия проект, ЕVN Топлофикация кани на церемония по първа копка на 19 ноември 2019 г. (вторник), от 11:00 ч. в ТЕЦ "Пловдив Север" (бул. "Васил Левски" № 236).</p>
      <p>Предвидената инвестиция за новите водогрейни котли е общо 23 млн. лв. Чрез модерните съоръжения Пловдив ще има по-ефективно производство на топлинна енергия, по-чист въздух и нови инвестиции в местната икономика. Очаква се проектът да бъде завършен през 2021 г.</p>
    </article>
  </body>
</html>