<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191115-ryaboshapka-ubyvstvo-sheremeta-rozkryyemo-ubyvstvo-gongadze-malojmovirno/"/>
    <meta property="og:site_name" content="ФАКТИ"/>
    <meta property="article:published_time" content="2019-11-15T13:41:20+00:00"/>
    <meta property="og:title" content="Рябошапка: Убивство Шеремета розкриємо, убивство Гонгадзе – малоймовірно"/>
    <meta property="og:description" content="Генпрокурор Руслан Рябошапка прогнозує розкриття вбивства Павла Шеремета найближчим часом, однак вважає малоймовірним, що зможуть знайти замовників убивства Георгія Гонгадзе."/>
  </head>
  <body>
    <article>
      <h1>Рябошапка: Убивство Шеремета розкриємо, убивство Гонгадзе – малоймовірно</h1>
      <address>
        <time datetime="2019-11-15T13:41:20+00:00">15 Nov 2019, 13:41</time>
      </address>
      <p>Генпрокурор Руслан Рябошапка прогнозує розкриття вбивства Павла Шеремета найближчим часом, однак вважає малоймовірним, що зможуть знайти замовників убивства Георгія Гонгадзе.</p>
      <p>Генеральна прокуратура зможе розкрити справу вбивства журналіста Павла Шеремета, заявив генпрокурор Руслан Рябошапка.</p>
      <p>За його словами, слідчі в рамках розслідування проводять перевірку на причетність до вбивства низки осіб, в тому числі затриманих в Івано-Франківській області в іншій справі екс-добровольців, подружжя Владислава та Ірину Грищенків.</p>
      <p>При цьому Рябошапка слабо вірить в успіх розкриття вбивства журналіста Георгія Гонгадзе через дуже затягнутий термін розслідування.</p>
      <blockquote>– Вважаю, що дуже складно буде тут досягти процесуального результату і вийти на замовників практично через 20 років після скоєння злочину. Малоймовірно.</blockquote>
      <p><b>Читайте:</b> <a href="https://fakty.com.ua/ua/ukraine/20191106-spravy-burisma-ne-isnuye-ryaboshapka/">Справи Burisma не існує – Рябошапка</a></p>
      <p>Крім того, генпрокурор повідомив про інвентаризацію справ, що стосуються злочинів проти учасників Євромайдану.</p>
      <blockquote>– Десь близько 40 проваджень підуть у Національне антикорупційне бюро. Це означає, що 40 проваджень були пов’язані з корупцією і були слабо пов’язані із вбивствами на Майдані.</blockquote>
      <p>Як повідомлялося, президент Володимир Зеленський  визначив терміни, після яких, якщо <a href="https://fakty.com.ua/ua/ukraine/20191011-zminymo-kerivnytstvo-zelenskyj-vstanovyv-terminy-u-rozsliduvanni-vbyvstva-sheremeta/">справу вбивства Шеремета</a> не розкриють, буде звільнено керівництво Міністерства внутрішніх справ України.</p>
    </article>
  </body>
</html>