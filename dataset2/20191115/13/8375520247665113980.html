<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/pres-sekretarka-zelenskogo-prokomentuvala-skandalni-zayavi-kolomoyskogo-640203.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T13:35:18+00:00"/>
    <meta property="og:title" content="Прес-секретарка Зеленського прокоментувала скандальні заяви Коломойського"/>
    <meta property="og:description" content="За словами Мендель, Коломойський не є представником влади і команди Зеленського"/>
  </head>
  <body>
    <article>
      <h1>Прес-секретарка Зеленського прокоментувала скандальні заяви Коломойського</h1>
      <address>
        <time datetime="2019-11-15T13:35:18+00:00">15 Nov 2019, 13:35</time>
      </address>
      <h4>За словами Мендель, Коломойський не є представником влади і команди Зеленського</h4>
      <p>Офіс президента не обговорює рішення державних справ з олігархом Ігорем Коломойським, тому його висловлювання не є офіційною позицією України. Так прокоментувала недавнє скандальне інтерв'ю Коломойського прес-секретарка президента Юлія Мендель.</p>
      <p>За словами Мендель, Коломойський не є представником влади і команди Володимира Зеленського.</p>
      <p>«Він не має повноважень говорити щось від імені України або Офісу президента, з ним не обговорюються позиції щодо вирішення державних справ», - написала вона в <a href="https://www.facebook.com/permalink.php?story_fbid=10212738459494624&amp;id=1781187626">Facebook.</a></p>
      <p>Раніше американське видання New York Times опублікувало інтерв'ю Коломойського, в якому він, зокрема, запропонував переорієнтуватися на Росію.</p>
      <p>Зокрема <a href="https://glavcom.ua/news/mi-vizmemo-u-rosiyan-100-milyardiv-dolariv-kolomoyskiy-rozkazav-yak-treba-vidnoviti-stosunki-z-moskvoyu-639639.html">Коломойський запропонував «взяти у росіян 100 мільярдів доларів»</a> та відмовитися від співпраці з МВФ.</p>
      <p>Також <a href="https://glavcom.ua/news/mi-vizmemo-u-rosiyan-100-milyardiv-dolariv-kolomoyskiy-rozkazav-yak-treba-vidnoviti-stosunki-z-moskvoyu-639639.html">олігарх </a><a href="https://glavcom.ua/news/mi-vizmemo-u-rosiyan-100-milyardiv-dolariv-kolomoyskiy-rozkazav-yak-treba-vidnoviti-stosunki-z-moskvoyu-639639.html">заявив, що зараз працює</a> над тим, щоб «врегулювати конфлікт на Донбасі». Коломойський вважає, що Україна ніколи не вступить в НАТО і ЄС.  «Російські танки будуть розміщені біля Кракова і Варшави. Ваше НАТО буде бруднити штани і купувати памперси», - сказав Коломойський.</p>
      <p>Нагадаємо, окрім того газета The Wall Street Journal із посиланням на джерела, близькі до переговорів між МВФ і Україною, повідомляла, що <a href="https://glavcom.ua/news/novih-transhiv-mvf-ne-bude-doki-komanda-zelenskogo-ne-zmusit-kolomoyskogo-povernuti-groshi-wsj-637647.html">нових траншів МВФ не буде, доки команда Зеленського не змусить Коломойського повернути гроші</a>.</p>
      <related>
        <a href="https://glavcom.ua/columns/stikhy/kolomoyskiy-bezposerednya-zagroza-nacionalniy-bezpeci-ukrajini-640122.html"/>
        <a href="https://glavcom.ua/news/kolomoyskiy-ryatujetsya-vid-amerikanskogo-pravosuddya-oligarh-vinaynyav-kolishnogo-advokata-trampa-640065.html"/>
        <a href="https://glavcom.ua/columns/fursa/yak-kolomoyskiy-mvf-shantazhuje-640052.html"/>
      </related>
    </article>
  </body>
</html>