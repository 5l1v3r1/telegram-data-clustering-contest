<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/barisheskiy-sud-i-skyup-suddyu-litvinenko-zvilnyat-novini-ukrajini-50053757.html"/>
    <meta property="og:site_name" content="НВ"/>
    <meta property="article:published_time" content="2019-11-15T13:28:00+00:00"/>
    <meta property="og:title" content="Суддю Баришівського райсуду, яка вела справу авіакомпанії SkyUp, відсторонили і можуть звільнити"/>
    <meta property="og:description" content="Суддю Баришівського районного суду Олену Литвиненко, яка вела справу авіакомпанії SkyUp, мають намір звільнити. Таке рішення прийняла перша Дисциплінарна палата Вищої ради правосуддя."/>
  </head>
  <body>
    <article>
      <h1>Суддю Баришівського райсуду, яка вела справу авіакомпанії SkyUp, відсторонили і можуть звільнити</h1>
      <h2>Суддю Баришівського районного суду Олену Литвиненко, яка вела справу авіакомпанії SkyUp, мають намір звільнити. Таке рішення прийняла перша Дисциплінарна палата Вищої ради правосуддя.</h2>
      <address>
        <time datetime="2019-11-15T13:28:00+00:00">15 Nov 2019, 13:28</time>
      </address>
      <p>Вища рада правосуддя відсторонила від суддівської діяльності Олени Литвиненко, суддю Баришевського районного суду, яка стала відома завдяки скандальним рішенням щодо авіакомпанії SkyUp Airlines. Її мають звільнити.</p>
      <p>«Рішення про притягнення судді до дисциплінарної відповідальності та застосування до неї дисциплінарного стягнення у виді подання про звільнення з посади ухвалила Перша Дисциплінарна палата Вищої ради правосуддя 15 листопада 2019 року», — повідомили в Управлінні інформації та забезпечення комунікаційної діяльності Вищої ради правосуддя.</p>
      <p>В звязку з цим її вже сьогодні відсторонено від здійснення правосуддя. «Судді вважаються тимчасово відстороненими від здійснення правосуддя без ухвалення Вищою радою правосуддя окремого рішення», — сказано у повідомленні.</p>
      <p>У Вищій раді правосуддя уточнюють, що строк дії відсторонення суддів від здійснення правосуддя — до ухвалення Вищою радою правосуддя рішення про їх звільнення з посади або скасування рішення Дисциплінарної палати.</p>
      <p>Нагадаємо, що <a href="https://nv.ua/ukr/biz/markets/sud-prizupiniv-licenziyu-skyup-airlines-50026607.html">Баришівський расуд Київської області 24 травня виніс ухвалу про призупинення дії ліцензії авіакомпанії SkyUp</a> Airlines на право перевезення пасажирів повітряним транспортом.</p>
      <p>Позивачем у справі про призупинення ліцензії <a href="https://nv.ua/ukr/ukraine/events/sud-proti-skyup-pozivachka-zayavila-shcho-pozov-ne-podavala-50028306.html">SkyUp була вказана тимчасово безробітна Оксана Пасенко</a>. Пізніше вона заявила журналістам, що позовну заяву не подавала і послугами SkyUp не користувалася.</p>
      <p>Незважаючи на це, 2 липня стало відомо, що Пасенко звернулася в Державне бюро розслідувань, прокуратуру і Національну поліцію із заявою про скоєння авіакомпанією злочину — невиконання рішення суду про призупинення дії ліцензії на право перевезення пасажирів.</p>
      <p>В <a href="https://nv.ua/ukr/biz/markets/sprava-skyup-suddya-barishivskogo-sudu-peredumala-zvilnyatisya-50032815.html">липні повідомлялося, що суддя прійняла рішення піти у відставку, але потім передумала</a>.</p>
    </article>
  </body>
</html>