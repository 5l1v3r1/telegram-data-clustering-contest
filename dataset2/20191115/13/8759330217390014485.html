<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903856/ek-kwalificatieduel-tussen-rusland-en-belgi-volledig-uitverkocht.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T13:16:00+00:00"/>
    <meta property="og:title" content="EK-kwalificatieduel tussen Rusland en België volledig uitverkocht"/>
    <meta property="og:description" content="De Belgische nationale ploeg moet op bezoek bij Rusland. Het EK-kwalificatieduel voor de groepswinst is uitverkocht, dat meldt"/>
  </head>
  <body>
    <article>
      <h1>EK-kwalificatieduel tussen Rusland en België volledig uitverkocht</h1>
      <address>
        <time datetime="2019-11-15T13:16:00+00:00">15 Nov 2019, 13:16</time>
      </address>
      <p>
        <b>De Belgische nationale ploeg moet op bezoek bij Rusland. Het EK-kwalificatieduel voor de groepswinst is uitverkocht, dat meldt <a href="https://www.hln.be/sport/voetbal/rode-duivels/alle-tickets-voor-rusland-belgie-zijn-de-deur-uit~abe667c2/">Het Laatste Nieuws.</a></b>
      </p>
      <p>Zaterdag om 18u spelen de Rode Duivels in het Krestovskistadion van Sint-Petersburg tegen Rusland. Het stadion waar de Rode Duivels op het WK werden uitgeschakeld door Frankrijk kan zo’n 68.000 toeschouwers ontvangen en is volledig uitverkocht. “Alle tickets zijn de deur uit”, laat de Russische Voetbalfederatie weten.</p>
      <p>De Rode Duivels moeten minstens een punt pakken tegen Rusland wil het groepswinst in Groep I verzekeren. Beide landen zijn al wel gekwalificeerd voor EURO 2020. Op de laatste speeldag spelen de Rode Duivels tegen Cyprus. De beste zes groepswinnaars worden reekshoofd en de onderverdeling gebeurt voor het eerst met een ranking op basis van de prestaties in de kwalificaties.</p>
      <aside>Lees meer<br/><a href="https://www.voetbalprimeur.be/nieuws/903830/snelders-waarschuwt-rode-duivels-toen-hebben-we-ons-zwaar-vergist-.html?itm_source=www.voetbalprimeur.be&amp;itm_medium=highlighted-content">Snelders waarschuwt Rode Duivels: "Toen hebben we ons zwaar vergist"</a></aside>
    </article>
  </body>
</html>