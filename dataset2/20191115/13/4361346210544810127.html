<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/uj-szolgalati-jarmuvek-alltak-hadrendbe-a-buntetes-vegrehajtasnal/186710"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T13:52:00+00:00"/>
    <meta property="og:title" content="Új szolgálati járművek álltak hadrendbe a büntetés-végrehajtásnál"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Új szolgálati járművek álltak hadrendbe a büntetés-végrehajtásnál</mark>
      </h1>
      <address><time datetime="2019-11-15T13:52:00+00:00">15 Nov 2019, 13:52</time> by <a rel="author">Bors</a></address>
      <p>A Belügyminisztérium közbiztonsági főigazgatója, Papp Károly rendőr altábornagy 2019. november 15-én 11 darab új fogvatartotti szállítójárművet, valamint 7 darab személyszállító autóbuszt adott át ünnepélyes keretek között a büntetés-végrehajtási szervezetnek. A most szolgálatba álló járművekkel folytatódott a büntetés-végrehajtás gépjárműparkjának korszerűsítése.</p>
      <p>– Szervezetünk számára kiemelt feladat a fogvatartottak biztonságos mozgatása és korszerű körülmények közötti szállítása. A most átadott Volvo típusú többfunkciós rabszállítók a biztonsági előírásokat maximálisan garantálva egyszerre 40 elítélt szállítására képesek – olvasható a Büntetés-végrehajtás Országos Parancsnokságának közleményében.</p>
      <figure>
        <img src="http://media.borsonline.hu/cikk/20/192303/gallery-picture/645w/2025146_3.jpg"/>
        <figcaption>© BvOP</figcaption>
      </figure>
      <figure>
        <img src="http://media.borsonline.hu/cikk/20/192303/gallery-picture/645w/2025142_3-1.jpg"/>
        <figcaption>© BvOP</figcaption>
      </figure>
      <figure>
        <img src="http://media.borsonline.hu/cikk/20/192303/gallery-picture/645w/2025144_3-2.jpg"/>
        <figcaption>© BvOP</figcaption>
      </figure>
      <p>A 18 új gépjármű összértéke 2,4 milliárd forint. A büntetés-végrehajtási szervezet a következő évben további speciális szállítójárművek beszerzését, rendszerbe állítását tervezi. Az új járműveket az állampolgárok könnyen felismerhetik a szervezet megújult arculatának megfelelő logónak és fényvisszaverő matricáknak köszönhetően, amely arculati elemek most már valamennyi szolgálati járművön megtalálhatóak.</p>
    </article>
  </body>
</html>