<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640115/%D9%85%D8%AD%D8%AF%D9%88%D8%AF%DB%8C%D8%AA-%D8%B3%D9%88%D8%AE%D8%AA%E2%80%8C%DA%AF%DB%8C%D8%B1%DB%8C-%D8%A8%D8%A7-%DA%A9%D8%A7%D8%B1%D8%AA-%D8%A8%D9%86%D8%B2%DB%8C%D9%86-%D8%AC%D8%A7%DB%8C%DA%AF%D8%A7%D9%87%E2%80%8C%D8%AF%D8%A7%D8%B1%D8%A7%D9%86-%D8%A8%D8%B1%D8%AF%D8%A7%D8%B4%D8%AA%D9%87-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T13:31:00+00:00"/>
    <meta property="og:title" content="محدودیت سوخت‌گیری با کارت بنزین جایگاه‌داران برداشته شد"/>
    <meta property="og:description" content="سخنگوی شرکت ملی پخش فرآورده‌های نفتی از برداشته شدن محدودیت ۲۰ لیتر سوخت‌گیری با کارت هوشمند سوخت جایگاه‌داران خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/640115/%D9%85%D8%AD%D8%AF%D9%88%D8%AF%DB%8C%D8%AA-%D8%B3%D9%88%D8%AE%D8%AA%E2%80%8C%DA%AF%DB%8C%D8%B1%DB%8C-%D8%A8%D8%A7-%DA%A9%D8%A7%D8%B1%D8%AA-%D8%A8%D9%86%D8%B2%DB%8C%D9%86-%D8%AC%D8%A7%DB%8C%DA%AF%D8%A7%D9%87%E2%80%8C%D8%AF%D8%A7%D8%B1%D8%A7%D9%86-%D8%A8%D8%B1%D8%AF%D8%A7%D8%B4%D8%AA%D9%87-%D8%B4%D8%AF">محدودیت سوخت‌گیری با کارت بنزین جایگاه‌داران برداشته شد</a>
      </h1>
      <h2>سخنگوی شرکت ملی پخش فرآورده‌های نفتی از برداشته شدن محدودیت ۲۰ لیتر سوخت‌گیری با کارت هوشمند سوخت جایگاه‌داران خبر داد.</h2>
      <address><time datetime="2019-11-15T13:31:00+00:00">15 Nov 2019, 13:31</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، فاطمه کاهی درباره امکان استفاده از <b>کارت هوشمند سوخت</b> جایگاه‌داران گفت: سهمیه کارت سوخت جایگاه‌داران به حالت پیشین یعنی ۶۰ لیتر در هر بار سوخت‌گیری بازگشته و محدودیت ۲۰ لیتر کارت سوخت جایگاه‌داران برداشته شد.</p>
      <p>به گفته وی، هم‌اکنون بنزین با کارت هوشمند سوخت جایگاه‌داران برای اشخاصی که کارت سوخت ندارند، هر لیتر ۳۰۰۰ هزار تومان عرضه می‌شود.</p>
      <p>عرضه بنزین در جایگاه‌های عرضه سوخت از ٢٢ مردادماه امسال فقط با ارائه کارت هوشمند سوخت خودرو امکانپذیر شد. با این وجود کارت سوخت جایگاه‌داران نیز در اختیار متقاضیان بنزین قرار داشت و هر فردی تا هر میزانی که تمایل داشت می‌توانست در جایگاه‌ها سوخت‌گیری کند، اما از ابتدای شهریورماه با هدف ترغیب مردم به استفاده از کارت سوخت شخصی، میزان سوخت‌گیری با کارت آزاد جایگاه‌ها در هر بار سوخت‌گیری، از ۶۰ لیتر به ۳۰ لیتر کاهش یافت و در مرحله بعدی از ۱۶ مهرماه، بار دیگر سهمیه کارت سوخت جایگاه‌داران به ۲۰ لیتر در هر بار سوختگیری کاهش یافت.</p>
    </article>
  </body>
</html>