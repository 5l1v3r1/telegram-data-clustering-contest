<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152317-na-volyni-cholovik-opynyvsia-u-likarni-cherez-zhorstoke-pobyttia-bytoyu"/>
    <meta property="og:site_name" content="ВолиньPost"/>
    <meta property="article:published_time" content="2019-11-15T13:57:00+00:00"/>
    <meta property="og:title" content="На Волині чоловік опинився у лікарні через жорстоке побиття битою"/>
    <meta property="og:description" content="У Ковельському районі чоловік дерев'яною битою побив 42-річного жителя цього ж району"/>
  </head>
  <body>
    <article>
      <h1>На Волині чоловік опинився у лікарні через жорстоке побиття битою</h1>
      <address>
        <time datetime="2019-11-15T13:57:00+00:00">15 Nov 2019, 13:57</time>
      </address>
      <p>У Ковельському районі чоловік дерев'яною битою побив 42-річного жителя цього ж району. <br/><br/>Про це повідомляє сектор комунікації поліції Волині. <br/><br/>Інформують, що учора, 14 листопада, до Ковельського відділу поліції надійшло повідомлення із міської лікарні, що до них із тяжкими тілесними ушкодженнями доставили чоловіка.<br/><br/>Співробітники кримінальної поліції оперативно з’ясували, що подія трапилася вночі у одному із сіл Ковельського району.<br/><br/>У будинку за місцем проживання постраждалого дерев’яною битою побив 38-річний ковельчанин.<br/><br/>Зловмисника затримали у порядку статті 208 КПК України. Йому повідомили про підозру у вчиненні кримінального правопорушення, передбаченого ч. 1 ст. 121 (умисне тяжке тілесне ушкодження) Кримінального кодексу України. Санкція статті передбачає до восьми років позбавлення волі. Триває слідство.</p>
    </article>
  </body>
</html>