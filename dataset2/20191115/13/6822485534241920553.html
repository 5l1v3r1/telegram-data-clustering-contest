<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980824053.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-15T13:27:00+00:00"/>
    <meta property="og:title" content="جاده چالوس سفید پوش شد/ هشدار هواشناسی در رابطه با لغزندگی جاده‌ها"/>
    <meta property="og:description" content="منصور رحمانیان مدیرکل هواشناسی استان البرز در گفت‌و‌گو با فارس در کرج در رابطه با آخرین وضعیت جوی استان و بارش ها گفت: تحلیل آخرین الگوهای پیش یابی حاکی از ورود و فعالیت متناوب امواج کم دامنه و ناپایدار سطوح میانی از جمعه تا سه‌شنبه است."/>
  </head>
  <body>
    <article>
      <h1>جاده چالوس سفید پوش شد/ هشدار هواشناسی در رابطه با لغزندگی جاده‌ها</h1>
      <address>
        <time datetime="2019-11-15T13:27:00+00:00">15 Nov 2019, 13:27</time>
      </address>
      <p>به موجب سامانه بارشی جدید در استان البرز وزش باد شدید و لحظه ای، رگبار و رعد و برق، احتمال تگرگ و در بعضی ساعات بارش برف و کاهش شدید دمای بیشینه از ۶ تا ۱۰ درجه پیش بینی شد.</p>
      <p>منصور رحمانیان مدیرکل هواشناسی استان البرز در گفت‌و‌گو با فارس در کرج در رابطه با آخرین وضعیت جوی استان و بارش ها گفت: تحلیل آخرین الگوهای پیش یابی حاکی از ورود و فعالیت متناوب امواج کم دامنه و ناپایدار سطوح میانی از جمعه تا سه‌شنبه است.</p>
      <figure>
        <img src="https://media.farsnews.com/Uploaded/Files/Images/1398/08/24/13980824000247_Test_PhotoN.jpg"/>
      </figure>
      <p>رحمانیان گفت: به موجب این سامانه بارشی وزش باد شدید و لحظه ای، رگبار و رعد و برق، احتمال تگرگ و در بعضی ساعات بارش برف و کاهش شدید دمای بیشینه از ۶ تا ۱۰ درجه پیش بینی می شود.</p>
      <p>مدیرکل هواشناسی استان البرز با بیان اینکه برای دستگاه های مختلف اخطاریه مرتبط صادر شده است گفت: با توجه به اثر کاهش قابل ملاحظه دما و بارش های رگباری آبگرفتگی معابر شهری، سیلابی شدن رودخانه ها و مسیل های فصلی، بارش ساعتی برف، تقلیل میدان دی، لغزندگی جاده‌ها، رانش کوه و ریزش سنگ به ویژه در جاده های کوهستانی و ارتفاعات استان مورد انتظار می باشد.</p>
      <p>رحمانیان با تایید خبر بارش برف در جاده چالوس و ارتفاعات استان البرز گفت: طبق پیش بینی ها احتمال بارف برف در روزهای گذشته اعلام شده بود.</p>
    </article>
  </body>
</html>