<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191115-u-bryusseli-cherez-kurinnya-elektronnyh-tsygarok-pomer-18-richnyj-hlopets/"/>
    <meta property="og:site_name" content="ФАКТИ"/>
    <meta property="article:published_time" content="2019-11-15T13:02:23+00:00"/>
    <meta property="og:title" content="У Брюсселі через куріння електронних цигарок помер 18-річний хлопець"/>
    <meta property="og:description" content="У Брюсселі 18-річний хлопець помер через місяць після пневмонії. Лікарі пов’язують його смерть з курінням електронних сигарет."/>
  </head>
  <body>
    <article>
      <h1>У Брюсселі через куріння електронних цигарок помер 18-річний хлопець</h1>
      <address>
        <time datetime="2019-11-15T13:02:23+00:00">15 Nov 2019, 13:02</time>
      </address>
      <p>У Брюсселі 18-річний хлопець помер через місяць після пневмонії. Лікарі пов’язують його смерть з курінням електронних сигарет.</p>
      <p>У столиці Брюсселя Бельгії у 18-річного хлопця Рафаеля Пауерта розвинулася пневмонія. У нього виник кашель, який переріс у задишку, після чого його госпіталізували.</p>
      <p>Через дуже низький рівень кисню, Пауерта помістили у медичну кому. Через 26 днів його легені “скам’яніли” і лікарі вирішили відключити апарати штучного дихання. Менш ніж через місяць він помер.</p>
      <p>Лікарі заявили, що смерть, швидше за все, була викликана його електронною сигаретою або її рідким ароматизатором.</p>
      <p>
        <b>Читайте: </b>
        <a href="https://fakty.com.ua/ua/lifestyle/zdorove/20191110-vcheni-nazvaly-mozhlyvu-prychynu-smertej-vid-kurinnya-vejpu/">Вчені назвали можливу причину смертей від куріння вейпу</a>
      </p>
      <p>Батько Рафаеля зазначив, що раніше у сина було хороше здоров’я, він грав у регбі. Чоловік сподівається, що смерть його сина допоможе запобігти загибелі інших людей через куріння електронних сигарет.</p>
      <p>Нагадаємо, що станом на 3 жовтня, кількість підтверджених смертей в США через куріння електронних сигарет зросла до 17 осіб. Крім того, було відомо про 805 підтверджених і можливих випадків хвороб пошкодження легенів, пов’язаних з використанням вейпів.</p>
    </article>
  </body>
</html>