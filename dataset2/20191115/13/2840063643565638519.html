<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/sport/2019/11/15/guardiola-scrive-tifosi-del-city-kharkiv-grazie-invito-gara-ritorno_aQeyrGizQu7Hk34cYz155K.html"/>
    <meta property="og:site_name" content="Adnkronos"/>
    <meta property="article:published_time" content="2019-11-15T13:21:00+00:00"/>
    <meta property="og:title" content="Guardiola scrive ai 114 tifosi del City a Kharkiv, 'grazie' e invito a gara di ritorno"/>
    <meta property="og:description" content="Gran bel gesto del Manchester City e di Pep Guardiola. Il tecnico spagnolo ha infatti inviato una lettera ad ognuno dei 114 tifosi del City che lo scorso settembre sono andati in trasferta a Kharkiv per seguire la squadra per la partita di Champions League contro lo Shakhtar Donetsk. A ognuno di questi sostenitori è pervenuta a casa una lettera a firma dell'allenatore, che li ringrazia per la presenza nonostante le difficoltà logistiche e il costo della trasferta non certo economico e li premia con un biglietto omaggio in zona &quot;Hospitality&quot;, e con i migliori comfort del caso, per la partita di ritorno con gli ucraini."/>
  </head>
  <body>
    <article>
      <h1>Guardiola scrive ai 114 tifosi del City a Kharkiv, 'grazie' e invito a gara di ritorno</h1>
      <address>
        <time datetime="2019-11-15T13:21:00+00:00">15 Nov 2019, 13:21</time>
      </address>
      <p>Gran bel gesto del Manchester City e di Pep Guardiola. Il tecnico spagnolo ha infatti inviato una lettera ad ognuno dei 114 tifosi del City che lo scorso settembre sono andati in trasferta a Kharkiv per seguire la squadra per la partita di Champions League contro lo Shakhtar Donetsk. A ognuno di questi sostenitori è pervenuta a casa una lettera a firma dell'allenatore, che li ringrazia per la presenza nonostante le difficoltà logistiche e il costo della trasferta non certo economico e li premia con un biglietto omaggio in zona "Hospitality", e con i migliori comfort del caso, per la partita di ritorno con gli ucraini.</p>
      <p>"Voglio ringraziarvi per ciò che avete fatto -si legge nella lettera firmata da Guardiola-, è stato bello iniziare il nostro cammino in Champions League con un successo. Penso che quella sera abbiamo giocato bene, controllato la gara e meritato di vincere. Avere un supporto in questo genere di partite significa molto. Come dico sempre, senza i nostri fan non siamo nulla".</p>
    </article>
  </body>
</html>