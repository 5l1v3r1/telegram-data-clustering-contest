<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/banche-e-reti/614065/regime-forfettario-consulenti-finanziari-contratto-misto-ok-agenzia-delle-entrate"/>
    <meta property="og:site_name" content="bluerating"/>
    <meta property="article:published_time" content="2019-11-15T13:30:29+00:00"/>
    <meta property="og:title" content="Consulenti, ecco chi può accedere al regime forfettario"/>
    <meta property="og:description" content="L’Agenzia delle Entrate fa chiarezza: i consulenti finanziari con contratto misto presso la stessa società potranno usufruire del regime forfettario"/>
  </head>
  <body>
    <article>
      <h1>Consulenti, ecco chi può accedere al regime forfettario</h1>
      <address><time datetime="2019-11-15T13:30:29+00:00">15 Nov 2019, 13:30</time> by <a rel="author">Redazione</a></address>
      <h3>Regime forfettario per consulenti finanziari con contratto misto: ok dell’Agenzia delle Entrate</h3>
      <p>L’Agenzia delle Entrate fa chiarezza: i consulenti finanziari con contratto misto presso la stessa società potranno usufruire del regime forfettario.</p>
      <p>A sollevare la questione una società di consulenza finanziaria che in base ad un accordo con le organizzazioni sindacali più rappresentative, aveva stipulato con i propri dipendenti un cosiddetto contratto misto, ovvero una tipologia di contratto che prevedeva in capo alla stessa persona sia un contratto subordinato di lavoro part-time a tempo indeterminato che un distinto rapporto di lavoro autonomo previa iscrizione del dipendente all’Albo dei consulenti finanziari.</p>
      <h4>Regime fiscale forfettario per consulenti finanziari con contratto misto: quando è ammesso</h4>
      <p>L’Agenzia delle Entrate ha così dato il suo parere ufficiale nella <b><a href="https://www.agenziaentrate.gov.it/portale/documents/20143/2138217/Risposta+n.+484+del+2019.pdf/1f57f6eb-0754-a5a8-97b6-a1ccb53eccc7">Risposta n° 484 del 13 novembre 2019</a></b> online sul sito istituzionale.</p>
      <p>Nella sua risposta l’Agenzia chiarisce che è ammessa la possibilità di fruire del regime agevolato forfettario per i consulenti finanziari nel caso in cui non sia ravvisabile un preesistente rapporto di lavoro dipendente e qualora l’utilizzo del contratto misto non comporti artificiose trasformazioni di lavoro dipendente in attività di lavoro autonomo.</p>
      <related>
        <a href="https://www.bluerating.com/banche-e-reti/566588/fattura-elettronica-in-regime-forfettario-novita-fatturazione-elettronica-2019"/>
      </related>
    </article>
  </body>
</html>