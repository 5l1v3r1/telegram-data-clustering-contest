<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/15/7103093/"/>
    <meta property="og:site_name" content="Європейська правда"/>
    <meta property="article:published_time" content="2019-11-15T13:14:01+00:00"/>
    <meta property="og:title" content="Німецький парламент схвалив план захисту клімату"/>
    <meta property="og:description" content="Нижня палата парламенту Німеччини у п’ятницю затвердила великий законодавчий пакет щодо захисту клімату, який має на меті забезпечити виконання країною її мети щодо істотного скорочення викидів парникових газів до 2030 року."/>
  </head>
  <body>
    <article>
      <h1>Німецький парламент схвалив план захисту клімату</h1>
      <address>
        <time datetime="2019-11-15T13:14:01+00:00">15 Nov 2019, 13:14</time>
      </address>
      <p>Нижня палата парламенту Німеччини у п’ятницю затвердила великий законодавчий пакет щодо захисту клімату, який має забезпечити виконання країною її мети щодо істотного скорочення викидів парникових газів до 2030 року.</p>
      <p>Про це повідомляє "Європейська правда" з посиланням на <a href="https://www.dw.com/en">DW</a>.</p>
      <p>Нове законодавство стосуватиметься таких галузей, як енергетика, транспорт та житло. Воно спрямоване на скорочення викидів парникових газів у Німеччині до 55% у 2013 році у порівнянні з рівнем 1990 року.</p>
      <p>Частина так званого "кліматичного пакету" все ще потребує затвердження.</p>
      <p>Закон встановлює цілі для кожного урядового відомства щодо скорочення викидів CO2.</p>
      <p>Також будуть введені стимули для підприємств та агентств, які працюють у екологічно чистий спосіб. Це може означати, що польоти подорожчають, тоді як поїздки потягами в Німеччині стануть дешевшими.</p>
      <p>Також буде введено збір за викиди CO2 на дорозі. Плату стягуватимуть і з підприємств, які виробляють велику кількість CO2.</p>
      <p>Загальну вартість цих заходів оцінюють у 54 млрд євро до 2023 року.</p>
      <p>Сьогодні Німеччина відстає від своїх поточних кліматичних цілей, досягнувши лише 30% від мети, яку вона сподівається досягти до 2030 року.</p>
      <related>
        <a href="https://www.eurointegration.com.ua/news/2019/11/15/7103090/"/>
        <a href="https://www.eurointegration.com.ua/news/2019/10/9/7101692/"/>
      </related>
    </article>
  </body>
</html>