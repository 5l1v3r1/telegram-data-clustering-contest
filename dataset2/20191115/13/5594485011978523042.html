<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/megan-i-khilari-klintn-provedokha-tayna-sreshcha_news709483.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-15T13:54:00+00:00"/>
    <meta property="og:title" content="Меган и Хилари Клинтън проведоха тайна среща"/>
    <meta property="og:description" content="Двете са обсъждали писмо, което сегашната британска принцеса е написала на бившата първа дама на САЩ, когато е била на 11 години"/>
  </head>
  <body>
    <article>
      <h1>Меган и Хилари Клинтън проведоха тайна среща</h1>
      <h2>Двете са обсъждали писмо, което сегашната британска принцеса е написала на бившата първа дама на САЩ, когато е била на 11 години</h2>
      <address>
        <time datetime="2019-11-15T13:54:00+00:00">15 Nov 2019, 13:54</time>
      </address>
      <p>https://blitz.bg/svyat/megan-i-khilari-klintn-provedokha-tayna-sreshcha_news709483.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1573818164-orig.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573818164-orig-1.jpg"/>
        </figure>
      </slideshow>
      <p>
        <b>Преди дни Меган Маркъл прие специален гост в дома си в Уиндзор. Във вторник Хилари Клинтън посети имението Фрогмор по покана на съпругата на принц Хари, с която се видя за първи път.</b>
      </p>
      <figure>
        <img src="https://static.blitz.bg/documents/thumbnails/520/201911/1573818164-orig.jpg"/>
      </figure>
      <p>Източник на "Daily Mail" каза, че срещата им е започнала с прегръдка, след което дамите са прекарали целия следобед заедно. Двете са обсъждали писмо, което Меган е написала на Клинтън, когато е била на 11 години, в което е искала да бъде премахната сексистка реклама на сапун за съдомиялна машина.<br/><br/>"Те взаимно се възхищават една на друга и срещата им беше задушевна", издава източникът на изданието, цитирано от <a href="https://life.dir.bg/zvezdi/megan-i-hilari-klintan-provedoha-tayna-sreshta-vav-frogmor">dir.bg</a>.</p>
      <figure>
        <img src="https://static.blitz.bg/documents/thumbnails/520/201911/1573818164-orig-1.jpg"/>
      </figure>
      <p>По думите му принц Хари и 7-месечният Арчи също са се присъединили към тях, като 72-годишната Клинтън е поискала да подържи бебето, докато е говорила за собствения си внук - Джаспър, който се роди през юли т.г.<br/><br/>Срещата им се състоя няколко дни, след като Клинтън даде интервю за BBC Radio 5 Live, в което изрази възхищението си към Меган по повод нейната сила, с която е понесла нападките на британските таблоиди.<br/><br/>"О, Боже, искам да я прегърна! Майчинското чувство в мен е силно и желая да я притегля в обятията си.<br/><br/>Искам да ѝ кажа, че трябва да продължава да се държи и да отстоява себе си, да не позволява на лошите хора да я обезсърчат. Не спирай да правиш това, което смяташ за правилно", каза Хилари по време на разговора с водещата.<br/><br/>Бившият кандидат за президент, който в момента е на турне в подкрепа на новата си книга, добави, че всички трябва да дадат почивка на Меган.<br/><br/>"Тя следва своя собствен път. Влюби се в Хари, както и той в нея. Това е истинска любовна история, която се забелязва от пръв поглед. Но сега не ѝ е лесно и това, през което преминава, е наистина трудно. Мисля, че заслужава повече", допълни тя.<br/><br/>Клинтън смята, че критиките на медиите към херцогинята се дължат на комбинация от сексизъм и расизъм и ги определя като нередни.<br/><br/>"Хората не избират в кого да се влюбят, то просто се случва. Тя е невероятна млада жена с изключителна житейска история. Тя отстоява себе си", завърши Хилари.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>