<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/ncr/story-meerut-court-grants-24-hour-police-remand-of-suspended-sho-laxmi-singh-chauhan-2850810.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T13:58:32+00:00"/>
    <meta property="og:title" content="70 लाख के गबन की आरोपी निलंबित SHO लक्ष्मी चौहान की रिमांड मंजूर"/>
    <meta property="og:description" content="70 लाख रुपये गबन की आरोपी गाजियाबाद के लिंक रोड की तत्कालीन थाना प्रभारी इंस्पेक्टर लक्ष्मी चौहान की पुलिस रिमांड मेरठ की भ्रष्टाचार निवारण कोर्ट ने मंजूर कर ली है। अदालत ने लक्ष्मी चौहान..."/>
  </head>
  <body>
    <article>
      <h1>70 लाख के गबन की आरोपी निलंबित SHO लक्ष्मी चौहान की रिमांड मंजूर</h1>
      <address><time datetime="2019-11-15T13:58:32+00:00">15 Nov 2019, 13:58</time> by <a rel="author">गाजियाबाद। वरिष्ठ संवाददाता</a></address>
      <p>70 लाख रुपये गबन की आरोपी गाजियाबाद के लिंक रोड की तत्कालीन थाना प्रभारी इंस्पेक्टर लक्ष्मी चौहान की पुलिस रिमांड मेरठ की भ्रष्टाचार निवारण कोर्ट ने मंजूर कर ली है। अदालत ने लक्ष्मी चौहान को 24 घंटे के पुलिस रिमांड पर भेजने के आदेश दिए हैं। इस रिमांड अवधि में पुलिस लक्ष्मी चौहान से पूछताछ करने के साथ ही रकम बरामद करने के लिए निशानदेही भी कराएगी।</p>
      <p>मामले के जांच अधिकारी और क्षेत्राधिकारी द्वितीय आतिश कुमार सिंह ने बताया कि शनिवार की सुबह इंस्पेक्टर लक्ष्मी चौहान का मेडिकल कराया जाएगा। इसके बाद उन्हें जेल से गाजियाबाद लाने की अनुमति मिलेगी।</p>
      <p>गौरतलब है कि वारदात के बाद से फरार चल रही निलंबित इंस्पेक्टर लक्ष्मी चौहान के खिलाफ गाजियाबाद पुलिस ने 25 हजार का इनाम घोषित करते हुए कुर्की की नोटिस उनके घर पर चस्पा कर दिया था। इस नोटिस के बाद ही लक्ष्मी चौहान ने मेरठ स्थित भ्रष्टाचार निवारण कोर्ट में सरेंडर कर दिया, तब से ही वह मेरठ जेल में हैं। चूंकि इस मामले में गबन की राशि बरामद होनी अभी बाकी है, इसलिए मामले के जांच अधिकारी आतिश कुमार सिंह ने अदालत से लक्ष्मी चौहान की पुलिस रिमांड की मांग की थी।</p>
      <h3>
        <a href="https://www.livehindustan.com/ncr/story-inspector-laxmi-singh-chauhan-hid-money-in-a-closed-factory-2849066.html">खुलासा : इंस्पेक्टर लक्ष्मी चौहान ने बंद पड़ी फैक्ट्री में छिपाई रकम</a>
      </h3>
    </article>
  </body>
</html>