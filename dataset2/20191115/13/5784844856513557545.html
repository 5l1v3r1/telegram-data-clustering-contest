<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/kaj-nam-prinasa-placilni-sistem-facebook-pay.html?RSS093228bc2d94804ff8dc51ab1e9100cc"/>
    <meta property="og:site_name" content="Računalniške novice"/>
    <meta property="article:published_time" content="2019-11-15T13:11:00+00:00"/>
    <meta property="og:title" content="Kaj nam prinaša plačilni sistem Facebook Pay?"/>
    <meta property="og:description" content="Priljubljeno družbeno omrežje Facebook je predstavilo svojo lastno mobilno plačilno storitev, ki naj bi prinesla možno nakazila denarja za vse njegove mobilne aplikacije."/>
  </head>
  <body>
    <article>
      <h1>Kaj nam prinaša plačilni sistem Facebook Pay?</h1>
      <address>
        <time datetime="2019-11-15T13:11:00+00:00">15 Nov 2019, 13:11</time>
      </address>
      <slideshow>
        <figure>
          <img src="https://www.racunalniske-novice.com/images/1/H_MAX_1024x768/facebook-pay-omogucit-ce-placanje-whatsappom-ili-instagramom_n0jrtr.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/facebook-pay-omogucit-ce-placanje-whatsappom-ili-instagramom_b6ufgv.jpg"/>
        </figure>
        <figcaption>Plačilni sistem Facebook Pay so uporabniki pričakovano sprejeli z odprtimi rokami!</figcaption>
      </slideshow>
      <p>Priljubljeno družbeno omrežje Facebook je predstavilo svojo lastno mobilno plačilno storitev, ki naj bi prinesla možno nakazila denarja za vse njegove mobilne aplikacije. Tu dejansko gre za plačilno storitev Facebook Pay, ki je v osnovi zelo podobno že uveljavljenim mobilnim plačilnim storitvam, kot so Google Pay, Apple Pay in Samsung Pay. Ta namreč nudi možnost enostavnega in hitrega prenosa denarja prek mobilnih aplikacij in plačil prek spleta.</p>
      <p>Trenutno je s plačilnim sistemom Facebook Pay omogočeno plačevanje v okviru osnovne Facebookove mobilne aplikacije in znotraj sporočilnega sistema Facebook Messenger, v bližnji prihodnosti pa bo ta sistem podprt tudi znotraj družbenih omrežji WhatsApp in Instagram. Uporaba plačilnega sistem Facebook Pay je pričakovano enostavna, saj poteka tako, da le izberemo osebo iz stikov, ki jim želimo denar nakazati. Račun storitve Facebook Pay pa je seveda povezan bodisi s kreditno ali debitno kartico oziroma računom PayPal.</p>
      <p>Plačilni sistem Facebook Pay seveda omogoča prenos denarja le z vnosom kode PIN oziroma z biometričnim preverjanjem, in sicer bodisi preko prstnega odtisa ali skeniranja obraza. Novost lahko uporabimo tudi za darovanje za dobrodelne namene, za kupovanje vstopnic za koncerte in predstavitve ter za kupovanje v izbranih trgovinah preko sistema Facebook Markeplace. Čeprav je število trgovin, ki podpira novi plačilni sistem omejeno, se bo ta seznam pričakovano povečal že v prihodnjih nekaj tednih. Novost bo na voljo širom sveta kmalu, vključno s podporo za družbena omrežja na WhatsApp in Instagram.</p>
      <figure>
        <iframe src="https://www.youtube.com/embed/u1LfD-8_J3k" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.thebalance.com/facebook-messenger-payments-send-and-receive-money-315074">Thebalance</a></footer>
    </article>
  </body>
</html>