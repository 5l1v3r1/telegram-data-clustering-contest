<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/rosiya-litva-i-norvegiya-obminyalisya-shpigunami-50053767.html"/>
    <meta property="og:site_name" content="НВ"/>
    <meta property="article:published_time" content="2019-11-15T13:45:00+00:00"/>
    <meta property="og:title" content="Росія, Литва і Норвегія провели обмін «шпигунами»"/>
    <meta property="og:description" content="У п’ятницю, 15 листопада, Росія, Норвегія і Литва провели обмін особами, засудженими за шпигунство."/>
  </head>
  <body>
    <article>
      <h1>Росія, Литва і Норвегія провели обмін «шпигунами»</h1>
      <h2>У п’ятницю, 15 листопада, Росія, Норвегія і Литва провели обмін особами, засудженими за шпигунство.</h2>
      <address>
        <time datetime="2019-11-15T13:45:00+00:00">15 Nov 2019, 13:45</time>
      </address>
      <p>Про це повідомили в канцелярії президента Литви, передає <a href="https://www.lrt.lt/en/news-in-english/19/1116279/lithuania-and-russia-complete-unprecedented-spy-swap">LRT.</a></p>
      <p>Обмін відбувся на російсько-литовському кордоні. В рамках операції двоє росіян, засуджених за шпигунство в Литві, були передані Росії. Російська влада передала двох литовців і одного громадянина Норвегії.</p>
      <p>«Двоє громадян Литви, Євгеній Матайтіс і Арістідас Тамошайтіс, повернулися до Литви і наразі їдуть до своїх родин», — заявив журналістам радник президента Йонас Жукас.</p>
      <p>Очільник Департаменту державної безпеки Литви Дарюс Яунішкіс повідомив, що обмін відбувся в п’ятницю опівдні.</p>
      <p>За його словами, Фроде Берг, норвезький громадянин, який відбував 14-річний термін покарання в Росії за шпигунство, також брав участь в обміні. Прем'єр-міністр Норвегії Ерна Сульберг заявила, що Фроде Берг був переданий норвезьким чиновникам у Литві.</p>
      <p>Раніше в п’ятницю президент Литви Гітанас Науседа <a href="https://nv.ua/ukr/world/countries/u-litvi-pomiluvali-rosiyskih-shpiguniv-novini-ukrajini-50053695.html">помилував двох росіян</a>, засуджених за шпигунство на користь РФ.</p>
    </article>
  </body>
</html>