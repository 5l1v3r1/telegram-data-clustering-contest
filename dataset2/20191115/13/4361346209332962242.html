<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/minden-amit-a-puskas-arena-avatasarol-tudni-szeretne/186702"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T13:05:00+00:00"/>
    <meta property="og:title" content="Minden, amit a Puskás Aréna avatásáról tudni szeretne"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Minden, amit a Puskás Aréna avatásáról tudni szeretne</mark>
      </h1>
      <address><time datetime="2019-11-15T13:05:00+00:00">15 Nov 2019, 13:05</time> by <a rel="author">Bors</a></address>
      <p>
        <b>Péntek este, teltház mellett nyitja meg kapuit a csaknem 68 ezer férőhelyes Puskás Aréna. Folyamatosan frissülő cikkünkben mindent megtalál, amit tudni szeretne a stadionavatóról. </b>
        <b>Péntek este, teltház mellett nyitja meg kapuit a csaknem 68 ezer férőhelyes Puskás Aréna. Folyamatosan frissülő cikkünkben mindent megtalál, amit tudni szeretne a stadionavatóról.</b>
      </p>
      <h3>Szalai az első magyar, aki gólt lőtt a Puskás Arénában</h3>
      <p>Huszonnégy percet kellett várni a Puskás Aréna első magyar góljára, amit Szalai Ádám szerzett. A német Mainz csatára Varga Roland passzából volt eredményes pár perccel azután, hogy az uruguayi Brian Rodríguez is betalált, így 2-1-es vendég vezetéssel folytatódik a nyitómeccs.</p>
      <h3>Valódi világsztár szerezte az új Puskás első gólját</h3>
      <p>Negyed órát kellett várni a Puskás Aréna első góljára, amit az uruguayiak világsztárja, Edinson Cavani szerzett. A francia PSG csatára csapattársa, Matias Vina bal oldalról érkező beadását juttatta közelről Dibusz Dénes kapujába. Ez azonban nem szegte meg a magyar szurkolótábor kedvét, amely továbbra is fantasztikus hangulatot teremt.</p>
      <h3>Gera Zoltán elbúcsúzott</h3>
      <p>Közvetlenül a Puskás Aréna nyitómeccse előtt búcsúzott a nemzeti csapattól a 97-szeres válogatott Gera Zoltán, akit az MLSZ elnöke, Csányi Sándor és a Fradi elnöke, Kubatov Gábor köszöntött és ajándékozott. <a href="http://www.borsonline.hu/aktualis/felesegevel-es-gyermekeivel-bucsuzott-gera-zoltan-a-puskas-arenaban/186753">Búcsúzkodó szavait itt olvashatja</a>.</p>
      <h3>Így szólt Az éjjel soha nem érhet véget az új Puskás Arénában</h3>
      <figure>
        <iframe src="https://www.youtube.com/embed/ippc2QmVNUk" width="650" height="366" data-service="Youtube" scrolling="no"/>
      </figure>
      <p>
        <a href="http://www.borsonline.hu/aktualis/igy-szolt-az-ejjel-soha-nem-erhet-veget-az-uj-puskas-arenaban-video/186751">A Puskás Aréna is Az éjjel soha nem érhet véget című daltól zengett.</a>
      </p>
      <blockquote><b>Fogas kérdés</b> <br/>Nem tudni, az első két veszélyes akcióban főszereplő Luis Suárez negyedik harapós támadását is elköveti-e a Puskás Arénában, de érdekes lenne, ha a kőkemény Baráth Botondnál próbálkozna. Az eddigi három merénylete: <b>2010</b>: az Ajax játékosaként Otman Bakkal (PSV) mellkasát harapta meg – 7 bajnokitól eltiltották. <b>2013</b>: a Liverpool mezében Braniszlav Ivanovics (Chelsea) alsó karjába mélyesztette fogsorát – 10 találkozótól meszelték el. <b>2014</b>: az olaszok elleni vb-találkozón Giorgio Chiellini vállába kóstolt bele – hazaküldték, és 9 válogatott meccsen nem játszhatott.</blockquote>
      <figure>
        <img src="http://media.borsonline.hu/cikk/20/192295/gallery-picture/645w/2025687_3.jpg"/>
      </figure>
      <h3>Győrfi Pál is ott van</h3>
      <p>Az Országos Mentőszolgálat szóvivője, a négygyermekes édesapa a 22 éves fiával, Danival, valamint a 10 éves Ádámmal nézte meg a találkozót. Büszkén, mosolyogva töltöttek fel fotót az Instagramra az aréna mellől.</p>
      <figure>
        <embed-post data-src="https://www.instagram.com/p/B45JlWQBdhJ" data-service="Instagram"/>
      </figure>
      <h3>Katinka sem hagyta ki!</h3>
      <p>Egy olyan sporttörténelmi pillanatot, amilyen a 67 ezres Puskás Aréna megnyitója, még az olyan világklasszis, amilyen a háromszoros olimpiai bajnok Hosszú Katinka sem hagyhatta ki. Nyilván VIP-jegye volt, de a tömegben elvegyülve sietett fel a lelátóra. De nem egyedül érkezett: vele van szerelme, Gelencsér Máté is.</p>
      <h3>Délután fél hatkor megnyitotta kapiut a Puskás Aréna – Élő legendákat köszöntöttek a nyitómeccs előtt</h3>
      <p><a href="http://www.borsonline.hu/aktualis/megnyilt-a-puskas-arena/186747">A magyar labdarúgás valódi legendáit köszöntötték</a> a Puskás Aréna megnyitó ünnepségének részeként. Miközben a bemelegítés zajlott, fél órával a kezdő sípszó előtt Berkesi Judit és Gundel-Takács Gábor vezérletével hangpróbát tartottak a szurkolók az új arénában.</p>
      <h3>Mészöly Kálmán: a Puskás Aréna bizonyítja, a magyar foci nem halt meg</h3>
      <p>Az új Puskás Aréna felépülése azt bizonyítja, hogy a labdarúgás nem halt meg Magyarországon - magyarázta a 61-szeres válogatott Mészöly Kálmán. A 78 éves legendás sportember szerint bárki bármit mond, a magyarok futballra születtek. <a href="http://www.borsonline.hu/aktualis/meszoly-kalman-a-puskas-arena-bizonyitja-a-magyar-foci-nem-halt-meg/186703">Minderről itt olvashat többet.</a></p>
      <figure>
        <img src="http://media.borsonline.hu/cikk/20/192295/gallery-picture/645w/2025450_puskas-arena-stadion-megnyito-011-cz.jpg"/>
        <figcaption>© Czerkl Gábor</figcaption>
      </figure>
      <figure>
        <img src="http://media.borsonline.hu/cikk/20/192295/gallery-picture/645w/2025448_puskas-arena-stadion-megnyito-006-cz.jpg"/>
        <figcaption>© Czerkl Gábor</figcaption>
      </figure>
      <figure>
        <img src="http://media.borsonline.hu/cikk/20/192295/gallery-picture/645w/2025452_puskas-arena-stadion-megnyito-004-cz.jpg"/>
        <figcaption>© Czerkl Gábor</figcaption>
      </figure>
      <h3>Összeáll a Soho Party</h3>
      <p>Noha a Magyarország–Uruguay nyitómeccs csak 19 órakor kezdődik, már 17:35-től jobbnál jobb felvezető műsorok várják a sportrajongókat, melyekről <a href="http://www.borsonline.hu/aktualis/osszeall-a-soho-party-a-nyitomeccsre/186695">ide kattintva olvashat részletesebben</a>.</p>
      <figure>
        <img src="http://media.borsonline.hu/cikk/20/192295/gallery-picture/645w/2025454_puskas-arena-stadion-megnyito-014-cz.jpg"/>
        <figcaption>© Czerkl Gábor</figcaption>
      </figure>
      <p>Újra összeáll a 90-es évek elején nagy népszerűségnek örvendő diszkózenekar, a Soho Party, akikkel együtt lehet majd énekelni a magyar fociszurkolók nagy kedvencét, a négy esztendővel ezelőtt a lelátókon újra slágerré érett Az éjjel soha nem érhet véget című számot.</p>
      <figure>
        <iframe src="https://www.youtube.com/embed/H49RAnhN9K8" width="650" height="360" data-service="Youtube" scrolling="no"/>
      </figure>
      <h3>Miért Aréna és nem Stadion a Puskás?</h3>
      <p>Vajon miért nem Puskás Stadionnak nevezték el a helyszínt - merülhet fel sokakban a kérdés. Fürjes Balázs budapesti fejlesztésekért felelős államtitkár ezt is elárulta. <a href="http://www.borsonline.hu/aktualis/ezert-lett-arena-es-nem-stadion-az-uj-puskas-neve/186689">Ide kattintva olvashatja el.</a></p>
      <figure>
        <img src="http://media.borsonline.hu/cikk/20/192295/gallery-picture/645w/2024983_2024101-epulo-puskas-arena-3790-mo.jpg"/>
        <figcaption>Pénteken nyílik az Aréna © Móricz István</figcaption>
      </figure>
      <h3>Készüljön fel!</h3>
      <p>Jegyet váltott a nyitómeccsre? Jobb, ha felkészülten érkezik! <a href="http://www.borsonline.hu/aktualis/nyomtassa-ki-ezt-a-terkepet-nagy-segitsegere-lehet-a-nyitomeccs-elott/186674">Ide kattintva elolvashatja a közlekedést érintő változásokat.</a> Vonattal érkezik? <a href="http://www.borsonline.hu/aktualis/remek-hir-tobb-kocsival-kozlekednek-a-puskas-arena-avatasa-miatt-a-delutani-es-ejszakai-vonatok/186664">Itt találja azoknak a vonalaknak a listáját</a>, ahol több kocsit indít a MÁV.</p>
      <h3>Új stadion – új mez</h3>
      <p>Természetesen egy vadonatúj stadionhoz új mez is dukál a magyar válogatottnak. <a href="http://www.borsonline.hu/aktualis/vadonatuj-mezben-lepnek-palyara-a-ma-esti-merkozesen-a-hazai-valogatott-jatekosai-foto/186668">Ide kattintva tudja megnézni</a>, milyen szettben lépnek pályára a hazai játékosok Uruguay ellen.</p>
      <h3>Rossi: Érzelmileg is meghatározó meccs lesz</h3>
      <p><b>– Annak ellenére, hogy barátságos mérkőzés, az Uruguay elleni találkozó nagy feladat lesz</b>, a dél-amerikaiaknál minden poszton világklasszisok szerepelnek. Jól akarunk teljesíteni, jó benyomást akarunk kelteni – magyarázta Marco Rossi, aki példaképe, Oscar Washington Tabárez ellen vezetheti győzelemre a hazai válogatottat. Minderről <a href="http://www.borsonline.hu/aktualis/ez-a-merkozes-rettenetesen-fontos-marco-rossi-szamara/186665">itt olvashat részletesebben</a>.</p>
      <figure>
        <img src="http://media.borsonline.hu/cikk/20/192295/gallery-picture/645w/2025006_2024623-2024110-marco-rossi-3654-mo.jpg"/>
        <figcaption>Marco Rossi © Móricz István</figcaption>
      </figure>
      <h3>Orbán Viktor: Hajrá, magyarok!</h3>
      <p>Orbán Viktor miniszterelnök egy <a href="http://www.borsonline.hu/aktualis/ezt-latnia-kell-orban-viktor-hajra-magyarok-egy-remek-video-a-puskas-arena-avatasara/186657">parádés videóval köszöntötte</a> közösségi oldalán a stadionavatót.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Forbanviktor%2Fvideos%2F1201612386691220%2F&amp;show_text=false&amp;width=640" width="640" height="358" data-service="Facebook" scrolling="no"/>
      </figure>
      <p>
        <b>* * *</b>
      </p>
      <p>
        <a href="http://www.borsonline.hu/stadionavato/cimke/18729">A satdionavatóról szóló legfrissebb cikkeinket ide kattintva olvashatja el!</a>
      </p>
    </article>
  </body>
</html>