<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/sbu-v-ukrayini-zatrymala-odnogo-z-klyuchovyh-vatazhkiv-idil-foto/"/>
    <meta property="og:site_name" content="VARTA1"/>
    <meta property="article:published_time" content="2019-11-15T13:17:03+00:00"/>
    <meta property="og:title" content="СБУ в Україні затримала одного з ключових ватажків «ІДІЛ» (ФОТО)"/>
    <meta property="og:description" content="У літку 2018 року терорист незаконно прибув до України"/>
  </head>
  <body>
    <article>
      <h1>СБУ в Україні затримала одного з ключових ватажків «ІДІЛ» (ФОТО)</h1>
      <address>
        <time datetime="2019-11-15T13:17:03+00:00">15 Nov 2019, 13:17</time>
      </address>
      <p>Post Views: 779</p>
      <p>У результаті спільної спецоперації Служби безпеки України з Міністерством внутрішніх справ Грузії та Центральним розвідувальним управлінням США, на Київщині затримано одного з ключових керівників терористичної організації «Ісламська держава». Про це повідомили у пресслужбі СБУ.</p>
      <p>Зазначається, що, з 2012 року, громадянин Грузії на прізвисько «Аль Бара Шишані» обіймав посаду аміра джамаату «Ахадун Ахат» у провінції Латакія, Сирійської Арабської Республіки.</p>
      <p>У 2013 році він зайняв одну із вищих посад у «ІДІЛ» — заступника військового аміра, відомого як «Абу Умар аш-Шишані».</p>
      <p>У 2016 році, після ліквідації останнього, «Аль Бара Шишані» виїхав до Туреччини, де продовжив координувати діяльність терористичної організації.</p>
      <p>У літку 2018 року терорист незаконно прибув до України, використавши підроблений паспорт. На підставі фальшивих документів йому вдалося легалізуватися на території нашої країни.</p>
      <figure>
        <img src="https://varta1.com.ua/wp-content/uploads/2019/11/74218592_2530146800548643_5826286264176869376_n.jpg"/>
        <figcaption>
          <cite>Фото: СБУ</cite>
        </figcaption>
      </figure>
      <p>За наявною інформацією, перебуваючи в Україні, терорист продовжував координувати діяльність спеціальних осередків «ІДІЛ», так званих «Амніятів».</p>
      <p>Правоохоронці затримали злочинця у столичному регіоні поблизу приватного будинку, де він проживав.</p>
      <p>Проведена портретна експертиза довела, що затриманий іноземець дійсно є розшукуваним лідером «Ісламської держави».</p>
      <p>Наразі, терорист знаходиться під екстрадиційним арештом.<br/>Перевіряється інформація щодо його причетності до вчинення злочинів на території України.</p>
      <p>СБ України системно та ефективно взаємодіє з партнерськими спеціальними та правоохоронними органами для своєчасного виявлення та нейтралізації терористичних загроз.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>