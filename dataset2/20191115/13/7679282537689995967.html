<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-amitabh-bachchan-share-his-son-abhishek-bachchan-glory-letter-got-viral-on-socail-media-2850725.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T13:01:53+00:00"/>
    <meta property="og:title" content="जानिए अमिताभ बच्चन ने बेटे अभिषेक को लेकर ये क्यों कहा, 'पूत सपूत तो क्यूँ धन संचय'"/>
    <meta property="og:description" content="अमिताभ बच्&amp;zwj;चन (Amitabh Bachchan) के एक ट्विस्ट पोस्ट की काफी चर्चा हो रही है। इस पोस्ट में अमिताभ ने अपने बेटे एक्टर अभिषेक बच्चन का प्यारा खत शेयर किया है। अभिषेक का यह लेटर तब का है, जब अमिताभ..."/>
  </head>
  <body>
    <article>
      <h1>जानिए अमिताभ बच्चन ने बेटे अभिषेक को लेकर ये क्यों कहा, 'पूत सपूत तो क्यूँ धन संचय'</h1>
      <address><time datetime="2019-11-15T13:01:53+00:00">15 Nov 2019, 13:01</time> by <a rel="author">लाइव हिन्दुस्तान टीम,नई दिल्ली</a></address>
      <p>अमिताभ बच्‍चन (Amitabh Bachchan) के एक ट्विस्ट पोस्ट की काफी चर्चा हो रही है। इस पोस्ट में अमिताभ ने अपने बेटे एक्टर अभिषेक बच्चन का प्यारा खत शेयर किया है। अभिषेक का यह लेटर तब का है, जब अमिताभ अपने घर से दूर शूटिंग कर रहे थे और घर में अपनी मां और बहन के साथ रहने वाले अभिषेक पापा को बहुत मिस कर रहे थे। हालांकि बिग बी के शेयर करने के बाद अब यह सोशल मीडिया पर काफी वायरल हो रहा है। </p>
      <p>
        <a href="https://www.livehindustan.com/entertainment/story-shubh-mangal-zyada-saavdhaan-new-poster-out-2850595.html">'शुभ मंगल ज्यादा सावधान' का नया पोस्टर रिलीज</a>
      </p>
      <p>आपकी जानकारी के लिए बता दें कि अमिताभ बच्‍चन जितने अपने काम को लेकर एक्टिव रहते हैं, उनता ही वह एक्टिव वह सोशल मीडिया पर भी रहते हैं। आए दिन अमिताभ अपने लाइफ और करियर से जुड़ी पर बात अपने फैंस से शेयर करते रहते हैं। इन्हीं सबके बीच उन्होंने अपने बेटे अभिषेक बच्‍चन का एक लेटर शेयर किया है। जिसमें वह अपने पिता को विश्‍वास दिलाते नजर आ रहे हैं कि वह अपनी दीदी यानी श्‍वेता बच्‍चन और मां जया बच्‍चन का ध्‍यान रखेंगे। </p>
      <p>
        <a href="https://www.livehindustan.com/entertainment/story-australian-model-erin-langmaid-says-she-realized-she-was-pregnant-in-the-bathroom-10-minutes-before-giving-birth-on-the-floor-2850666.html">बच्चा जनने के 10 मिनट पहले मॉडल को गर्भवती होने का हुआ एहसास, सोशल मीडिया पर शेयर की फीलिंग</a>
      </p>
      <figure>
        <iframe data-src="https://twitter.com/SrBachchan/status/1195067709978857472?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>बिग बी ने अभिषेक का यह लेटर शेयर करते हुए लिखा, 'ये लेटर अभिषेक ने तब लिखा, जब मैं लंबे आउटडोर शेड्यूल पर था। पूत सपूत तो क्‍यों धन संचय ; पूत कपूत तो क्‍यों धन संचय'। </p>
      <p>अमिताभ द्वारा शेयर किए गए लेटर में अभिषेक ने पापा अमिताभ को मिस करते हुए लिखा, 'डार्लिंग पाप, आप कैसे हैं. हम सब ठीक हैं और मैं आपको बहुत ज्‍यादा मिस कर रहा हूं। पापा आप जल्‍दी घर आ जाओगे। पापा मैं भगवान से आपकी मुस्‍कुराहट के लिए प्रार्थना कर रहा हूं। पापा, भगवान हमारी प्रार्थनाएं सुन रहे हैं। आप चिंता मत करना, मैं मम्‍मी, श्‍वेता दीदी और घर का ध्‍यान रखूंगा। मैं कभी-कभी शरारतें भी करता हूं। आई लव यू पापा... आपका डार्लिंग बेटा, अभिषेक।</p>
      <p>
        <a href="https://www.livehindustan.com/entertainment/story-abhishek-bachchan-karan-johar-aishwarya-rai-alia-anushka-welcome-katy-perry-in-mumbai-2850430.html">केटी पेरी के स्वागत में सजी बॉलीवुड सेलिब्रिटीज की महफिल</a>
      </p>
    </article>
  </body>
</html>