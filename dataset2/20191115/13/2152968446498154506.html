<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/15/vse-poveche-netyrpimost-kym-domashnoto-nasilie.429756"/>
    <meta property="og:site_name" content="Dnes.bg"/>
    <meta property="article:published_time" content="2019-11-15T13:08:00+00:00"/>
    <meta property="og:title" content="Все повече нетърпимост към домашното насилие"/>
    <meta property="og:description" content="Хората търсят помощ, отчита фондация &quot;Джендър алтернативи&quot; | Dnes.bg"/>
  </head>
  <body>
    <article>
      <h1>Все повече нетърпимост към домашното насилие</h1>
      <h2>Хората търсят помощ, отчита фондация "Джендър алтернативи"</h2>
      <address><time datetime="2019-11-15T13:08:00+00:00">15 Nov 2019, 13:08</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Все повече хора търсят правна и психологическа помощ при случаи на домашно насилие, като сред тях има както жени и деца, така и мъже, пише БТА. Това отчете в Пловдив фондация "Джендър алтернативи", която работят по проект за превенция и преодоляване на домашното насилие.</p>
      <p>Екипът на фондацията разполага с два консултативни центъра в Пловдив, в които предоставя безплатни професионални услуги на пострадали от домашно насилие, психо-социално консултиране на пълнолетни лица, пострадали от домашно насилие, както и с програма за работа с домашни насилници.</p>
      <p>За шест месеца са извършени 148 консултации, което, по думите на Рада Еленкова и адвокат Милена Кадиева, са средно по 25 случая на месец, което е сериозен ръст. Не се увеличава домашното насилие, уточни Еленкова, а информацията за него стига до все повече хора и те набират смелост да търсят помощ и подкрепа.</p>
      <p>Средно 30 жени годишно умират в България от домашно насилие, подчерта адвокат Кадиева.</p>
    </article>
  </body>
</html>