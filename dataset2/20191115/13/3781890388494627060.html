<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741891"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T13:00:00+00:00"/>
    <meta property="og:title" content="เรือใบเล็งคว้าอีแวนส์-โซยุนคูเสริมแนวรับ"/>
    <meta property="og:description" content="'เรือใบสีฟ้า' เล็งคว้า 'อีแวนส์-โซยุนคู' 2 กองหลัง 'จิ้งจอกสยาม' เสริมแกร่งแนวรับ"/>
  </head>
  <body>
    <article>
      <h1>เรือใบเล็งคว้าอีแวนส์-โซยุนคูเสริมแนวรับ</h1>
      <address>
        <time datetime="2019-11-15T13:00:00+00:00">15 Nov 2019, 13:00</time>
      </address>
      <p>
        <b>"เรือใบสีฟ้า" เล็งคว้า "อีแวนส์-โซยุนคู" 2 กองหลัง "จิ้งจอกสยาม" เสริมแกร่งแนวรับ</b>
      </p>
      <p>"เรือใบสีฟ้า" แมนฯ ซิตี ตกเป็นข่าวว่า เล็ง 2 กองหลังตัวกลางของ "จิ้งจอกสยาม" เลสเตอร์ ซิตี จอนนี อีแวนส์ กับ คักลาร์ โซยุนคู เข้ามาเสริมทัพในช่วงตลาดซื้อขายนักเตะรอบ 2 เปิดตัวต้นปีหน้า<br/><br/>อีแวนส์ จับคู่กับ โซยุนคู ได้อย่างลงตัว ทำให้ เลสเตอร์ เป็นทีมที่มีเกมรับเหนียวแน่นที่สุดในพรีเมียร์ลีก อังกฤษ ตอนนี้ โดย "จิ้งจอกสยาม" เพิ่งเสียไปแค่ 8 ประตู จากการลงเล่น 12 นัด น้อยสุดในลีก พร้อมมีอันดับรั้งรองจ่าฝูง ตามหลังจ่าฝูง ลิเวอร์พูล 8 คะแนน<br/><br/>สำหรับในซีซั่นนี้ "เรือใบสีฟ้า" มีปัญหาเกมรับที่หละหลวม หลังเสีย แวงซองต์ กอมปานี ที่อำลาทีม ขณะที่ ไอเมอริค ลาปอร์กต์ แนวรับตัวหลักทีมชาติฝรั่งเศส ก็มาบาดเจ็บยาว ส่งผลให้ทีมเหลือแค่ จอห์น สโตนส์ กับ นิโคลัส โอตาเมนดี โดย เปป กวาร์ดิโอลา แก้ปัญหาด้วยการขยับ แฟร์นันดินโญ ลงต่ำมายืนเซ็นเตอร์ แต่ก็ไม่ได้ช่วยให้แนวรับไว้ใจได้<br/><br/>โดย เปป ต้องการได้ตัว อีแวนส์ และ โซยุนคู เข้ามาเสริมแดนหลัง คาดว่า อีแวนส์ มีค่าตัวอยู่ที่ราว 35 ล้านปอนด์เป็นอย่างน้อย ขณะที่ โซยุนคู มีค่าตัวไม่ต่ำกว่า 50 ล้านปอนด์แน่นอน.</p>
    </article>
  </body>
</html>