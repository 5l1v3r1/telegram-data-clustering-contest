<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597496/paraxorisi-foititikon-epidomaton-se-4372-foitites-apofasise-to-ypourgiko"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T13:03:00+00:00"/>
    <meta property="og:title" content="Παραχώρηση φοιτητικών επιδομάτων σε 4.372 φοιτητές αποφάσισε το Υπουργικό"/>
    <meta property="og:description" content="Το Υπουργικό Συμβούλιο ενέκρινε σήμερα την παραχώρηση φοιτητικών επιδομάτων στη βάση της ίδιας μοριοδότησης που υιοθετήθηκε την ακαδημαϊκή χρονιά 2017-2018,..."/>
  </head>
  <body>
    <article>
      <h1>Παραχώρηση φοιτητικών επιδομάτων σε 4.372 φοιτητές αποφάσισε το Υπουργικό</h1>
      <address><time datetime="2019-11-15T13:03:00+00:00">15 Nov 2019, 13:03</time> by <a rel="author">sigmalive</a></address>
      <p>Το Υπουργικό Συμβούλιο ενέκρινε σήμερα την παραχώρηση φοιτητικών επιδομάτων στη βάση της ίδιας μοριοδότησης που υιοθετήθηκε την ακαδημαϊκή χρονιά 2017-2018, ανακοίνωσε ο Υπουργός Παιδείας και Πολιτισμού κ. Κώστας Χαμπιαούρης.</p>
      <p>Σε δηλώσεις του στους δημοσιογράφους, στο Προεδρικό Μέγαρο, μετά τη συνεδρία του Υπουργικού Συμβουλίου, ο κ. Υπουργός είπε ότι «ως πρόσθετα μέτρα στήριξης των οικογενειών των φοιτητών και λαμβάνοντας υπόψη ότι τα φοιτητικά επιδόματα παραχωρούνται στη βάση κριτηρίων που στοχεύουν στην πρόσθετη στήριξη των ευάλωτων ομάδων του πληθυσμού, το Υπουργικό Συμβούλιο ενέκρινε την παραχώρηση φοιτητικών επιδομάτων στη βάση της ίδιας μοριοδότησης που υιοθετήθηκε την ακαδημαϊκή χρονιά 2017-2018. συνολικού ύψους 6 εκ. 258 χιλιάδων ευρώ.</p>
      <p>Ενέκρινε, επίσης, την παραχώρηση χριστουγεννιάτικου επιδόματος στους δικαιούχους φοιτητές, οι οποίοι θα πάρουν επιταγή ύψους 150 ευρώ. Το συνολικό κόστος ανέρχεται στις 654 χιλιάδες ευρώ. Η συνολική δαπάνη και για τα δύο αυτά επιδόματα θα ανέλθει σε περίπου επτά εκ. ευρώ».</p>
      <p>Ερωτηθείς ο κ. Υπουργός είπε ότι οι δικαιούχοι ανέρχονται σε 4372 άτομα.</p>
    </article>
  </body>
</html>