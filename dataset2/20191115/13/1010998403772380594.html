<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/vodnata-kriza-v-pernik-proverjavat-dali-vodata-v-jaz-dolna-dikanja-e-godna-za-piene.html"/>
    <meta property="og:site_name" content="bTV Новините"/>
    <meta property="article:published_time" content="2019-11-15T13:03:00+00:00"/>
    <meta property="og:title" content="Водната криза в Перник: Проверяват дали водата в яз. &quot;Долна Диканя&quot; е годна за пиене"/>
    <meta property="og:description" content="Регионалният министър апелира кмета на града да пусне максимално бързо заповедта за водния режим"/>
  </head>
  <body>
    <article>
      <h1>Водната криза в Перник: Проверяват дали водата в яз. "Долна Диканя" е годна за пиене</h1>
      <h2>Регионалният министър апелира кмета на града да пусне максимално бързо заповедта за водния режим</h2>
      <address><time datetime="2019-11-15T13:03:00+00:00">15 Nov 2019, 13:03</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Проверява се дали водата в язовир „Долна Диканя” е годна за пиене, съобщи регионалният министър Петя Аврамова.</p>
      <p>Ако тя е годна за пиене, това ще бъде един от резервните източници за преодоляване на водната криза в Перник.</p>
      <p>„В момента сме взели проби от язовира, за да видим дали изобщо става за питейни нужди. След това вече ще пристъпим към технически мерки за свързване на двата язовира”, уточни Аврамова.</p>
      <p>Тя апелира кмета на града да пусне максимално бързо заповедта за водния режим и да се щади водата, която и без това е в малки количества.</p>
      <p>"Имахме вече среща с областния управител на Перник, с кмета на града, на която обсъждахме заедно с ВиК дружеството различни варианти за водоснабдяване на Перник. За съжаление язовир „Студена” е проектиран и изпълнен като едногодишен язовир. Т.е. основният му приток е от снеготопене. Знаете, че имахме тежка година, малко валежи, така че това създаде проблема със снабдяването с питейна вода в Перник", обясни Аврамова.</p>
    </article>
  </body>
</html>