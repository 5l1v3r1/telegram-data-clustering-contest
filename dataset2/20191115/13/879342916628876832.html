<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/15/novyna/pravo/sud-ne-povernuv-obvynuvalnyj-akt-spravi-suddi-molibohy"/>
    <meta property="og:site_name" content="Слово і Діло"/>
    <meta property="article:published_time" content="2019-11-15T13:40:01+00:00"/>
    <meta property="og:title" content="Суд не повернув обвинувальний акт у справі судді Молібоги"/>
    <meta property="og:description" content="Антикорупційний суд відмовив захисту у поверненні обвинувального акту прокурору у справі судді з Донецької області."/>
  </head>
  <body>
    <article>
      <h1>Суд не повернув обвинувальний акт у справі судді Молібоги</h1>
      <address>
        <time datetime="2019-11-15T13:40:01+00:00">15 Nov 2019, 13:40</time>
      </address>
      <p>
        <b>Суд не повернув прокурору Спеціалізованої антикорупційної прокуратури обвинувальний акт відносно судді Дружківського міського суду Донецької області Геннадія Молібоги та інших осіб.</b>
      </p>
      <p>Таке рішення 11 листопада ухвалила колегія суддів Вищого антикорупційного суду, повідомляє «Слово і Діло».</p>
      <p>Адвокат одного з обвинувачених просив повернути прокурора САП обвинувальний акт, проте суд відмовив у задоволенні клопотання. Також він просив змінити його клієнту запобіжний захід, повернувши заставодавцю заставу. Суд також відмовив у задоволенні.</p>
      <p>Як відомо, в першій справі обвинувачують Молібогу та адвоката Ігоря Сєрікова в одержанні неправомірної вигоди. Як відомо, за версією слідства, вони отримали неправомірну вигоду за винесення рішення про непритягнення фізичної особи до адміністративної відповідальності.</p>
      <p>В іншій справі крім Молібоги обвинувачують Валерія Мелкумяна, відносно якого складали протокол про адміністративне правопорушення, прокурора Дружківського відділу Краматорської місцевої прокуратури Василя Ягупця, а також Андрія Ладу.</p>
      <p>Нагадаємо, <a href="https://www.slovoidilo.ua/2019/10/18/novyna/pravo/spravy-suddi-molibohy-peredaly-antykorupczijnoho-sudu">справи судді Молібоги передали до антикорупційного суду</a>. Раніше <a href="https://www.slovoidilo.ua/2019/01/04/novyna/pravo/sud-peredav-spravu-molibohy-inshoyi-oblasti">суд передав першу його справу в іншу область</a>. Пізніше, <a href="https://www.slovoidilo.ua/2019/01/16/novyna/pravo/sap-skeruvala-sudu-druhu-spravu-shhodo-suddi-molibohy">САП направила до суду другу справу Молібоги</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/04/01/novyna/pravo/sud-zalyshyv-suddyu-molibohu-vidstoronenym"/>
        <a href="https://www.slovoidilo.ua/2018/11/30/novyna/pravo/suddi-molibohu-obmezhyly-terminy-oznajomlennya-spravoyu"/>
        <a href="https://www.slovoidilo.ua/2018/11/13/novyna/pravo/vrp-takozh-vidstoronyla-pidozryuvanoho-nabu-suddyu-molibohu"/>
      </related>
    </article>
  </body>
</html>