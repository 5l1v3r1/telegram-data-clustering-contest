<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/741896"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T13:51:00+00:00"/>
    <meta property="og:title" content="'เฮียหมา'ยิ้มออกได้เงินคืน5ล้าน-ดอกเบี้ย ลั่นรอดูเยียวยา"/>
    <meta property="og:description" content="ได้เงินกลับคืนแล้ว 5 ล้าน 'เฮียหมา' เจ้าของเงินดีใจยิ้มร่า พร้อมเผยพอใจในระดับหนึ่ง ยังไม่บอกจะเปลี่ยนไปฝากเงินที่ธนาคารอื่น เพราะจะขอดูการเยียวยาจากธนาคารกรุงเทพก่อน"/>
  </head>
  <body>
    <article>
      <h1>'เฮียหมา'ยิ้มออกได้เงินคืน5ล้าน-ดอกเบี้ย ลั่นรอดูเยียวยา</h1>
      <address>
        <time datetime="2019-11-15T13:51:00+00:00">15 Nov 2019, 13:51</time>
      </address>
      <p>
        <b>ได้เงินกลับคืนแล้ว 5 ล้าน "เฮียหมา" เจ้าของเงินดีใจยิ้มร่า พร้อมเผยพอใจในระดับหนึ่ง ยังไม่บอกจะเปลี่ยนไปฝากเงินที่ธนาคารอื่น เพราะจะขอดูการเยียวยาจากธนาคารกรุงเทพก่อน</b>
      </p>
      <p>จากกรณี นายพงศ์ธร เอกมณี ผู้ช่วยผู้จัดการธนาคารกรุงเทพจำกัด (มหาชน) ฝ่ายกฎหมายสำนักงานใหญ่ได้เดินทางมาที่โรงพัก สภ.บางปู สมุทรปราการ เพื่อนำเงินมามอบคืนให้กับ นายเอกพัฒ หรือ "เฮียหมา" หลังจากมีเหตุพนักงานสาวยักยอกเงินไปใช้ ซึ่งธนาคารได้ไล่ออกพร้อมดำเนินคดีตามกฎหมายไปแล้ว ตามที่ปรากฏเป็นข่าวไปแล้วนั้น<br/><br/>เกี่ยวกับเรื่องนี้เมื่อวันที่ 15 พ.ย. นายเอกพัฒ หรือเฮียหมา ผู้เสียหาย ได้เปิดเผยวา วันนี้ทางฝ่ายกฎหมายของธนาคาร ได้นำเงินที่หายไปจากบัญชี ซึ่งอาจจะเกิดจากการผิดพลาดอย่างใดอย่างหนึ่งมาคืนก่อน 2.5 ล้าน ทั้งนี้ตนได้รับไว้ก่อน หลังจากนี้ธนาคารก็จะโอนอีก 2.5 ล้านที่ถูกโยกไปไว้ในบัญชีอื่นกลับคืนมายังบัญชีเดิมซึ่งก็จะครบ 5 ล้านพอดีที่ตนฝากไว้พร้อมดอกเบี้ย สำหรับการไว้วางใจว่าจะฝากเงินกับธนาคารนี้ต่อไปหรือไม่ ก็คงต้องดูว่าทางธนาคารจะดูแลและเยียวยาเราอย่างไรถ้ามันสมเหตุสมผลกับการที่เราได้รับผลที่เกิดจากการผิดพลาดในครั้งนี้ เราก็ไม่ได้ถือสาอะไรมากมาย<br/><br/>"เบื้องต้นตนรับเงินไปแล้วก็ตาม รู้สึกพอใจในระดับหนึ่งเท่านั้น แต่ความเสียหายของเราก็มีความเสียหายไปแล้ว ก็ต้องดูว่าทางธนาคารจะเยียวยาให้แค่ไหน แต่ถ้าจะเยียวยาแค่หมอที่นอนโรงพยาบาลก็เอาเก็บไว้เถอะผมมีเงิน" นายเอกพัฒ กล่าว.</p>
      <figure>
        <img src="https://www.dailynews.co.th/admin/upload/20191115/news_eFJXtzyasl203622_533.jpg?v=20191116071?v=1231"/>
      </figure>
      <p>
        <b>
          <i>ข่าวที่เกี่ยวข้อง</i>
          <br/>
          <br/>
          <a href="https://www.dailynews.co.th/economic/741877">แบงก์ดังคืนเงิน"เฮียหมา"ครบ พร้อมไล่ออกพนักงานโกง</a>
        </b>
      </p>
    </article>
  </body>
</html>