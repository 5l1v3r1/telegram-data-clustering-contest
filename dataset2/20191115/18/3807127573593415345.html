<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/190-teenlife/55543-5-zodii-koito-izglezhdat-studeni-no-sa-mili-i-ranimi/"/>
    <meta property="og:site_name" content="Teenproblem.net"/>
    <meta property="article:published_time" content="2019-11-15T18:00:00+00:00"/>
    <meta property="og:title" content="5 зодии, които изглеждат студени, но са мили и раними"/>
    <meta property="og:description" content="Ето кои са те"/>
  </head>
  <body>
    <article>
      <h1>5 зодии, които изглеждат студени, но са мили и раними</h1>
      <h2>Ето кои са те</h2>
      <address><time datetime="2019-11-15T18:00:00+00:00">15 Nov 2019, 18:00</time> by <a rel="author" href="https://www.teenproblem.net/users/view/1230773.html" target="_blank">Ивета Иванова</a></address>
      <p>Някои зодиакални знаци се крият зад черупката си, построили са стена около себе си и изглеждат по-жестоки, безсърдечни, твърди. Истината е, че искат да изглеждат такива и не показват колко много се трогват от нещата и колко чувствителни са, за да не бъдат наранени. Чувстват се защитени, когато хората не знаят много неща за тях и често използват сарказъм. когато обаче се открият и покажат, че са уязвими, става ясно, че те са много мили, добри, емоционални, обичат силно, не предават близките и може да разчитате на тях. Вижте кои са те.</p>
      <p>
        <b>Козирог</b>
      </p>
      <p>Козирозите изграждат стени около себе си, когато някой ги нарани и обиди. Като малки са мили и добри, но бързо опитват да променят това и да скрият истинската си същност, когато изпитат първото предателство. Започват да се държат хладно, резервирано, не се сприятеляват с много хора. Оправдават се с това, че имат много задачи и работа и така отхвърлят социалния живот нарочно. Леко срамежливи са и не се чувстват комфортно на събития с много хора. Сърцето им е било разбито веднъж и няма да позволят това да се случи повече.</p>
      <p>
        <b>Водолей</b>
      </p>
      <p>Тези зодии също изглеждат много отдалечени, дистанцирани, незаинтересовани и така, сякаш нямат емоции. Те искат да са около хора, без да се притесняват, че ще станат някакви драми и без емоциите да ги владеят. Знаят, че докато не изглеждат уязвими, са в безопасност и затова трудно ще се разкрият пред вас. Правят го, защото им е трудно да слушат за проблемите на близки и приятели, без да могат реално да им помогнат. Разстройват се лесно. Имат нужда от лично пространство и сарказмът им е оръжие. Държат на мнението си.</p>
      <p>
        <b>Овен</b>
      </p>
      <p>На Овните им харесват да се преструват, че от нищо не им пука и нищо не може да ги разстрои и събори. Държат да изглеждат смели и силни, притесняват се да са слаби и уязвими. Но когато става въпрос за изневяра, разбито сърце и предателство - всъщност тези неща ги съсипват, дори да не го показват. Копнеят за истинска любов и лоялност, но не го казват или показват - не вярват, че някой ще им даде това и крият чувствата си зад фасада. Ако ви изглежда, че не се интересуват от вас или че подценяват вашите проблеми и тъгата ви, може да е обратното - просто са наранени и не искат отново да изпитват болка. Импулсивни са и не мислят, когато говорят.</p>
      <p>
        <b>Скорпион</b>
      </p>
      <p>Тези зодиакални знаци също издигат стени около себе си и много трудно някой ги руши. Те са много мистериозни и потайни, изключително малко хора знаят лични неща за тях. Изглеждат коравосърдечни, силни и жестоки, но всъщност са сред най-чувствителните зодии, които много лесно могат да бъдат наранени. Скорпионите са много верни и лоялни хора и очакват същото в замяна. Но знаят, че това много трудно се намира и преди са си патили, затова слагат маска, не позволяват хората да ги опознаят, пазят себе си и крият емоциите си. Опитват се по всякакъв начин да се предпазят от разбиване на сърцето и предателства от близки. Затова изглеждат така, сякаш не се трогват от жестове. Доверяват се много трудно, но на тях може да се разчита и обичат силно. Мразят предателите.</p>
      <p>
        <b>Риби</b>
      </p>
      <p>Рибите са супер емоционални и повечето хора знаят това. Те са разхвърляни, чувствителни, уязвими и това си проличава в много ситуации. Но тези зодии се притесняват, че хората ще използват тези техни качества за нещо лошо. Затова, дори да покажат, че са чувствителни, те предпочитат да не се сприятеляват много с околните и да не допускат много хора близо до себе си. Живеят в свой собствен свят, фантазират си често, предпочитат да са сами, да си почиват и да мечтаят. Не изразяват себе си, показват само част от всички емоции, които кипят в тях. Не искат да стават за смях и някои да се възползва от това колко раними са. Намират утеха в изкуството. Често се държат, сякаш определен човек им е безразличен, дори да са силно влюбени в него. Пазят се и се затварят в себе си. Знаят, че хората се възползват от това колко мили и добри са те и че не могат да откажат да помогнат.</p>
      <related>
        <a href="https://www.teenproblem.net/a/190-teenlife/55325-5-zodii-koito-sa-prekrasni-sasedi/"/>
      </related>
    </article>
  </body>
</html>