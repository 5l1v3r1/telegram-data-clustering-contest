<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/follia-a-roma-spinge-una-passeggera-sui-binari-allarrivo-del-treno-gravissima-40enne.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-15T18:16:43+00:00"/>
    <meta property="og:title" content="Follia a Roma. Spinge una passeggera sui binari all’arrivo del treno: gravissima 40enne"/>
    <meta property="og:description" content="Follia e terrore a Roma, dove una donna ha dato uno spintone a una passeggera, buttandola sui binari mentre stava per sopraggiungere il treno. È successo questa mattina verso le 9:00 alla stazione Trastevere. La testimonianza diretta una pendolare ha aiutato a ricostruire quanto accaduto. «È accaduto al binario 4 dove era in arrivo un […]"/>
  </head>
  <body>
    <article>
      <h1>Follia a Roma. Spinge una passeggera sui binari all’arrivo del treno: gravissima 40enne</h1>
      <address><time datetime="2019-11-15T18:16:43+00:00">15 Nov 2019, 18:16</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/IMG_1939.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Follia e terrore a Roma, dove una donna ha dato uno spintone a una passeggera, buttandola sui binari mentre stava per sopraggiungere il treno.<br/>È successo questa mattina verso le 9:00 alla stazione Trastevere.<br/>La testimonianza diretta una pendolare ha aiutato a ricostruire quanto accaduto.<br/>«È accaduto al binario 4 dove era in arrivo un Leonardo Express diretto all’aeroporto – ha riferito la testimone, riportando poi il suo racconto su Facebook – all’improvviso si sono sentite le grida di disperazione di una donna che si trova sui binari, mentre un’altra sbraitava sulla banchina. Per fortuna due passeggeri sono riusciti a issare la donna dai binari qualche secondo prima dell’arrivo dei treni”.</p>
      <p>Il folle gesto ha portato a conseguenze molto serie: la donna spintonata, una 40enne peruviana, è stata soccorsa e ricoverata in codice rosso, le sue condizioni sono molto gravi. È stata immediatamente operata: le hanno dovuto asportare un rene e la milza.</p>
      <p>La donna colpevole dell’insano e ingiustificato gesto è stata individuata e arrestata dalla polizia ferroviaria. Si tratta di una donna bulgara con problemi mentali, che nemmeno conosceva la sua vittima.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/ritardi-e-cancellazioni-sulla-roma-nettuno-e-sulla-roma-formia-mattinata-di-passione-per-i-pendolari.html"/>
        <a href="https://www.ilcorrieredellacitta.com/news-roma/ostia-arrestato-ladro-rapinava-donna-stazione.html"/>
        <a href="https://www.ilcorrieredellacitta.com/ultime-notizie/roma-scale-mobili-guasti-anche-a-termini.html"/>
        <a href="https://www.ilcorrieredellacitta.com/inchieste-e-approfondimenti/stazione-tiburtina-il-progetto-cittadino-per-rivoluzionare-il-quartiere.html"/>
        <a href="https://www.ilcorrieredellacitta.com/news/roma-girano-per-la-stazione-termini-con-2-000-euro-di-banconote-false-arrestati.html"/>
        <a href="https://www.ilcorrieredellacitta.com/news/pomezia-boom-di-furti-e-atti-vandalici-alla-stazione-di-santa-palomba-i-pendolari-si-appellano-al-sindaco-che-verra.html"/>
      </related>
    </article>
  </body>
</html>