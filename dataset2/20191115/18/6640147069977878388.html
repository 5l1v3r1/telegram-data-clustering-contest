<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/realme-5s-display/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T18:33:00+00:00"/>
    <meta property="og:title" content="Realme 5s: rivelato il display dello smartphone | MobileLabs"/>
    <meta property="og:description" content="Rivelato ufficialmente il display del prossimo Realme 5s: avrà una diagonale da 6,51 pollici e una deludente risoluzione di 720p."/>
  </head>
  <body>
    <article>
      <h1>Realme 5s: rivelato il display dello smartphone | MobileLabs</h1>
      <address>
        <time datetime="2019-11-15T18:33:00+00:00">15 Nov 2019, 18:33</time>
      </address>
      <p>La scheda tecnica di <b>Realme 5s</b> è stata arricchita con alcune informazioni dedicate al <b>display</b>, solo 5 giorni prima del lancio ufficiale. Abbiamo già parlato di questo prodotto nell’<a href="https://www.tomshw.it/smartphone/lancio-realme-5s/">articolo</a> in cui viene annunciata la data di presentazione, ovvero il <b>20 novembre</b>. Oggi, invece, sono state diffuse alcune informazioni che rivelano la diagonale e la risoluzione del display.</p>
      <p><a href="https://www.flipkart.com/realme-5s-coming-soon-ae323yyy1w-store">Flipkart</a>, lo store indiano in cui Realme 5s sarà inizialmente venduto, ha aggiornato la pagina dedicata allo smartphone. Sappiamo, quindi, che il device sfoggerà un display da <b>6,51 pollici</b>. Quasi tutti pensavano che ci saremmo trovati davanti a uno schermo con risoluzione 1080p, ma la realtà è ben diversa. I consumatori dovranno infatti accontentarsi solo di un<b> 720p</b>.</p>
      <figure>
        <img src="https://www.tomshw.it/images/images/2019/11/il-display-di-realme-5s-63203.768x432.jpg"/>
      </figure>
      <p>Quest’ultima caratteristica ha deluso molti utenti, che si aspettavano che <i>Realme 5s</i> venisse distinto dal <i>Realme 5</i> almeno per quanto riguarda la<b> risoluzione del display</b>. I due schermi, invece, appaiono ancora troppo simili. L’unica specifica che differenzia i due modelli è la fotocamera: il dispositivo in arrivo il 20 novembre potrà contare su un sensore principale da <b>48 megapixel</b>.</p>
      <figure>
        <img src="https://www.tomshw.it/images/images/2019/11/realme-5s-62665.768x432.jpg"/>
      </figure>
      <p>Confermate anche le c<b>olorazioni disponibili</b>, ovvero viola, blu e rosso. Ricordiamo che Realme 5s verrà lanciato in <b>India</b> e non sappiamo se sarà poi portato in altri mercati.</p>
      <blockquote>Realme 5 Pro, con 8 GB di RAM e 128 GB di memoria interna, è disponibile su Amazon. Lo trovate a <a href="https://toms.it/6eh45">questo indirizzo</a>.</blockquote>
    </article>
  </body>
</html>