<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/10-kasim-sorusturmasi-siren-vaktinden-once-calindigi-icin-iki-ogretmen-aciga-alindi-889709"/>
    <meta property="og:site_name" content="Onedio"/>
    <meta property="article:published_time" content="2019-11-15T18:37:55+00:00"/>
    <meta property="og:title" content="10 Kasım Soruşturması: Siren Vaktinden Önce Çalındığı İçin İki Öğretmen Açığa Alındı"/>
    <meta property="og:description" content="Çanakkale'nin Bayramiç ilçesinde, 10 Kasım'daki Atatürk'ü anma töreninin vaktinden 5 dakika önce başlatılmasıyla ilgili soruşturmada, görevli öğretmen..."/>
  </head>
  <body>
    <article>
      <h1>10 Kasım Soruşturması: Siren Vaktinden Önce Çalındığı İçin İki Öğretmen Açığa Alındı</h1>
      <address><time datetime="2019-11-15T18:37:55+00:00">15 Nov 2019, 18:37</time> by <a rel="author" href="https://onedio.com/profil/emre-ordu" target="_blank">Emre Ordu</a></address>
      <h4><a href="https://onedio.com/etiket/canakkale/5c0d1679688fdc6b2b0384c5">Çanakkale</a>'nin Bayramiç ilçesinde, 10 Kasım'daki Atatürk'ü anma töreninin vaktinden 5 dakika önce başlatılmasıyla ilgili soruşturmada, görevli <a href="https://onedio.com/etiket/ogretmen/50781dd60228f60917601cff">öğretmenler</a> H.A. ve D.A. açığa alındı.</h4>
      <figure>
        <img src="https://img-s2.onedio.com/id-5dceeb08e512519b151616e1/rev-0/w-500/s-4f3074595c1a8db08826595b4898ac8dd3de362b.jpg"/>
      </figure>
      <p>Bayramiç'in Yıldırım Akbulut Meydanı'nda, 10 Kasım'da, Gazi Mustafa Kemal Atatürk'ün 86'ncı ölüm yıl dönümü dolayısıyla tören düzenlendi. Saat 09.00 olduğunda sirenler çalarken, saygı duruşunda bulunulup, <a href="https://onedio.com/etiket/istiklal-marsi/5076c44b0228f60917601ced">İstiklal Marşı</a> okundu.</p>
      <h3>Hatadan dolayı tekrarlandı</h3>
      <figure>
        <img src="https://img-s2.onedio.com/id-5dceeb9cfabfc1801cb4577d/rev-0/w-500/s-fbb9c78904ad3ca4ff6b61e46f119fc9d39c34be.jpg"/>
      </figure>
      <p>Törenin 5 dakika erken yapıldığının anlaşılması üzerine, Kaymakam Sercan Gökdemir'in uyarısıyla saat 09.05'te ikinci kez sirenler çalındı, saygı duruşunda bulunulup, <a href="https://onedio.com/etiket/istiklal-marsi/5076c44b0228f60917601ced">İstiklal Marşı</a> okundu. Törenin ardından alandakiler, olayı protesto edip, organizasyonu yapan İlçe Milli Eğitim Müdürlüğü'ne tepki gösterdi.</p>
      <h3>İki öğretmen açığa alındı</h3>
      <figure>
        <img src="https://img-s1.onedio.com/id-5dceebe01c96360c1c133bd2/rev-0/w-500/s-166473d78480aa5ce2af0ed450cd9b23fcd77621.jpg"/>
      </figure>
      <p>Olayın ardından Kaymakam Sercan Gökdemir'in talimatıyla soruşturma başlatıldı. Devam eden soruşturma kapsamında, törende görevli <a href="https://onedio.com/etiket/ogretmen/50781dd60228f60917601cff">öğretmenler</a> H.A. ve D.A., ihmalleri olduğu gerekçesiyle açığa alındı.</p>
    </article>
  </body>
</html>