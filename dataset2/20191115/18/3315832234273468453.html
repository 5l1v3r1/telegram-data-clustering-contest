<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/79803b419faa3823/rochia-de-aproape-10-000-de-dolari-care-nu-exista-de-ce-a-ales-un-barbat-sa-i-o-cumpere-sotiei.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-15T18:38:06+00:00"/>
    <meta property="og:title" content="Rochia de aproape 10.000 de dolari care „nu există”: De ce a ales un bărbat să i-o cumpere soției"/>
    <meta property="og:description" content="Un bărbat a ales să cheltuiască 9.500 de dolari pentru a-i dărui o rochie soției. Nu este însă o piesă vestimentară obișnuită. Rochia a fost creată digital și nu există într-o formă fizică."/>
  </head>
  <body>
    <article>
      <h1>Rochia de aproape 10.000 de dolari care „nu există”: De ce a ales un bărbat să i-o cumpere soției</h1>
      <address><time datetime="2019-11-15T18:38:06+00:00">15 Nov 2019, 18:38</time> by <a rel="author">Jurnal.md</a></address>
      <p>
        <b>Un bărbat a ales să cheltuiască 9.500 de dolari pentru a-i dărui o rochie soției. Nu este însă o piesă vestimentară obișnuită. Rochia a fost creată digital și nu există într-o formă fizică.</b>
      </p>
      <p>Rochia a fost creată de casa de modă The Fabricant, pe o imagine a femeii. Fotografia poate apoi să fie folosită pentru a fi distribuită pe rețelele sociale, scrie digi24.ro.</p>
      <p>„Este cu siguranță foarte scumpă, dar totuși este o investiție bună”, a spus bărbatul care a plătit rochia.</p>
      <p>El a explicat că de obicei, alături de soția lui, nu plătesc mulți bani pe haine, însă și-au dorit o piesă care să țină cât mai mult timp.</p>
      <p>„În 10 ani, toată lumea o să poarte haine digitale. Este un memento unic”, a declarat bărbatul, care este directorul unei firme de securitate din San Francisco.</p>
      <p>Femeia a publicat fotografia pe pagina personală de Facebook.</p>
      <figure>
        <img src="http://static.cdn.jurnaltv.md/superdesk/20191115161136/ffb78c6d564f27d53f1f7bc19438d56d5ba1161f7f9b0b721b9b1b3110afbf9e.jpg"/>
        <figcaption>digi24.ro</figcaption>
      </figure>
      <p>Colecțiile de haine digitale s-au dezvoltat în ultimele luni. Mulți utilizatori de internet apelează la ele pentru că le permite să depășească limitele posibilităților și ale extravanganței. Nimeni nu își va cumpăra astfel un tricou simplu alb, clienții optând astfel după articole vestimentare pe care nu ar avea curaj să le poarte în viața reală.</p>
      <p>Cu toate astea, hainele digitale sunt încă la început de drum, nefiind încă foarte populare.</p>
    </article>
  </body>
</html>