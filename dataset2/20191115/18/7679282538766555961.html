<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/sports/story-india-ashalata-devi-nominated-for-afc-player-of-the-year-award-2851330.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T18:15:23+00:00"/>
    <meta property="og:title" content="AFC 'प्लेयर ऑफ द ईयर' अवॉर्ड के लिए आशालता देवी का नॉमिनेशन"/>
    <meta property="og:description" content="भारतीय महिला फुटबॉल टीम की कप्तान लोइतोंगबाम आशालता देवी को शुक्रवार को एएफसी वर्ष की सर्वश्रेष्ठ खिलाड़ी पुरस्कार का नामांकन मिला। इस पुरस्कार समारोह का आयोजन हांगकांग के सम्मेलन एवं प्रदर्शनी..."/>
  </head>
  <body>
    <article>
      <h1>AFC 'प्लेयर ऑफ द ईयर' अवॉर्ड के लिए आशालता देवी का नॉमिनेशन</h1>
      <address><time datetime="2019-11-15T18:15:23+00:00">15 Nov 2019, 18:15</time> by <a rel="author">लाइव हिंदुस्तान टीम,कुआलालंपुर</a></address>
      <p>भारतीय महिला फुटबॉल टीम की कप्तान लोइतोंगबाम आशालता देवी को शुक्रवार को एएफसी वर्ष की सर्वश्रेष्ठ खिलाड़ी पुरस्कार का नामांकन मिला। इस पुरस्कार समारोह का आयोजन हांगकांग के सम्मेलन एवं प्रदर्शनी केन्द्र में दो दिसंबर को होगा।</p>
      <p>इम्फाल की 26 साल की इस खिलाड़ी ने भारत को 2019 सैफ चैम्पियन बनने में अहम योगदान दिया। उन्होंने 2020 ओलंपिक क्वॉलीफायर के दूसरे दौर में शानदार प्रदर्शन किया था। उनके शानदार खेल के कारण सेथु एफसी ने भारतीय महिला लीग का खिताब जीता था और अखिल भारतीय फुटबॉल महासंघ (एआईएफएफ) ने 2018-19 के लिए उन्हें सर्वश्रेष्ठ भारतीय खिलाड़ी चुना था।</p>
      <p>
        <a href="https://www.livehindustan.com/cricket/story-ipl-2020-csk-releases-sam-billings-david-willey-mohit-sharma-2851305.html">
          <b>IPL 2020: CSK ने बिलिंग्स, विली और मोहित को रिलीज किया</b>
        </a>
      </p>
      <p>आशालता के अलावा इस सूची में चीन की ली यिंग और जापान की साकि कुमागई का भी नामांकन हुआ है। एआईएफएफ को जमीनी स्तर पर खेल को बढ़ावा देने के लिए एएफसी प्रेसीडेंट रिकगनिशन अवॉर्ड के वर्ग में नामांकन मिला है। इस वर्ग में एआईएफएफ के अलावा दो और महासंघों का नामांकन हुआ है।</p>
      <p>ली 2018 वुमेन्स एशियन कप की टॉप स्कोरर थी जबकि जापान की कप्तान कुमागाई अपनी टीम को विश्व कप के राउंड ऑफ-16 तक लेकर गई। इस बीच एआईएफएफ को भी नामित किया गया है। उसे ग्रासरूट फुटबॉल को विकसित करने के लिए एएफसी प्रेसिडेंट रिकग्निशन अवॉर्ड के लिए सूची में शामिल किया गया है।</p>
    </article>
  </body>
</html>