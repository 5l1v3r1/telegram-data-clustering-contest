<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/manchester-city-przegrywa-z-uefa-przed-trybunalem-arbitrazowym,985747.html"/>
    <meta property="og:site_name" content="TVN24"/>
    <meta property="article:published_time" content="2019-11-15T18:10:00+00:00"/>
    <meta property="og:title" content="Apelacja Manchesteru City odrzucona. Grozi im nawet wykluczenie z europejskich pucharów"/>
    <meta property="og:description" content="Manchester City musi poddać się prowadzonemu przez UEFA dochodzeniu w sprawie naruszenia zasad finansowego fair play. Jeśli zarzuty się potwierdzą, klubowi grożą wysokie kary, a nawet wykluczenie z..."/>
  </head>
  <body>
    <article>
      <h1>Apelacja Manchesteru City odrzucona. Grozi im nawet wykluczenie z europejskich pucharów</h1>
      <address>
        <time datetime="2019-11-15T18:10:00+00:00">15 Nov 2019, 18:10</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/ad4cc1fb9b068faecfb70914acc63395/3ca87a1d-f212-4433-9dd8-8b6b569f2afd.jpg?type=1&amp;srcmode=0&amp;srcx=1/1&amp;srcy=3/25&amp;srcw=1/1&amp;srch=21/25&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8c8a58fa97c205ff222de3685497742c/e019bf08-bc0d-43ba-a0c5-a7ddcbf7317d-480p.mp4"/>
          <figcaption>Manchester City mistrzem Anglii</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/44968aece94f667e4095002d140b5896/7b1e5ac4-5fbb-415d-a605-d1abef07b117-480p.mp4" autoplay="" loop=""/>
          <figcaption>Manchester City zmiażdżył Watford w finale Pucharu Anglii</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/d071da6a-c56a-48a4-823d-90250d6ac97c-480p.mp4"/>
          <figcaption>Manchester City łatwo poradził sobie z Aston Villą</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/e0480b56-4a1c-4088-bfc2-227bcfff7911-480p.mp4"/>
          <figcaption>Liverpool podejmował Manchester City</figcaption>
        </figure>
        <figcaption>Mistrzowi Anglii grozi nawet wyrzucenie z Ligi Mistrzów Foto: Getty Images | Video: PAP/EPA, getty images</figcaption>
      </slideshow>
      <h3>Manchester City musi poddać się prowadzonemu przez UEFA dochodzeniu w sprawie naruszenia zasad finansowego fair play. Jeśli zarzuty się potwierdzą, klubowi grożą wysokie kary, a nawet wykluczenie z pucharowych rozgrywek</h3>
      <p>Trybunał Arbitrażowy ds. Sportu (CAS) odrzucił wniosek Manchesteru City, w którym klub domagał się odwołania prowadzonego przez UEFA dochodzenia w sprawie naruszenia zasad finansowego fair play. Wniosek w tej sprawie złożono w czerwcu, a jako główny argument wskazywano zignorowanie przez śledczych UEFA istotnych dowodów, dostarczonych przez działaczy The Citizens.</p>
      <related>
        <a href="https://eurosport.tvn24.pl/pilka-nozna,105/liverpool-lepszy-od-mistrzow-anglii-nie-obylo-sie-bez-duzych-kontrowersji,984446.html"/>
      </related>
      <p>Trybunał orzekł jednak, że wniesione przez klub odwołanie nie ma żadnych podstaw, a UEFA może przeprowadzić w tej sprawie postępowanie. W jego wyniku City może nawet zostać wykluczony z europejskich pucharów.</p>
      <h3>Złamana jedna z podstawowych reguł</h3>
      <p>Zasadę tzw. finansowego fair play wprowadzono m.in. w celu zapobiegania nieograniczonemu dofinansowywaniu klubów piłkarskich przez ich bogatych właścicieli. Mają też zapobiegać zawyżaniu umów sponsoringowych i wykorzystywaniu ich do obchodzenia obowiązujących reguł finansowania klubów.</p>
      <p>Zarzuty wobec Manchesteru City sformułowano wiosną tego roku. Strona Football Leaks ujawniła informacje, z których wynikało właśnie zawyżanie przez angielski klub wartości kontraktów sponsorskich. Gdyby UEFA udowodniła władzom mistrza Anglii złamanie reguł finansowego fair play, byłby to już drugi taki przypadek w historii klubu. W 2014 roku City zostało już ukarane 49 milionami funtów grzywny, którą zmniejszono do kwoty 18 milionów po zastosowaniu się klubu do wskazanych w ramach kary wytycznych.</p>
      <p>Autor: mc / Źródło: eurosport.pl / Sky Sports News</p>
    </article>
  </body>
</html>