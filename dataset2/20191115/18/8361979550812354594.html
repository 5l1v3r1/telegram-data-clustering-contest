<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/pritulok-svitanok-policeyskiy-zvilneniy-novini-odesi-50053851.html"/>
    <meta property="og:site_name" content="НВ"/>
    <meta property="article:published_time" content="2019-11-15T18:35:00+00:00"/>
    <meta property="og:title" content="Знущання над дітьми в одеському притулку: поліцейського звільнили"/>
    <meta property="og:description" content="Ювенального інспектора одеської поліції Андрія Крецула, якого звинувачують у побитті дітей в притулку Світанок, звільнили."/>
  </head>
  <body>
    <article>
      <h1>Знущання над дітьми в одеському притулку: поліцейського звільнили</h1>
      <h2>Ювенального інспектора одеської поліції Андрія Крецула, якого звинувачують у побитті дітей в притулку Світанок, звільнили.</h2>
      <address>
        <time datetime="2019-11-15T18:35:00+00:00">15 Nov 2019, 18:35</time>
      </address>
      <p>Про це повідомив начальник ювенальної превенції поліції Одеської області Віталій Капуляк, передає <a href="https://www.slidstvo.info/news/pobyttya-ditej-v-odeskomu-prytulku-svitanok-politsejskogo-zvilnyly-z-posady/">Слідство. Інфо</a>.</p>
      <p>"За результатами службового розслідування його (Крецула - ред.) звільнили. Тобто під час службового розслідування його усунули, а за результатами його звільнили", - сказав чиновник.</p>
      <p>За його словами, відповідне рішення було прийнято на цьому тижні.</p>
      <p>Нагадаємо, що активістка Зоя Мельник повідомила про факти насильства над вихованцями притулку Світанок в Одесі з серпня по жовтень 2019 року. Вона заявила, що дітей били вихователі центру і поліцейські Хмельницького відділу поліції в Одесі. За словами активістки, через насильство діти не раз тікали з притулку.</p>
      <p><a href="https://nv.ua/ukr/ukraine/events/psihologi-znayshli-porushennya-v-dityachomu-pritulku-svitanok-novini-odesi-50050505.html">Психологи оцінили стан дітей як критичний</a> і такий, що «вимагає кризового втручання».</p>
    </article>
  </body>
</html>