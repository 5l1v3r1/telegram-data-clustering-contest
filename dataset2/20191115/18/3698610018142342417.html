<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/astronomi-pomitili-tanec-suputnikiv-neptuna-329853_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T18:24:00+00:00"/>
    <meta property="og:title" content="Астрономи помітили &quot;танець&quot; супутників Нептуна"/>
    <meta property="og:description" content="Танець дозволяє зберегти орбіти супутників стабільними."/>
  </head>
  <body>
    <article>
      <h1>Астрономи помітили "танець" супутників Нептуна</h1>
      <h2>"Танець" дозволяє зберегти орбіти супутників стабільними.</h2>
      <address>
        <time datetime="2019-11-15T18:24:00+00:00">15 Nov 2019, 18:24</time>
      </address>
      <p>Астрономи з Лабораторії реактивного руху NASA помітили, що два супутника <a href="https://dt.ua/TECHNOLOGIES/astronomi-viyavili-na-suputniku-neptuna-ekzotichnu-formu-lodu-312546_.html"><b>Нептуна</b></a> перебувають у дивному резонансі, який нагадує танець. Незважаючи на те, що він може здатися дещо дивним, він допомагає зберегти стабільність їх орбіт, повідомляється на <a href="https://www.jpl.nasa.gov/news/news.php?feature=7540">сайті агентства</a>.</p>
      <p>Наяда і Таласса знаходяться дуже близько до Нептуна і одна до одної. Орбіти супутників розташовуються на відстані 1850 кілометрів одна від одної. Але, незважаючи на це, вони ніколи не виявляються так близько: в момент, коли Наяда проходить повз Талассу, відстань між супутниками складає 3540 кілометрів. Це пов'язано з особливостями їхніх орбіт.</p>
      <p>Наяда здійснює оборот навколо Нептуна за сім годин, а Талассі не це потрібно 7,5. Якщо б хтось опинився на Таласі і спостерігав за Наядою, він би помітив, що вона рухається по траєкторії, що нагадує зигзаг. Астрономи назвали це "танцем уникнення", який уберігає супутники від зіткнення.</p>
      <p>На думку дослідників, це явище стало наслідком формування всієї системи супутників Нептуна. Вони вважають, що система, яка існувала спочатку, була зруйнована через те, що планета притягнула свій найбільший супутник, Тритон. З осколків одного з супутників сформувалися маленькі Наяда і Таласса (їхня довжина становить 100 кілометрів), а також система кілець планети.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <figure>
        <iframe src="https://www.youtube.com/embed/WEsiSZtIDyI" width="640" height="360" data-service="Youtube" scrolling="no"/>
      </figure>
      <p>Раніше вчені заявили про те, що <a href="https://dt.ua/TECHNOLOGIES/odin-iz-suputnikiv-uranu-deformuvav-yogo-kilce-253602_.html"><b>одне з кілець Урану має дивну форму</b></a>: не круглу або еліптичну, а швидше трикутну. Така форма обумовлена орбітальним резонансом з одним з внутрішніх супутників – Крессидою.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>