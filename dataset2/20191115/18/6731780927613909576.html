<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/15/emma-marrone-verissimo-malattia/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-15T18:55:18+00:00"/>
    <meta property="og:title" content="Il messaggio di Emma Marrone: “Non dimenticatevi di me, voglio rimanere”"/>
    <meta property="og:description" content="Emma Marrone, a due mesi di distanza dai problemi di salute la cantante a Verissimo racconta la verità sulla malattia e le sue paure."/>
  </head>
  <body>
    <article>
      <h1>Il messaggio di Emma Marrone: “Non dimenticatevi di me, voglio rimanere”</h1>
      <address><time datetime="2019-11-15T18:55:18+00:00">15 Nov 2019, 18:55</time> by <a rel="author">Gabriele M.</a></address>
      <p>
        <b>Ormai due mesi fa, Emma Marrone ha spiegato di <a href="https://www.viagginews.com/2019/09/20/emma-marrone-annuncio-fan-video/">avere un problema di salute</a>. La giovane cantante, una decina di anni fa, <a href="https://www.viagginews.com/2019/09/21/emma-marrone-cancro-cosha-cantante/">aveva avuto un tumore alle ovaie</a> e secondo qualcuno i nuovi problemi di salute potrebbero essere connessi a questo</b>
      </p>
      <figure>
        <img src="https://www.viagginews.com/wp-content/uploads/2019/02/GettyImages-1055991962-min-3-2.jpg"/>
        <figcaption>Emma Marrone – Viagginews.com</figcaption>
      </figure>
      <p>Ma oggi la salentina sembra davvero tornata alla grande, anche se a ‘Verissimo’ confessa le sue paure: “Adesso va meglio! È il mio modo di reagire alle cose. Forse avrei dovuto aspettare ancora un po’, ma io devo stare attiva. La mente in questo fa tantissimo, ti aiuta a recuperare più in fretta. Avevo voglia di tornare dal mio pubblico, di fare ascoltare questo disco, di sorridere, di stare bene”.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <figure>
        <img src="https://www.viagginews.com/wp-content/uploads/2019/10/emma-marrone.jpeg"/>
      </figure>
      <h3>Le paure di Emma Marrone, il futuro e l’amore</h3>
      <p>La paura, una sensazione che Emma Marrone assicura di non aver mai nascosto: “Ho avuto paura. Credo che sia stata la cosa che ho detto subito a mia mamma quando mi ha raggiunto prima dell’intervento. Già dirlo mi ha liberato da un peso. Continuerò sempre ad avere paura perché così evito di fare passi sbagliati e capisco il valore del coraggio”. Peraltro, quando ha dato l’annuncio dei problemi di salute, la cantante era pronta per diversi impegni: “Avevo appena lanciato il singolo ‘Io sono bella’. C’erano già i primi impegni e durante una visita di controllo mi hanno detto che forse era il caso di risolvere il problema e di non rischiare. Con sincerità e onestà, per il grande rispetto del mio pubblico, ho ritenuto opportuno dire la verità”.</p>
      <p>C’è spazio anche per parlare dei 10 anni di carriera, che cadono proprio in queste settimane: “Mi ritengo fortunata perché ho realizzato dei sogni incredibili. Nonostante la vita mi abbia dato degli scossoni li ho sempre superati. Sono sana, sto bene. Penso a tutte quelle persone che combattono ancora oggi per stare bene. La musica è la mia vita. Non mi sento arrivata, ogni mattina mi sveglio e so che devo lavorare tanto. Mi piacerebbe restare, rimanere, che un domani qualcuno si ricordi veramente di me e delle mie canzoni. Non voglio essere dimenticata”. C’è infine spazio anche per il privato di Emma Marrone: “Credo e penso che la persona destinata a me esista, ma oggi non vedo l’amore, il mio principe azzurro ha perso la strada!”.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/15/livorno-incidente-casello-autostradale-muore-poliziotto-57enne/"/>
        <a href="https://www.viagginews.com/2019/11/15/moglie-edin-dzeko-chi-e-amra-silajdzic/"/>
        <a href="https://www.viagginews.com/2019/11/15/stasera-in-tv-lisola-di-pietro-3-anticipazioni-15-novembre/"/>
      </related>
    </article>
  </body>
</html>