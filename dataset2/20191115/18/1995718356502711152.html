<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152294-sudyly-cholovika-iakyj-u-lucku-pokusav-ta-pobyv-patrulnu"/>
    <meta property="og:site_name" content="ВолиньPost"/>
    <meta property="article:published_time" content="2019-11-15T18:23:00+00:00"/>
    <meta property="og:title" content="Судили чоловіка, який у Луцьку покусав та побив патрульну"/>
    <meta property="og:description" content="У Луцьку чоловіка покарали за напад на капралку патрульної поліції."/>
  </head>
  <body>
    <article>
      <h1>Судили чоловіка, який у Луцьку покусав та побив патрульну</h1>
      <address>
        <time datetime="2019-11-15T18:23:00+00:00">15 Nov 2019, 18:23</time>
      </address>
      <p>У Луцьку чоловіка покарали за напад на капралку патрульної поліції.<br/><br/>Про це йдеться у вироку Луцького міськрайонного суду від 12 листопада, - пише <a href="https://konkurent.in.ua/publication/48797/pyaniy-cholovik-u-lutsku-pokusav-ta-vdariv-golovou-patrulnu/?fbclid=IwAR1OKxfFOFd_Maxz4-xWplwNofLjVFgKu_YcvzHioyUD6Qeh_C3PMW5yftw">Конкурент</a>.<br/><br/>У документі зазначено, що капралка разом із лейтентантом поліції, перебуваючи у складі екіпажу "Цунамі 305", 24 травня 2019 року отримали виклик про тілесні пошкодження. По приїзду вони побачили чоловіка, який був п'яний та поводився неадекватно.<br/><br/>Чоловік намагався уникнути затримання та двічі вкусив патрульну за кисть правої руки та наніс один удар головою в передпліччя, коли вона намагалася надягнути йому кайданки. <br/><br/>За напад на поліцейську чоловіку присудили 3 роки і 6 місяців позбавлення волі, проте звільнили від відбування покарання з випробувальним терміном тривалістю 2 роки.</p>
    </article>
  </body>
</html>