<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/messi-lidera-largentina-en-la-victoria-contra-el-brasil-per-1-a-0/noticia/2963745/"/>
    <meta property="og:site_name" content="CCMA"/>
    <meta property="article:published_time" content="2019-11-15T18:04:46+00:00"/>
    <meta property="og:title" content="Messi lidera l'Argentina en la victòria contra el Brasil per 1-0"/>
    <meta property="og:description" content="El 10 del Barça torna a l'albiceleste després de complir tres mesos de sanció"/>
  </head>
  <body>
    <article>
      <h1>Messi lidera l'Argentina en la victòria contra el Brasil per 1-0</h1>
      <h2>El 10 del Barça torna a l'albiceleste després de complir tres mesos de sanció</h2>
      <address><time datetime="2019-11-15T18:04:46+00:00">15 Nov 2019, 18:04</time> by <a rel="author">Jordi Grau</a></address>
      <p>Messi ha tornat a jugar amb l'Argentina després de complir tres mesos de sanció. Amb el braçal de capità i envoltat de <b>Lautaro Martínez i Lucas Ocampos </b>ha reaparegut amb moltes ganes.</p>
      <p>El Brasil, amb el <b>blaugrana Arthur en l'onze titular</b>, ha desaprofitat l'ocasió de posar-se al davant en el marcador per culpa d'un penal que ha xutat fora Gabriel Jesús.</p>
      <p>Immediatament després,<b> Alex Sandro ha comès un penal sobre Messi que ell mateix s'ha encarregat de xutar. El porter del Liverpool Allisson ha aturat el llançament però Messi ha aprofitat el rebuig per fer el primer.</b></p>
      <p>El crac del Barça ha tingut alguna oportunitat més per marcar en la primera meitat però Allisson ha desfet el perill.</p>
      <p>
        <b>Sense gols a la segona meitat</b>
      </p>
      <p>Al descans ha entrat <b>Coutinho</b> però el joc del Brasil no ha millorat fins el punt que els brasilers no han inquietat la porteria argentina.</p>
      <p>Messi a pilota parada ha tingut un parell d'oportunitats més per marcar. <b>En el joc col·lectiu els de Scaloni han estat molt superiors als de Tite.</b></p>
      <p>Arthur només ha jugat 55 minuts mentre Messi ha completat tot el partit. El pròxim compromís de l'Argentina serà dilluns que ve a Tel-Aviv contra l'Uruguai de Suárez.</p>
      <p> </p>
    </article>
  </body>
</html>