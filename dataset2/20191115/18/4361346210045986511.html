<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/25-evig-tartotta-fogva-a-sajat-ferje-halala-elott-mar-csak-26-kilot-nyomott-az-asszony-18/186707"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T18:00:00+00:00"/>
    <meta property="og:title" content="25 évig tartotta fogva a saját férje - halála előtt már csak 26 kilót nyomott az asszony - 18+"/>
    <meta property="og:description" content="BorsOnline"/>
  </head>
  <body>
    <article>
      <h1>25 évig tartotta fogva a saját férje - halála előtt már csak 26 kilót nyomott az asszony - 18+</h1>
      <address><time datetime="2019-11-15T18:00:00+00:00">15 Nov 2019, 18:00</time> by <a rel="author">Bors</a></address>
      <p>
        <b>Noha a férj hívta ki a mentőket, minden jel arra utal, hogy az ő kegyetlensége végzett az asszonnyal. </b>
        <b>Noha a férj hívta ki a mentőket, minden jel arra utal, hogy az ő kegyetlensége végzett az asszonnyal.</b>
      </p>
      <p>Jelenleg is folynak a meghallgatások annak a 49 éves nőnek a halála ügyében, akire csontsoványra fogyva találtak rá a mentősök a saját lakásában. Sonya Szala mindössze 26 kilogrammot nyomott, amikor a teste feladta a küzdelmet 2016 októberében, melbourne-i otthonában. Súlyos alultápláltság okozta a halálát. Halálakor a súlya nem érte el egy egészséges nyolcéves kislányét.</p>
      <p>Noha egyre több jel utal arra, hogy az asszony haláláért a férje, John Szala a felelős, a hatóságok tovább nyomoznak, a bizonyítékok ugyanis nem elegendőek a vádemeléshez.</p>
      <h3>25 év fogság</h3>
      <p>Sonya Szala testvére, John Smrdelj arról beszélt vallomásában: az elhunyt férje szó szerint fogolyként tartotta fogva a nőt az elmúlt 25 évben. Sehová sem engedte el és egyfolytában éheztette. Smrdelj utoljára hat hónappal a halála előtt látogatta meg testvérét, amikor a férj kórházban volt. Ekkor 250 dollár értékben vásárolt be neki, miután az egész lakásban egyetlen falat étel sem volt.</p>
      <p>Testvére elmondása szerint az asszonyon látszott, hogy fél a férjétől.</p>
      <p>A meghallgatásokon az is elhangzott: a nő csak naponta egyszer kapott enni - annak ellenére, hogy a halálakor például csurig volt a hűtőszekrény. Férje ezzel ellentétben heti két üveg hashatót is vett neki - írja a Daily Mail.</p>
      <p>Noha az orvosszakértő szerint az asszonynak egyértelműen komoly orvosi ellátásra lett volna szüksége, hivatalos feljegyzések szerint a férj egyszer sem vitte kórházba, vagy hívott hozzá mentőt egészen a halála napjáig.</p>
      <h3>Érzéketlen volt</h3>
      <p>Az egyik mentős, Ciara Bloomer John szalát ridegnek és érzelemmentesnek írta le, amikor kihívták őket a holttesthez. Az asszony ekkor már jó ideje halott lehetett, ugyanis a hullamerevség már kezdett beállni. A test ürülékkel borítva hevert az ágyban - látszott, hogy életében nem igazán gondozták.</p>
      <p>A vizsgálat folytatódik.</p>
    </article>
  </body>
</html>