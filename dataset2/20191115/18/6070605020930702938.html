<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/esports/Anna-Comet-Everest-Trail-Race_0_2344565711.html"/>
    <meta property="og:site_name" content="Ara.cat"/>
    <meta property="article:published_time" content="2019-11-15T18:43:44+00:00"/>
    <meta property="og:title" content="Anna Comet, més a prop de la victòria final a l'Everest Trail Race"/>
    <meta property="og:description" content="La catalana podria guanyar la prova per tercera vegada aquest dissabte"/>
  </head>
  <body>
    <article>
      <h1>Anna Comet, més a prop de la victòria final a l'Everest Trail Race</h1>
      <h2>La catalana podria guanyar la prova per tercera vegada aquest dissabte</h2>
      <address>
        <time datetime="2019-11-15T18:43:44+00:00">15 Nov 2019, 18:43</time>
      </address>
      <p>Cinquè triomf consecutiu d'Anna Comet a la categoria femenina de l'Everest Trail Race. La catalana podria aconseguir aquest dissabte el seu tercer triplet de victòries, després de guanyar les edicions 2014 i 2015 d'aquesta exigent prova.</p>
      <p>Comet no ha defallit malgrat que era l'etapa reina. Un total 32 km des de Phakding fins a Tyangboche amb un desnivell positiu de 2.850 metres i 1.650 metres de descens. I el més important: més de la meitat de l’etapa a la línia o per sobre dels 4.000 metres d’altitud. Comet ha liderat la prova, per davant d'una Nuria Domínguez que ha patit problemes a la motxilla però ha acabat segona. La seva rival, Manu Vilaseca, amb qui competeix frec a frec per la segona posició final, arribava 3 minuts més tard. </p>
      <p>En categoria masculina, la victòria per cinquè dia consecutiu l’ha signat l’atleta local Suman Kulung, que ha demostrat el control que té sobre el terreny a l’Himàlaia del Nepal. Miguel Heras manté el quart lloc a la general després d’arribar segon a meta. Demà es viurà l'última etapa de l’Everest Trail Race by The Elements entre Tyangboche i Lukla amb 29 km de recorregut i 4.572 metres de desnivell acumulat.</p>
    </article>
  </body>
</html>