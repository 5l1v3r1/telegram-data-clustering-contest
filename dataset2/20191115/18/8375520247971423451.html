<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/do-normandskoji-zustrichi-rosiya-viddast-ukrajini-zahopleni-korabli--640277.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T18:07:11+00:00"/>
    <meta property="og:title" content="До нормандської зустрічі Росія віддасть Україні захоплені кораблі"/>
    <meta property="og:description" content="Судна, повідомляють джерела, повернуть разом зі штатним озброєнням, але без боєприпасів"/>
  </head>
  <body>
    <article>
      <h1>До нормандської зустрічі Росія віддасть Україні захоплені кораблі</h1>
      <address>
        <time datetime="2019-11-15T18:07:11+00:00">15 Nov 2019, 18:07</time>
      </address>
      <h4>Судна, повідомляють джерела, повернуть разом зі штатним озброєнням, але без боєприпасів</h4>
      <p>Росія поверне Україні кораблі, захоплені 25 листопада 2018 року поблизу Керченської протоки. Сторони вже узгоджують деталі: місце і час передачі трьох суден. Питання має бути врегульовано до <a href="https://glavcom.ua/news/normandska-zustrich-zaplanovana-na-9-grudnya-640253.html">саміту в нормандському форматі, який запланований на 9 грудня</a>. Про це повідомляє видання «Комерсант», посилаючись на джерела<b>.</b></p>
      <p>Так, два інформованих джерела повідомили, що прийнято рішення повернути Києву малі броньовані катери «Бердянськ» і «Нікополь», а також буксир «Яни Капу». За словами джерел, Росія і Україна зараз знаходяться на фінальній стадії переговорів, в яких беруть участь силові відомства і міністерства закордонних справ двох країн. Узгоджуються дата і точне місце передачі кораблів.</p>
      <p>За словами джерел, повернення суден відбудеться не в порту, а в морі. «Бердянськ», «Нікополь» і «Яни Капу» будуть відбуксовані трьома російськими буксирами в узгоджену сторонами точку, де їх повинні будуть зустріти три українські буксири.</p>
      <p>Судна, повідомляють джерела, повернуть разом зі штатним озброєнням, але без боєприпасів.</p>
      <p>Виявлена на них після затримання особиста зброю українських моряків, а також рації і документи, що містять інформацію про склад екіпажів та інші дані, залишаться в Росії.</p>
      <p>«Все це фігурує в якості речових доказів у кримінальній справі, порушеній у РФ після інциденту», - пише видання.</p>
      <p>25 листопада 2018 року прикордонні кораблі ФСБ РФ обстріляли і захопили три судна Військово-морських сил ЗС України у складі двох малих броньованих артилерійських катерів «Бердянськ» і «Нікополь» і рейдового буксира «Яни Капу», які здійснювали плановий перехід з порту Одеси в Чорному морі в порт Маріуполь в Азовському морі. Після цього 24 українських моряків заарештували в Криму, потім їх перемістили в російські СІЗО в Москві.</p>
      <p>7 вересня до Києва повернулися 35 заручників, у тому числі 24 моряка. Вони повернулися на батьківщину в рамках обміну між Україною і РФ.</p>
      <related>
        <a href="https://glavcom.ua/news/advokat-novikov-u-spravi-moryakiv-ukrainski-slidchi-kopiyuyut-diji-rosiyskih--638036.html"/>
        <a href="https://glavcom.ua/news/pislya-togo-yak-moryakiv-virvali-z-rosiyskoji-tyurmi-jih-tyagayut-na-dopiti-v-ukrajini-637836.html"/>
        <a href="https://glavcom.ua/news/ukrajina-razom-z-jes-zaklikali-rosiyu-povernuti-zahopleni-korabli-630195.html"/>
      </related>
    </article>
  </body>
</html>