<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547503.html/%D9%85%D8%B5%D8%B1%D9%81-%D8%A8%D9%86%D8%B2%DB%8C%D9%86-%D8%AF%D8%B1-%D9%86%D8%AE%D8%B3%D8%AA%DB%8C%D9%86-%D8%B1%D9%88%D8%B2-%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D8%B3%D9%87%D9%85%DB%8C%D9%87-%D8%A8%D9%86%D8%AF%DB%8C----%D8%AF%D8%B1%D8%B5%D8%AF-%DA%A9%D8%A7%D9%87%D8%B4-%DB%8C%D8%A7%D9%81%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T18:45:00+00:00"/>
    <meta property="og:title" content="مصرف بنزین در نخستین روز اجرای طرح سهمیه‌بندی ۲۰ درصد کاهش یافت"/>
    <meta property="og:description" content="سخنگوی شرکت ملی پخش فرآورده‌های نفتی ایران از کاهش ۲۰ درصدی مصرف بنزین کشور در نخستین روز اجرای طرح سهمیه‌بندی بنزین در کشور خبر داد."/>
  </head>
  <body>
    <article>
      <h1>مصرف بنزین در نخستین روز اجرای طرح سهمیه‌بندی ۲۰ درصد کاهش یافت</h1>
      <h2>سخنگوی شرکت ملی پخش فرآورده‌های نفتی ایران:</h2>
      <address>
        <time datetime="2019-11-15T18:45:00+00:00">15 Nov 2019, 18:45</time>
      </address>
      <p>سخنگوی شرکت ملی پخش فرآورده‌های نفتی ایران از کاهش ۲۰ درصدی مصرف بنزین کشور در نخستین روز اجرای طرح سهمیه‌بندی بنزین در کشور خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ فاطمه کاهی ضمن اعلام این خبر به شانا گفت: از ساعت صفر روز جمعه (۲۴ آبان‌ماه) و پس از انتشار اطلاعیه شرکت ملی پخش فرآورده‌های نفتی ایران مبنی بر سهمیه‌بندی بنزین تا ساعت ۱۲ ظهر امروز (24 آبان‌ماه)، ۲۱ میلیون و ۲۰۰ هزار لیتر بنزین در کشور توزیع شده است که این مقدار در مقایسه با مدت مشابه هفته گذشته، کاهش ۲۰ درصدی نشان می‌دهد.</p>
      <p>وی افزود: از میان ۲۱ میلیون و ۲۰۰ هزار لیتر بنزین توزیع شده در این مدت، ۱۴ میلیون لیتر از طریق کارت هوشمند سوخت شخصی و ۷ میلیون لیتر آن از طریق کارت سوخت جایگاه‌دار توزیع شده است.</p>
      <p>کاهی تاکید کرد: مقدار سوخت‌گیری از طریق کارت هوشمند سوخت شخصی در روز جمعه دو برابر بنزین توزیع شده از طریق کارت سوخت جایگاه‌داران بوده است.</p>
      <p>شرکت ملی پخش فرآورده‌های نفتی ایران در نخستین ساعت روز جمعه با صدور اطلاعیه‌ای اعلام کرد که براساس مصوبه شورای عالی هماهنگی اقتصادی سران محترم سه قوه، سهمیه‌بندی بنزین برای همه وسایل نقلیه بنزین‌سوز آغاز شد.</p>
      <p>انتهای پیام/</p>
    </article>
  </body>
</html>