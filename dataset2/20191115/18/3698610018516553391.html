<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/vorskla-priznachila-novogo-golovnogo-trenera-329861_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T18:57:00+00:00"/>
    <meta property="og:title" content="&quot;Ворскла&quot; призначила нового головного тренера"/>
    <meta property="og:description" content="Полтавці змінили наставника."/>
  </head>
  <body>
    <article>
      <h1>"Ворскла" призначила нового головного тренера</h1>
      <h2>Полтавці змінили наставника.</h2>
      <address>
        <time datetime="2019-11-15T18:57:00+00:00">15 Nov 2019, 18:57</time>
      </address>
      <p>Юрій Максимов призначений новим головним тренером<b> <a href="https://dt.ua/SPORT/vorskla-zvilnila-golovnogo-trenera-329682_.html">"Ворскли"</a></b>, повідомляє офіційний сайт полтавчан.</p>
      <p>Останнім клубом Максимова була азербайджанська "Кешля", яку він залишив минулого літа. Під його керівництвом команда виграла Кубок Азербайджану в сезоні 2017/18.</p>
      <p>В Україні Максимов відомий по роботі з ЦСКА, "Оболонню", "Кривбасом" і донецьким "Металургом". Пізніше він очолював російську "Мордовію" і казахстанський "Тараз".</p>
      <p>На посаді головного тренера "Ворскли" Максимов змінив Віталія Косовського, який вчора, 14 листопада, був відправлений у відставку.</p>
      <p>Косівський прийшов у "Ворсклу" в січні 2019-го, очоливши команду U-21. Наприкінці березня став в.о. головного тренера першої команди, повноцінним тренером був призначений зі старту сезону 2019/20.</p>
      <p>З 46-річним фахівцем полтавчани виграли 6 матчів, 6 разів зіграли внічию і зазнали 14 поразок. Після 14 турів "Ворскла" займає останнє місце в УПЛ.</p>
      <p>У першому матчі під керівництвом Максимова "Ворскла" зіграє з "Дніпром-1" на виїзді.</p>
      <p>Раніше повідомлялося про те, що <b><a href="https://dt.ua/SPORT/vorskla-pidpisala-vihovancya-barseloni-322681_.html">"Ворскла" підписала вихованця "Барселони"</a></b>.</p>
      <footer>За матеріалами: <a href="https://dt.ua/go/aHR0cDovL3ZvcnNrbGEuY29tLnVh">ФК Ворскла</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>