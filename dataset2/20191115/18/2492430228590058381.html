<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188583/Zes-ziekenhuizen-uit-regio-doen-mee-aan-landelijke-stakingsdag"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-15T18:47:37+00:00"/>
    <meta property="og:title" content="Zes ziekenhuizen uit regio doen mee aan landelijke stakingsdag"/>
    <meta property="og:description" content="Medewerkers van zes ziekenhuizen in de regio voeren volgende week actie voor een betere cao. Het gaat om het Franciscus Vlietland en Gasthuis in Rotterdam en Schiedam, de vestigingen van het Albert Schweitzer Ziekenhuis in Dordrecht en Zwijndrecht en om het Rotterdamse Ikazia Ziekenhuis en bijbehorende polikliniek in Barendrecht."/>
  </head>
  <body>
    <article>
      <h1>Zes ziekenhuizen uit regio doen mee aan landelijke stakingsdag</h1>
      <address>
        <time datetime="2019-11-15T18:47:37+00:00">15 Nov 2019, 18:47</time>
      </address>
      <h4>Medewerkers van zes ziekenhuizen in de regio voeren volgende week actie voor een betere cao. Het gaat om het Franciscus Vlietland en Gasthuis in Rotterdam en Schiedam, de vestigingen van het Albert Schweitzer Ziekenhuis in Dordrecht en Zwijndrecht en om het Rotterdamse Ikazia Ziekenhuis en bijbehorende polikliniek in Barendrecht.</h4>
      <p>De acties bestaan onder meer uit het draaien van zondagsdiensten. Dat houdt in dat op een aantal afdelingen alleen spoedzorg wordt geboden, zoals op zondag gebeurt.</p>
      <p>Zo zijn in het Ikazia Ziekenhuis geplande afspraken voor operaties, consulten, behandelingen en onderzoeken afgezegd. De Spoedeisende Hulp en de ambulances vallen buiten de acties. Ook de zorg aan opgenomen patiÃ«nten wijzigt niet.</p>
      <p>Aan de staking doen landelijk 150 duizend medewerkers mee die onder een omstreden ziekenhuis-cao vallen. Ze eisen een structurele loonsverhoging en betere afspraken over werk- en rusttijden. Ook willen ze goede afspraken over de instroom en behoud van medewerkers.</p>
    </article>
  </body>
</html>