<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-go-i-dettagli-del-community-day/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T18:32:00+00:00"/>
    <meta property="og:title" content="Pokémon GO: i dettagli del Community Day | Game Division"/>
    <meta property="og:description" content="Manca sempre meno al Community Day di Pokémon GO, previsto per la giornata di domani, che porterà con sè tanti bonus per i giocatori."/>
  </head>
  <body>
    <article>
      <h1>Pokémon GO: i dettagli del Community Day | Game Division</h1>
      <address>
        <time datetime="2019-11-15T18:32:00+00:00">15 Nov 2019, 18:32</time>
      </address>
      <p>Oggi è sicuramente un giorno importantissimo per il franchise dei Pokémon, grazie soprattutto al lancio dei tanto attesi Pokémon Spada e Pokémon Scudo, disponibili entrambi in esclusiva per Nintendo Switch, che inaugurano l’ottava generazione della serie e la inedita regione di Galar.</p>
      <p>In tutto ciò, il titolo mobile di Niantic <b>Pokémon GO</b> continua inesorabilmente ad aggiornarsi con bonus ed eventi: è infatti previsto per la giornata di domani il <b>Community Day</b>. Quest’anno, in particolare, l’evento sarà dedicato a Chimchar, con la mossa esclusiva Incendio. L’evento di ottenimento per la mossa sarà piuttosto ristretto: bisognerà infatti far evolvere Chimchar in Infernape nella finestra temporale compresa tra le 11 di mattina e le 15, orario italiano.</p>
      <figure>
        <img src="https://www.tomshw.it/images/images/2018/11/pokemon-go-8620.768x432.jpg"/>
      </figure>
      <p>Leggi anche: <a href="https://www.tomshw.it/videogioco/nintendo-switch-niente-taglio-prezzi/">Nintendo Switch: niente taglio di prezzi a breve</a></p>
      <p>Ricordiamo che durante il mese di novembre sono previsti ben 3 eventi per Pokémon GO, alcuni dei quali si protrarranno fino al mese di dicembre, rispettivamente Settimana Superefficace, il Festival degli Amici e l’evento dedicato a Terrakion. Non ci resta dunque che attendere ulteriori annunci da parte di <b>Niantic</b>, che siamo certi arriveranno nel corso delle prossime settimane.</p>
      <p>Vi ricordiamo infine che Pokémon GO è attualmente disponibile al download gratuito su entrambi i sistemi operativi, rispettivamente iOS e Android. E voi, state ancora giocando a Pokémon GO? Fatecelo sapere qui sotto nei commenti!</p>
      <blockquote>Hai voglia di giocare all’ottava generazione di Pokémon all’interno della inedita regione di Galar? Acquista allora subito Pokémon Scudo a questo <a href="https://toms.it/f2kQB">indirizzo</a>!</blockquote>
    </article>
  </body>
</html>