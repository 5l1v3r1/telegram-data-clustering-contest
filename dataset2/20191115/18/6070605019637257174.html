<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/societat/judici-homofobia-pilla-denigrar_0_2344565702.html"/>
    <meta property="og:site_name" content="Ara.cat"/>
    <meta property="article:published_time" content="2019-11-15T18:28:28+00:00"/>
    <meta property="og:title" content="La fiscalia acusa els membres del grup homòfob Pilla Pilla de denigrar els homosexuals"/>
    <meta property="og:description" content="Les acusacions mantenen la petició d'entre 15 i 21 anys de pena per al líder del grup"/>
  </head>
  <body>
    <article>
      <h1>La fiscalia acusa els membres del grup homòfob Pilla Pilla de denigrar els homosexuals</h1>
      <h2>Les acusacions mantenen la petició d'entre 15 i 21 anys de pena per al líder del grup</h2>
      <address>
        <time datetime="2019-11-15T18:28:28+00:00">15 Nov 2019, 18:28</time>
      </address>
      <p>Vist per a sentència <a href="https://www.ara.cat/societat/homofobia-Pilla-pilla-judici-Maricon_0_2341565884.html">el judici contra el líder del projecte homòfob Pilla Pilla<i> </i></a>i cinc presumptes col·laboradors, acusats d’atacar tres homes homosexuals a finals del 2013 a Granollers. El cap del grup es feia passar per menor i quedava amb les víctimes per xats de cites. Després s’hi presentava acompanyat pel grup, que arraconava la víctima i el cosia a preguntes sobre la seva sexualitat mentre ho gravaven en vídeo. Després ho penjaven a les xarxes assegurant que es tractava d’un pedòfil. El fiscal de delictes d’odi, Miguel Ángel Aguilar, ha acusat els processats de “denigrar” les víctimes i el col·lectiu en el seu informe final.</p>
      <figure>
        <img src="https://www.ara.cat/2019/11/10/societat/que-difonien-detinguts-amenacaven-homosexuals_2341575895_67264593_117x66.jpg"/>
      </figure>
      <p>
        <a href="https://www.ara.cat/societat/homofobia-Pilla-pilla-judici-Maricon_0_2341565884.html">L’homofòbia dels ‘Pilla pilla’ a judici: “Maricon de merda, on vas?”</a>
      </p>
      <p>El fiscal demana una condemna d’entre 5 i 21 anys de presó per al grup –les peticions de pena més altes són per al líder i per a l'home acusat de gravar els vídeos–, mentre que l’acusació popular, que exerceixen l’Observatori contra l’Homofòbia i la Comissió 28-J, en demana entre 2 i 15.</p>
      <p>El líder del projecte Pilla Pilla <a href="https://www.ara.cat/societat/Judici-projecte-homofobia-pilla-pederastes_0_2342165883.html">va al·legar durant la seva declaració al judici</a> que el seu objectiu era denunciar pederastes i va negar que tingués res a veure amb el projecte d'extrema dreta rus Occupy Paedophilia, una versió que han desestimat les acusacions durant el seu informe final.</p>
      <figure>
        <img src="https://www.ara.cat/2019/11/11/societat/projecte-Pilla-objectiu-descobrir-pederastes_2342175998_67307128_117x66.jpg"/>
      </figure>
      <p>
        <a href="https://www.ara.cat/societat/Judici-projecte-homofobia-pilla-pederastes_0_2342165883.html">El líder del projecte homòfob 'Pilla pilla' diu que el seu objectiu era descobrir pederastes</a>
      </p>
      <p>Aquest divendres també ha declarat com a testimoni un mosso d'esquadra especialitzat en grups extremistes que ha ratificat els vincles entre els Pilla Pilla i els Ocuppy, així com el fet que el grup que va actuar a Granollers utilitzava simbologia neonazi.</p>
    </article>
  </body>
</html>