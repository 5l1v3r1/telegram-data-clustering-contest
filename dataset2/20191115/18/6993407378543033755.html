<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-balaklija-vybuhy-poraneni/30274382.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-15T18:12:38+00:00"/>
    <meta property="og:title" content="Генштаб уточнив число і стан поранених внаслідок вибухів у Балаклії"/>
    <meta property="og:description" content="Внаслідок серії вибухів, що сталися вдень 15 листопада на території колишніх артилерійських складів у Балаклії Харківської області, загинули двоє, поранені п’ятеро військовослужбовців, повідомив Генер"/>
  </head>
  <body>
    <article>
      <h1>Генштаб уточнив число і стан поранених внаслідок вибухів у Балаклії</h1>
      <address>
        <time datetime="2019-11-15T18:12:38+00:00">15 Nov 2019, 18:12</time>
      </address>
      <p>Внаслідок серії вибухів, що сталися вдень 15 листопада на території колишніх артилерійських складів у Балаклії Харківської області, загинули двоє, поранені п’ятеро військовослужбовців, повідомив Генеральний штаб Збройних сил України.</p>
      <p>«Один – у важкому стані; один – середнього ступеня важкості; троє – легкого ступеня важкості. Пораненим військовослужбовцям надається фахова невідкладна медична допомога», – вказано в <a href="https://www.facebook.com/GeneralStaff.ua/posts/1412084035627516?__xts__[0]=68.ARAvO2OaV4ZoTU6nZiWdyPuFuHMm3wNLKv0CJDsPLlRW2cVkkypnCgKZUY0muVqcNI8kJfs-g8SX7KGnxvOvLw-CAauCZBsNZyoxmzu20AOvRCUpGiBlYRZF5XzuXzpKvGHheJmLrzzXZwBUtLywut21gHeBoQRz2bUPxD35966aptFAKeFfDuMtEd2d-CrTet6rEwpi-6OQHL2ZSxQKLRxsBl8S6wSkH0RhKT-eYJh68PRmffSgag2h_atGmwkDBSuDH9MvzOM_WNdAEzKkRPnKhSWjiRJVl7TtHEzVJ6xDWHbCDmU5nP27psjewg16cLenvinerySsN6n2Kdyy4Q&amp;__tn__=-R">повідомленні</a>.</p>
      <p>За даними Генштабу, з 15:13 нових вибухів на технічній території військової частини не фіксували. Загалом на технічній території пролунало близько 20 вибухів.</p>
      <p>
        <b>Читайте також: <a href="https://www.radiosvoboda.org/a/donbass-realii/29937425.html">Вибухи на військових складах: як розслідуються і які висновки зробили​</a></b>
      </p>
      <p>За безпечення безпеки утилізації залучили черговий пожежний підрозділ військової частини. Наразі на територій військової частини триває впорядкування місця проведення робіт з утилізації залишків боєприпасів.</p>
      <p>15 листопада на території колишніх артилерійських складів у Балаклії на Харківщині <a href="https://www.radiosvoboda.org/a/news-balaklija-vybuhy/30273745.html">пролунало кілька поодиноких </a>вибухів.</p>
      <p>Як розповів Радіо Свобода офіцер інформаційного агентства Міністерства Оборони України Дмитро Чалий, за попереднім даними на території арсеналу проводились планові роботи з розмінування, під час яких один зі снарядів здетонував.</p>
      <p>Як <a href="https://www.radiosvoboda.org/a/28385794.html">повідомляло Радіо Свобода</a>, у ніч на 23 березня 2017 року на артилерійських складах у місті Балаклія у Харківській області розпочалася пожежа, через яку почали детонувати снаряди, що зберігалися на складах. Масштабну пожежу гасили кілька діб, у радіусі 10 кілометрів евакуювали близько 20 тисяч людей. Внаслідок вибухів загинула одна людина, ще п'ятеро зазнали поранень.</p>
    </article>
  </body>
</html>