<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980824097.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-15T18:21:00+00:00"/>
    <meta property="og:title" content="ترامپ برای شرکت در نشست سران ناتو به انگلیس می‌رود"/>
    <meta property="og:description" content=" به گزارش فارس، کاخ سفید روز جمعه طی بیانیه‌ای از سفر «دونالد ترامپ» رئیس جمهور آمریکا به انگلیس خبر داد."/>
  </head>
  <body>
    <article>
      <h1>ترامپ برای شرکت در نشست سران ناتو به انگلیس می‌رود</h1>
      <address>
        <time datetime="2019-11-15T18:21:00+00:00">15 Nov 2019, 18:21</time>
      </address>
      <p>رئیس جمهور آمریکا برای شرکت در نشست سران پیمان آتلانتیک شمالی به انگلیس سفر می‌کند.</p>
      <p> به گزارش فارس، کاخ سفید روز جمعه طی بیانیه‌ای از سفر «دونالد ترامپ» رئیس جمهور آمریکا به انگلیس خبر داد.</p>
      <p>بر اساس بیانیه کاخ سفید،‌ترامپ برای شرکت در نشست سران پیمان آتلانتیک شمالی از 2 تا 4 دسامبر (11 تا 13 آذر) در انگلیس خواهد بود.</p>
      <p>این سفر در حالی انجام می‌شود که «امانوئل ماکرون» رئیس جمهور فرانسه پنجشنبه هفته گذشته (۱۶ آبان) در مصاحبه با نشریه اکونومیست گفته بود: «اکنون در حال گذران مرگ مغزی ناتو هستیم» و آمریکا «در حال پشت کردن به ما است» که این موضوع را می‌توان در خروج ناگهانی نیروهای آمریکایی از شمال شرق سوریه بدون مشورت با متحدان ناتو مشاهده کرد.</p>
      <p>سخنان ماکرون علیه وضعیت فعلی ناتو واکنش‌های زیادی را به‌دنبال داشت. «آنگلا مرکل» صدراعظم آلمان، «ینس استولتنبرگ» دبیرکل ناتو و «متئوش موراویتسکی» نخست‌وزیر لهستان از جمله کسانی بودند که از ماکرون انتقاد کردند.</p>
      <p>این در حالی است که مرکل نیز سال گذشته گفته بود: «زمان آن‌‌که بی قید و شرط به دیگران تکیه کنیم به پایان رسیده است».</p>
    </article>
  </body>
</html>