<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/15/karakoy-de-basortulu-kadina-yumruk-atan-zanli-gozaltina-alindi"/>
    <meta property="og:site_name" content="euronews"/>
    <meta property="article:published_time" content="2019-11-15T18:36:22+00:00"/>
    <meta property="og:title" content="Karaköy'de başörtülü kadına yumruk atan zanlı gözaltına alındı"/>
    <meta property="og:description" content="İstanbul Karaköy'de, bir kadının başörtüsünü çektikten sonra yumruk attığı görülen kadın saldırgan gözaltına alındı."/>
  </head>
  <body>
    <article>
      <h1>Karaköy'de başörtülü kadına yumruk atan zanlı gözaltına alındı</h1>
      <address><time datetime="2019-11-15T18:36:22+00:00">15 Nov 2019, 18:36</time> by <a rel="author">euronews </a></address>
      <p>İstanbul Karaköy'de, bir kadının başörtüsünü çektikten sonra yumruk attığı görülen kadın saldırgan gözaltına alındı.</p>
      <p>Karaköy'de kaldırımda yürüyen bir kadın, karşı yönden arkadaşıyla birlikte sohbet ederek gelen Gamze İnce'ye Selanik Pasajı önünde aniden saldırdı. Başına yumruk atar gibi vurduğu İnce'nin başörtüsünü çekiştiren saldırgan kadın, bir kez daha yumruk attı, bir süre bağırdıktan sonra arkasını dönüp yoluna devam etti.</p>
      <p>Neye uğradığını şaşırıp ağlamaya başlayan İnce'yi, olaya tanık olan esnaf su vererek sakinleştirmeye çalıştı. İnce, daha sonra Karaköy Polis Merkezi Amirliğine giderek kendisine saldıran kadından şikayetçi oldu.</p>
      <p>Saat 15.08'de yaşanan olay bir iş yerinin güvenlik kameralarınca kaydedildi. Görüntülerde, saldırıyı gerçekleştiren kadının uzaklaşırken başörtülü kızlara bakarak bağırdığı, bu sırada, kızın açılan saçını kapatmaya çalıştığı görülüyor.</p>
      <p>Kemara kayıtlarına ayrıca kızın girdiği dükkanda ağlarken yüzünü suyla temizleyip sakinleşmeye çalıştığı anlar da yansıdı.</p>
      <figure>
        <iframe data-src="https://twitter.com/euronewses/status/1195351773634027520" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Görüntüleri inceleyen İstanbul emniyeti saldırı şüphelisi kadını gözaltına aldı. İçişleri Bakanı Süleyman Soylu, sosyal medya hesabından "Karaköy’de başörtülü öğrencilere saldıran provokatör, İstanbul Emniyetimiz tarafından gözaltına alındı" açıklaması yaptı.</p>
    </article>
  </body>
</html>