<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158485_1014.html"/>
    <meta property="og:site_name" content="Novsport"/>
    <meta property="article:published_time" content="2019-11-15T18:02:00+00:00"/>
    <meta property="og:title" content="Албън най-бърз в първа тренировка в Бразилия"/>
    <meta property="og:description" content="Второ време даде Валтери Ботас с Мерцедес, докато съотборникът му Люис Хамилтън дори не се опита да прави бърза обиколка"/>
  </head>
  <body>
    <article>
      <h1>Албън най-бърз в първа тренировка в Бразилия</h1>
      <address><time datetime="2019-11-15T18:02:00+00:00">15 Nov 2019, 18:02</time> by <a rel="author">Пламен Димитров</a></address>
      <p> Александър Албън с Ред Бул даде най-добро време в първата свободна тренировка за Гран при на Бразилия. Сесията не беше особено продуктивна, тъй като пистата беше прекалено мокра, а някои състезатели направиха само инсталационни обиколки.</p>
      <p> <br/>Колите на Ред Бул и Торо Росо рискуваха да пробват с гуми софт на влажната настилка, но никой от тях не постигна нищо, а Албън дори катастрофира. Съотборникът му Макс Верстапен и Дани Квят с Торо Росо се завъртяха без да ударят нищо. Албън пък беше записал времето си по-рано в тренировката.<br/> <br/>Второ време даде Валтери Ботас с Мерцедес, докато съотборникът му Люис Хамилтън дори не се опита да прави бърза обиколка. Трети и четвърти се наредиха пилотите на Ферари, като Себастиан Фетел беше по-бърз от Шарл Леклер.<br/> <br/>Карлос Сайнц с Макларън се нареди на пета позиция, следван от двата болида на Рено, където Нико Хюлкенберг беше по-бърз от Даниел Рикардо. Торо Росо заеха осмо и девето място – съответно Пиер Гасли и Дани Квят. Топ 10 затвори Ландо Норис с Макларън.<br/> </p>
    </article>
  </body>
</html>