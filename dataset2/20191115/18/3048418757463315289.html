<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/15/pedofiele-ontsnapte-tbser-ronald-van-zwam-aangehouden-op-schiphol/"/>
    <meta property="og:site_name" content="ThePostOnline"/>
    <meta property="article:published_time" content="2019-11-15T18:54:00+00:00"/>
    <meta property="og:title" content="Ontsnapte pedofiele tbs’er Ronald van Zwam aangehouden op Schiphol"/>
    <meta property="og:description" content="Zat maand lang vast in Frankrijk"/>
  </head>
  <body>
    <article>
      <h1>Ontsnapte pedofiele tbs’er Ronald van Zwam aangehouden op Schiphol</h1>
      <h2>Zat maand lang vast in Frankrijk</h2>
      <address><time datetime="2019-11-15T18:54:00+00:00">15 Nov 2019, 18:54</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>De 40-jarige tbs’er Ronald van Zwam, die na zijn ontsnapping <a href="https://tpo.nl/2019/10/09/ontsnapte-tbser-ronald-van-zwam-opgepakt-in-parijs/">werd opgepakt in Parijs</a>, is vrijdag door de Franse autoriteiten overgeleverd aan Nederland. Direct na aankomst op luchthaven Schiphol is hij overgebracht naar de Penitentiaire Inrichting Schiphol, meldt het Openbaar Ministerie (OM).</p>
      <h4>Lees ook – <a href="https://tpo.nl/2019/10/08/ontsnapte-tbser-ronald-van-zwam-probeert-te-onderhandelen-over-terugkeer-naar-kliniek/">Ontsnapte tbs’er Ronald van Zwam probeert te onderhandelen over terugkeer naar kliniek</a></h4>
      <p>Van Zwam zat in de Pompekliniek in Nijmegen en ging er op 4 oktober vandoor tijdens een begeleid uitstapje op de fiets. Hij had een fietstas volgestopt met spullen en had van tevoren geld gepind. Na zijn vlucht ging een opsporingsbericht uit, waarin publiek werd opgeroepen naar de man uit te kijken.</p>
      <p>Hij zat enkele dagen ondergedoken, maar kon op 9 oktober worden aangehouden in een internetcafé in de Franse hoofdstad. Bij de aanhouding werkten de Franse en Nederlandse politie samen.</p>
      <p>Tijdens zijn vlucht zocht Van Zwam regelmatig contact met <i>Omroep Gelderland</i> om te vertellen over de omstandigheden in de Pompekliniek. Volgens hem is daar te weinig therapie en begeleiding.</p>
      <p>Van Zwam is in 2014 veroordeeld tot tbs met dwangverpleging voor enkele zedendelicten. Hij zocht daarbij via internet contact met minderjarigen en sprak met ze af. In twee van deze gevallen leidde dit tot ontuchtige handelingen.</p>
      <p>
        <b>Lees ook –</b>
        <a href="https://tpo.nl/2019/10/07/justitie-geeft-na-4-dagen-identiteit-ontsnapte-tbser-vrij-ronald-van-zwam/">Justitie geeft na 4 dagen identiteit ontsnapte tbs’er vrij: Ronald van Zwam</a>
      </p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>