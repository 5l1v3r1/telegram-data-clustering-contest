<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/15/7103112/"/>
    <meta property="og:site_name" content="Європейська правда"/>
    <meta property="article:published_time" content="2019-11-15T18:44:53+00:00"/>
    <meta property="og:title" content="В РФ заочно заарештували молдовського олігарха-втікача за контрабанду наркотиків"/>
    <meta property="og:description" content="Тверський суд Москви заочно заарештував молдовського олігарха-втікача Влада Плахотнюка у справі про контрабанду наркотиків."/>
  </head>
  <body>
    <article>
      <h1>В РФ заочно заарештували молдовського олігарха-втікача за контрабанду наркотиків</h1>
      <address>
        <time datetime="2019-11-15T18:44:53+00:00">15 Nov 2019, 18:44</time>
      </address>
      <p>Тверський суд Москви заочно заарештував молдовського олігарха-втікача Влада Плахотнюка у справі про контрабанду наркотиків.</p>
      <p>Як повідомляє "Європейська правда", про це в суді повідомили російському державному агентству <a href="https://tass.ru/">ТАСС</a>.</p>
      <p>Суд вирішив заочно заарештувати Плахотнюка на два місяці з моменту його затримання або екстрадиції до Росії.</p>
      <p>Його заочно звинувачують за статтею 229.1 ч. 4 Кримінального кодексу Російської Федерації про контрабанду наркотиків організованою групою. За це передбачено покарання у вигляді позбавлення волі на строк від 15 до 20 років або довічно, або штрафу в розмірі 1 мільйон рублів.</p>
      <p>Раніше в МВС Росії повідомили, що Плахотнюку інкримінують 28 епізодів контрабанди та незаконного збуту наркотичних засобів в особливо великому розмірі. Слідство вважає, що він є одним з керівників злочинного транснаціонального наркосиндикату.</p>
      <p>Це черговий заочний арешт Плахотнюка російськими судами. Раніше аналогічні рішення були ухвалені за іншими кримінальними справами, фігурантом яких він був.</p>
      <p>В середині червня 2019 року стало відомо, що Плахотнюк виїхав з Молдови до Швейцарії відразу після того, як уряд Демпартії, яку він раніше очолював, оголосив про відставку.</p>
      <related>
        <a href="https://www.eurointegration.com.ua/news/2019/10/30/7102437/"/>
      </related>
    </article>
  </body>
</html>