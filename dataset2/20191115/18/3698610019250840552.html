<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/dzhonson-rozpoviv-scho-nemaye-niyakih-dokaziv-pro-vtruchannya-rf-u-spravi-krayini-329852_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T18:16:00+00:00"/>
    <meta property="og:title" content="Джонсон розповів, що немає ніяких доказів про втручання РФ у справи країни"/>
    <meta property="og:description" content="Джонсон не бачить причин публікувати скандальний звіт завчасно."/>
  </head>
  <body>
    <article>
      <h1>Джонсон розповів, що немає ніяких доказів про втручання РФ у справи країни</h1>
      <h2>Джонсон не бачить причин публікувати скандальний звіт завчасно.</h2>
      <address>
        <time datetime="2019-11-15T18:16:00+00:00">15 Nov 2019, 18:16</time>
      </address>
      <p>Прем'єр-міністра Великої Британії <a href="https://dt.ua/WORLD/britanski-opozicioneri-zacikavilisya-radnikom-dzhonsona-z-za-yogo-zv-yazkiv-z-rf-328377_.html"><b>Борис Джонсон</b></a> заявив, що немає ніяких доказів втручання Росії в британську політику, повідомляє <a href="https://www.bbc.com/news/election-2019-50433574">BBC</a>.</p>
      <p>Під час програми, на яку Джонсон був запрошений, він прокоментував заклики до уряду оприлюднити звіт парламентського комітету з безпеки до виборів 12 грудня.</p>
      <p>За словами Джонсона, він "не бачить ніяких причин міняти звичайні процедури публікації звітів ISC (Комітету з безпеки і розвідки) просто тому, що вибори проводяться".</p>
      <p>Прем'єр також підкреслив, що процес публікації "зазвичай не був" швидше.</p>
      <p>На питання про можливе втручання Росії в британську політику Джонсон сказав, що немає ніяких доказів цього.</p>
      <p>"Й усі повинні бути дуже обережні, адже ви просто не можете ображати всіх, хто приїжджає з певної країни, просто через їхні національності", - зазначив політик.</p>
      <p>12 листопада колишній кандидат у президенти США Хілларі <b><a href="https://dt.ua/WORLD/klinton-rozkritikuvala-dzhonsona-cherez-zatrimku-z-publikaciyeyu-dopovidi-pro-vtruchannya-rf-u-veliko-britaniyu-329352_.html">Клінтон заявила, що той факт, що Велика Британія не опублікувала парламентський звіт </a></b>про можливе російське втручання, є "нез'ясовним і ганебним".</p>
      <p>"Мені видається незбагненним, що ваш уряд не публікує урядову доповідь про російський вплив. Нез'ясованим і ганебним. Кожна людина, яка візьме участь у голосуванні, заслуговує того, щоб побачити цю доповідь до виборів", - сказала політик.</p>
      <p>Доповідь парламентського комітету з розвідки і безпеки була перевірена спецслужбами, однак офіс прем'єр-міністра Бориса Джонсона поки не дав згоду на його публікацію, що означає, що він не буде оприлюднений до виборів 12 грудня.</p>
      <p>Адміністрація <b><a href="https://dt.ua/WORLD/britansku-rozvidku-poperedili-pro-vtruchannya-rf-u-spravi-krayini-cnn-329193_.html">прем'єра Джонсона неодноразово заперечувала</a></b>, що нездатність опублікувати звіт до виборів є політично вмотивованою. </p>
      <footer>За матеріалами: <a href="https://dt.ua/go/aHR0cDovL3d3dy5iYmMuY29tLw==">BBC</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>