<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/15/7232125/"/>
    <meta property="og:site_name" content="Українська правда"/>
    <meta property="article:published_time" content="2019-11-15T18:12:36+00:00"/>
    <meta property="og:title" content="Повідомлення Білого дому про розмову Зеленського і Трампа містило неправду"/>
    <meta property="og:description" content="Після оприлюднення стенограми телефонної розмови президентів Володимира Зеленського і Дональда Трампа, яка відбулася 21 квітня, стало очевидно, що квітневе повідомлення Білого дому про цю розмову містило неправду."/>
  </head>
  <body>
    <article>
      <h1>Повідомлення Білого дому про розмову Зеленського і Трампа містило неправду</h1>
      <address>
        <time datetime="2019-11-15T18:12:36+00:00">15 Nov 2019, 18:12</time>
      </address>
      <p>Після оприлюднення стенограми телефонної розмови президентів Володимира Зеленського і Дональда Трампа, яка відбулася 21 квітня, стало очевидно, що квітневе повідомлення Білого дому про цю розмову містило неправду.</p>
      <p>Про це йдеться у статті "<a href="https://www.eurointegration.com.ua/articles/2019/11/15/7103107/"><b>Європейської правди</b></a>".</p>
      <p>Після спілкування Зеленського і Трампа 21 квітня пресслужба Білого дому поширила повідомлення, у якому йшлося про те, що Трамп  обговорював із Зеленським боротьбу з корупцією та підтримку цілісності України.</p>
      <p>"Президент Трамп підкреслив непохитну підтримку Сполучених Штатів суверенітету та територіальної цілісності України у межах її міжнародно визнаних кордонів", - йшлося у квітневому повідомленні Білого дому.</p>
      <p>Це повідомлення тоді <a href="https://en.hromadske.ua/posts/world-leaders-congratulate-ukraines-zelenskiy-with-election-victory">цитували ЗМІ</a>, його повний текст досі доступний у автоматичних <a href="https://publicpool.kinja.com/subject-in-town-pool-report-4-1834208078">агрегаторах</a> повідомлень пресслужби.</p>
      <p>Втім, в оприлюдненій у п’ятницю стенограмі немає жодних згадок про ці питання.</p>
      <p>Натомість Трамп говорив про <a href="https://www.eurointegration.com.ua/news/2019/11/15/7103099/"><b>українок на конкурсі</b></a> "Міс Всесвіт" та висловлював сподівання, що Зеленський "<a href="https://www.eurointegration.com.ua/news/2019/11/15/7103098/"><b>буде прекрасним президентом</b></a>".</p>
      <p>
        <b>
          <i>Читайте докладніше у статті: </i>
        </b>
        <a href="https://www.eurointegration.com.ua/articles/2019/11/15/7103107/">
          <b>
            <i>Білий дім брехав про Зеленського від початку: що розкрив текст нової розмови із Трампом</i>
          </b>
        </a>
      </p>
      <p>
        <b>Нагадаємо:</b>
      </p>
      <ul>
        <li>15 листопада Білий дім опублікував <a href="https://www.pravda.com.ua/news/2019/11/15/7232091/">стенограму першого дзвінка</a> між Трампом і Зеленським.</li>
      </ul>
      <related>
        <a href="https://www.pravda.com.ua/news/2019/11/15/7232099/"/>
        <a href="https://www.pravda.com.ua/news/2019/11/15/7232096/"/>
        <a href="https://www.pravda.com.ua/news/2019/11/15/7232091/"/>
      </related>
    </article>
  </body>
</html>