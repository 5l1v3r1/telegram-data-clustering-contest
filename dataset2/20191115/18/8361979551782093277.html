<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/zustrich-v-normandskomu-formati-amnistiya-i-vibori-na-donbasi-novini-ukrajini-50053843.html"/>
    <meta property="og:site_name" content="НВ"/>
    <meta property="article:published_time" content="2019-11-15T18:14:00+00:00"/>
    <meta property="og:title" content="ЗМІ дізналися про плани Росії щодо порядку денного нормандського саміту"/>
    <meta property="og:description" content="На саміті лідерів нормандської четвірки мають намір обговорити кілька блоків питань, в тому числі такі суперечливі як амністія бойовиків і особливий статус Донбасу, повідомляє КоммерсантЪ."/>
  </head>
  <body>
    <article>
      <h1>ЗМІ дізналися про плани Росії щодо порядку денного нормандського саміту</h1>
      <h2>На саміті лідерів нормандської четвірки мають намір обговорити кілька блоків питань, в тому числі такі суперечливі як амністія бойовиків і особливий статус Донбасу, повідомляє <br/>КоммерсантЪ.</h2>
      <address>
        <time datetime="2019-11-15T18:14:00+00:00">15 Nov 2019, 18:14</time>
      </address>
      <p>За інформацією співрозмовника, на саміті мають намір прийняти підсумковий документ із закликами працювати у всіх узгоджених напрямах.</p>
      <p>Джерело розповіло, що на порядку денному зустрічі - особливий статус для окремих районів Донецької та Луганської областей, розведення сил і засобів на нових ділянках, зняття «економічної блокади» Донбасу, відновлення залізничного сполучення з окупованими територіями, обмін полоненими і повна амністія бойовиків.</p>
      <p>За словами джерела, російська сторона буде наполягати на закріпленій законодавчо забороні переслідування бойовиків незаконних збройних формувань.</p>
      <p>У межах політичного блоку російська сторона має намір порушити питання «модальності проведення виборів» на окупованому Донбасі. Джерело пояснило, що в цьому напрямку будуть обговорювати відповідальних за вибори (ЦВК України або виборчкоми бойовиків), а також можливість виборів голів обласних адміністрацій.</p>
      <p>Нагадаємо, що <a href="https://nv.ua/ukr/world/geopolitics/normandskiy-samit-data-zustrichi-9-grudnya-novini-ukrajini-50053803.html">саміт лідерів нормандської четвірки відбудеться 9 грудня в Парижі.</a></p>
    </article>
  </body>
</html>