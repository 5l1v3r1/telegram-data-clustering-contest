<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2575007/najkrasi-vokalisti-zi-vsiei-ukraini-zihalisa-do-ternopola-video"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-15T18:31:00+00:00"/>
    <meta property="og:title" content="Найкращі вокалісти зі всієї України з'їхалися до Тернополя (ВІДЕО)"/>
    <meta property="og:description" content="В місті відбувається конкурс імені Соломії Крушельницької"/>
  </head>
  <body>
    <article>
      <h1>Найкращі вокалісти зі всієї України з'їхалися до Тернополя (ВІДЕО)</h1>
      <address><time datetime="2019-11-15T18:31:00+00:00">15 Nov 2019, 18:31</time> by <a rel="author">Олег Давибіда</a></address>
      <p>
        <i>У Тернополі за звання найкращого змагаються вокалісти та хорові колективи з різних куточків України. В місті вже друге відбувається відкритий конкурс імені всесвітньовідомої української співачки, уродженки Тернопільщини Соломії Крушельницької.</i>
      </p>
      <p>Соловейко України Владислав Боднарчук - переможець всеукраїнських та міжнародних конкурсів. Музика для хлопця - це життя. Він не лише виконує композиції, а й грає на фортепіано.</p>
      <p>Христина Лукач на конкурс приїхала зі Львова. Дівчина мріє стати відомою оперною співачкою. Натхненна Соломією Крушельницькою Христина з гордістю бере участь в конкурсі імені всесвітньовідомої української співачки, уродженки Тернопільщини.</p>
      <p>Серед учасників конкурсу чимало вихованців Тернопільського музичного коледжу імені Соломії Крушельницької. Петро Гаджала гордиться тим, що навчається саме у цьому освітньому закладі, який виховав цілу плеяду відомих виконавців.</p>
      <p>Проведення конкурсу імені Соломії Крушельницької на Тернопіллі має 30-літню історію. Від першого конкурсу, який проходив у 1986 році до 2019 — часова відстань у 33 роки! Відродили мистецький захід з ініціативи Благодійного фонду "Соломія" у партнерстві з Тернопільським музичним коледжем ім. Соломії Крушельницької. Географія учасників постійно розширюється.</p>
      <p>"Є люди і з Кропивницького, і з Кривого Рогу, і з Білгород-Дністровського, з нашої області, з Львівщини. Загалом мене вразило, що є така тенденція не просто до такого співу, а й що приділяють увагу виконавчій майстерності", - каже викладач Тернопільського музичного коледжу ім. С. Крушельницької Вадим Дарчук.</p>
      <p>Переможець конкурсу отримає цінний подарунок - цифрове піаніно. Крім цього, організатори передбачили грошові премії.</p>
      <p>Детальніше дивіться у відео "Т1".</p>
      <figure>
        <iframe src="https://www.youtube.com/embed/ZXVv3M1Y8FM" width="560" height="315" data-service="Youtube" scrolling="no"/>
      </figure>
    </article>
  </body>
</html>