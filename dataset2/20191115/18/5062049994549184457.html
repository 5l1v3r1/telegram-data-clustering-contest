<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10695--turnaj-mistru-nadal-udrzel-sanci-na-postup-do-semifinale-ve-trech-setech-udolal-tsitsipase"/>
    <meta property="og:site_name" content="Tenisový svět"/>
    <meta property="article:published_time" content="2019-11-15T18:10:00+00:00"/>
    <meta property="og:title" content="Turnaj mistrů: Nadal udržel šanci na postup do semifinále! Ve třech setech udolal Tsitsipase"/>
    <meta property="og:description" content="Rafael Nadal se udržel ve hře o postup do semifinále Turnaje mistrů! Světová jednička zvládla v Londýně již druhý třísetový duel v řadě, když porazila Řeka Stefanose Tsitsipase, již jistého postupujícího, 7:5 ve třetím setu. Nadal bude muset ve večerním zápase fandit Rusu Medvedědovi. Pokud by totiž porazil Němce Alexandera Zvereva, postoupil by do semifinále právě španělský tenista."/>
  </head>
  <body>
    <article>
      <h1>Turnaj mistrů: Nadal udržel šanci na postup do semifinále! Ve třech setech udolal Tsitsipase</h1>
      <address>
        <time datetime="2019-11-15T18:10:00+00:00">15 Nov 2019, 18:10</time>
      </address>
      <p>
        <b>Rafael Nadal se udržel ve hře o postup do semifinále Turnaje mistrů! Světová jednička zvládla v Londýně již druhý třísetový duel v řadě, když porazila Řeka Stefanose Tsitsipase, již jistého postupujícího, 7:5 ve třetím setu. Nadal bude muset ve večerním zápase fandit Rusu Medvedědovi. Pokud by totiž porazil Němce Alexandera Zvereva, postoupil by do semifinále právě španělský tenista.</b>
      </p>
      <p><b>Nadal zvítězil a udržel se ve hře o semifinále!<br/></b>Rafael Nadal přidal v páték na letošním Turnaji mistrů druhou výhru, ani to však aktuální světové jedničce nemusí stačit k postupu ze skupiny.</p>
      <p>Španělský tenista zvládl napínavou bitvu s velmi dobře hrajícím Řekem Stefanosem Tsitsipasem, který měl již před zápasem zajištěný postup ze skupiny. Nejlepší řecký hráč historie vyhrál první sadu v tiebreaku, ale Nadal předvedl druhý parádní obrat v řadě. Po bitvě s Medveděvem zvládl Nadal i souboj s Tsitsipasem, kterého porazil po setech 6:7(4), 6:4 a 7:5.</p>
      <p>Nadal se udržel ve hře o postup do sobotního semifinále, ale nyní bude muset fandit Rusu Daniilu Medveděvovi. Pokud by totiž světová čtyřka porazila ve večerním duelu Němce Alexandera Zvereva, postoupila by ze skupiny André Agassiho právě dvojice Tsitsipas – Nadal. V případě výhry Zvereva zamíří do semifinálových bojů neměcký tenista. Obhájce titulu má tak postup ve svých rukou, pro Medveděva naopak bez ohledu na výsledek večerního zápasu působení na Turnaji mistrů skončí.</p>
      <figure>
        <iframe data-src="https://twitter.com/Olly_ATP_2019/status/1195008280139091969?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Cabal s Farahem slaví první výhru</b><br/>Juan Cabal s Robertem Farahem poprvé na letošním Turnaji mistrů zvítězili. Světové deblové jedničky si v pátečním duelu poradily s Krawietz, Mies, když zvítězily za hodinu a půl hry po setech 7:6(7), 6:2 a uchovaly si šanci na postup do sobotního semifinále.</p>
      <p><b><u>Páteční program</u></b><br/><b>Cabal, Farah (oba COL)</b> – Krawietz, Mies (oba GER) 7:6(7), 6:2<br/><b>Rafael Nadal (ESP, 1.)</b> – Stefanos Tsitsipas (GRE, 6.) 6:7(4), 6:4, 7:5<br/>18:45 Rojer (NED), Tecau (ROU) – Herbert, Mahut (oba FRA)<br/>21:00 Daniil Medveděv (RUS, 4.) – Alexander Zverev (GER, 7.)</p>
      <footer>Filip Lefenda, Jan Havlovic, foto: Twitter: ATP Finals</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10691--turnaj-mistru-postup-slavi-federer-djokovic-zakonci-sezonu-jako-druhy"/>
      </related>
    </article>
  </body>
</html>