<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/robota-na-fsb-agenta-vidpravili-za-grati-novini-ukrajini-50053845.html"/>
    <meta property="og:site_name" content="НВ"/>
    <meta property="article:published_time" content="2019-11-15T18:16:00+00:00"/>
    <meta property="og:title" content="У Полтавській області агента ФСБ відправили за ґрати"/>
    <meta property="og:description" content="У Полтавській області на 12 років засудили агента ФСБ Росії, якого влітку 2019 року викрила контррозвідка СБУ."/>
  </head>
  <body>
    <article>
      <h1>У Полтавській області агента ФСБ відправили за ґрати</h1>
      <h2>У Полтавській області на 12 років засудили агента ФСБ Росії, якого влітку 2019 року викрила контррозвідка СБУ.</h2>
      <address>
        <time datetime="2019-11-15T18:16:00+00:00">15 Nov 2019, 18:16</time>
      </address>
      <p>Про це повідомляє пресслужба СБУ.</p>
      <p>Експрацівника органів МВС України завербували в 2014 році на матеріальній основі на території тимчасово анексованого Криму. У його вербуванни брали участь співробітники так званого УФСБ РФ по Криму і Севастополю Микола Путинцев та Кирило Симагін, які є колишніми військовослужбовцями СБУ, що зрадили військовій присязі і перейшли на бік ворога.</p>
      <p>Протягом п’яти років агент, який отримав від кураторів позивний Діментій, за матеріальну винагороду збирав для ФСБ РФ інформацію про військові об'єкти, розвиток суспільно-політичної, соціально-економічної ситуації в Полтавському регіоні та Україні в цілому.</p>
      <p>Зібрані дані розвідки він передавав російській спецслужбі через відпрацьовані канали електронного зв’язку, а також під час відвідування тимчасово окупованого Криму та Росії.</p>
      <p>Контррозвідники СБУ затримали чоловіка в Кременчуці Полтавської області 18 липня цього року.</p>
      <p>Крюківський районний суд Кременчука Полтавської області визнав агента винним у скоєнні злочину, передбаченого ч. 1 ст. 111 (державна зрада) Кримінального кодексу України.</p>
    </article>
  </body>
</html>