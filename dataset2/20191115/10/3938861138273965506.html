<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_vidobutok-gazu-v-ukrayini-ce-pitannya-nacionalnoyi-bezpeki-a-ne-energonezalezhnosti-amir-kilani/938313"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T10:52:00+00:00"/>
    <meta property="og:title" content="Видобуток газу в Україні - це питання національної безпеки, а не енергонезалежності - Амір Кілані"/>
    <meta property="og:description" content="Збільшення видобутку газу в Україні є не стільки питанням енергонезалежності України, скільки питанням національної безпеки. Про це в ході дискусійної панелі &quot;Що заважає газовій незалежності України&quot; заявив представник Xinjiang Beiken Energy Engineering Co., Ltd в Україні Амір ..."/>
  </head>
  <body>
    <article>
      <h1>Видобуток газу в Україні - це питання національної безпеки, а не енергонезалежності - Амір Кілані</h1>
      <address><time datetime="2019-11-15T10:52:00+00:00">15 Nov 2019, 10:52</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938313_w_300.jpg?v=0"/>
        <figcaption>Представник Xinjiang Beiken Energy Engineering Co., Ltd в Україні Амір Кілані: "Внутрішній видобуток газу може дати дуже швидку генерацію зростання ВВП країни". Фото: Антикор</figcaption>
      </figure>
      <p>Збільшення видобутку газу в Україні є не стільки питанням енергонезалежності України, скільки питанням національної безпеки.</p>
      <p>Про це в ході дискусійної панелі "Що заважає газовій незалежності України" заявив представник Xinjiang Beiken Energy Engineering Co., Ltd в Україні Амір Кілані.</p>
      <p>"До 2015 року це було питання енергонезалежності від сусідніх країн. В даний момент потрібно розуміти, що в цьому є велика частка економіки. Є споживання. Є внутрішній видобуток, який нижче цього споживання. Навіть на цій мінімальній точці споживання, в якій зараз Україна знаходиться. Відповідно цей дефіцит перекривається імпортом", - зазначив він.</p>
      <p>Різниця між імпортом і внутрішнім видобутком газу, за словами Кілані, полягає в тому, що другий забезпечує більший дохід бюджет країни.</p>
      <p>"Тому що імпорт - це тільки ПДВ, а внутрішній видобуток - це також рента. Це зростання ВВП, тому що буде працювати економіка. Це робочі місця, що дозволить не давати висококваліфікованим кадрам, яких в цій галузі також дефіцит, виїжджати з України. Що важливо, це платіжний баланс", - пояснив представник Xinjiang Beiken Energy.</p>
      <p>"Це не тільки питання молодшого і старшого брата. Внутрішній видобуток може дати дуже швидку генерацію зростання ВВП країни. Внутрішній видобуток газу - це питання національної безпеки", - підкреслив Кілані.</p>
      <p>"Якщо взяти повідомлення Мінфіну щодо недовиконання дохідної частини бюджету за останні кілька місяців, більшу частину займає недоотримання ренти", - резюмував він.</p>
    </article>
  </body>
</html>