<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/15/society/allages-stin-paideia-erxontai-protypa-epal/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-15T10:36:52+00:00"/>
    <meta property="og:title" content="Αλλαγές στην Παιδεία – Ερχονται πρότυπα ΕΠΑΛ"/>
    <meta property="og:description" content="Στην πρόθεση της κυβέρνησης για δημιουργία πρότυπων ΕΠΑΛ αναφέρθηκε, σε δηλώσεις της από το Ηράκλειο, η υφυπουργός Παιδείας, αρμόδια για θέματα Πρωτοβάθμιας και Δευτεροβάθμιας Εκπαίδευσης και Ειδικής Αγωγής, Σοφία Ζαχαράκη."/>
  </head>
  <body>
    <article>
      <h1>Αλλαγές στην Παιδεία – Ερχονται πρότυπα ΕΠΑΛ</h1>
      <h2>Στην πρόθεση της κυβέρνησης για δημιουργία πρότυπων ΕΠΑΛ αναφέρθηκε, σε δηλώσεις της από το Ηράκλειο, η υφυπουργός Παιδείας, αρμόδια για θέματα Πρωτοβάθμιας και Δευτεροβάθμιας Εκπαίδευσης και Ειδικής Αγωγής, Σοφία Ζαχαράκη.</h2>
      <address><time datetime="2019-11-15T10:36:52+00:00">15 Nov 2019, 10:36</time> by <a rel="author">ΤοΒΗΜΑ Team</a></address>
      <p>Στην πρόθεση της κυβέρνησης για δημιουργία πρότυπων ΕΠΑΛ αναφέρθηκε, σε δηλώσεις της από το Ηράκλειο, η υφυπουργός Παιδείας, αρμόδια για θέματα Πρωτοβάθμιας και Δευτεροβάθμιας Εκπαίδευσης και Ειδικής Αγωγής, Σοφία Ζαχαράκη.</p>
      <p>Η κ. Ζαχαράκη σημείωσε ότι για τα ΕΠΑΛ, στα οποία γίνεται η επαγγελματική εκπαίδευση, η δημιουργία πρότυπων μονάδων θεωρείται μία σημαντική εξέλιξη. Όπως τόνισε, ήδη βρίσκονται σε εξέλιξη διαδικασίες, ούτως ώστε σύντομα το υπουργείο να μπορεί να δώσει συγκεκριμένο χρονοδιάγραμμα.</p>
      <p>
        <a href="https://www.in.gr/2019/11/15/economy/liksiprothesma-katatethike-rythmisi-gia-ofeiles-tou-dimosiou-se-idiotes/">Ληξιπρόθεσμα : Κατατέθηκε ρύθμιση για οφειλές του Δημοσίου σε ιδιώτες</a>
      </p>
      <p>Η υφυπουργός επισήμανε ότι η στόχος της κυβέρνησης είναι να δημιουργηθούν από ένα πειραματικό και πρότυπο σχολείο σε κάθε έδρα Περιφερειακής Ενότητας και πρόσθεσε πως σε ό,τι αφορά τα πειραματικά σχολεία δεν θα αλλάξει ο τρόπος εισαγωγής, δηλαδή θα εξακουλουθεί να ισχύσει η κλήρωση.</p>
      <p>«Αποτελεί τμήμα των προγραμματικών μας δηλώσεων η δημιουργία σε κάθε έδρα Περιφερειακής Ενότητας ενός πρότυπου και ενός πειραματικού σχολείου. Με τις ομάδες εργασίας και με τη νέα επιτροπή που θα διοικεί τα πειραματικά, το έχουμε ως προτεραιότητα και θα το δείτε να ξετυλίγεται τα επόμενα χρόνια», υπογράμμισε η κ. Ζαχαράκη.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tovima.gr/2019/11/15/science/algorithmos-gia-asfaleis-eidopoiiseis/">Αλγόριθμος για… ασφαλείς ειδοποιήσεις</a>
      </p>
    </article>
  </body>
</html>