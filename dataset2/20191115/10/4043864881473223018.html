<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/15/7232054/"/>
    <meta property="og:site_name" content="Українська правда"/>
    <meta property="article:published_time" content="2019-11-15T10:58:30+00:00"/>
    <meta property="og:title" content="Російські шпигуни могли перехопити розмову Трампа про Україну – CNN"/>
    <meta property="og:description" content="Існує велика ймовірність того, що розмову по мобільному телефону влітку між послом США в ЄС Гордоном Сондлендом, який перебував в Україні, та президентом Дональдом Трампом прослуховували служби розвідки багатьох зарубіжних країн, зокрема Росії."/>
  </head>
  <body>
    <article>
      <h1>Російські шпигуни могли перехопити розмову Трампа про Україну – CNN</h1>
      <address>
        <time datetime="2019-11-15T10:58:30+00:00">15 Nov 2019, 10:58</time>
      </address>
      <p>Існує велика ймовірність того, що розмову по мобільному телефону влітку між послом США в ЄС Гордоном Сондлендом, який перебував в Україні, та президентом Дональдом Трампом прослуховували служби розвідки багатьох зарубіжних країн, зокрема Росії.</p>
      <p>Про це декілька колишніх американських чиновників заявили <a href="https://edition.cnn.com/2019/11/14/politics/bill-taylor-gordon-sondland-call-trump-security-concerns/index.html">CNN</a>, повідомляє "<a href="https://www.eurointegration.com.ua/news/2019/11/15/7103067/">Європейська правда</a>".</p>
      <p>"Якщо це правда, дзвінок по мобільному телефону між послом Сондлендом та президентом Трампом є грубим порушенням традиційних практик контррозвідки, про які представники національної безпеки неодноразово повідомляють всім - зокрема послам політичного призначення, таким як Сондленд", - вважає Марк Полімеропулос, колишній офіцер ЦРУ, який наглядав за операціями в Європі та Росії, перш ніж піти у відставку цього літа.</p>
      <p>"Я не можу пригадати за свою кар'єру, коли посол у високо контррозвідувальному середовищі, як Київ, мав би таку незахищену розмову з президентом. Це просто не повинно відбуватися", - сказав він.</p>
      <p>Білл Тейлор, провідний американський дипломат в Україні, під час першого публічного слухання про імпічмент в середу <a href="https://www.eurointegration.com.ua/news/2019/11/13/7103011/">розповів</a>, що член його штабу, який супроводжував Сондленда на зустрічах у Києві, бачив, як посол дзвонить Трампу зі свого мобільного телефону та підслухав, що президент запитує про певні "розслідування".</p>
      <p>Залишається незрозумілим, чи був зашифрований мобільний телефон Сондленда, але американські посли зазвичай не мають такого типу захисту на своїх мобільних пристроях, вважають нинішні та колишні урядові чиновники США</p>
      <related>
        <a href="https://www.pravda.com.ua/news/2019/11/15/7232047/"/>
        <a href="https://www.pravda.com.ua/news/2019/11/15/7232041/"/>
        <a href="https://www.pravda.com.ua/news/2019/11/15/7232030/"/>
      </related>
    </article>
  </body>
</html>