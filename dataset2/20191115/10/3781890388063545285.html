<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741859"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T10:06:00+00:00"/>
    <meta property="og:title" content="&quot;บิ๊กป้อม&quot;ปัดนายกฯนัดมีตติ้งประสานรอยร้าว"/>
    <meta property="og:description" content="”บิ๊กป้อม” ปัดข่าวนายกฯ นัดหัวหน้า-เลขาฯพรรคร่วมกินข้าวเคลียร์ใจ ย้อนถามรอยร้าวที่ไหน"/>
  </head>
  <body>
    <article>
      <h1>"บิ๊กป้อม"ปัดนายกฯนัดมีตติ้งประสานรอยร้าว</h1>
      <address>
        <time datetime="2019-11-15T10:06:00+00:00">15 Nov 2019, 10:06</time>
      </address>
      <p>
        <b>”บิ๊กป้อม” ปัดข่าวนายกฯ นัดหัวหน้า-เลขาฯพรรคร่วมกินข้าวเคลียร์ใจ ย้อนถามรอยร้าวที่ไหน</b>
      </p>
      <p>เมื่อวันที่ 15 พ.ย. ที่กระทรวงกลาโหม พล.อ.ประวิตร วงษ์สุวรรณ รองนายกรัฐมนตรี ให้สัมภาษณ์ก่อนต้อนรับพล.อ.เว่ย เฟิ่งเหอ รมว.กลาโหม สาธารณรัฐประชาชนจีน และคณะ ในโอกาสเดินทางเยือนประเทศไทยอย่างเป็นทางการในฐานะแขกของกระทรวงกลาโหม เพื่อเข้าร่วมประชุมรัฐมนตรีกลาโหมอาเซียนอย่างไม่เป็นทางการ และการประชุมรัฐมนตรีกลาโหมอาเซียน กับรัฐมนตรีกลาโหมประเทศคู่เจรจา ครั้งที่ 6 ระหว่างวันที่15-19 พ.ย.2562 ถึงกรณีที่มีกระเเสข่าวว่าพล.อ.ประยุทธ์ จันทร์โอชา นายกรัฐมนตรี และรมว.กลาโหม จะนัดหัวหน้าพรรคและเลขาธิการพรรคร่วมรัฐบาลรับประทานอาหารเพื่อเคลียร์ใจว่า “ยังไม่มี  ไม่มี”<br/><br/>เมื่อถามว่า ตอนนี้มีรอยร้าวเกิดขึ้นในพรรคร่วมรัฐบาลหรือไม่ พล.อ.ประวิตร ย้อนถามว่า “รอยร้าวที่ไหน ไม่มี” เมื่อถามย้ำว่าเป็นรอยร้าวที่มาจากพรรคภูมิใจไทยหรือไม่ พล.อ.ประวิตร กล่าวย้ำว่า “ไม่มีแล้ว เขาโอเคแล้ว“</p>
    </article>
  </body>
</html>