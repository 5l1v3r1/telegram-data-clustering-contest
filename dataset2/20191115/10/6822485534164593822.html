<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980824020.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-15T10:19:00+00:00"/>
    <meta property="og:title" content="مسعود شجاعی: شرمنده‌ام و از همه عذرخواهی می‌کنم"/>
    <meta property="og:description" content=" به گزارش مهر، در یکی از مسابقات مرحله دوم انتخابی جام جهانی ۲۰۲۲ و انتخابی جام ملتهای ۲۰۲۳ آسیا، تیم ملی ایران روز گذشته در اردن به مصاف تیم عراق رفت و با نتیجه یک به ۲ شکست خورد. مسعود شجاعی کاپیتان تیم ملی ایران در دقیقه ۸۱ با دریافت کارت زرد دوم از زمین مسابقه اخراج شد و تیم کشورمان در دقیقه ۹۲ گل دوم را از حریفش دریافت کرد."/>
  </head>
  <body>
    <article>
      <h1>مسعود شجاعی: شرمنده‌ام و از همه عذرخواهی می‌کنم</h1>
      <address>
        <time datetime="2019-11-15T10:19:00+00:00">15 Nov 2019, 10:19</time>
      </address>
      <p>کاپیتان تیم ملی فوتبال ایران بعد از باخت به عراق، گفت: دوست داشتم بعد از این بازی پیام آور شادی باشم ولی از همه عذرخواهی می‌کنم.</p>
      <p> به گزارش مهر، در یکی از مسابقات مرحله دوم انتخابی جام جهانی ۲۰۲۲ و انتخابی جام ملتهای ۲۰۲۳ آسیا، تیم ملی ایران روز گذشته در اردن به مصاف تیم عراق رفت و با نتیجه یک به ۲ شکست خورد. مسعود شجاعی کاپیتان تیم ملی ایران در دقیقه ۸۱ با دریافت کارت زرد دوم از زمین مسابقه اخراج شد و تیم کشورمان در دقیقه ۹۲ گل دوم را از حریفش دریافت کرد.</p>
      <p>مسعود شجاعی بعد از این بازی با انتشار پیامی از مردم ایران عذرخواهی کرد:</p>
      <p>«همیشه در این سال ها هربار که پیراهن مقدس تیم ملی کشورم را به تن کردم نهایت تلاشم را کردم که با تمام وجودم برای تیم ملی بازی کنم که منجر به موفقیت تیم ملی شود و باعث سربلندی و غرور شما مردم شریف، خانواده ام و دوستانم باشم. خیلی دوست داشتم که امروز هم بعد از بازی برای شما پیامآور شادی باشم و تبریک بگویم. ولی امروز بعد از آن اتفاق تلخ حرفی ندارم جز شرمندگی و اینکه از حضور شما هموطنان بزرگوار خانواده ام و همچنین دوستانم عذرخواهی کنم چون که به خوبی می دانم که موفقیت و بردهای تیم ملی چقدر در زندگی روزمره شما تاثیرگذار است. قوی می مانم و تلاشم را دو چندان می کنم که بازهم باعث افتخارتان باشم.»</p>
    </article>
  </body>
</html>