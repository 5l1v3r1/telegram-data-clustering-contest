<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://leganerd.com/2019/11/15/tornare-a-vincere-ecco-il-trailer-del-nuovo-film-con-ben-affleck/"/>
    <meta property="og:site_name" content="Lega Nerd"/>
    <meta property="article:published_time" content="2019-11-15T10:02:13+00:00"/>
    <meta property="og:title" content="Tornare a Vincere: ecco il trailer del nuovo film con Ben Affleck"/>
    <meta property="og:description" content="L'ex interprete di Batman torna sul grande schermo con un film drammatico, che racconta una storia che ha a che fare con il suo passato."/>
  </head>
  <body>
    <article>
      <h1>Tornare a Vincere: ecco il trailer del nuovo film con Ben Affleck</h1>
      <address><time datetime="2019-11-15T10:02:13+00:00">15 Nov 2019, 10:02</time> by <a rel="author" href="https://leganerd.com/author/newsbot27/" target="_blank">newsbot27</a></address>
      <p>
        <i>L’ex interprete di Batman torna sul grande schermo con un film drammatico, che racconta una storia che ha a che fare con il suo passato.</i>
      </p>
      <p>Dopo l’esperienza non del tutto positiva con il personaggio di <a href="https://leganerd.com/2017/01/31/ben-affleck-abbandona-the-batman/">Batman</a>, l’attore Ben Affleck ritorna sul grande schermo con un film che ricorda molto le ultime vicende che lo hanno coinvolto personalmente (Affleck viene da un percorso riabilitativo con l’alcool).</p>
      <p>Questa è la sinossi del film:</p>
      <blockquote>Una volta Jack Cunningham (Ben Affleck) aveva una vita piena di promesse. Al liceo era un fenomeno della pallacanestro con in mano una borsa di studio universitaria, quando improvvisamente, per motivi sconosciuti, decise di allontanarsi dal mondo del basket, rinunciando al proprio brillante futuro.<br/><br/>Anni più tardi, Jack si trova ad un passo dalla rovina, scatenata da una perdita inenarrabile, annegando nell’alcolismo che gli era già costato un matrimonio e qualunque altra speranza di vita migliore.<br/><br/>Quando gli viene offerta la possibilità di allenare la squadra di pallacanestro del suo vecchio liceo, lontana dagli anni gloriosi di un tempo, accetta con riluttanza, sorprendendo soltanto lui stesso.<br/><br/>Quando i ragazzi iniziano a comportarsi da squadra e conseguentemente a vincere, Jack crede di aver finalmente trovato una ragione per cui combattere i demoni che lo hanno portato vicino alla rovina.<br/><br/>Ma basterà questo a riempire i suoi vuoti, a curare le profonde ferite del suo passato e a condurlo sulla strada della redenzione?</blockquote>
      <p> </p>
      <p>Il premio Oscar Ben Affleck è il protagonista del film diretto da Gavin O’Connor. Gordon Gray, Jennifer Todd, Gavin O’Connor e Gavin O’Connor sono i produttori del film, scritto da Brad Ingelsby.</p>
      <p>Nel film compaiono anche Al Madrigal, Michaela Watkins, Janina Gavankar e Glynn Turman. Il team creativo dietro alla cinepresa di O’Connor include il direttore della fotografia Eduard Grau, lo scenografo Keith P. Cunningham, il montatore David Rosenbloom e la costumista Cindy Evans. Le musiche sono del compositore Rob Simonsen.</p>
      <p> </p>
      <p>Ecco il trailer di Tornare a Vincere:</p>
      <figure>
        <iframe src="https://www.youtube.com/embed/6Na8PVmancw" width="660" height="400" data-service="Youtube" scrolling="no"/>
      </figure>
    </article>
  </body>
</html>