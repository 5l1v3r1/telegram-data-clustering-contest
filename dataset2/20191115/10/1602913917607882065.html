<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/companii/cemacon-cluj-controlat-de-retailerul-de-bricolaj-dedeman-a-incheiat-primele-noua-luni-cu-afaceri-de-100-5-mil-lei-in-crestere-cu-15-si-un-profit-de-26-mil-lei-cu-16-mai-mare-18588861"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-15T10:41:59+00:00"/>
    <meta property="og:title" content="Cemacon Cluj, controlat de retailerul de bricolaj Dedeman, a încheiat primele nouă luni cu afaceri de 100,5 mil.lei, în creştere cu 15%, şi un profit de 26 mil.lei, cu 16% mai mare"/>
    <meta property="og:description" content="Producătorul de cărămizi Cemacon Cluj (CEON), controlat de fraţii Dragoş şi Adrian Pavăl, proprietarii Dedeman, a înregistrat în primele nouă luni o cifră de afaceri de 100,5 milioane lei, în creştere cu 15%, şi un profit net de 26,2 milioane lei, cu 16% peste nivelul din perioada similară a anului trecut."/>
  </head>
  <body>
    <article>
      <h1>Cemacon Cluj, controlat de retailerul de bricolaj Dedeman, a încheiat primele nouă luni cu afaceri de 100,5 mil.lei, în creştere cu 15%, şi un profit de 26 mil.lei, cu 16% mai mare</h1>
      <address><time datetime="2019-11-15T10:41:59+00:00">15 Nov 2019, 10:41</time> by <a rel="author" href="https://www.zf.ro/autor/roxana-rosu" target="_blank">Roxana Rosu</a></address>
      <p>Producătorul de cărămizi Cemacon Cluj (CEON), controlat de fraţii Dragoş şi Adrian Pavăl, proprietarii Dedeman, a înregistrat în primele nouă luni o cifră de afaceri de 100,5 milioane lei, în creştere cu 15%, şi un profit net de 26,2 milioane lei, cu 16% peste nivelul din perioada similară a anului trecut.</p>
      <p>“Am închis primele 9 luni din 2019 cu rezultate peste intreg anul anterior, 2018 - atat ca cifra de afaceri, cat si ca profit. Deşi contextul de piaţă nu a fost la fel de favorabil şi cu premise de cost mai negative decât in 2018. Ne mentţnem leadershipul din perspectiva profitabilităţii în sector. Investiţiile de peste 6 milioane de euro din ultimii 2 ani directionate către imbunătăţiri cantittive şi calitative ale facilităţilor de producţie şi în fabrici noi, deja produc cifra de afaceri şi profit relevante. Prin finanţările nerambursabile obţinute, cu trei proiecte aflate în implementare în prezent, am accelerat dezvoltarea resurselor umane în companie şi implementam solutii energetice avansate”, a declarat Liviu-Ionel Stoleru, directorul general al companiei.</p>
      <p>EBIDTA companiei s-a majorat cu 10% , la 38,4 milioane lei.</p>
      <p>Cheltuielile salariale au crescut cu 21% faţă de anul precedent, atât din cauza unei creşteri cu 6% a numărului de angajaţi, comparat cu aceeasi perioada a anului 2018, cât şi datorită modificărilor salariale operate în contextul unei pieţi a muncii tot mai competitive, precum şi implementarea modificărilor aduse de OUG 114 la finalul lui decembrie 2018.</p>
      <p>Cheltuielile operaţionale au înregistrat o creştere de 29%, ca efect al cresterii cheltuielilor cu utilităţtile şi transportul.</p>
      <p>Compania controlată în proporţie de 73,3% de către retailerul de bricolaj Dedeman, cea mai puternică afacere antreprenorială românească fondată de fraţii Dragoş şi Adrian Pavăl, are o capitalizare de 181 mil. lei.</p>
      <p>De la începutul anului, acţiunile CEON s-au apreciat cu 14% pe un rulaj de tranzacţionare de circa 63 mil. lei.</p>
    </article>
  </body>
</html>