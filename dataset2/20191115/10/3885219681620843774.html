<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3323917"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-15T10:07:00+00:00"/>
    <meta property="og:title" content="גבר נורה במהלך מרדף משטרתי אחרי רכב בטמרה; שוטרת חשודה נחקרה"/>
    <meta property="og:description" content="המקרה אירע לאחר שאשתו של הירוי, תושב העיר בן 40, התלוננה למשטרה כי הוא מנסה להתנגש בה עם רכבו. שוטרים שהגיעו לזירה פתחו..."/>
  </head>
  <body>
    <article>
      <h1>גבר נורה במהלך מרדף משטרתי אחרי רכב בטמרה; שוטרת חשודה נחקרה</h1>
      <address><time datetime="2019-11-15T10:07:00+00:00">15 Nov 2019, 10:07</time> by <a rel="author">יואב איתיאל</a></address>
      <figure>
        <img src="https://img.wcdn.co.il/f_auto,w_700/2/9/5/0/2950183-46.jpeg"/>
        <figcaption>זירת הירי לאחר המרדף בטמרה</figcaption>
      </figure>
      <p>המחלקה לחקירות שוטרים חוקרת מאתמול (חמישי) אירוע בו נורה תושב טמרה בן 40 על ידי שוטרת, במהלך מרדף משטרתי. השוטרת נעצרה, נחקרה ושוחררה בתנאים מגבילים.</p>
      <p>האירוע החל לאחר דיווח שהתקבל במשטרה מאשת החשוד שהתלוננה כי ניסה לפגוע בה עם רכבו בעיר שבגליל התחתון. שוטרים שהגיעו לזירה החלו במרדף המשטרתי, והחשוד נורה על ידי השוטרת בעת שהיה במכוניתו. הוא פונה על ידי נט"ן של אל זהראוי במצב קשה לבית החולים רמב"ם וכעת מאושפז במחלקה לטיפול נמרץ כשהוא מורדם ומונשם. לאחר האירוע התפתחה במקום מהומה כשעשרות מתושבי המקום הקיפו את הרכב המשטרתי. הכוחות שהיו בזירה פינו את המוחים. החקירה נמשכת תחת צו איסור פרסום זהות השוטרים המעורבים.<br/>.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3320544">בצל המחאה: תחנת משטרה נחנכה בטמרה; גבר נורה למוות בכפר קרע </a>
        <a href="https://news.walla.co.il/item/3323290"> שלפו אקדח וירו לעבר הפיצוציה: צעיר בן 25 נורה למוות בחיפה </a>
        <a href="https://news.walla.co.il/item/3321713"> החשד לרצח בדרום: קרובי משפחתו של שופט נורו למוות בגלל נקמה </a>
        <a href="https://tld.walla.co.il/item/3239992?lm_supplier=16893&amp;lm_bc=18500"> התואר שבזכותו תוכלו לבחור ולבנות את הקריירה שלכם תוך כדי תנועה תוכן מקודם</a>
      </p>
    </article>
  </body>
</html>