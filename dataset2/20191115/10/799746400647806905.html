<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/15/7103080/"/>
    <meta property="og:site_name" content="Європейська правда"/>
    <meta property="article:published_time" content="2019-11-15T10:55:45+00:00"/>
    <meta property="og:title" content="Унаслідок авіаударів Росії в Сирії вбиті 2 дітей"/>
    <meta property="og:description" content="Двоє дітей загинули під час російських авіаударів по житлових районах в зоні деескалації в провінції Ідліб, Сирія, заявила сирійська група цивільної оборони “Білі шоломи”."/>
  </head>
  <body>
    <article>
      <h1>Унаслідок авіаударів Росії в Сирії вбиті 2 дітей</h1>
      <address>
        <time datetime="2019-11-15T10:55:45+00:00">15 Nov 2019, 10:55</time>
      </address>
      <p>Двоє дітей загинули під час російських авіаударів по житлових районах в зоні деескалації в провінції Ідліб, Сирія, заявила сирійська група цивільної оборони "Білі шоломи".</p>
      <p>Про це повідомляє "Європейська правда" з посиланням на турецьке державне агентство <a href="https://www.aa.com.tr/tr/">Anadolu</a>.</p>
      <p>Двоє неповнолітніх братів були вбиті у селі Маарат Хурма. За даними обсерваторії, російські військові літаки атакували села Маарат Хурма, Хазарін, Мішерфа, Сфухан, Умм-ель-Халахель, аль-Дар аль-Кабера і Зарзур.</p>
      <p>Німецький журналіст Джуліан Рьопке у своєму Twitter публікує кадри атаки російської авіації в Ідлібі. </p>
      <p>"Навіть сьогодні Росія намагається вбити якомога більше цивільних в Ідлібі. Протягом 4 років жодних санкцій ЄС чи США", - написав він.</p>
      <figure>
        <iframe data-src="https://twitter.com/JulianRoepcke/status/1195289141413662726?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>За останні два дні по ідлібській зоні деескалації, передбаченій угодою між Туреччиною і Росією, нанесли понад сто авіаударів, заявили в ООН.</p>
      <p>Від часу укладання турецько-російської угоди у вересні 2018 року в атаках режиму та російських сил у зоні деескалації загинуло понад 1300 мирних мешканців.</p>
      <p>Президент Росії Владімір Путін заявив у четвер, що Москва вважає, що у неї залишилося ще багато роботи в Ідлібі.</p>
    </article>
  </body>
</html>