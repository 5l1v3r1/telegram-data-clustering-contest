<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/ancora-nessuna-notizia-di-luisella-rossi-la-donna-scomparsa-da-piedicavallo-ieri-mattina"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-15T10:28:25+00:00"/>
    <meta property="og:title" content="Ancora nessuna notizia di Luisella Rossi, la donna scomparsa da Piedicavallo ieri mattina"/>
    <meta property="og:description" content="Il fratello lancia un appello su Facebook: &quot;chiunque la vedesse mi contatti&quot;"/>
  </head>
  <body>
    <article>
      <h1>Ancora nessuna notizia di Luisella Rossi, la donna scomparsa da Piedicavallo ieri mattina</h1>
      <h2>Il fratello lancia un appello su Facebook: "chiunque la vedesse mi contatti"</h2>
      <address>
        <time datetime="2019-11-15T10:28:25+00:00">15 Nov 2019, 10:28</time>
      </address>
      <p>Non si hanno, purtroppo, ancora notizie della <a href="https://laprovinciadibiella.it/cronaca/scompare-42enne-in-valle-cervo-la-neve-rende-ancora-piu-difficoltose-le-ricerche">donna di 42 anni che dalla mattina di ieri</a>, giovedì 14 novembre, ha fatto perdere le sue tracce.</p>
      <p>Luisella Rossi, questo il nome della 42enne, è scomparsa da Piedicavallo nella mattinata di ieri e nel primo pomeriggio della stessa giornata sono iniziate le ricerche che stanno coinvolgendo Vigili del Fuoco, Protezione Civili e Soccorso Alpino. La donna ha problemi di deambulazione e secondo le prime ricostruzioni è uscita senza soldi.</p>
      <p>Anche il fratello di Luisella, Roberto, naturalmente preoccupato, ha lanciato un disperato appello su Facebook, già condiviso da quasi duemila persone, lasciando il suo numero di cellulare e chiedendo di essere contattato se qualcuno dovesse vederla.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/cadono-grossi-massi-sulla-strada-unauto-va-a-sbattere"/>
        <a href="https://laprovinciadibiella.it/cronaca/scompare-42enne-in-valle-cervo-la-neve-rende-ancora-piu-difficoltose-le-ricerche"/>
        <a href="https://laprovinciadibiella.it/cronaca/passa-la-notte-alladdiaccio-escursionista-ritrovato-alle-prime-luci-dellalba"/>
      </related>
    </article>
  </body>
</html>