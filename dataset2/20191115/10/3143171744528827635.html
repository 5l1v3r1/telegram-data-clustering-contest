<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/il-neurochirurgo-germano-professore-e-dottore-honoris-causa-alluniversita-di-pecs.html"/>
    <meta property="og:site_name" content="Tempostretto"/>
    <meta property="article:published_time" content="2019-11-15T10:15:37+00:00"/>
    <meta property="og:title" content="Il Neurochirurgo Germanò Professore e Dottore Honoris causa all’Università di Pecs"/>
    <meta property="og:description" content="Dall’Ungheria all’Italia un ponte scientifico-accademico con l’obiettivo di dare un volto comune e internazionale alla ricerca in tema di Neuroscienze. L’antica Università di Pecs in Ungheria ha da tempo individuato nell’attività clinica e di ricerca scientifica del Prof. Antonino Germanò, Direttore della Neurochirurgia del Policlinico Universitario di Messina, e del suo gruppo, la strada per […]"/>
  </head>
  <body>
    <article>
      <h1>Il Neurochirurgo Germanò Professore e Dottore Honoris causa all’Università di Pecs</h1>
      <address><time datetime="2019-11-15T10:15:37+00:00">15 Nov 2019, 10:15</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>Dall’Ungheria all’Italia un ponte scientifico-accademico con l’obiettivo di dare un volto comune e internazionale alla ricerca in tema di Neuroscienze. L’antica Università di Pecs in Ungheria ha da tempo individuato nell’attività clinica e di ricerca scientifica del Prof. Antonino Germanò, Direttore della Neurochirurgia del Policlinico Universitario di Messina, e del suo gruppo, la strada per progredire sul tema della connettività cerebrale e delle sue implicazioni cliniche per la cura dei pazienti neurochirurgici.</p>
      <p>La settimana scorsa, nel corso di una solenne cerimonia accademica a Pecs, il professore Germanò è stato insignito – primo italiano nella storia dell’ateneo ungherese – del titolo di Professore e Dottore Honoris Causa. Un ulteriore passo di un dialogo scientifico destinato a proseguire.</p>
    </article>
  </body>
</html>