<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/15/eselye-sem-volt-a-magyar-kamionosnak-a-szloveniai-horrorbalesetnel-kiderultek-a-reszletek"/>
    <meta property="og:site_name" content="infostart"/>
    <meta property="article:published_time" content="2019-11-15T10:41:00+00:00"/>
    <meta property="og:title" content="Esélye sem volt a magyar kamionosnak a szlovéniai horrorbalesetnél, kiderültek a részletek"/>
    <meta property="og:description" content="Szlovéniában szigorúbbak a büntetések, mint Magyarországon, akár nyolc évre is börtönbe kerülhet a balesetet okozó szlovén autók, aki elveszítette uralmát a járműve felett."/>
  </head>
  <body>
    <article>
      <h1>Esélye sem volt a magyar kamionosnak a szlovéniai horrorbalesetnél, kiderültek a részletek</h1>
      <address><time datetime="2019-11-15T10:41:00+00:00">15 Nov 2019, 10:41</time> by <a rel="author">Infostart</a></address>
      <h3>Szlovéniában szigorúbbak a büntetések, mint Magyarországon, akár nyolc évre is börtönbe kerülhet a balesetet okozó szlovén autók, aki elveszítette uralmát a járműve felett.</h3>
      <p><a href="https://infostart.hu/kulfold/2019/11/14/rogzitette-az-autopalya-kameraja-a-magyar-kamionsofor-szloveniai-halalat-video">Az Infostart is beszámolt</a> a szerdai tragédiáról, amelyet rögzített az autópálya térfigyelő kamerája, az internetre felkerült felvételek bejárták a sajtót.</p>
      <figure>
        <iframe src="https://www.youtube.com/embed/xZMxxz6PwNg" width="560" height="315" data-service="Youtube" scrolling="no"/>
      </figure>
      <p>Borbély Zoltán közlekedési szakjogász<a href="https://infostart.hu/kulfold/2019/11/14/rogzitette-az-autopalya-kameraja-a-magyar-kamionsofor-szloveniai-halalat-video"> a Borsnak arról beszélt</a>, hogy a személyautó a kamion bal első, kormányzó kerekét löki meg nagy erővel, amitől az óriási tömegű monstrum nekicsapódik a betonfalnak. Hiába próbált korrigálni a magyar sofőr, esélye sem lehetett. A vétkes autós ezért Magyarországon öt év szabadságvesztésre számíthatnak, Szlovéniában viszont a szlovén lapok szerint akár nyolc év börtönt is kaphat.</p>
      <p>A tragédia Ljublana közelében történt, az 53 éves magyar kamionos a helyszínen meghalt, amikor a kamion az autópálya korlátját áttörve a 20 méteres mélységbe zuhant.</p>
      <p>A kétgyermekes családapa ugyan próbált korrigálni, de esélye sem volt elkerülni a tragédiát, a 41 éves szlovén férfi sérülés nélkül megúszta az incidenst.</p>
      <p>A lap megszólaltatta a gyászoló családot is, kiderült, hogy a férfi egy Borsod megyei néhány száz lelkes kistelepülésen élt, húsz éve kamionozott, a fél világot bejárta, másfél hetente járt haza, lánya egyetemista, születése óta sérült fiának a hónap végén lesz a szalagavatója. Az özvegy a lapnak elmondta, nincs ereje megnézni a balesetről készült felvételt.</p>
      <p>
        <i>Nyitókép: skandal24.si</i>
      </p>
    </article>
  </body>
</html>