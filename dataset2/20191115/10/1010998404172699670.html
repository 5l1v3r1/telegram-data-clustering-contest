<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/dete-genij-shte-zavarshi-universitet-na-9-godishna-vazrast.html"/>
    <meta property="og:site_name" content="bTV Новините"/>
    <meta property="article:published_time" content="2019-11-15T10:33:00+00:00"/>
    <meta property="og:title" content="Дете гений ще завърши университет на… 9-годишна възраст"/>
    <meta property="og:description" content="Лорен Симънс е описван като &quot;напълно удивителен&quot;"/>
  </head>
  <body>
    <article>
      <h1>Дете гений ще завърши университет на… 9-годишна възраст</h1>
      <h2>Лорен Симънс е описван като "напълно удивителен"</h2>
      <address><time datetime="2019-11-15T10:33:00+00:00">15 Nov 2019, 10:33</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/15/umnik_1573840242-1.mp4"/>
      </figure>
      <p>Дете гений е на път да завърши своята бакалавърска степен в университет на едва 9-годишна възраст, пише Си Ен Ен.</p>
      <p>Лорен Симънс е от белгийски произход и в момента учи за електроинженер в технологичния университет в Айндховен. Екипът от преподаватели описват момчето като „напълно удивително“, като той ще получи дипломата си за висше образование през декември.</p>
      <p>„Учителите забелязаха нещо много специално в Лорен. Казаха ни, че попива всичко като гъба“, разказва майката на момчето.</p>
      <p>Родителите му са лекари, но никой няма обяснение откъде детето им има такива невероятни дарби.</p>
      <p>„Лорен е най-добрият ученик, който някога сме имали. Не само, че е свръх интелигентен, но той е и много симпатично и отзивчиво момче“, казва директорът на инженерната програма в университета Сьоерд Хулшоф.</p>
      <p>А какви са плановете на детето гений след като завърши висше образование на тази ранна възраст? Лорен планира да започне обучение за докторска степен за електроинженерство, като междувременно учи… медицина.</p>
    </article>
  </body>
</html>