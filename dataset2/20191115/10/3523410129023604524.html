<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640070/%D8%AA%D8%B1%D8%A7%D9%81%DB%8C%DA%A9-%D8%AF%D8%B1-%D9%85%D8%AD%D9%88%D8%B1-%DA%86%D8%A7%D9%84%D9%88%D8%B3-%D8%B1%D9%88%D8%A7%D9%86-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T10:22:00+00:00"/>
    <meta property="og:title" content="ترافیک در محور چالوس روان است"/>
    <meta property="og:description" content="سرپرست مرکز اطلاعات و کنترل ترافیک پلیس راهور ناجا آخرین وضعیت ترافیکی امروز (بیست و چهارم آبان ماه ۹۸) را تشریح کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640070/%D8%AA%D8%B1%D8%A7%D9%81%DB%8C%DA%A9-%D8%AF%D8%B1-%D9%85%D8%AD%D9%88%D8%B1-%DA%86%D8%A7%D9%84%D9%88%D8%B3-%D8%B1%D9%88%D8%A7%D9%86-%D8%A7%D8%B3%D8%AA">ترافیک در محور چالوس روان است</a>
      </h1>
      <h2>سرپرست مرکز اطلاعات و کنترل ترافیک پلیس راهور ناجا آخرین وضعیت ترافیکی امروز (بیست و چهارم آبان ماه ۹۸) را تشریح کرد.</h2>
      <address><time datetime="2019-11-15T10:22:00+00:00">15 Nov 2019, 10:22</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سرهنگ نادر رحمانی رئیس مرکز اطلاعات کنترل ترافیک پلیس راهور ناجا درباره آخرین وضعیت راه‌های کشور اظهار کرد: تردد در محور‌های هراز، چالوس، فیروزکوه و آزادراه قزوین-رشت (رفت وبرگشت) روان است.</p>
      <p>او با بیان اینکه در محور‌های چالوس، فیروزکوه بارش برف و باران و مه گرفتگی در ارتفاعات و محور هراز، آزادراه قزوین-رشت بارش باران را شاهد هستیم، ادامه داد: تردد در تمامی محور‌های اصلی کشور روان است.</p>
      <p>سرهنگ رحمانی درباره آخرین وضعیت جوی افزود: بارش برف و باران در محور‌های استان‌های مازندران، البرز، گلستان، سمنان، اردبیل و خراسان رضوی مشاهده می شود همچنین در محور‌های استان‌های گیلان و خراسان شمالی بارش باران وجود دارد.</p>
      <p>او با بیان اینکه محور‌های شریانی قدیم پلدختر-خرم آباد وشهداد-نهبندان مسدود است، تصریح کرد: کمربندی دهلران مسدود و تردد از داخل شهر دهلران انجام می‌گیرد.</p>
      <p>سرپرست مرکز اطلاعات و کنترل ترافیک پلیس راهور ادامه داد: محور‌های غیرشریانی شمشک-دیزین، اولنگ-شاهرود و شهداد – اندوهجرد بعلت نبود ایمنی کافی تا اطلاع بعدی مسدود است.</p>
    </article>
  </body>
</html>