<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/v-stolytsi-dvoye-cholovikiv-z-nozhamy-kynulys-na-pasazhyriv-trolejbusu-video/"/>
    <meta property="og:site_name" content="VARTA1"/>
    <meta property="article:published_time" content="2019-11-15T10:26:45+00:00"/>
    <meta property="og:title" content="У столиці двоє чоловіків з ножами кинулись на пасажирів тролейбусу (відео)"/>
    <meta property="og:description" content="В столиці двоє чоловіків з ножами кинулись на пасажирів тролейбусу (відео)"/>
  </head>
  <body>
    <article>
      <h1>У столиці двоє чоловіків з ножами кинулись на пасажирів тролейбусу (відео)</h1>
      <address>
        <time datetime="2019-11-15T10:26:45+00:00">15 Nov 2019, 10:26</time>
      </address>
      <p>Post Views: 1 126</p>
      <p>Сьогодні, 15 листопада, у Києві патрульним поліцейським довелось втихомирювати чоловіків, які погрожували зброєю пасажирам громадського транспорту. Одному з патрульних навіть довелося дістати табельну зброю. Про це повідомив перший заступник начальника департаменту патрульної поліції Олексій Білошицький.</p>
      <p>Він розповів, що о 15:30 год., екіпаж моніторингу управління патрульної поліції у місті Києві рухався вулицею Вишгородською.</p>
      <p>“Поліцейські зауважують як посеред дороги, просто перед ними, зупиняється тролейбус і з нього швидко вибігають люди. Зрозуміло, що трапилось щось погане і ситуація потребує допомоги патрульних. Наступної миті інспектори вже були біля задніх дверей тролейбуса, через які в салоні побачили бійку — двоє невідомих кидаються на інших пасажирів тролейбусу з ножами. У салоні також знаходяться діти, серед всіх плаче дівчинка та закриває очі руками”, — розповідає поліцейський.</p>
      <p>Нападники, побачивши патрульних, переключили свою увагу на них і почали швидко бігти в їхній бік, тримаючи в руках ножі.</p>
      <p>“Згідно ЗУ “Про Національну поліцію”, один з інспекторів дістав табельну вогнепальну зброю та привів її у бойову готовність, адже в ситуації, яка склалася, могли бути підстави для її застосування. Рішучі дії поліцейських змусили нападників відмовитись від різких рухів та агресії як в бік патрульних, так і громадян. Тим часом, інший інспектор та ще двоє небайдужих громадян, яким я дякую за допомогу та їх громадянську позицію, затримали вказаних осіб. За хвилину двоє нападників лежали на землі в кайданках. На місце події викликали слідчих. Осіб затримали”, — розповідає працівник поліції.</p>
      <p>Медики оглянули усіх учасників події, на щастя, ніхто серйозних травм не отримав.</p>
      <p>Після події інспектори дізнались причину конфлікту: двоє невідомих їхали в тролейбусі та голосно лаялися, інші пасажири їм зробили зауваження.</p>
      <p>Замість “вибачте” чоловіки дістали ножі та напали на тих, хто їм зробив зауваження.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FBilosh%2Fvideos%2F10218766265820295%2F&amp;show_text=&amp;width=640" width="640" height="362" data-service="Facebook" scrolling="no"/>
      </figure>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>