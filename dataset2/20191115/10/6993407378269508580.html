<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-obstrily-minoborony-donbas/30273447.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-15T10:56:34+00:00"/>
    <meta property="og:title" content="Від початку доби бойовики 4 рази відкривали вогонь на Донбасі в бік позицій ЗСУ – Міноборони"/>
    <meta property="og:description" content="У Міністерстві оборони України повідомили, що підтримувані Росією бойовики на Донбасі від початку поточної доби здійснили чотири обстріли позицій Збройних сил України. Згідно з повідомленням, обстріли"/>
  </head>
  <body>
    <article>
      <h1>Від початку доби бойовики 4 рази відкривали вогонь на Донбасі в бік позицій ЗСУ – Міноборони</h1>
      <address>
        <time datetime="2019-11-15T10:56:34+00:00">15 Nov 2019, 10:56</time>
      </address>
      <p>У Міністерстві оборони України повідомили, що підтримувані Росією бойовики на Донбасі від початку поточної доби здійснили чотири обстріли позицій Збройних сил України. Згідно з повідомленням, обстріли тривали на луганському напрямку.</p>
      <p>«Упродовж поточної доби втрат<b> </b>в Об’єднаних силах немає», – вказали у відомстві.</p>
      <p>Бойовики на своїх ресурсах про обстріли з початку поточної доби не повідомляють.</p>
      <p>Обстріли в зоні конфлікту на Донбасі тривають, попри оголошене там від 21 липня <a href="https://www.radiosvoboda.org/a/news-kontaktna-grupa-peremyrya-donbas/30061416.html">перемир’я</a>. Сторони звинувачують одна одну в порушеннях режиму тиші.</p>
      <p>Збройний конфлікт на Донбасі триває від 2014 року після російської окупації Криму. Україна і Захід звинувачують Росію у збройній підтримці бойовиків. Кремль відкидає ці звинувачення і заявляє, що на Донбасі можуть перебувати хіба що російські «добровольці».</p>
      <p>За оцінками ООН, станом на 31 грудня 2018 року, унаслідок збройного конфлікту на Донбасі <a href="https://www.radiosvoboda.org/a/news-un-viyna-ukraina-zhertvy/29743577.html">загинули</a> від 12 тисяч 800 до 13 тисяч людей.</p>
    </article>
  </body>
</html>