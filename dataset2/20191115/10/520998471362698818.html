<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/money/u-meshkancya-chernivciv-mitniki-viluchili-ne-zadeklarovanu-valyutu-380344"/>
    <meta property="og:site_name" content="Погляд"/>
    <meta property="article:published_time" content="2019-11-15T10:47:00+00:00"/>
    <meta property="og:title" content="У чернівчанина митники вилучили не задекларовану валюту"/>
    <meta property="og:description" content="У пункті пропуску «Порубне» виявили у громадянина України, що слідував у пішому порядку з Румунії до України, не задекларовані 15050 євро"/>
  </head>
  <body>
    <article>
      <h1>У чернівчанина митники вилучили не задекларовану валюту</h1>
      <h2>За складеним митниками протоколом валюту вилучено</h2>
      <address>
        <time datetime="2019-11-15T10:47:00+00:00">15 Nov 2019, 10:47</time>
      </address>
      <p>У мешканця Чернівців митники вилучили не задекларовану валюту в перерахунку більш ніж 405 тисяч гривень. Про це повідомляє ДФС у Чернівецькій області на сторінці у facebook.</p>
      <p>Так, у пункті пропуску «Порубне» співробітники митниці ДФС у співпраці із працівниками УСБУ в Чернівецькій області виявили у громадянина України, що слідував у пішому порядку з Румунії до України, не задекларовані 15050 євро. До митного контролю порушник законодавства надав контрольний талон для проходження митного контролю по «зеленому коридору», чим своїми діями заявив про те, що переміщувані ним через митний кордон України товари не підлягають письмовому декларуванню, оподаткуванню митними платежами, не підпадають під встановлені законодавством заборони та/або обмеження щодо переміщення через митний кордон України.</p>
      <p>Таким чином, громадянином не здійснено декларування валютних цінностей, які підлягають обов'язковому декларуванню у разі переміщення через митний кордон України.</p>
      <p>Порушення даних правил тягне за собою адміністративну відповідальність за ст. 472 Митного кодексу України. За складеним митниками протоколом валюту в перерахунку 405 517,74 грн. вилучено. Санкції статті передбачають також накладення штрафу у сумі 100 відсотків вартості не задекларованої готівки.</p>
      <p>Громадянам, що перетинають митний кордон України, вкотре наголошують на необхідності дотримання норм чинного законодавства з питань державної митної справи при переміщенні готівки.</p>
      <p>Відповідно до ч. 1 ст. 8. Закону України від 21 червня 2018 року N2473-VIII «Про валюту і валютні операції» транскордонне переміщення фізичними особами валютних цінностей у сумі, що дорівнює або перевищує еквівалент 10 тисяч євро за офіційним курсом валют, встановленим Національним банком України на день переміщення через митний кордон України, підлягає письмовому декларуванню центральному органу виконавчої влади, що реалізує державну податкову і митну політику, у порядку, визначеному Кабінетом Міністрів України.</p>
      <related>
        <h4>Схожі записи</h4>
        <a href="https://pogliad.ua/news/bukovina/starovinni-knigi-ta-moneti-namagalisya-vivezti-cherez-porubne-379507"/>
        <a href="https://pogliad.ua/news/bukovina/cherez-porubne-hotili-peremistiti-ne-zadeklarovaniy-tovar-ponad-vstanovlenu-vagu-376717"/>
        <a href="https://pogliad.ua/news/crime/cherez-porubne-namagalisya-nezakonno-provezti-chastini-do-bronetehniki-372548"/>
        <a href="https://pogliad.ua/news/bukovina/chernivchanin-shovav-u-motornomu-vidsiku-ta-dveryah-busa-dityachiy-odyag-372095"/>
      </related>
    </article>
  </body>
</html>