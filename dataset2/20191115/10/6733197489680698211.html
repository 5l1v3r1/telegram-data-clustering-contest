<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/z-vyrobni-linky-sjel-posledni-tradicni-chevrolet-corvette-nyni-uz-nastane-nova-era"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-15T10:00:00+00:00"/>
    <meta property="og:title" content="Z výrobní linky sjel poslední tradiční Chevrolet Corvette. Nyní už nastane nová éra"/>
    <meta property="og:description" content="Sedmé generace sportovního modelu Chevrolet Corvette se prodalo přes 213 tisíc kusů. Nyní přišel na řadu ten úplně poslední."/>
  </head>
  <body>
    <article>
      <h1>Z výrobní linky sjel poslední tradiční Chevrolet Corvette. Nyní už nastane nová éra</h1>
      <h2>Sedmé generace sportovního modelu Chevrolet Corvette se prodalo přes 213 tisíc kusů. Nyní přišel na řadu ten úplně poslední.</h2>
      <address><time datetime="2019-11-15T10:00:00+00:00">15 Nov 2019, 10:00</time> by <a rel="author">Vladimír Kadera</a></address>
      <p>Poslední dobou se dozvídáme samé pochmurné zprávy. Alfa Romeo prozatím <a href="https://www.autorevue.cz/alfa-romeo-bojuje-o-preziti-skoncuje-s-nejlepsim-modelem-soucasnosti">škrtá plány sportovních modelů</a>, současné <a href="https://www.autorevue.cz/maserati-ukoncuje-vyrobu-granturisma-k-prilezitosti-uvadi-specialni-verzi-zeda">Maserati GranTurismo</a> končí a z toho, že nový elektrický Ford <a href="https://www.autorevue.cz/ford-mustang-mach-e-odhalen-unikem-mame-prvni-technicke-informace-ujede-az-482-km">se bude jmenovat Mustang</a>, a ještě si k tomu připne legendární označení Mach, vlastně taky moc radost nemáme.</p>
      <related>
        <a href="https://www.autorevue.cz/chevrolet-corvette-stingray-convertible-oficialne-staromilec-sazi-na-prakticnost"/>
      </related>
      <p>Pro některé Američany a fanoušky musela být zdrcující i zpráva, že Corvette mění <a href="https://www.autorevue.cz/chevrolet-corvette-stingray-2020-oficialne-cena-vykon-motory-vybava">poprvé ve své historii</a> koncepci a motor se jí přesouvá zepředu doprostřed. Samozřejmě, že jde o vývoj a pokud má Chevrolet pocit, že dosáhl vrcholu možností a je třeba se posunout dál, jen ať tak učiní.</p>
      <p>Nicméně z montážní linky právě sjel úplně poslední model generace C7, tedy ještě ten s motorem pod přední kapotou. A je to tady. Je konec. Po 66 letech se tradičně koncipovaný model loučí s hořkosladkou příchutí černého exempláře, kterého si majitel vydražil za 2,7 milionů dolarů (62.600.000 Kč).</p>
      <related>
        <a href="https://www.autorevue.cz/chevrolet-nove-dava-velkou-slevu-na-camaro-musite-ale-vlastnit-mustang"/>
      </related>
      <p>Konkrétně jde o karosářskou verzi kupé ve specifikaci Z06 a výbavou 3LZ. To znamená motor 6.2 V8 dosahující výkonu 650 koní. Částka z aukce poputuje na výstavbu domů pro válečné veterány. Nyní už nastane nová éra s motorem uprostřed a ambicemi supersportu.</p>
      <p>
        <i>Galerie doplněna o Chevrolet Corvette C7.</i>
      </p>
      <figure>
        <iframe data-src="https://twitter.com/chevrolet/status/1195139373139996672?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Určitě si přečtěte</h4>
        <a href="https://www.autorevue.cz/gang-hells-angels-wiki-historie-dobove-fotky"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://www.auto.cz/ford-mustang-mach-e-oficialne-mustang-na-baterky-nema-kliky-dveri-a-ujede-az-600-km-132081"/>
        <a href="https://www.autorevue.cz/mocny-ford-mustang-gt500-se-do-evropy-nepodiva-kvuli-emisim"/>
        <a href="https://www.autorevue.cz/cesi-se-zblaznili-do-pistaciove-fabie-existuje-ale-neco-mnohem-raritnejsiho"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
      </related>
    </article>
  </body>
</html>