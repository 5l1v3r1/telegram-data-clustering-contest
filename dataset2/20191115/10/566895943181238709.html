<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2574446/privatbank-zabezpeciv-kureriv-novoi-posti-minipos-terminalami"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-15T10:21:00+00:00"/>
    <meta property="og:title" content="ПриватБанк забезпечив кур’єрів «Нової Пошти» miniPOS терміналами"/>
    <meta property="og:description" content="ПриватБанк завершив перший етап проєкту з оснащення кур’єрів філій і представництв «Нової Пошти» мінітерміналами."/>
  </head>
  <body>
    <article>
      <h1>ПриватБанк забезпечив кур’єрів «Нової Пошти» miniPOS терміналами</h1>
      <address><time datetime="2019-11-15T10:21:00+00:00">15 Nov 2019, 10:21</time> by <a rel="author">Ірина Герман</a></address>
      <p>
        <i>ПриватБанк завершив перший етап проєкту з оснащення кур’єрів філій і представництв «Нової Пошти» мінітерміналами. Вони дозволяють приймати безготівкову оплату будь-якими типами банківських карток або цифрових гаманців. Мінітермінали значно компактніші за традиційні торговельні термінали, тому дуже зручні для служб доставки.</i>
      </p>
      <p>«Сьогодні в адресній доставці наших стратегічних партнерів працює понад 1 000 мінітерміналів у 112 містах, а до кінця року ми забезпечимо можливість безготівкової оплати по всій країні, – заявив керівник напрямку з обслуговування торгових підприємств ПриватБанку Євген Васильцов. – Мінітермінал – це абсолютно нове покоління еквайрингового обладнання за дуже доступною ціною, яке дозволяє приймати до оплати будь-картки. Його спеціально розроблено з урахуванням специфіки роботи кур’єрських служб, кафе, таксі та малого бізнесу».</p>
      <p>«Усі наші оновлення – заради клієнтів. Сподіваюся, що додаткова можливість безготівкової оплати послуг адресної доставки їм сподобається», – говорить Олександр Бульба, директор «Нової Пошти».</p>
      <p>Щоб здійснити оплату, достатньо прикласти картку до мінітермінала. Термінал приймає будь-які банківські картки – безконтактні, з чипом або магнітною смугою. Також через мінітермінал можна розплачуватися з Apple Pay або Google Pay.</p>
      <p>За даними ПриватБанку, з початку 2019 року обсяг безготівкових оплат у мережі еквайрингу банку виріс на 46% порівняно з аналогічним періодом 2018 року. До кінця року банк планує збільшити мережу торгових терміналів до 220 тисяч, причому більшість із них будуть приймати безконтактні платежі.</p>
    </article>
  </body>
</html>