<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152300-zhurnalistka-stala-deputatkoyu-novovolynskoi-miskrady-zamist-zagyblogo-v-avarii-odnopartijcia"/>
    <meta property="og:site_name" content="ВолиньPost"/>
    <meta property="article:published_time" content="2019-11-15T10:02:00+00:00"/>
    <meta property="og:title" content="Журналістка стала депутаткою Нововолинської міськради замість загиблого в аварії однопартійця"/>
    <meta property="og:description" content="Вона зайняла місце свого колишнього однопартійця від міської організації Радикальної партії Олега Ляшка Віктора Яреми, котрий трагічно загинув"/>
  </head>
  <body>
    <article>
      <h1>Журналістка стала депутаткою Нововолинської міськради замість загиблого в аварії однопартійця</h1>
      <address>
        <time datetime="2019-11-15T10:02:00+00:00">15 Nov 2019, 10:02</time>
      </address>
      <p>Журналістка каналу СТН ТзОВ «Нововолинське Телебачення. Телефонія. Інтернет» <b>Іванна Білішук</b> поповнила склад депутатського корпусу Нововолинської міської ради. Вона зайняла місце свого колишнього однопартійця від міської організації Радикальної партії Олега Ляшка <b>Віктора Яреми</b>, <b><a href="http://www.volynpost.com/news/144634-u-avarii-v-shacku-za-uchastyu-dzhypa-zagynuv-deputat-novovolynskoi-miskrady">котрий трагічно загинув влітку нинішнього року</a></b>.<br/><br/>Про це повідомляє пресслужба Нововолинської міської ради. <br/><br/>Учора, 14 листопада, на пленарному засіданні голова Нововолинської міської виборчої комісії <b>Лариса Синицина </b>повідомила про реєстрацію новообраного депутата. Відповідно Іванна Білішук увійшла до складу депутатської постійної комісії з питань регламенту, депутатської діяльності та етики, захисту прав людини, законності, діяльності ЗМІ, правопорядку та протидії корупції.<br/><br/>Міський голова<b> Віктор Сапожніков </b>вручив новообраній депутатці Нововолинської міської ради посвідчення та побажав їй плідної роботи на благо громади міста.</p>
    </article>
  </body>
</html>