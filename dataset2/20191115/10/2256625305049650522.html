<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158454_1085.html"/>
    <meta property="og:site_name" content="Novsport"/>
    <meta property="article:published_time" content="2019-11-15T10:30:00+00:00"/>
    <meta property="og:title" content="Ман Сити атакува с оферта ас на Бенфика"/>
    <meta property="og:description" content="Това ще стане по време на зимния трансферен прозорец"/>
  </head>
  <body>
    <article>
      <h1>Ман Сити атакува с оферта ас на Бенфика</h1>
      <address><time datetime="2019-11-15T10:30:00+00:00">15 Nov 2019, 10:30</time> by <a rel="author">Христо Иванов</a></address>
      <p>Манчестър Сити планира да се подсилва в защитната линия на терена с бранителя на Бенфика Рубен Диаш през зимния трансферен пазар.<br/><br/>Шампионът в Премиър лийг загуби Венсан Компани през лятото, а Аймерик Лапорт получи лоша травма в коляното, която го извади до края на календарната година от сметките на Хосеп Гуардиола.<br/><br/>За известен период от време и Джон Стоунс се контузи, а след тези вести тимът на „гражданите” останаха на 9 точки зад върха след 12 изиграни мача. Фернандиньо бе принуден да заиграе в центъра на отбраната до Джон Стоунс след завръщането му, а с този дует Сити загуби с 1:3 от Ливърпул през миналия уикенд.<br/><br/>Португалската медия O Jogo потвърждава, че отборът на Гуардиола подготвя януарска оферта за Диаш, който през лятото бе спряган за преминаване в градския съперник на Сити – Манчестър Юнайтед.<br/><br/>22-годишният национал на Португалия има два гола в 17 мача за „лисабонските орли” досега през сезона, а от 2017-а досега е изиграл 102 срещи.</p>
    </article>
  </body>
</html>