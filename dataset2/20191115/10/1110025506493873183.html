<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.nur.kz/1827440-jel-adamdardan-baskasyny-dausyn-estimej-kalgan-aru-drigerlerdi-tagaldyrdy.html"/>
    <meta property="og:site_name" content="NUR.KZ - Свежие новости Казахстана."/>
    <meta property="article:published_time" content="2019-11-15T10:40:00+00:00"/>
    <meta property="og:title" content="Әйел адамдардан басқасының даусын естімей қалған ару дәрігерлерді таңғалдырды"/>
    <meta property="og:description" content="Қытайдың Сямынь қаласының Чэнь есімді тұрғыны дәрігерлерге құлағының естімей қалғанын айтып, шағымданды. Бір қызығы, ару ерлер қауымының даусын естімегенімен, әйелдердің даусын жақсы естиді екен деп хабарлайды KAZ.NUR.KZ bigpictur"/>
  </head>
  <body>
    <article>
      <h1>Әйел адамдардан басқасының даусын естімей қалған ару дәрігерлерді таңғалдырды</h1>
      <address><time datetime="2019-11-15T10:40:00+00:00">15 Nov 2019, 10:40</time> by <a rel="author">Қаламқас Төре</a></address>
      <p>
        <b>Қытайдың Сямынь қаласының Чэнь есімді тұрғыны дәрігерлерге құлағының естімей қалғанын айтып, шағымданды. Бір қызығы, ол ерлер қауымының даусын естімегенімен, әйелдердің даусын жақсы естиді екен деп хабарлайды <a href="https://kaz.nur.kz/">KAZ.NUR.KZ </a><a href="https://bigpicture.ru/?p=1112013">bigpicture.ru</a>-ға сілтеме жасап.</b>
      </p>
      <p>Бір күні Чэнь өз жігітінің даусын естімей қалған, сол себептен бірден ауруханаға барған. Бойжеткен әйел дәрігерлерді естіп, ер дәрігерлердің не айтып жатқанын ести алмапты. Оны қараған дәрігер Чэньнің есту қабілетінің төмендегенін анықтаған.</p>
      <p>Қытайлық бойжеткенде болған жағдай 13 мың адамның бірінде ғана кездеседі екен.</p>
      <p>Дәрігерлердің пайымдауынша, Чэнь есту қабілетінің нашарлауына күйзеліс себеп болыпты.</p>
      <p>Мұндай жағдайда адамдар тек ер азаматтардың даусын ғана емес, мәселен, тоңазытқыштың дыбысын да естімейді екен.</p>
      <p>Чэнь бұл жағдайдың алдында түнге дейін жұмыс істеп, дұрыс ұйықтай алмағанын алға тартты. Дәрігердің сөзінше, осының салдарынан оның құлағы естімей қалыпты.</p>
      <p>Чэнь бірден дәрігерлерге көрініп, аурудың асқынуына жол бермеген. Қазіргі уақытта бойжеткен ем алып жатыр, ол өзінің сүйіктісінің дауысын естуге асығып жүр.</p>
    </article>
  </body>
</html>