<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/oshche-za-seks-aferata-nadziratelyat-viktor-razksal-drekhite-na-dve-zheni-v-burgaskiya-zatvor-i_news709357.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-15T10:52:00+00:00"/>
    <meta property="og:title" content="Още за секс аферата! Надзирателят Виктор разкъсал дрехите на две жени в бургаския затвор и..."/>
    <meta property="og:description" content="Не издържам! Аз съм ти началник, длъжна си да ми пуснеш, крещял Новаков, чийто прякор бил &quot;секс-гуру&quot;"/>
  </head>
  <body>
    <article>
      <h1>Още за секс аферата! Надзирателят Виктор разкъсал дрехите на две жени в бургаския затвор и...</h1>
      <h2>Не издържам! Аз съм ти началник, длъжна си да ми пуснеш, крещял Новаков, чийто прякор бил "секс-гуру"</h2>
      <address>
        <time datetime="2019-11-15T10:52:00+00:00">15 Nov 2019, 10:52</time>
      </address>
      <p>https://blitz.bg/kriminalni/oshche-za-seks-aferata-nadziratelyat-viktor-razksal-drekhite-na-dve-zheni-v-burgaskiya-zatvor-i_news709357.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573757361-157375585136165.jpg"/>
      </figure>
      <p>
        <b>„Защо ме отхвърляш, аз съм ти началник, длъжна си да ми пуснеш. Не мога повече без теб! Не издържам! Много си красива!” – крещял в изстъпление главният надзирател Виктор Новаков и натискал сексуално в поредни дни две колежки, които са му пряко подчинени. Това съобщава Флагман.бг, позовавайки се на отлично информиран източник, пожелал да запази анонимност.</b>
      </p>
      <figure>
        <img src="https://static.blitz.bg/documents/thumbnails/520/201911/1573757361-157375585136165.jpg"/>
      </figure>
      <p>
        <a href="https://blitz.bg/obshtestvo/regioni/seks-skandal-raztrese-burgaskiya-zatvor-glaven-nadziratel-vrshil-kup-gnusotii-s_news709345.html">
          <b>Секс скандал разтресе бургаския затвор! Главен надзирател вършил куп гнусотии с...</b>
        </a>
        <br/>
        <br/>
        <i>
          <b>Главният надзирател Виктор Новаков</b>
        </i>
      </p>
      <p>41-годишният мъж е дългогодишен служител на Бургаския затвор, но от 1 година е повишен като главен надзирател и по думите на негови колеги – буквално се е самозабравил.<br/><br/>Преди време той имал и други подобни прояви, но не са били толкова шокиращи като последните.<br/><br/>Според данни на източника, Виктор Новаков директно атакувал две свои служителки – на 27 и на 25 години – младша инспекторка и инспекторка в затворническото общежитие в Дебелт. И двете твърдят, че ги насилил сексуално по един и същ начин в едно и също време с разлика от няколко дни.<br/><br/>Преди това им изпращал sms-и, които те триели, защото се чувствали неудобно.<br/><br/>Един ден обаче нагонът му вече станал неудържим и привикал едната инспекторка в кабинета си. Тъй като той е прекият й шеф, жената отишла веднага. Тогава Новаков се нахвърлил върху нея, разкъсал горната част на дрехите й и я целувал бясно по врата.<br/><br/>Тя крещяла ужасена, а той продължавал, успял дори да я целуне по устата, но видял, че е уплашена, пуснал я и започнал да вика: „Защо ме отхвърляш, аз съм ти началник, длъжна си да ми пуснеш. Не мога повече без теб! Не издържам! Много си красива!”.<br/><br/>Другата инспекторка Новаков нападнал в общото работно помещение, като я издебнал по време на нейно дежурство и по същия начин скочил като разгонено животно върху нея.<br/><br/>Първоначално срещу Новаков е подадена жалба от инспекторката, последвана от младшата й колежка. Когато вижда, че други се противопоставят на поведението на началника, оплакване срещу него подава и трета жена, но за съвсем друго нападение.<br/><br/>Това е домакинката на общежитието, която твърди, че е заплашена с нож от главния началник смяна. Хладното оръжие Виктор Новаков намерил в едно от помещенията на пандизчиите.<br/><br/>Очевидно вбесен от наличието на нож, изтърван случайно от задържан, Новаков се нахвърлил върху жената, която е около 50-годишна, хванал я, започнал да я задушава, а с другата ръка сложил ножа с острието към врата й и крещял: „Заради Вашата немарливост отговори ми сега какво щеше да стане, ако ножът го държеше затворник”.<br/><br/>Шокираната домакинка, която няма нищо общо със служителите под пагон, буквално била ужасена. Тя събрала смелост да се оплаче, когато видяла, че насилените сексуално колежки го правят.<br/><br/>В периода, докато течало разследването срещу него, Виктор Новаков получил порицание и излязъл във внезапен отпуск за 1 седмица.  <br/><br/>От събраните материали и доказателства по жалбите решението било категорично, че Новаков трябва да бъде дисциплинарно уволнен и отстранен от длъжност. Това обаче не се случило. Още в началото на октомври инспекторът е възстановен на поста си, но излиза в продължителен болничен.<br/><br/>Източник на Флагман.бг твърди, че сред служителите в Дебелт има страх от поведението на този човек и той го е усещал.<br/><br/>Преди тази публикация бе потърсен директора на Затвора в Бургас Бранимир Мангъров. Той заяви, че проверката от страна на Главна дирекция „Изпълнение на наказанията" е приключила с дисциплинарно наказание, но отказа да съобщи какво е то, тъй като не било редно по правилник.<br/><br/>Новаков бил възстановен на титулярната си длъжност като дежурен главен надзирател. Мангъров потвърди, че днес той е удължил болничния си, тъй като току-що бил разговарял с него. <br/><br/>Сред служителките в сградата за лишени от свобода Виктор Новаков е известен с прозвището „секс гуру”. Сексуалното му поведение до такава степен всява ужас у женската част на екипа, че някои от тях обмислят преместване в друг сектор, особено след завръщането на Новаков, разкриват работещите дами под пагон.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>