<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152295-volynska-oblasna-likarnia--odna-z-najsuchasnishyh-v-ukraini-pokazaly-nove-kardioobladnannia-foto"/>
    <meta property="og:site_name" content="ВолиньPost"/>
    <meta property="article:published_time" content="2019-11-15T10:34:00+00:00"/>
    <meta property="og:title" content="Волинська обласна лікарня – одна з найсучасніших в Україні: показали нове кардіообладнання. ФОТО"/>
    <meta property="og:description" content="На базі Волинської обласної клінічної лікарні представили прилади «нового дихання» у лікуванні серцево-судинних патологій."/>
  </head>
  <body>
    <article>
      <h1>Волинська обласна лікарня – одна з найсучасніших в Україні: показали нове кардіообладнання. ФОТО</h1>
      <address>
        <time datetime="2019-11-15T10:34:00+00:00">15 Nov 2019, 10:34</time>
      </address>
      <p>На базі Волинської обласної клінічної лікарні представили прилади «нового дихання» у лікуванні серцево-судинних патологій. Їх медзаклад отримав завдяки сприянню Світового Банку. <br/><br/>Варто зазначити, що Волинь увійшла в вісімку регіонів-учасників (всього їх було 21) проекту співфінансування програми, отримавши близько 20-ти мільйонів доларів США, 8 з яких використали на технічне переоснащення медичних закладів і закупівлю найсучасніших приладів і препаратів провідних фірм світу. Майже 4 мільйони позики Світового Банку витратили для створення на Волині одного із найсучасніших осередків лікування кардіопатологій в Україні. До слова, кошти, що виділяє Світовий Банк у рамках позики, йдуть під дуже низькі відсотки. Розраховуються за обладнання із державного бюджету.<br/><br/>Керівництву області та представникам ЗМІ провели екскурсію володіннями ВОКЛ 14 листопада, аби показати результати співпраці у другій фазі закупівель субпроекту «Вдосконалення медичної допомоги хворим з хворобами системи кровообігу».</p>
      <figure>
        <img src="http://www.volynpost.com/img/modules/news/5/71/999872d7852f398456651976910fb715/cb-dsc0008.JPG"/>
      </figure>
      <figure>
        <img src="http://www.volynpost.com/img/modules/news/4/b0/2ecd91cf3b481d20ffbde81403947b04/cb-dsc0012.JPG"/>
        <figcaption>Надчутливий апарат для ультразвуового обстеження</figcaption>
      </figure>
      <p>Запевняють, що до вибору обладнання та підготовки закупівель, відповідно до процедур Світового Банку, на Волині поставилися дуже скурпульозно і відповідально. Аби правильно оснастити лікарняний заклад, експертна група у складі провідних волинських лікарів та консультантів субпроекту розробила й затвердила перелік та мінімальні вимоги до медичного обладнання. <br/><br/>До «оглядин» долучилися: виконувач обов’язків голови Волинської облдержадміністрації <b>Олександр Киричук</b>, його заступник, керівник групи управління субпроектом <b>Валентин Цьось</b>, комерційний директор офіційного дистриб’ютора фірми Philips Medical Systems Nederland B.V. (фірми, яка постачає найсучасніше обладнання для ВОКЛ за найнижчими цінами) компанії AFS Medizintechnik <b>Андрес Еске</b>, тимчасовий виконувач обов’язків директора лікарні <b>Іван Сидор</b>, а також медичний директор з питань хірургії <b>Олександр Дудар</b>.</p>
      <figure>
        <img src="http://www.volynpost.com/img/modules/news/1/39/6ee4cfc7c5255bc693814136fffcb391/cb-dsc9907.JPG"/>
      </figure>
      <p>Під час візиту була можливість не лише подивитися на технологічні медновинки, але й побачити обладнання, яке придбали напередодні. Так, вдалося ознайомитися із оснащенням у відділенні кардіохірургії, в офтальмологічному відділенні, операційних блоках, реанімаційному центрі, в кабінетах ультразвукової діагностики та лабораторіях.</p>
      <figure>
        <img src="http://www.volynpost.com/img/modules/news/4/b0/2ecd91cf3b481d20ffbde81403947b04/cb-dsc0014.JPG"/>
      </figure>
      <figure>
        <img src="http://www.volynpost.com/img/modules/news/a/6b/9cf89fcb992b5f5b8ff797b1b9c196ba/cb-dsc0030.JPG"/>
      </figure>
      <figure>
        <img src="http://www.volynpost.com/img/modules/news/a/6b/9cf89fcb992b5f5b8ff797b1b9c196ba/cb-dsc0036.JPG"/>
      </figure>
      <p>Тимчасовий виконувач обов’язків голови Волинської облдержадміністрації Олександр Киричук зізнається, що надзвичайно пишається лікарнею, яка сміливо претендує на звання однієї з кращих в Україні. <br/><br/>«Не побоюся цього слова, наша Волинська обласна клінічна лікарня – одна з найкращих в країні. Перш за все, через найсучасніше світове обладнання, що фактично не має аналогів в Україні і, що не менш важливо, завдяки фаховим спеціалістам, що тут працюють», – каже т.в.о. голови Волинської обласної державної адміністрації Олександр Киричук. Посадовець також висловив слова подяки усім, хто докладає зусиль для успішної реалізації проекту. <br/><br/>Так, повідомили, що у рамках проекту Світового Банку і МОЗ «Поліпшення охорони здоров’я на службі в людей» для медзакладів вторинного та третинного рівнів надання допомоги придбали техніки, інструментарію та розхідних матеріалів на загальну суму майже 4 мільйони доларів США. <br/><br/>Більшість із закупленого обладнання уже встановили у лікарнях. Ще частину – використовують за призначенням, однак для деяких приладів необхідна спеціальна кваліфікація і навики, тож волинські медики здобувають нові знання у провідних фахівців світу.</p>
      <figure>
        <img src="http://www.volynpost.com/img/modules/news/d/8e/faa50092463df92ea0cd6cb4dd9cf8ed/cb-dsc0038.JPG"/>
        <figcaption>Ангіограф встановлений ще на першій фазі субпроекту</figcaption>
      </figure>
      <figure>
        <img src="http://www.volynpost.com/img/modules/news/d/8e/faa50092463df92ea0cd6cb4dd9cf8ed/cb-dsc0044.JPG"/>
      </figure>
      <figure>
        <img src="http://www.volynpost.com/img/modules/news/4/b0/2ecd91cf3b481d20ffbde81403947b04/cb-dsc0022.JPG"/>
      </figure>
      <p>«Ми бачимо результат монотонної важкої роботи колективу, що працював зі Світовим Банком і працює у лікарнях. Я дуже тішуся тим, що сьогодні побачив. Можна з впевненістю сказати, що на Волині нададуть фахову і грамотну допомогу усім, хто цього потребуватиме», – тішиться Олександр Киричук.<br/><br/>Комерційний директор офіційного дистриб’ютора «Philips» Андрес Еске порівнював апаратурні «обновки» лікарні із новенькими рідкісними автомобілями президентського класу, проводив аналогії з клініками у США і розповідав окремо про кожен апарат. Не забув похвалити і Волинь, переконаний, що секрет такого успіху в тому, що техніка потрапила у правильні і потрібні руки. <br/><br/>«В рамках нашої роботи доводиться працювати у різних областях. На Волині – сучасно. Це – одна з тих областей, де все успішніше втілюється проект. На початку я казав, що ця техніка повинна потрапити в правильне місце і в правильні руки, коли просто купувати її, сама по собі нічого не дасть. На Волині медперсонал шукає можливості розвиватися і навчатися у світових лідерів. Та техніка, яку встановили у ВОКЛ, відповідає вищому світовому рівню, як і фахівці, що з нею працюють. Можна реально пишатися тим, що тут досягнули, можна хизуватися як з медичної, так і з технічної ланки, на всю країну. Тут працюють професіонали», – сказав Андрес Еске. <br/><br/>Привітав усіх із закінченням першого етапу – закупівлею, встановленням, налагодженням і керівник групи управління субпроектом Валентин Цьось. «Коли перший раз зіткнувся з цим проектом, то серед всього переліку не знав, що обрати. Наразі пишаюся», – говорить заступник голови облдержадміністрації.</p>
      <figure>
        <img src="http://www.volynpost.com/img/modules/news/d/be/c70a7c0f1b14245525f29ca496b76bed/cb-dsc0073.JPG"/>
      </figure>
      <p><b>Станом на 30 червня 2019 року з переможцями закупівлі підписали такі договірні угоди:</b><br/><br/>Лот №1 (Кардіореанімаційне обладнання ) - ТОВ «ДМ-ПРОЕКТ», 521 453,80 EUR;<br/><br/>Лот №2 (Апарати ультразвукової діагностики) - Philips medical systems Nederland B.V, 557 167,00 EUR;<br/><br/>Лот №4 (Апарат штучного кровообігу) - ТОВ «ДМ-ПРОЕКТ», 349 569,00 EUR;<br/><br/>Лот №5 (Хірургічні налобні освітлювальні та оптичні системи. Інструменти для проведення кардіохірургічних операцій) - ТОВ «ТЕХМЕДКОНТРАКТ», 165 000,42 USD;<br/><br/>Лот №6 (Лабораторне обладнання та витратні матеріали для визначення біохімічних показників) - ТОВ «Діалог-Діагностікс», 447 443,56 EUR;<br/>Лот №7 (Витратні матеріали для стентування та коронарографії) - ТОВ «ІРИДІУМ», 646 846,50 USD;<br/><br/>Лот №8 (Рентгенконтрастна йодовмісна речовина для проведення стентування та коронарографії) - ТОВ «Людмила Фарм», 104 274,63 USD;<br/><br/>Лот №9(Система медичного лікувального газозабезпечення) - ТОВ «АЛВІ-ЛАЙН», 7 456 690,00 ГРН;<br/><br/>Лот №10 (Кардіохірургічне обладнання та інструменти для проведення малоінвазивних втручань)- ТОВ «ТЕХМЕДКОНТРАКТ», 365 398,58 USD.</p>
      <slideshow>
        <figure>
          <img src="http://www.volynpost.com/img/modules/news/9/6d/f3062aeac751f62031dfb3391eaa56d9/original-dsc0059.JPG"/>
        </figure>
        <figure>
          <img src="http://www.volynpost.com/img/modules/news/9/6d/f3062aeac751f62031dfb3391eaa56d9/original-dsc0060.JPG"/>
        </figure>
        <figure>
          <img src="http://www.volynpost.com/img/modules/news/9/6d/f3062aeac751f62031dfb3391eaa56d9/original-dsc0066.JPG"/>
        </figure>
        <figure>
          <img src="http://www.volynpost.com/img/modules/news/b/5b/e8546e54a91f8ad0504e6e9f336e35bb/original-dsc9837.JPG"/>
        </figure>
        <figure>
          <img src="http://www.volynpost.com/img/modules/news/b/5b/e8546e54a91f8ad0504e6e9f336e35bb/original-dsc9844.JPG"/>
        </figure>
        <figure>
          <img src="http://www.volynpost.com/img/modules/news/b/5b/e8546e54a91f8ad0504e6e9f336e35bb/original-dsc9846.JPG"/>
        </figure>
        <figure>
          <img src="http://www.volynpost.com/img/modules/news/1/39/6ee4cfc7c5255bc693814136fffcb391/original-dsc9848.JPG"/>
        </figure>
        <figure>
          <img src="http://www.volynpost.com/img/modules/news/1/39/6ee4cfc7c5255bc693814136fffcb391/original-dsc9852.JPG"/>
        </figure>
        <figure>
          <img src="http://www.volynpost.com/img/modules/news/5/52/b49dec982efd14cb414571c775438525/original-dsc9912.JPG"/>
        </figure>
        <figure>
          <img src="http://www.volynpost.com/img/modules/news/5/52/b49dec982efd14cb414571c775438525/original-dsc9915.JPG"/>
        </figure>
        <figure>
          <img src="http://www.volynpost.com/img/modules/news/b/7b/2e4fe813eb1d22b0b1a0b51f300777bb/original-dsc9917.JPG"/>
        </figure>
        <figure>
          <img src="http://www.volynpost.com/img/modules/news/b/7b/2e4fe813eb1d22b0b1a0b51f300777bb/original-dsc9920.JPG"/>
        </figure>
        <figure>
          <img src="http://www.volynpost.com/img/modules/news/b/7b/2e4fe813eb1d22b0b1a0b51f300777bb/original-dsc9923.JPG"/>
        </figure>
        <figure>
          <img src="http://www.volynpost.com/img/modules/news/b/84/df7bf9d5e0ed4f9dfa7a2564e1c2984b/original-dsc9929.JPG"/>
        </figure>
        <figure>
          <img src="http://www.volynpost.com/img/modules/news/b/84/df7bf9d5e0ed4f9dfa7a2564e1c2984b/original-dsc9933.JPG"/>
        </figure>
        <figure>
          <img src="http://www.volynpost.com/img/modules/news/d/91/a1e8749789d81ca132724f82fac7791d/original-dsc9981.JPG"/>
        </figure>
        <figure>
          <img src="http://www.volynpost.com/img/modules/news/d/91/a1e8749789d81ca132724f82fac7791d/original-dsc9993.JPG"/>
        </figure>
      </slideshow>
      <p>З огляду на структуру надання медичних послуг, обласна лікарня отримала чимало найсучаснішого обладнання загальною вартістю до 60 мільйонів гривень. Перелік нараховує понад 40 позицій, з-поміж яких – апарат наркозно-дихальний Primus (виробництва Dragerwerk AG&amp;Co.KGaA, Німеччина), дефібрилятор-монітор Corpuls 3 (виробництва GS Elektromedizinische Gerate G. Stemple GmbH, Німеччина), насос шприцевий інфузійний Aitecs 2016 (виробництва UAB Viltechmeda, Литва, монітор пацієнта Vista 120 ( виробництва Dragerwerk AG&amp;Co.KGaA, Німеччина) центральна станція моніторингу Infinity Central Station (виробництва Dragerwerk AG&amp;Co.KGaA, Німеччина), апарат штучної вентиляції легенів Carina (виробництва Dragerwerk AG&amp;Co.KGaA, Німеччина), ультразвукові системи Philips, апарат штучного кровообігу HL 20 (виробництва Maquet Cardiopilmonary GmbH, Німеччина), хірургічні налобні освітлювальні та оптичні системи, інструменти для проведення кардіохірургічних операцій (комплект), аналізатори <br/>Cobas виробництва (Roche Diagnostics GmbH), рентгенконтрастна йодовмісна речовина для проведення стентування та коронарографії, торакоскопічний комплекс, електрокоагулятор, інструмент для біполярного заварювання і різання судин, дрібний і якісних (а отже – дорогий) інструментарій для кардіохірургічних операцій із зупинкою серця. <br/><br/>До кінця року у ВОКЛ, а також Луцьку міську клінічну та Ковельську центральну районну лікарню мають надати витратні матеріали для стентування та коронарографії. <br/><br/>Завдяки другій фазі на початку 2020 року у Волинській обласній клінічній лікарні повністю зміниться система газозабезпечення. Це можливо через облаштування кисневої станції, яка дозволить медзакладу генерувати кисень з повітря та подавати його за новою системою в усі операційні та реанімаційні зали. Це обладнання також буде слугувати централізованою вакуумною системою та системою рекуперації, яка дасть змогу не викидати у повіртя енергію, яка буде вивільнятися внаслідок утворення кисню чи очищення повітря. Тож у хірургічному корпусі із 12-ма операційними та реанімацією буде цілободово тепла вода.</p>
    </article>
  </body>
</html>