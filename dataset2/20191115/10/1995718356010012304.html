<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152301-u-moz-rozpovily-likuvannia-iakyh-hvorob-profinansuyut-nastupnogo-roku"/>
    <meta property="og:site_name" content="ВолиньPost"/>
    <meta property="article:published_time" content="2019-11-15T10:15:00+00:00"/>
    <meta property="og:title" content="У МОЗ розповіли, лікування яких хвороб профінансують наступного року"/>
    <meta property="og:description" content="Наступного року МОЗ повністю профінансує лікування серцево-судинних хвороб, інфарктів та інсультів"/>
  </head>
  <body>
    <article>
      <h1>У МОЗ розповіли, лікування яких хвороб профінансують наступного року</h1>
      <address>
        <time datetime="2019-11-15T10:15:00+00:00">15 Nov 2019, 10:15</time>
      </address>
      <p>Наступного року Міністерство охорони здоров'я повністю профінансує лікування серцево-судинних хвороб, інфарктів та інсультів, а також покриє витрати на пологи й неонатальну допомогу. <br/><br/>Про це заявила міністр охорони здоров'я <b>Зоряна Скалецька</b> під час засідання парламенту під час Години запитань до уряду, - передає УНН.<br/><br/>"Пріоритетно будуть профінансовані, повністю закривши потребу закладів охорони здоров'я - серцево-судинні захворювання, гострі інфаркти, інсульти, пологи і неонатальна допомога", - зазначила Скалецька.<br/><br/>За її словами, в пріоритеті - саме ті захворювання, які найчастіше призводять до смертності й інвалідності, або ті, що стосуються найбільшого ризику.<br/><br/>Майже 64% коштів, запланованих на охорону здоров'я в Державному бюджеті-2020, підуть на Програму медичних гарантій із забезпечення 6 видів безкоштовної медичної допомоги пацієнтам в Україні: первинну, спеціалізовану амбулаторну, госпітальну, екстрену, паліативну та реабілітацію, а також реімбурсацію лікарських засобів.</p>
    </article>
  </body>
</html>