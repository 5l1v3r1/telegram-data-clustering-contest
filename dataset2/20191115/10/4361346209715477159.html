<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/szobaviragok-a-telben-nem-kell-ablak-koze-tenni-a-ciklament/186634"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T10:00:00+00:00"/>
    <meta property="og:title" content="Szobavirágok a télben – Nem kell ablak közé tenni a cikláment"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Szobavirágok a télben – Nem kell ablak közé tenni a cikláment</mark>
      </h1>
      <address><time datetime="2019-11-15T10:00:00+00:00">15 Nov 2019, 10:00</time> by <a rel="author">Bors</a></address>
      <p>
        <b>Amikor odakint minden kopár, különösen örvend a szív, ha odabent virágzik valami. Főleg az azt követő szürke hetekben, hogy a karácsonyfa is a konténer mellé kerül. Sorra vesszük „a tél virágait”, hogyan érdemes bánni velük, hogy tavaszt hozzanak a lakásba. </b>
        <b>Amikor odakint minden kopár, különösen örvend a szív, ha odabent virágzik valami. Főleg az azt követő szürke hetekben, hogy a karácsonyfa is a konténer mellé kerül. Sorra vesszük „a tél virágait”, hogyan érdemes bánni velük, hogy tavaszt hozzanak a lakásba.</b>
      </p>
      <p>Ciklámen</p>
      <figure>
        <img src="http://media.borsonline.hu/cikk/20/192225/gallery-picture/645w/2023948_ciklamen-shutterstock-1520402000.jpg"/>
        <figcaption>© Shutterstock</figcaption>
      </figure>
      <p>Megfelelő körülmények között egész télen hozza a virágokat. A legideálisabb neki a 18 fok körüli hőmérséklet. Ha sárgulnak, elszáradnak a levelei, akkor valószínűleg túl meleg van a virágnak. A közvetlen fényt nem szereti, így inkább a függöny mögé kerüljön, mint közvetlenül az ablakba vagy a két ablaktábla közé! Alulról kell locsolni, mivel nem szereti, ha a levelei nedvesek, a talajnak pedig jól kell tudnia vezetni a vizet. A cikláment – nagyságától függően – 800–1600 forintért is be lehet szerezni a nagyobb bevásárlóközpontokban is.</p>
      <p>Korallvirág</p>
      <figure>
        <img src="http://media.borsonline.hu/cikk/20/192225/gallery-picture/645w/2023954_korallvirag-shutterstock-1542196754.jpg"/>
        <figcaption>© Shutterstock</figcaption>
      </figure>
      <p>Ennek a növénynek az sem jelent gondot, ha a fűtés miatt szárazabb a szoba levegője, akkor is megjelennek rajta a szép, csillag alakú virágok. Szereti a közvetlen napfényt, így a délre néző ablakban tökéletes helye van. Nem igényel folyamatos nedvességet, nem is érdemes túlöntözni. Elég csak akkor vizet adni a korallvirágnak, ha már száraz a földje. Ha nagyon kusza a növény, akkor nyugodtan le lehet csípni a száraiból, hogy szebben nézzen ki. Olcsónak számít a piacon, 1000 forint környékén már hozzá lehet jutni.</p>
      <p>Mikulásvirág</p>
      <figure>
        <img src="http://media.borsonline.hu/cikk/20/192225/gallery-picture/645w/2023950_mikulasvirag-shutterstock-1244535814.jpg"/>
        <figcaption>© Shutterstock</figcaption>
      </figure>
      <p>Mivel Mexikóból származik, szereti a szobahőmérsékletet és a napfényt, ezért nagyon jó helye van az ablakban. Kedveli a párás környezetet is, így érdemes olyan helyre tenni, ahol van a közelben párologtató. Magas a tápanyagigénye is, ezért időnként szükség van tápoldatra. Közepes vízigényű, így nem kell folyamatosan locsolni, de nem is szabad elfeledkezni róla, különben kiszárad. Csak a téli hónapokban virágzik, nyáron nyugalmi időszakban van. 1000–2000 forintért hazavihető.</p>
      <p>Begónia</p>
      <figure>
        <img src="http://media.borsonline.hu/cikk/20/192225/gallery-picture/645w/2023969_nagykep-begonia-shutterstock-367009301.jpg"/>
        <figcaption>© Shutterstock</figcaption>
      </figure>
      <p>Ez az a virág, amelyiknél nem mindegy, hogy melyiket veszi meg, ugyanis nem minden begónia virágzik télen. A gumós bifsztek-begónia, a nílusi begónia, valamint a Hiemalis begónia is téli virágzára lett kitenyésztve. Nagyon jó azoknak, akik keveset foglalkoznak a virágaikkal. A meleg, párás, félárnyékos helyeket kedveli, amikor pedig virágzik, akkor érdemes kéthetente tápoldatozni. Virágzás után mindig le kell venni róla a leszáradt virágokat. A begóniát 2000–3500 forint közti áron lehet beszerezni.</p>
      <p>Jázmin</p>
      <figure>
        <img src="http://media.borsonline.hu/cikk/20/192225/gallery-picture/645w/2023958_jazmin-shutterstock-1346110475.jpg"/>
        <figcaption>© Shutterstock</figcaption>
      </figure>
      <p>Ha jó helye van, illatos, hófehér virágokkal fogja meghálálni a gondolkodást. Nappal sok fényt igényel, éjszaka alacsonyabb hőmérsékleten érzi jól magát. A melegebb szobákba a legjobb az indonéz jázmin, ennek érdekessége, hogy virágai lila színre váltanak, mielőtt elhervadnak. Hátránya, hogy rendszeresen kell metszeni ahhoz, hogy az ágai szétágazzanak, és elkezdjen bokrosodni. A talajának mindig nedvesnek kell lennie, ugyanis nem bírja a szárazságot. A cserepes jázmint fajtától függően 2000–5000 forint között lehet megvásárolni.</p>
      <p>Fokföldi ibolya</p>
      <figure>
        <img src="http://media.borsonline.hu/cikk/20/192225/gallery-picture/645w/2023956_ibolya-shutterstock-1544733935.jpg"/>
        <figcaption>© Shutterstock</figcaption>
      </figure>
      <p>Ha nem kap elegendő fényt, levelei elsárgulnak. A tűző napsugarat viszont csak a téli hónapokban viseli el, ilyenkor az ablakpárkányon is jól érzi magát. Nem bírja a hideget, 18–22 fokban érzi jól magát. Magas páraigénye miatt a konyhában vagy a fürdőszobában is szépen fog virágozni egész évben. Ezer forint alatt is meg lehet vásárolni. Összeállította: Zsigmond Viktória</p>
      <p>Orchidea</p>
      <figure>
        <img src="http://media.borsonline.hu/cikk/20/192225/gallery-picture/645w/2023952_orchidea-shutterstock-1132259663.jpg"/>
        <figcaption>© Shutterstock</figcaption>
      </figure>
      <p>A csónakorchideának a hűvösebb, 10 fok körüli levegő kedvez. Öntözni is csak 2–3 hetente kell, hathetente pedig tápoldatra van szüksége. A lepkeorchideának a szobahőmérséklet tökéletes, de télen is nagy a fény- és páraigénye, így ablakban, párologtató mellett – vagy konyhában – van a legjobb helye. Tápoldatozni ezt a fajtát 3–4 hetente kell. Fajtától függően változik az ára is: 4000–7000 forint.</p>
    </article>
  </body>
</html>