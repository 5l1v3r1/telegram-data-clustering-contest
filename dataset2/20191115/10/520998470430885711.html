<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/crime/smertelna-katannya-na-sanyah-na-bukovini-nepovnolitnogo-zasudili-umovno-380343"/>
    <meta property="og:site_name" content="Погляд"/>
    <meta property="article:published_time" content="2019-11-15T10:32:00+00:00"/>
    <meta property="og:title" content="Смертельна катання на санях на Буковині: неповнолітнього засудили умовно"/>
    <meta property="og:description" content="Вироком Сторожинецького районного суду до трьох років позбавлення волі з однорічним іспитовим строком засуджено неповнолітнього, який вчинив ДТП зі смертельними наслідками"/>
  </head>
  <body>
    <article>
      <h1>Смертельна катання на санях на Буковині: неповнолітнього засудили умовно</h1>
      <h2>Прокуратура оскаржуватиме судове рішення в апеляційному порядку</h2>
      <address>
        <time datetime="2019-11-15T10:32:00+00:00">15 Nov 2019, 10:32</time>
      </address>
      <p>Вироком Сторожинецького районного суду до трьох років позбавлення волі з однорічним іспитовим строком засуджено неповнолітнього, який вчинив <a href="https://pogliad.ua/news/bukovina/na-bukovini-pomer-shkolyar-yakiy-travmuvavsya-pid-chas-katannya-na-sankah-364889">дорожньо-транспортну пригоду зі смертельними наслідками</a>.</p>
      <p>Прокуратура не погоджується з вказаним вироком та, враховуючи обставини вчинення ДТП, наслідки, що настали від правопорушення, особу обвинуваченого та позицію потерпілої сторони, оскаржуватиме судове рішення в апеляційному порядку.</p>
      <p>Подія відбулась у грудні 2018 року у селі Великий Кучурів Сторожинецького району. Сімнадцятирічний підліток, не маючи посвідчення на право керування транспортним засобом та належних навиків керуванням ним, керуючи автомобілем марки «JEEP-Grand-Cherokee», здійснював буксирування двох санок, на яких перебували четверо підлітків. Через порушення вимог Правил дорожнього руху, водій допустив перекидання санів, внаслідок чого від отриманих травм загинув 15-річний хлопець.</p>
      <p>Своїми протиправними діями юнак вчинив кримінальне правопорушення, передбачене ч. 2 ст. 286 Кримінального кодексу України (порушення правил безпеки дорожнього руху, що спричинило смерть потерпілого). Про це повідомляє пресслужба прокуратури Чернівецької області.</p>
      <related>
        <h4>Схожі записи</h4>
        <a href="https://pogliad.ua/news/crime/do-sudu-peredali-spravu-pidlitka-yakiy-vchiniv-smertelnu-dtp-na-bukovini-368528"/>
        <a href="https://pogliad.ua/news/crime/policiya-vstanovlyue-obstavini-i-prichini-tragediyi-zagibeli-shkolyara-na-bukovini-364902"/>
        <a href="https://pogliad.ua/news/bukovina/zyavilisya-podrobici-zhahlivoyi-tragediyi-zi-shkolyarem-yaka-stalasya-na-bukovini-364890"/>
        <a href="https://pogliad.ua/news/bukovina/na-bukovini-pomer-shkolyar-yakiy-travmuvavsya-pid-chas-katannya-na-sankah-364889"/>
      </related>
    </article>
  </body>
</html>