<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/15/hong-kong-adalet-bakan-londra-da-saldiriya-ugradi"/>
    <meta property="og:site_name" content="euronews"/>
    <meta property="article:published_time" content="2019-11-15T10:09:45+00:00"/>
    <meta property="og:title" content="Hong Kong Adalet Bakanı Londra'da saldırıya uğradı"/>
    <meta property="og:description" content="Hong Kong Özerk Yönetimi Adalet Bakanı Teresa Cheng Londra'da katıldığı bir tanıtım etkinliği sırasında saldırıya uğradı"/>
  </head>
  <body>
    <article>
      <h1>Hong Kong Adalet Bakanı Londra'da saldırıya uğradı</h1>
      <address><time datetime="2019-11-15T10:09:45+00:00">15 Nov 2019, 10:09</time> by <a rel="author">Faruk Can</a></address>
      <p>Hong Kong Özerk Yönetimi Adalet Bakanı Teresa Cheng Londra'da katıldığı bir tanıtım etkinliği sırasında saldırıya uğradı.</p>
      <p>Hong Kong hükümeti Cheng'in 'ciddi fiziksel yaralar' aldığını açıklarken daha fazla detay vermedi. İngiltere'deki Çin Büyükelçiliği ise Cheng'in itildiğini ve yere düşerek elinden yaralandığını duyurdu.</p>
      <p>Açıklamada Cheng'in 'Onlarca Çin karşıtı ve bağımsızlık yanlısı protestocu tarafından kuşatılarak saldırıya' uğradığı belirtildi.</p>
      <p>Çin ve Hong Kong yönetimleri saldırıyı kınadı.</p>
      <p>Çin Hükümeti İngiliz makamlara sorumluların yakalanması için resmi şikayette bulundu.</p>
      <p>Cheng, Hong Kong'un ticari anlaşmazlıkların çözümü ve uzlaşma merkezi olma özelliğini tanıtmak amacıyla Londra'da bulunuyordu. Tanıtım sırasında bir grup protestocu 'katil' ve 'yüz karası' sloganları attı.</p>
      <p>Hong Kong'ta aylardır kesintilerle süren protestolar geçtiğimiz hafta bir gösteri sırasında otoparktan düşerek hastaneye kaldırılan bir üniversite öğrencisinin hayatını kaybetmesiyle daha da alevlendi.</p>
      <p>Hükümet karşıtı gösteriler nedeniyle Hong Kong'un bazı bölgelerinde hayat felce uğradı. Okullar ve yollar kapatıldı.</p>
      <p>Ek kaynaklar<b> • Reuters</b></p>
    </article>
  </body>
</html>