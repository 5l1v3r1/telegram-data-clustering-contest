<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/a01dcd9432c95967/patru-fractiuni-constituite-in-cmc-cea-mai-numeroasa-este-a-partidului-socialistilor.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-15T10:18:12+00:00"/>
    <meta property="og:title" content="Patru fracțiuni, constituite în CMC: Cea mai numeroasă este a Partidului Socialiștilor"/>
    <meta property="og:description" content="În noua componență a Consiliului municipal Chișinău, au fost constituite patru fracțiuni. Este vorba despre fracțiunea Partidului Socialiștilor, fracțiunea Partidului Acțiune și Solidaritate, fracțiunea ACUM, Platforma DA și cea a Partidului Liberal."/>
  </head>
  <body>
    <article>
      <h1>Patru fracțiuni, constituite în CMC: Cea mai numeroasă este a Partidului Socialiștilor</h1>
      <address><time datetime="2019-11-15T10:18:12+00:00">15 Nov 2019, 10:18</time> by <a rel="author">Jurnal.md</a></address>
      <p>
        <b>În noua componență a Consiliului municipal Chișinău, au fost constituite patru fracțiuni. Este vorba despre fracțiunea Partidului Socialiștilor, fracțiunea Partidului Acțiune și Solidaritate, fracțiunea ACUM, Platforma DA și cea a Partidului Liberal.</b>
      </p>
      <p>În Consiliul Municipal Chișinău se mai regăsesc doi consilieri democrați, doi ai Partidului Șor și câte un consilier de la Partidul Unității Naționale, Mișcarea „Forța Nouă” și Partidul Comuniștilor.</p>
      <p>Cea mai numeroasă fracțiune în CMC este a Partidului Socialiștilor, cu 22 de consilieri locali. Președintele fracțiunii este Serghei Afanasenco.</p>
      <p>Partidul Politic Platforma Demnitate și Adevăr și Partidul Acțiune și Solidaritate, deși au participat la alegerile locale împreună, în cadrul Blocului ACUM, în CMC au format fracțiuni distincte. Fracțiunea ACUM, Platforma DA are zece consilieri. Președinte este Andrei Năstase. Fracțiunea PAS are nouă consilieri, iar președinte este Vasile Grădinaru.</p>
      <p>Fracțiunea Partidului Liberal are trei consilieri. Președinte este Ion Cebanu.  </p>
      <p>Membrii CMC, care se află în incompatibilitate cu funcția de consilier municipal, urmează să decidă în termen de o lună dacă renunță sau nu la mandatul de ales local în favoarea altei funcții. Cei care vor renunța la mandat vor fi înlocuiți în CMC de către candidații supleanți.</p>
      <p>Consiliul municipal Chișinău are 51 de consilieri.</p>
    </article>
  </body>
</html>