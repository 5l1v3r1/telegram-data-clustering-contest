<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/world/countries/possorilis-iz-za-novogo-shpilya-notr-dam-general-posovetoval-arhitektoru-zakryt-svoy-rot-50053699.html"/>
    <meta property="og:site_name" content="НВ"/>
    <meta property="article:published_time" content="2019-11-15T10:02:00+00:00"/>
    <meta property="og:title" content="Поссорились из-за нового шпиля Нотр-Дам: генерал посоветовал архитектору «закрыть свой рот»"/>
    <meta property="og:description" content="Взгляды архитектора и руководства Франции на то, каким должен быть восстановленный шпиль собора, разошлись."/>
  </head>
  <body>
    <article>
      <h1>Поссорились из-за нового шпиля Нотр-Дам: генерал посоветовал архитектору «закрыть свой рот»</h1>
      <h2>Взгляды архитектора и руководства Франции на то, каким должен быть восстановленный шпиль собора, разошлись.</h2>
      <address>
        <time datetime="2019-11-15T10:02:00+00:00">15 Nov 2019, 10:02</time>
      </address>
      <p>Генерал, який наглядає за реконструкцією Собору Паризької Богоматері у Парижі, завив, що головний архітектор повинен «закрити рот».</p>
      <p>Генерал Жан-Луї Жоржелен та архітектор Філліп Вільньов посперечалися щодо того, як має виглядати відновлений шпиль собору — сучасно чи так, як у середньовіччі.</p>
      <p>Пожежа в одному з найвідоміших символів французької столиці Нотр-Дам спалахнула у квітні, знищивши шпиль та дах собору, а також багато пам’яток мистецтва.</p>
      <ul>
        <li>
          <a href="https://www.bbc.com/ukrainian/features-47945703?xtor=AL-73-%5Bpartner%5D-%5Bnv.ua%5D-%5Blink%5D-%5Bukrainian%5D-%5Bbizdev%5D-%5Bisapi%5D">Пожежа у Нотр-Дам де Парі. Що вціліло?</a>
        </li>
        <li>
          <a href="https://www.bbc.com/ukrainian/features-47949498?xtor=AL-73-%5Bpartner%5D-%5Bnv.ua%5D-%5Blink%5D-%5Bukrainian%5D-%5Bbizdev%5D-%5Bisapi%5D">Нотр-Дам: історія найулюбленішого собору французів</a>
        </li>
      </ul>
      <p>Президент Франції Еммануель Макрон встановив п’ятирічний термін для реалізації величезного проєкту реставрації.</p>
      <p>Деякі експерти попереджають, що ця мета може бути надто амбітною. Архітектор Вільньов раніше говорив, що єдиний спосіб її досягти — це відновити шпиль собору точною копією того, який знищив вогонь.</p>
      <p>Але президент Макрон і генерал Жоржелен вважають, що новий шпиль має бути «сучасним».</p>
      <figure>
        <img src="https://c.files.bbci.co.uk/137C9/production/_109671897_31160b61-840a-47db-b7ec-52401356b88f.jpg"/>
      </figure>
      <p>Суперечка щодо дизайну шпиля собору виникла на засіданні комітету з питань культури Французької Національної Асамблеї увечері в середу.</p>
      <p>«Щодо головного архітектора, я вже пояснив, що він повинен закрити рот», — відрізав генерал Жоржелен, повідомляє агенція AFP.</p>
      <p>Пізніше він додав, що всі учасники процесу повинні «рухатися вперед у мудрості, щоб ми могли спокійно зробити найкращий вибір для Нотр-Дама, для Парижа, для світу».</p>
      <p>Остаточне рішення щодо вигляду шпиля буде ухвалено у 2021 році, додав він.</p>
      <figure>
        <img src="https://c.files.bbci.co.uk/185E9/production/_109671899_gettyimages-1172729463.jpg"/>
      </figure>
      <p>Того ж дня канал France 3 TV показав сюжет зсередини Собору Паризької Богоматері, у якому видно і місце, де колись був шпиль храму, і згорілий дах, і уламки та сміття, що лежать на підлозі.</p>
      <p>Минулого місяця архітектор Вільньов сказав телеканалу RTL: «Або я відновлю його таким самим, як він був … або вони зроблять сучасний шпиль і це зробить хтось інший».</p>
      <p>Впродовж доби після пожежі в Соборі Паризької Богоматері було зібрано сотні мільйонів євро на відновлення храму.</p>
      <p><i>Хочете отримувати найважливіші новини в месенджер? Підписуйтеся на наш </i><a href="https://t.me/bbcukrainian">Telegram</a> або <a href="https://invite.viber.com/?g2=AQAYCiHrGU3SlUeR%2FZaHRAQ4%2FGdXWGFgaUOXbMnWlHpIli4mBJEfTyN%2FHRPjb7GW&amp;lang=uk">Viber</a> !</p>
    </article>
  </body>
</html>