<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/fai-la-spesa-come-atto-damore-sabato-colletta-alimentare.html"/>
    <meta property="og:site_name" content="Tempostretto"/>
    <meta property="article:published_time" content="2019-11-15T10:48:50+00:00"/>
    <meta property="og:title" content="“Fai la spesa come atto d’amore!” Sabato colletta alimentare"/>
    <meta property="og:description" content="MESSINA – La “Rete Cibo Condiviso” – nata per combattere lo spreco del cibo – organizza per sabato 16 Novembre una nuova COLLETTA ALIMENTARE . L’iniziativa si svolgerà dalle ore 9:00 alle ore 20:30, presso due supermercati DESPAR di Messina, quello di Via Orso Mario Corbino n° 24 e quello del Viale Annunziata all’interno del […]"/>
  </head>
  <body>
    <article>
      <h1>“Fai la spesa come atto d’amore!” Sabato colletta alimentare</h1>
      <address><time datetime="2019-11-15T10:48:50+00:00">15 Nov 2019, 10:48</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>MESSINA – La “Rete Cibo Condiviso” – nata per combattere lo spreco del cibo – organizza per <b>sabato 16 Novembre</b> una nuova COLLETTA ALIMENTARE .</p>
      <p>L’iniziativa si svolgerà <b>dalle ore 9:00 alle ore 20:30</b>, presso due supermercati DESPAR di Messina, quello di Via Orso Mario Corbino n° 24 e quello del Viale Annunziata all’interno del Centro Commerciale “CO”,</p>
      <p>“Protagoniste- spiegano gli organizzatori – saranno le famiglie in stato di disagio economico che fanno parte della Rete, insieme ai volontari delle predette associazioni, famiglie a cui saranno destinate le donazioni di prodotti acquistati sabato stesso dai clienti dei suddetti supermercati DESPAR.</p>
      <p>Tra gli obiettivi della Rete infatti vi è anche combattere l’assistenzialismo rendendo invece protagoniste delle varie attività le famiglie bisognose.</p>
      <p>Alla colletta stavolta, in particolare alcune ore del sabato pomeriggio nel punto DESPAR della CO del Viale Annunziata, parteciperanno anche i ragazzi ospiti della “Comunità alloggio Duomo”, per dare una mano alla Rete, con la quale la Comunità, tramite in particolare l’associazione “Cuore di Drago”, sta ultimamente cominciando a collaborare in alcune iniziative, per rafforzare i nostri obiettivi di solidarietà reciproca ed integrazione di tutte le persone in difficoltà della nostra società”.</p>
    </article>
  </body>
</html>