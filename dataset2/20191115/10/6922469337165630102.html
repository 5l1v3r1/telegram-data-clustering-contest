<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/mercati/614028/bluerating-awards-2019-fineco-ecco-i-cf-in-nomination"/>
    <meta property="og:site_name" content="bluerating"/>
    <meta property="article:published_time" content="2019-11-15T10:26:43+00:00"/>
    <meta property="og:title" content="Bluerating Awards 2019: Fineco, ecco i cf in nomination"/>
    <meta property="og:description" content="Consulenti di fama, area manager e giovani talenti. Fra qualche settimana saranno premiati a Milano nell’edizione 2019 dei Bluerating Awards, i riconoscimenti che il magazine BLUERATING conferisce ogni anno ai migliori professionisti delle reti. I consulenti finanziari top verranno scelti in 9 diverse categorie: Education, High Fidelity, Manager, Woman, Customer Relationship, Top Entry, Team, Wealth Management e Junior.  La premiazione dei"/>
  </head>
  <body>
    <article>
      <h1>Bluerating Awards 2019: Fineco, ecco i cf in nomination</h1>
      <address><time datetime="2019-11-15T10:26:43+00:00">15 Nov 2019, 10:26</time> by <a rel="author">Redazione</a></address>
      <p>Consulenti di fama, area manager e giovani talenti. Fra qualche settimana saranno premiati a<b> Milano</b> nell’edizione 2019 dei <b>Bluerating Awards</b>, i riconoscimenti che il magazine BLUERATING conferisce ogni anno ai migliori professionisti delle reti. I consulenti finanziari top verranno scelti in 9 diverse categorie: <b>Education, High Fidelity, Manager, Woman, Customer Relationship, Top Entry, Team, Wealth Management e Junior. </b> La premiazione dei vincitori (tre advisor per ogni categoria) avverrà mercoledì <b>27 novembre daalle ore 14:30</b> in poi nel corso dell’edizione annuale di<b> ITForum Milano,</b> in programma al Palazzo delle Stelline di Corso Magenta 61. Ecco, di seguito, i nomi dei consulenti di<b> Fineco</b>  in nomination:</p>
      <p>
        <b>Education</b>
      </p>
      <p>
        <b>Debora Damiani</b>
      </p>
      <p>Debora Damiani è private banker di Fineco dal 2013, dopo avere iniziato il proprio percorso professionale all’interno di Banca Marche. Con una doppia laurea con lode in scienze politiche ed economia bancaria, finanziaria e assicurativa, opera a Macerata nel team dell’area manager Vincenzo Borchia.</p>
      <p>
        <pic src="https://www.bluerating.com/wp-content/uploads/2019/11/Debora-Damiani-Fineco-150x150.jpg" width="150" height="150"/>
      </p>
      <p>
        <b>High Fidelity</b>
      </p>
      <p>
        <b>Erminia De La Coste</b>
      </p>
      <p>Erminia De La Coste è senior private banker di Fineco, dopo una carriera in cui non ha mai cambiato gruppo di appartenenza. Il percorso iniziato con Fida negli anni Novanta l’ ha portata in seguito a operazioni di fusione tra i gruppi a passare in Crt, Unicredit, Xelion e infine Fineco. Lavora in Piemonte nel team dell’area manager Roberto Baldassar Vignassa.</p>
      <p>
        <pic src="https://www.bluerating.com/wp-content/uploads/2019/11/Erminia-De-La-Coste--150x150.png" width="150" height="150"/>
      </p>
      <p>
        <b>Manager</b>
      </p>
      <p>
        <b>Eugenio Ceresole</b>
      </p>
      <p>Eugenio Ceresole è senior private banker di Fineco dal 2013, e in questi anni ha contribuito allo sviluppo del settore private banking della banca. Laureato con lode in economia presso l’Università degli Studi di Torino, Ceresole ha maturato oltre 20 anni di esperienza sui mercati, lavorando anche in Uk. Attualmente è group manager di FinecoBank e lavora in Lombardia nel team dell’area manager Stefano Amadei.</p>
      <p>
        <pic src="https://www.bluerating.com/wp-content/uploads/2019/11/Eugenio-Ceresole-Fineco-e1573812935179-150x150.jpg" width="150" height="150"/>
      </p>
      <p>
        <b>Woman</b>
      </p>
      <p>
        <b>Ida Mosca</b>
      </p>
      <p>Ida Mosca è senior private banker di Fineco, e ha avviato la propria carriera affiancando il marito nella sua attività di consulente finanziario. In seguito alla sua improvvisa scomparsa nel 2005 ha scelto di non disperdere gli sforzi degli anni trascorsi insieme e ha nel tempo accresciuto il suo portafoglio in gestione. Attualmente lavora a Bergamo nel team dell’area manager Filippo Viganò.</p>
      <figure>
        <img src="https://www.bluerating.com/wp-content/uploads/2019/11/Ida-Mosca-Fineco-768x800.jpg"/>
      </figure>
      <p>
        <b>Customer Relationship</b>
      </p>
      <p>
        <b>Gino Tozzi</b>
      </p>
      <p>Gino Tozzi dal 2017 è senior private banker nel Lazio di Fineco, dove è entrato nel 1999 come personal financial advisor. Nel corso della sua carriera ha lavorato allo sviluppo del servizio Advice di Fineco, prima di specializzarsi come wealth advisor. Oggi è membro effettivo del comitato Wealth Management di FinecoBank e lavora nel team dell’area manager Valerio Marchetti.</p>
      <p>
        <pic src="https://www.bluerating.com/wp-content/uploads/2019/11/Gino-Tozzi-Fineco-150x150.jpg" width="150" height="150"/>
      </p>
      <p>
        <b>Top Entry</b>
      </p>
      <p>
        <b>Alessandro Negri</b>
      </p>
      <p>Alessandro Negri è entrato in Fineco come private banker nel maggio di quest’anno, dopo un percorso ultradecennale all’interno del Credito Emiliano. Si è laureato in economia e commercio a Verona, e ha completato un Master in Business Administration presso la Bologna Business School. Oggi lavora in Lombardia nel team dell’area manager Pietro Ficai-Veltroni.</p>
      <figure>
        <img src="https://www.bluerating.com/wp-content/uploads/2019/11/Alessandro-Negri-Fineco-768x576.jpg"/>
      </figure>
      <p>
        <b>Team</b>
      </p>
      <p>
        <b>Luigi Conte</b>
      </p>
      <p>Dopo avere iniziato la carriera in Ing Sviluppo Investimenti Sim ed essere passato a Xelion, Luigi Conte è entrato in Fineco nel febbraio 2016, diventando l’anno successivo Private Banker Senior. Oggi Conte è vicepresidente vicario dell’Anasf, membro del comitato Wealth Management di FinecoBank e lavora in Campania nel team dell’area manager Angelo Lago.</p>
      <p>
        <pic src="https://www.bluerating.com/wp-content/uploads/2019/11/Luigi-Conte-Fineco-e1573813131708-150x150.jpg" width="150" height="150"/>
      </p>
      <p>
        <b>Wealth Management</b>
      </p>
      <p>
        <b> Gilberto Pella</b>
      </p>
      <p>Gilberto Pella è Senior Private Banker a Milano per Fineco dall’ottobre 2014. Proveniente da esperienze precedenti in Ubs e Unicredit, Pella è laureato in economia e commercio e ha completato un master in fiinanza internazionale. Attualmente lavora nel team dell’area manager Stefano Amadei.</p>
      <figure>
        <img src="https://www.bluerating.com/wp-content/uploads/2019/11/Gilberto-Pella-Fineco-e1573813187939-768x745.jpeg"/>
      </figure>
      <p>
        <b>Junior</b>
      </p>
      <p>
        <b>Hannes Pardeller</b>
      </p>
      <p>Hannes Pardeller, nato nel 1983, è un private banker di Fineco in Trentino Alto Adige. Laureato in gestione aziendale, ha completato la propria formazione con un master in Net-Economy e rivolge una particolare attenzione al mondo delle startup e del venture capital. Attualmente lavora nel team dell’area manager Ottavio Corali, offrendo servizi di consulenza in lingua italiana e tedesca.</p>
      <p>
        <pic src="https://www.bluerating.com/wp-content/uploads/2019/11/Hannes-Pardeller-Fineco-e1573813249236-150x150.jpg" width="150" height="150"/>
      </p>
    </article>
  </body>
</html>