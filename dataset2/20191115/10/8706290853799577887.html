<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/economy/684429/asfalistiko-megales-eisfores-gia-megali-syntaxi-oi-52-nees-katigo"/>
    <meta property="og:site_name" content="enikos.gr"/>
    <meta property="article:published_time" content="2019-11-15T10:10:00+00:00"/>
    <meta property="og:title" content="Ασφαλιστικό: Μεγάλες εισφορές για μεγάλη σύνταξη - Οι 5+2 νέες κατηγορίες για το ύψος της συμμετοχής των ασφαλισμένων"/>
    <meta property="og:description" content="Πέντε συν δύο προκαθορισμένες κατηγορίες - και όχι κλάσεις -ασφαλιστικών εισφορών..."/>
  </head>
  <body>
    <article>
      <h1>Ασφαλιστικό: Μεγάλες εισφορές για μεγάλη σύνταξη - Οι 5+2 νέες κατηγορίες για το ύψος της συμμετοχής των ασφαλισμένων</h1>
      <address>
        <time datetime="2019-11-15T10:10:00+00:00">15 Nov 2019, 10:10</time>
      </address>
      <p>Πέντε συν δύο προκαθορισμένες κατηγορίες - και όχι κλάσεις -<a href="http://www.enikonomia.gr/my-money/222472,allazei-to-systima-asfalistikon-eisforon-pos-tha-ypologizontai-ta.html">ασφαλιστικών εισφορών</a>, ανεξαρτήτως από το εισόδημα και τα έτη ασφάλισης, θα προβλέπει το νέο σύστημα ασφαλιστικών εισφορών που θα τεθεί σε ισχύ από το 2020 για 1,5 εκατ. ελεύθερους επαγγελματίες ,αυτοαπασχολουμένους και αγρότες.</p>
      <p>Στόχος του νέου συστήματος είναι ο ασφαλισμένος να επιλέγει το ύψος των εισφορών που θα καταβάλλει, με βάση τις οποίες θα προσδιορίζεται η σύνταξη που θα λαμβάνει. Έτσι όσο υψηλότερες θα είναι εισφορές τόσο μεγαλύτερη θα είναι και η σύνταξη.</p>
      <p>Σύμφωνα με στελέχη του υπουργείου Εργασίας βασικό χαρακτηριστικό των αλλαγών που ισχύσουν από το επόμενο έτος θα είναι η αποσύνδεση των ασφαλιστικών κρατήσεων (υπέρ κύριας ασφάλισης -υγείας ) των μη μισθωτών από το φορολογητέο εισόδημα τους και η θέσπιση ασφαλιστικών κατηγοριών. Μέσα από αυτή την ανατροπή το υπουργείο Εργασίας στοχεύει σε αύξηση της εισπραξιμότητας των εισφορών, μείωση της φοροαποφυγής , κατάργηση των επιστροφών, μείωση των χρεών, αλλά και περιορισμό του φαινομένου της καταβολής κρατήσεων την “τελευταία στιγμή “.</p>
      <p>Σύμφωνα με τον υπουργό Εργασίας και Κοινωνικών Υποθέσεων, Γιάννη Βρούτση, οι αλλαγές στις εισφορές μαζί με τη φορολογική επίδραση της μείωσης του φόρου της πρώτης κλίμακας των 10.000 ευρώ στο 9% από 22% από το 2020 θα έχουν ιδιαίτερα θετικό αποτέλεσμα στο εισόδημα των ελεύθερων επαγγελματιών , αυτοαπασχολουμένων και αγροτών.</p>
      <p>Όπως τονίζουν κύκλοι του υπουργείου Εργασίας, με το νέο σύστημα θα σταματήσει ο υφιστάμενος υπολογισμός των εισφορών με βάση ο πιο πρόσφατα εκκαθαρισμένο φορολογητέο εισόδημα από την άσκηση επαγγελματικής δραστηριότητας, το οποίο ισχύει από 1/1/2017.</p>
      <p>Με το νέο σύστημα οι νέες ασφαλιστικές κατηγορίες δεν θα συνδέονται με το εισόδημα, ούτε η μετάβαση από την πρώτη στην επόμενη θα είναι υποχρεωτική. Στην πράξη αυτό σημαίνει ότι ασφαλισμένοι θα επιλέγουν όχι μόνο τις εισφορές τους αλλά και το ύψος των μελλοντικών συντάξεων τους.</p>
      <p>
        <b>Δείτε τον πίνακα με τις νέες ασφαλιστικές κατηγορίες:</b>
      </p>
      <figure>
        <img src="http://media.enikonomia.gr/data/photos/225795_56ed1b6ad8-a6b71c7a13c9b99a.png"/>
      </figure>
      <p>Με πληροφορίες από την εφημερίδα "ΤΑ ΝΕΑ "</p>
      <related>
        <h4>σχετικά άρθρα</h4>
        <a href="http://www.enikos.gr/economy/683455/oi-61-nees-klimakes-gia-tis-eisfores-olokliro-to-schedio-tou-ypou%0A%20%20%20%20%0A"/>
        <a href="http://www.enikos.gr/economy/683331/mitarakis-exetazoume-veltioseis-stin-ethniki-syntaxi-video%0A%20%20%20%20%0A"/>
        <a href="http://www.enikos.gr/economy/682668/o-golgothas-enos-syntaxiouchou-perimenei-tria-chronia-na-ekdothei%0A%20%20%20%20%0A"/>
        <a href="http://www.enikos.gr/economy/682264/mitarakis-poies-einai-oi-treis-vasikes-proteraiotites-tis-kyverni%0A%20%20%20%20%0A"/>
        <a href="http://www.enikos.gr/economy/681870/epanafora-asfalistikon-klaseon-gia-mi-misthotous-ti-exetazei-to-y%0A%20%20%20%20%0A"/>
        <a href="http://www.enikos.gr/economy/681705/forologika-esoda-stin-8i-thesi-tis-ee-i-ellada-ti-deichnoun-stoic%0A%20%20%20%20%0A"/>
        <a href="http://www.enikos.gr/economy/680184/proairetiki-asfalisi-makrochronia-anergon-gia-na-vgoun-sti-syntax%0A%20%20%20%20%0A"/>
        <a href="http://www.enikos.gr/economy/679999/anartithikan-ta-eidopoiitiria-gia-tis-eisfores-septemvriou-tou-ef%0A%20%20%20%20%0A"/>
        <a href="http://www.enikos.gr/economy/679734/vroutsis-oi-apofaseis-tou-ste-edeixan-oti-den-yparchoun-anadromik%0A%20%20%20%20%0A"/>
      </related>
    </article>
  </body>
</html>