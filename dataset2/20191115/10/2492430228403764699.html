<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188557/Bijenkorf-ontslaat-tientallen-werknemers-en-moet-besparen"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-15T10:08:52+00:00"/>
    <meta property="og:title" content="'Bijenkorf ontslaat tientallen werknemers en moet besparen'"/>
    <meta property="og:description" content="Warenhuis de Bijenkorf heeft tientallen werknemers ontslagen en een dure lichtshow geannuleerd om kosten te besparen. Het warenhuis voorziet moeilijkere tijden en moet maatregelen nemen."/>
  </head>
  <body>
    <article>
      <h1>'Bijenkorf ontslaat tientallen werknemers en moet besparen'</h1>
      <address>
        <time datetime="2019-11-15T10:08:52+00:00">15 Nov 2019, 10:08</time>
      </address>
      <h4>Warenhuis de Bijenkorf heeft tientallen werknemers ontslagen en een dure lichtshow geannuleerd om kosten te besparen. Het warenhuis voorziet moeilijkere tijden en moet maatregelen nemen.</h4>
      <p>Dat schrijft het bedrijf in een intern document, dat in handen is van het Financieele Dagblad. "Het retaillandschap is onrustig", schrijft het warenhuis in het document aan medewerkers. "De Bijenkorf merkt de impact hiervan."</p>
      <p>Zo is het evenement 'Turn on the Lights' in Amsterdam plotseling afgelast. De afgelopen jaren was dit evenement ook bij het filiaal in Rotterdam te zien, maar voor dit jaar was het niet aangekondigd.</p>
      <h3>Minder werknemers</h3>
      <p>Om het tij te keren kondigt de Bijenkorf in het document een aantal maatregelen aan, waaronder vermindering van het aantal werknemers. Om hoeveel werknemers het gaat, zegt het bedrijf niet.</p>
      <p>Volgens ingewijden ontsloeg het warenhuis afgelopen voorjaar ruim dertig werknemers op het hoofdkantoor. Een andere bron spreekt van zestig mensen.</p>
    </article>
  </body>
</html>