<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/noemvri-nay-depresirashchiyat-mesets-ot-godinata-406782.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-15T10:51:25+00:00"/>
    <meta property="og:title" content="Ноември - най-депресиращият месец от годината"/>
    <meta property="og:description" content="Това заяви изпълняващият длъжността директор на Хидрометеорологичния център на Русия Роман Вилфранд"/>
  </head>
  <body>
    <article>
      <h1>Ноември - най-депресиращият месец от годината</h1>
      <address>
        <time datetime="2019-11-15T10:51:25+00:00">15 Nov 2019, 10:51</time>
      </address>
      <p>Най-депресиращият от метеорологична гледна точка месец е ноември, защото през това време от годината атмосферното налягане е ниско и има образуващи облаци циклони, предаде ТАСС.</p>
      <p>Това заяви изпълняващият длъжността директор на Хидрометеорологичния център на Русия Роман Вилфранд. Той обясни, че продължителната липса на слънчева светлина допринася за поява на депресия у хората.</p>
      <p>"Ноември е депресиращ месец от метеорологична гледна точка. Областта на ниско налягане се нарича депресия, а през този период се наблюдават ниско налягане, циклони и облаци. Щом се образуват облаци, няма слънчева светлина и настъпва мрак", поясни Вилфранд.</p>
      <p>Той отбеляза, че именно ноември и първата половина на декември са най-облачният период от годината.</p>
      <p>Като "профилактика" срещу лошото настроение през ноември и началото на декември метеорологът препоръчва да се прекарва повече време със семейството и близките, както и да се посещават театрални представления, изложби и концерти.</p>
    </article>
  </body>
</html>