<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/avtokraz-vikonav-bortoviy-avtomobil-dlya-ieristivskogo-gzk"/>
    <meta property="og:site_name" content="Кременчугская газета"/>
    <meta property="article:published_time" content="2019-11-15T10:10:00+00:00"/>
    <meta property="og:title" content="«АвтоКрАЗ» виконав бортовий автомобіль для Єристівського ГЗК"/>
    <meta property="og:description" content="На базі шасі КрАЗ-5401H2."/>
  </head>
  <body>
    <article>
      <h1>«АвтоКрАЗ» виконав бортовий автомобіль для Єристівського ГЗК</h1>
      <address>
        <time datetime="2019-11-15T10:10:00+00:00">15 Nov 2019, 10:10</time>
      </address>
      <p>
        <b>На базі шасі КрАЗ-5401H2.</b>
      </p>
      <p>«АвтоКрАЗ» виконав чергове замовлення гірників. Як повідомляє прес-служба ПрАТ «АвтоКрАЗ», ЄГЗК отримає бортовий автомобіль із тентом на базі шасі КрАЗ-5401H2. Бортова платформа та тент виготовлені ТОВ «Завод спеціального обладнання» (м. Іркліїв).</p>
      <p>Представники замовника провели огляд та технічне приймання техніки, зазначили, що використовуватимуть автомобіль як на території комбінату, так і в умовах міського циклу для перевезення різноманітних вантажів, що потребують захисту від впливу навколишнього середовища. Зокрема, мова йшла про перевезення запасних частин, які потрібно доставляти від пункту доставки до складів, для ремонту та обслуговування автопарку підприємства.</p>
      <p>КрАЗ-5401H2 колісної формули 4х2; вантажопідйомність 7 тонн; монтажна  довжина рами - 4030 мм;  двигун дизельний , Євро-5, потужністю 160 к.с., із турбонаддувом, рядний, 6-циліндровий; є кондиціонер; КЗП-механічна, 6-ступенева; зчеплення – сухе, однодискове; сидіння на пневматичній подушці, обладнане  пасками безпеки.  КрАЗ-5401H2 призначений для монтажу надбудов промислового призначення і технологічного обладнання. Може бути виконаний як із короткою, так і подовженою базою.</p>
      <p>Варто зазначити, що ПрАТ «АвтоКрАЗ» систематично постачає продукцію для вітчизняних ГЗК, зокрема: вахтові машини, автопаливозаправники, автоцистерни, бортові вантажівки. Спецтранспорт на базі КрАЗу використовується для перевезення гірників територією підприємств та до місць видобутку, для доставки палива, технічної та питної води, ліквідації пожеж та ін. Таке партнерство соціально орієнтоване, взаємовигідне та ефективне.</p>
      <p> </p>
      <p> </p>
      <p>За матеріалами джерела</p>
    </article>
  </body>
</html>