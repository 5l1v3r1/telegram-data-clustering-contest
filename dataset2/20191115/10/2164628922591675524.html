<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42832_Chernivchanin-namahavsya-perenesti-cherez-kordon-pyatnadtsyat-tisyach-vro"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-15T10:11:00+00:00"/>
    <meta property="og:title" content="Чернівчанин намагався перенести через кордон пятнадцять тисяч євро"/>
    <meta property="og:description" content="На пункті пропуску «Порубне» співробітники Чернівецької митниці ДФС у співпраці із працівниками УСБУ в Чернівецькій області вияв"/>
  </head>
  <body>
    <article>
      <h1>Чернівчанин намагався перенести через кордон пятнадцять тисяч євро</h1>
      <address>
        <time datetime="2019-11-15T10:11:00+00:00">15 Nov 2019, 10:11</time>
      </address>
      <p>
        <b>На пункті пропуску «Порубне» співробітники Чернівецької митниці ДФС у співпраці із працівниками УСБУ в Чернівецькій області виявили у громадянина України, що слідував у пішому порядку з Румунії до України і не задекларував 15050 євро.</b>
      </p>
      <p>До митного контролю порушник законодавства надав контрольний талон для проходження митного контролю по «зеленому коридору», чим своїми діями заявив про те, що переміщувані ним через митний кордон України товари не підлягають письмовому декларуванню, оподаткуванню митними платежами, не підпадають під встановлені законодавством заборони та обмеження щодо переміщення через митний кордон України.Таким чином, громадянин не задекларував гроші.<br/><br/>Відповідно до ч. 1 ст. 8. Закону України від 21 червня 2018 року N2473-VIII «Про валюту і валютні операції» транскордонне переміщення фізичними особами валютних цінностей у сумі, що дорівнює або перевищує еквівалент 10 тисяч євро за офіційним курсом валют, встановленим Національним банком України на день переміщення через митний кордон України, підлягає письмовому декларуванню центральному органу виконавчої влади, що реалізує державну податкову і митну політику, у порядку, визначеному Кабінетом Міністрів України.</p>
      <p>Порушення даних правил тягне за собою адміністративну відповідальність за ст.472 Митного кодексу України. За складеним митниками протоколом валюту в перерахунку 405 517,74 гривень вилучили. Санкції статті передбачають також накладення штрафу у сумі 100 відсотків вартості не задекларованої готівки.</p>
      <p>
        <i>Фото з відкритих джерел</i>
      </p>
    </article>
  </body>
</html>