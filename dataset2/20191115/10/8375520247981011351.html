<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/friz-zvernulas-do-sbu-rozsliduvati-porosiyski-zayavi-jermaka-640138.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T10:18:05+00:00"/>
    <meta property="og:title" content="Фріз звернулась до СБУ з вимогою розслідувати поросійські заяви Єрмака"/>
    <meta property="og:description" content="За словами депутатки, Єрмак «вводив в оману наших міжнародних партнерів, чим не лише сколихнув світову спільноту, але й створив підстави для підриву довіри до України на міжнародній арені»"/>
  </head>
  <body>
    <article>
      <h1>Фріз звернулась до СБУ з вимогою розслідувати поросійські заяви Єрмака</h1>
      <address>
        <time datetime="2019-11-15T10:18:05+00:00">15 Nov 2019, 10:18</time>
      </address>
      <h4>За словами депутатки, Єрмак «вводив в оману наших міжнародних партнерів, чим не лише сколихнув світову спільноту, але й створив підстави для підриву довіри до України на міжнародній арені»</h4>
      <p>Ексміністр у справах ветеранів, народний депутат фракції «Європейська Солідарність» Ірина Фріз спрямувала звернення до голови СБУ щодо необхідності здійснити всебічне розслідування діяльності помічника президента України Андрія Єрмака. Про це Фріз написала у <a href="https://www.facebook.com/Iryna.Friz/posts/2815602588463048?__xts__[0]=68.ARAx1FEycaJs-ABPkudL2IvLPa613wYtGnvEzCscJJIoTgHP_QdnAkcL94yr53cP3OAxxUJU_zivyKQZjwhmwcQfL8NKFzfwxWPtuuvHpvn2hRLoHRVq3wJOxxwHjkl7vOPj8rumWIJ-2zMcn3NHdor6FVsi_0B7InjfAdsTuDjnSVlZAv8f375Y_bjT3PJcAM5ZFziS9N32Od0ErT9gKRrtDE3Pi8PNjFdDkZgC1x_eAiOnE6d_WdhWkB5IiD3hSU6LXUP8S45c5yf2dQxsY1l-zq-BxzpOhKpgCJwnUnFcMiVzZO0J2qNE1sFF7HIiO0hy1NQ2U7MrO3zkp9rnId8-6A&amp;__tn__=-R">Facebook</a>.</p>
      <p>За словами депутатки, Єрмак «вводив в оману наших міжнародних партнерів, чим не лише сколихнув світову спільноту, але й створив підстави для підриву довіри до України на міжнародній арені».</p>
      <p>«Такі дії та використання ним у своїй риториці вочевидь прокремлівських месседжів в той час, коли наша держава дає мужню відсіч російському агресору, можуть розцінюватись як такі, що підпадають під ознаки діяння, визначеного статтею 111 КК України, – державна зрада», – заявила Фріз.</p>
      <p>У своєму зверненні Фріз прошись СБУ провести повну перевірку особи Єрмака та можливість зв’язку такої особи з політично зацікавленими представниками Російської Федерації як держави-агресора.</p>
      <p>Також у звернення є прохання «в межах своєї компетенції провести відповідну перевірку по факту вчинення Єрмаком діяння, що за своїм характером несе загрозу державному суверенітету, національній безпеці, конституційному ладу та територіальній цілісності України, з подальшим притягненням такої особи до кримінальної відповідальності».</p>
      <p>«І наостанок, отримуючи певну посаду та стаючи публічною персоною, ми водночас беремо на себе немалу відповідальність за свої подальші дії, вчинки, слова, які з моменту отримання посади вже виносяться на загал суспільства та отримують певну «питому вагу». Брехня Андрія Єрмака не може залишитися безкарною, а особа, яка дискредитує Україну, не має жодного морального права обіймати посаду помічника президента України», – заявила Фріз.</p>
      <p>«Тож чекаємо на відповідь та відповідні заходи реагування з боку СБУ», – підсумувала депутатка та оприлюднила фото звернення.</p>
      <p>1 з 4<br/><a href="https://glavcom.ua/news/friz-zvernulas-do-sbu-rozsliduvati-porosiyski-zayavi-jermaka-640138.html#">на весь екран згорнути</a></p>
      <figure>
        <img src="https://glavcom.ua/img/gallery/6401/38/671614_big.jpg"/>
      </figure>
      <figure>
        <img src="https://glavcom.ua/img/gallery/6401/38/671615_big.jpg"/>
      </figure>
      <figure>
        <img src="https://glavcom.ua/img/gallery/6401/38/671616_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>Зазначимо, 13 листопада Фріз заявила, що радник президента Зеленського Андрій Єрмак, який фактично виконує функції тіньового міністра закордонних справ і веде переговори з міжнародними партнерами України, має бути зміщений зі своєї посади.</p>
      <p>Нагадаємо, 12 листопада помічник президента України Володимира Зеленського <a href="https://glavcom.ua/news/jermak-zayaviv-shcho-nikoli-ne-zvinuvachuvav-poroshenka-v-pochatku-viyni-na-donbasi-a-tilki-govoriv-pro-mozhlivu-prichetnist-eks-prezidenta-do-korupciynih-skandaliv-639368.html">Андрій Єрмак заявив, що ніколи не називав п'ятого президента України Петра Порошенка винним у початку війни на Донбасі</a>, а лише обговорював під час спілкування з тимчасовим повіреним у справах США в Україні Вільямом Тейлором та колишнім спецпредставником Держдепу США по Україні Куртом Волкером можливу причетність Порошенка до корупційних скандалів.</p>
      <related>
        <a href="https://glavcom.ua/news/jevropeyska-solidarnist-gotuje-fundamentalni-popravki-do-zakonu-pro-rinok-zemli-yaki-znimut-zakladeni-v-nomu-riziki-640082.html"/>
        <a href="https://glavcom.ua/columns/golobutskyi/epichniy-fakap-ze-komandi-andriy-jermak-zvinuvativ-derzhdep-ssha-v-brehni-639598.html"/>
        <a href="https://glavcom.ua/news/jermak-zayaviv-shcho-nikoli-ne-zvinuvachuvav-poroshenka-v-pochatku-viyni-na-donbasi-a-tilki-govoriv-pro-mozhlivu-prichetnist-eks-prezidenta-do-korupciynih-skandaliv-639368.html"/>
      </related>
    </article>
  </body>
</html>