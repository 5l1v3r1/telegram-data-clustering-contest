<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/741866"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T10:42:00+00:00"/>
    <meta property="og:title" content="อย่าเชื่อ'อาหารเสริมสลายต้อ' เร่งพบแพทย์ก่อนตาบอด!"/>
    <meta property="og:description" content="'หมอแล็บแพนด้า' เตือนอย่าหลงเชื่อ 'อาหารเสริมสลายต้อ' ยันไม่มีจริง ไม่มีวิตามินรักษาทุกโรค แนะหากเจ็บป่วย เร่งพบจักษุแพทย์ก่อนเสี่ยงตาบอด!"/>
  </head>
  <body>
    <article>
      <h1>อย่าเชื่อ'อาหารเสริมสลายต้อ' เร่งพบแพทย์ก่อนตาบอด!</h1>
      <address>
        <time datetime="2019-11-15T10:42:00+00:00">15 Nov 2019, 10:42</time>
      </address>
      <p>
        <b>"หมอแล็บแพนด้า" เตือนอย่าหลงเชื่อ "อาหารเสริมสลายต้อ" ยันไม่มีจริง ไม่มีวิตามินรักษาทุกโรค แนะหากเจ็บป่วย เร่งพบจักษุแพทย์ก่อนเสี่ยงตาบอด!</b>
      </p>
      <p>จากกรณีโลกออนไลน์เกิดกระแสแชร์ข้อมูลจากแฟนเพจต่างๆ ที่มีการระบุสรรพคุณของวิตามินชนิดหนึ่ง พร้อมออ้างว่าสามารถช่วยสลายต้อได้ จนทำให้เกิดกระแสวิจารณ์ถึงเรื่องดังกล่าวนั้น<br/><br/>ล่าสุดเมื่อวันที่ 15 พ.ย. ทนพ.ภาคภูมิ เดชหัสดิน เจ้าของเพจ <b>"หมอแล็บแพนด้า</b>" ที่มีผู้ติดตามกว่า 1.9 ล้านคน ได้โพสต์ข้อความระบุ<i><b> "นี่มันยุค 2020 แล้วพี่น้องครับ ยังหลงเชื่ออาหารเสริมสลายต้ออยู่อีกเหรอ !!! ให้เขาหลอกอยู่ได้ ถามมาในอินบ็อกซ์เยอะมากๆ โอ้ยยยยยยยยยยย ประเทศอื่นเขาไปสำรวจนอกโลกกันแล้ว" </b></i>มีปัญหาเรื่องตาให้ไปหาจักษุแพทย์ สายตายผิดปกติก็ใส่แว่น หรือทำเลสิก ถ้าเป็นต้อกระจกก็ผ่าตัด เป็นต้อหินก็ต้องให้ยาลดความดันลูกตา ถ้าไม่ไปรักษา ตาบอดได้ ไม่มีวิตามินรักษาทุกโรค ไม่มี!<br/><br/><mark><i><b>"ลูทีนและซีแซนทีน ก็เป็นแค่วิตามินที่มีประโยชน์เฉพาะผู้ป่วยจอประสาทตาเสื่อมประเภทเท่านั้น แล้วต้องได้รับการวินิจฉัยจากจักษุแพทย์ก่อนจึงจะสามารถใช้ยาได้ ยังไงก็ต้องไปหาจักษุแพทย์อยู่ดี ตาคนนะ ไม่ใช่ตาปลา อย่าใช้อะไรมั่วๆ" </b></i></mark>การโฆษณาว่าวิตามินรักษาโรคตาได้ทุกโรค ไม่จริง เป็นการโฆษณาชวนเชื่อ แจ้งอย.ด่วน! พอแจ้งอย.เสร็จ คนขายก็จะโดนปรับเงิน แล้วก็ขายต่อ 5555555 หยอกๆ วิธีแก้ก็คือ ความรู้ ความรู้เท่านั้นจะทำให้เรารอดพ้น อ่านเพจหมอแล็บ แล้วจำ!!! จำว่าอันไหนมันจริงอันไหนมันหลอก ของพวกนี้มันจะได้หมดจากประเทศเรา ถ้าคนฉลาดหมดแล้วมันจะขายใคร จริงไหมครับ ดังคำขวัญที่ว่า.....กิ๋นผักบุ้งบำรุงสายต๋า แต่ถ้ากิ๋นเปิ้นหนา บำรุงหัวใจ๋...</p>
      <figure>
        <img src="https://www.dailynews.co.th/admin/upload/20191115/news_TGaBRaJBWM175943_533.jpg?v=20191116004?v=8050"/>
      </figure>
      <p>ขอบคุณภาพและข้อมูลจาก @หมอแล็บแพนด้า</p>
      <figure>
        <img src="https://www.dailynews.co.th/admin/upload/20191115/news_yVxoLeFFYz175943_533.jpg?v=20191116004?v=7653"/>
      </figure>
    </article>
  </body>
</html>