<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/15/black-friday-2019-sconti-promozioni/"/>
    <meta property="og:site_name" content="Il Post"/>
    <meta property="article:published_time" content="2019-11-15T10:42:37+00:00"/>
    <meta property="og:title" content="Black Friday 2019: guida agli sconti già annunciati"/>
    <meta property="og:description" content="Il Black Friday sarà venerdì 29 novembre, ma alcune promozioni sono già cominciate e altre andranno avanti anche dopo"/>
  </head>
  <body>
    <article>
      <h1>Black Friday 2019: guida agli sconti già annunciati</h1>
      <h2>Il Black Friday sarà venerdì 29 novembre, ma alcune promozioni sono già cominciate e altre andranno avanti anche dopo</h2>
      <address>
        <time datetime="2019-11-15T10:42:37+00:00">15 Nov 2019, 10:42</time>
      </address>
      <p>Il Black Friday quest’anno sarà il 29 novembre. Ma come successo negli ultimi anni di fatto non ci sarà un’unica giornata in cui molti negozi online e fisici offrono sconti e promozioni su buona parte dei loro prodotti per dare il via alla stagione degli acquisti natalizi, ma più di una settimana. Il lunedì successivo, il 2 dicembre, sarà il Cyber Monday, il cosiddetto Black Friday dell’elettronica, anche se ormai da tempo è una giornata di sconti come tanti altri e tra i prodotti in promozione ci sono, ad esempio, i cosmetici. Anche in Italia sempre più negozi aderiscono a queste ricorrenze commerciali: abbiamo messo insieme una breve guida alle occasioni più interessanti per chi sta aspettando questo momento da un po’ per fare un acquisto importante, o per chi vuole <a href="https://www.ilpost.it/2019/11/12/idee-regali-natale-2019/">portarsi avanti con i regali di Natale</a>.</p>
      <p><b>Prodotti tecnologici</b><br/>Il settore dell’elettronica e quello degli elettrodomestici sono tradizionalmente quelli su cui ci si concentra di più al Black Friday e molti siti di e-commerce e negozi stanno già facendo sconti in questi giorni. Sul sito di <a href="https://www.awin1.com/cread.php?awinaffid=453335&amp;awinmid=10139&amp;platform=dl&amp;p=%5B%5Bhttps%253A%252F%252Fwww.unieuro.it%252Fonline%252Fblack-friday%5D%5D">Unieuro</a> ad esempio ci sono già sostanziosi sconti su prodotti di elettronica che andranno avanti fino al 21 novembre: tra questi <a href="https://www.awin1.com/cread.php?awinaffid=453335&amp;awinmid=10139&amp;platform=dl&amp;p=%5B%5Bhttps%253A%252F%252Fwww.unieuro.it%252Fonline%252FSmart-speaker%252FHome-Mini-pidGGOHOMEMINIBI%5D%5D">gli smart speaker di Google Home</a>, gli auricolari <a href="https://www.awin1.com/cread.php?awinaffid=453335&amp;awinmid=10139&amp;platform=dl&amp;p=%5B%5Bhttps%253A%252F%252Fwww.unieuro.it%252Fonline%252FCuffie-senza-fili%252FAirPods-pidAPLMV7N2TYA%5D%5D">AirPods</a> di Apple e le <a href="https://www.awin1.com/cread.php?awinaffid=453335&amp;awinmid=10139&amp;platform=dl&amp;p=%5B%5Bhttps%253A%252F%252Fwww.unieuro.it%252Fonline%252FTV-Ultra-HD%252FUE55RU7400U-pidSAMUE55RU7400%5D%5D">smart TV di Samsung</a>. Anche <a href="https://www.awin1.com/cread.php?awinaffid=453335&amp;awinmid=9836&amp;platform=dl&amp;p=%5B%5Bhttps%253A%252F%252Fpromozioni.euronics.it%252Fblack_friday%252Findex.html%5D%5D">Euronics</a> ha già cominciato a proporre alcune promozioni a scadenza: il suo Black Friday è cominciato il 7 novembre e finirà il 27, quindi prima del Black Friday vero e proprio, anche nei negozi fisici. Le promozioni di Amazon – che ovviamente riguardano anche altri tipi di prodotti – cominceranno venerdì 22 novembre, andranno avanti fino al Black Friday, giornata in cui ci saranno gli sconti maggiori, e proseguiranno per il Cyber Monday dal 30 novembre al 2 dicembre. <a href="https://amzn.to/2CJLhmu">Su questa pagina</a> potrete seguire tutte le offerte.</p>
      <p>Il 14 novembre, invece, è iniziata la <a href="https://www.awin1.com/cread.php?awinaffid=453335&amp;awinmid=9716&amp;platform=dl&amp;p=%5B%5Bhttps%253A%252F%252Fwww.eprice.it%252Fp%252Fbf2019_faq%5D%5D">Black Marathon di ePrice</a>, una promozione che andrà avanti fino al 2 dicembre e che permette agli utenti di approfittare subito di alcuni sconti e di accumulare, sulla base degli acquisti di novembre, anche degli sconti da utilizzare dopo Natale: per esempio chi per il Black Friday acquisterà un prodotto con uno sconto di 30 euro, riceverà un buono sconto pari a 30 euro da spendere tra il 27 e il 31 gennaio. Invece, <a href="https://www.expertonline.it/it-IT-it/Static/black-friday.aspx">sul sito di Expert</a>, dal 22 al 26 novembre ci saranno sconti del 25 per cento su grandi e piccoli elettrodomestici e su alcuni smartphone e computer.</p>
      <p><b>Libri, cosmetici e vestiti</b><br/><a href="https://www.awin1.com/cread.php?awinaffid=453335&amp;awinmid=9777&amp;platform=dl&amp;p=%5B%5Bhttps%253A%252F%252Fwww.ibs.it%252Fofferte%252Faspettando-black-friday%5D%5D">Su IBS</a> si potranno trovare libri in sconto già dal 22 novembre e poi per tutta la settimana. Sempre su IBS, chi farà un acquisto da almeno 30 euro prima del 21 novembre, riceverà uno sconto di 3 euro da utilizzare nella settimana del Black Friday.</p>
      <p>Sul <a href="https://www.awin1.com/awclick.php?awinaffid=453335&amp;awinmid=9449&amp;platform=dl">sito delle profumerie Douglas</a> si trova già qualche sconto tra il 15 e il 30 per cento, mentre <a href="https://www.awin1.com/cread.php?awinaffid=453335&amp;awinmid=9556&amp;platform=dl&amp;p=%5B%5Bhttps%253A%252F%252Fwww.sephora.it%252FBlack-Friday%252FR292800010%5D%5D">Sephora ha annunciato</a> che offrirà sconti su trucchi e profumi sia per il Black Friday che per il Cyber Monday. Aderiranno al Black Friday anche i grandi negozi online di abbigliamento come <a href="https://www.awin1.com/cread.php?awinaffid=453335&amp;awinmid=9606&amp;platform=dl&amp;p=%5B%5Bhttps%253A%252F%252Fwww.asos.com%252Fit%252Fscopri%252Fblack-friday-cyber-monday-deals%252F%5D%5D">Asos</a> e <a href="https://www.zalando.it/black-friday/">Zalando</a>, negozi di intimo come <a href="https://www.intimissimi.com/it/donna/black_friday/">Intimissimi</a> e <a href="https://www.tezenis.com/it/black_friday/">Tezenis</a>, mentre per chi è in cerca di capi d’abbigliamento di marchi di lusso, Yoox ha fatto sapere che farà sconti e promozioni <a href="https://clk.tradedoubler.com/click?p=3437&amp;a=1811867&amp;url=https%3A%2F%2Fwww.yoox.com%2Fit%2Fproject%2Fblackfriday">per una settimana</a>. </p>
      <p>Altri negozi online molto noti come <a href="https://www.mediaworld.it/offerte/black-friday">MediaWorld</a>, <a href="http://rover.ebay.com/rover/1/724-53478-19255-0/1?ff3=4&amp;pub=5575388813&amp;toolid=10001&amp;campid=5338301143&amp;customid=&amp;mpre=https%3A%2F%2Fwww.ebay.it%2Fb%2FBlack-Friday%2Fbn_7114595814">eBay</a>, <a href="https://www.ryanair.com/it/it/pianifica-il-viaggio/esplora/offerte-di-viaggi-del-black-friday">Ryanair</a> e <a href="https://www.westwingnow.it/n/black-friday/">Westwing</a>, solo per dirne alcuni, aderiranno al Black Friday, ma non hanno ancora annunciato sconti né modalità delle promozioni. Infine, anche se non c’entra con il Black Friday ma con il Singles’ Day, un’altra ricorrenza commerciale simile, ancora per due giorni ci sono sconti convenienti sui <a href="https://www.ilpost.it/2019/11/06/sex-toys-lelo-sconto/">sex toy di Lelo</a>, azienda svedese che negli ultimi anni ha un po’ cambiato il mercato dei sex toy grazie al design.</p>
      <blockquote>
        <a href="https://www.ilpost.it/2019/11/06/sex-toys-lelo-sconto/">Ci sono sconti interessanti sui sex toy di Lelo</a>
      </blockquote>
      <p>Come gli anni scorsi, il 29 novembre sul <i>Post</i> segnaleremo via via le offerte più interessanti e potrete rimanere aggiornati sulle offerte anche attraverso il <a href="https://twitter.com/consumismi">profilo su Twitter di <i>Consumismi</i></a>.</p>
      <p><b>Da dove arriva il Black Friday</b><br/>Ogni anno il <a href="https://www.ilpost.it/tag/black-friday/">Black Friday</a> cade in un giorno diverso perché negli Stati Uniti, il paese da cui proviene, è sempre il giorno successivo alla festa del Ringraziamento, che è il quarto giovedì di novembre. All’inizio era una giornata di sconti nei negozi fisici, di cui molte persone approfittavano per comprare i regali di Natale con anticipo. Con la diffusione dello shopping su internet, il Black Friday è diventata una ricorrenza anche in altri paesi, tramutandosi in un lungo periodo di promozioni che in molti casi durano una settimana o più.</p>
      <p>
        <i>***</i>
      </p>
      <p><i>Disclaimer: su alcuni dei siti linkati nella sezione </i><a href="https://www.ilpost.it/consumismi/">Consumismi</a><i>, il </i>Post<i> ha un’affiliazione e ottiene una piccola quota dei ricavi, senza variazioni dei prezzi – che potrebbero variare di giorno in giorno rispetto a quelli indicati, in base alle offerte. Ma potete anche cercarli su Google.</i></p>
      <related>
        <h4>Articoli Correlati</h4>
        <a href="https://www.ilpost.it/2019/11/12/idee-regali-natale-2019/"/>
        <a href="https://www.ilpost.it/2019/10/29/auricolari-che-durano/"/>
        <a href="https://www.ilpost.it/2019/11/13/gopro/"/>
      </related>
    </article>
  </body>
</html>