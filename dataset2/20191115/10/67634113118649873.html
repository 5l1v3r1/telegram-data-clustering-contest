<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150598/"/>
    <meta property="og:site_name" content="AgroNews"/>
    <meta property="article:published_time" content="2019-11-15T10:18:00+00:00"/>
    <meta property="og:title" content="Степ України втрачає роль житниці"/>
    <meta property="og:description" content="Визначальним фактором сталості ведення сільського господарства є дефіцит вологи. Враховуючи глобальне потепління і зниження кількості вологи, основним регіоном культивування пшениці стають Полісся і Лісостеп, в той час як Степ України втрачає роль житні. Про це пише ІА «Інфоіндустрія»...."/>
  </head>
  <body>
    <article>
      <h1>Степ України втрачає роль житниці</h1>
      <address><time datetime="2019-11-15T10:18:00+00:00">15 Nov 2019, 10:18</time> by <a rel="author">agronews.uaode/author</a></address>
      <p>
        <b>Визначальним фактором сталості ведення сільського господарства є дефіцит вологи. Враховуючи глобальне потепління і зниження кількості вологи, основним регіоном культивування пшениці стають Полісся і Лісостеп, в той час як Степ України втрачає роль житні. Про це пише ІА «Інфоіндустрія».</b>
      </p>
      <p>Середньозважений дефіцит кліматичного водного балансу вологи на території України зріс приблизно до 80 мм. Якщо помножити цей показник на повну площу України, отримаємо 48 куб км води. Максимальне споживання вологи, яке країна мала в 1991 році – 31 куб км води. Внаслідок змін клімату з нашої території випаровується величезна кількість води, це призводить до зменшення річкового стоку – на Півдні він зменшився на 20-50%, на Півночі – 10-20%. Знижується рівень ґрунтових вод, зменшується живлення підземних вод, погіршується якість води. Про це розказав академік Михайло Ромащенко, директор Інституту водних проблем і меліорації НААН України.</p>
      <p>Потреба в зрошенні зростає не лише у кількісному значенні, а й в календарному – період, коли необхідно проводити зрошення, настає на 1-1,5 місяці раніше. «Якщо на Сході в попередні роки дефіцит вологи спостерігався в кінці травня, то сьогодні вже в кінці квітня потрібно проводити поливи, щоб забезпечити оптимальний режим вологості», — пояснив Ромащенко.</p>
      <p>Ризики недоотримання урожаю від дефіциту вологи стають все більшими. Землі на Сході стають малопридатними для вирощування зернових, в тому числі озимої пшениці, без зрошення Зона Полісся, яка була раніше перезволожена, стає більш придатною для вирощування зернових. «Степ втрачає роль житниці. Там середня врожайність залишилася практично незмінною, основним регіоном, що забезпечує тих 65-67 млн т зернових, стають Полісся та Лісостеп,» — додав він.</p>
    </article>
  </body>
</html>