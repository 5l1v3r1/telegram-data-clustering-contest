<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/worldfootballother/garet-bejl-e-po-razvylnuvan-kogato-igrae-za-uels-otkolkoto-za-real-madrid-1406621.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-15T16:41:00+00:00"/>
    <meta property="og:title" content="Гарет Бейл е по-развълнуван, когато играе за Уелс, отколкото за Реал Мадрид"/>
    <meta property="og:description" content="Гарет Бейл призна, че се чувства по-развълнуван, когато играе за уелския национален отбор, отколкото за Реал Мадрид Атакуващият играч бе повикан за евроквалификациите срещу Азербайджан и Унгария"/>
  </head>
  <body>
    <article>
      <h1>Гарет Бейл е по-развълнуван, когато играе за Уелс, отколкото за Реал Мадрид</h1>
      <address><time datetime="2019-11-15T16:41:00+00:00">15 Nov 2019, 16:41</time> by <a rel="author">Sportlive.bg</a></address>
      <p>Гарет Бейл призна, че се чувства по-развълнуван, когато играе за уелския национален отбор, отколкото за <a href="https://www.sportlive.bg/tags/3457"><b>Реал Мадрид</b></a>. Атакуващият играч бе повикан за евроквалификациите срещу Азербайджан и Унгария. Това обаче не се приема особено добре в клуба му, тъй като след като последната поява на бързия футболист за Реал датира от 5-и октомври.</p>
      <p>30-годишният Бейл не бе на разположение за мадридчани след това, тъй като получи травма в прасеца при равенството на националния тим срещу Хърватия (1:1) на 13-и октомври. А след това дори и не тренираше с основната група на Реал.</p>
      <p>"Определено се чувствам по-развълнуван, когато играя за Уелс. Аз съм заедно с част от по-възрастните играчи още от младежкия отбор до 17 години. Сякаш излизам да играя с приятелите си в парка в неделя. Нормално е", заяви Бейл.</p>
      <p>"С националния отбор говоря на моя взик и се чувствам много комфортно. Но това не променя какво правя на терена. Винаги давам 100% от себе си, независимо къде съм", сподели още той, като допълни, че намира за забавни критиките по негов адрес относно предпочитанията му да играе голф вместо да гледа двубои на Реал.</p>
      <p>
        <i>Междувременно, Реал Мадрид заигра на пълни обороти, но и драмата в клуба се увеличава, а причина за това е и Гарет Бейл, и Хамес Родригес. Вижте повече подробности - <a href="https://www.sportlive.bg/worldfootball/spain/Real-Madrid-zaigra-na-pylni-oboroti-no-i-dramata-v-kluba-se-uvelichava-1405479.html">в този материал на SportLive.</a></i>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Ne-e-treniral-28-dni-s-Real-no-sega-Bejl-e-na-pylni-oboroti-s-Uels-(VIDEO)-1406201.html"/>
        <a href="https://www.sportlive.bg/worldfootball/spain/Real-Madrid-zaigra-na-pylni-oboroti-no-i-dramata-v-kluba-se-uvelichava-1405479.html"/>
        <a href="https://www.sportlive.bg/worldfootball/spain/I-Toni-Kroos-postavi-pod-symnenie-bydeshteto-na-Bejl-v-Real-Madrid-1404021.html"/>
        <a href="https://www.sportlive.bg/worldfootball/spain/V-Ispaniq-Bejl-vyzstanoven-za-Uels-no-za-Realkontuzen-1403148.html"/>
      </related>
    </article>
  </body>
</html>