<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150635/"/>
    <meta property="og:site_name" content="AgroNews"/>
    <meta property="article:published_time" content="2019-11-15T16:53:00+00:00"/>
    <meta property="og:title" content="На Миколаївщині 280 га лісу незаконно використовувались для вирощування сільгоспкультур"/>
    <meta property="og:description" content="На Миколаївщині у власність держави повернуто лісові землі вартістю близько 16 млн грн. В прокуратурі Миколаївської області зазначили, що дані землі використовували для вирощування сільгоспкультур. Так, Прокуратурою області із залученням представників органів державного контролю у квітні..."/>
  </head>
  <body>
    <article>
      <h1>На Миколаївщині 280 га лісу незаконно використовувались для вирощування сільгоспкультур</h1>
      <address><time datetime="2019-11-15T16:53:00+00:00">15 Nov 2019, 16:53</time> by <a rel="author">agronews.uaode/author</a></address>
      <p>
        <b>На Миколаївщині у власність держави повернуто лісові землі вартістю близько 16 млн грн. В прокуратурі Миколаївської області зазначили, що дані землі використовували для вирощування сільгоспкультур.</b>
      </p>
      <p>Так, Прокуратурою області із залученням представників органів державного контролю у квітні поточного року встановлено факт незаконного розпорядження одним із державних лісових господарств області лісовими ділянками загальною площею 280 га вартістю близько 16 млн.грн. шляхом передачі їх для обробітку та вирощування сільськогосподарських культур приватному підприємству за договором спільної діяльності, що розташовані в межах території Володимирівської сільської ради Казанківського району.</p>
      <p>У зв’язку з цим прокурором області у травні 2019 року був пред’явлений позов в інтересах держави в особі належного розпорядника лісових земель Кабінету Міністрів України до державного та приватного підприємств про визнання договору про спільну діяльність недійсним та повернення земельних ділянок у розпорядження держави та у судових засіданнях неодноразово наголошувалось на незаконності таких дій відповідачів.</p>
      <p>В результаті приватним підприємством самостійно повернуто спірні земельні ділянки належному розпоряднику.</p>
    </article>
  </body>
</html>