<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903876/-chipciu-verprutst-kans-bij-anderlecht-met-wankele-prestatie-in-oefenpartij-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T16:30:00+00:00"/>
    <meta property="og:title" content="'Chipciu krijgt kans bij Anderlecht, maar is negatieve uitschieter in oefenpartij'"/>
    <meta property="og:description" content="RSC Anderlecht maakte donderdag gebruik van de interlandbreak om enkele jongens een kans te geven. Overtuigen deden zij echter niet."/>
  </head>
  <body>
    <article>
      <h1>'Chipciu krijgt kans bij Anderlecht, maar is negatieve uitschieter in oefenpartij'</h1>
      <address>
        <time datetime="2019-11-15T16:30:00+00:00">15 Nov 2019, 16:30</time>
      </address>
      <p>
        <b>RSC Anderlecht maakte donderdag gebruik van de interlandbreak om enkele jongens een kans te geven. Overtuigen deden zij echter niet. <a href="https://www.voetbalprimeur.be/nieuws/903746/oostende-klopt-anderlecht-in-oefenwedstrijd-achter-gesloten-deuren.html?utm_source=doorlink&amp;utm_medium=doorlink&amp;utm_campaign=doorlink">Het werd 3-1 tegen KV Oostende</a>, met één grote negatieve uitschieter.</b>
      </p>
      <p>Bij Anderlecht mochten spelers zoals Kenny Saief en Alexandru Chipciu nog eens opdraven. Die laatste speelde op de rechtsachter, maar kon niet overtuigen. Integendeel. Met een own-goal zorgde de Roemeen voor het eerste doelpunt van de partij.</p>
      <p>Bij <i>Het Nieuwsblad</i> zag men Chipciu ook niet overtuigen. Het beschreef zijn wedstrijd als 'wankel'. De Roemeen werd na zestig minuten voetballen uiteindelijk vervangen door jongeling Emmanuel Sowah.</p>
      <p><b>Comeback of vertrek?<br/></b>Voor Chipciu lijkt de kans daardoor nog wat kleiner geworden dat hij de komende weken en maanden speelminuten krijgt bij Anderlecht. Door de mindere prestaties van Killian Sardella werd er even geroepen om zijn terugkeer, maar die kwam er uiteindelijk niet.</p>
      <p>Chipciu heeft bij Anderlecht nog een contract tot het einde van dit seizoen. Een contractverlenging is al zo goed als ondenkbaar geworden voor hem. Mogelijk zoekt Chipciu komende winter al naar een nieuwe club.</p>
    </article>
  </body>
</html>