<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/vibuhi-v-balakliyi-dvoye-viyskovih-zaginuli-329808_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T16:40:00+00:00"/>
    <meta property="og:title" content="Вибухи в Балаклії: двоє військових загинули"/>
    <meta property="og:description" content="У Генштабі ЗСУ повідомили про стан ще чотирьох поранених військовослужбовців."/>
  </head>
  <body>
    <article>
      <h1>Вибухи в Балаклії: двоє військових загинули</h1>
      <h2>У Генштабі ЗСУ повідомили про стан ще чотирьох поранених військовослужбовців.</h2>
      <address>
        <time datetime="2019-11-15T16:40:00+00:00">15 Nov 2019, 16:40</time>
      </address>
      <p>У результаті <b><a href="https://dt.ua/UKRAINE/vibuhi-na-arsenali-v-balakliyi-postrazhdalo-chotiri-lyudini-329798_.html">вибухів боєприпасів</a></b> на арсеналі в Балаклії Харківської області двоє військових отримали поранення несумісні з життям, повідомив у Facebook Генеральний штаб Збройних сил України. Поранені перебувають у важкому та середньої важкості стані.</p>
      <p>"За уточненою інформацією від чергового Центральної артилерійської бази забезпечення боєприпасами, на превеликий жаль, двоє військових саперів зазнали поранень, не сумісних із життям", - йдеться у повідомленні.</p>
      <p>Четвер поранених військових перебувають у медичних закладах. Троє з них – у важкому стані, один – середньої важкості.</p>
      <p>Нагадаємо, <b><a href="https://dt.ua/UKRAINE/zhiteli-balakliyi-povidomlyayut-pro-vibuhi-na-skladi-boyepripasiv-329796_.html">жителі Балаклії повідомили про вибухи боєприпасів на військовому складі</a> </b>Міністерства оборони. У той же час колишній начальник районного відділення ДСНС Сергій Черепаха зазначив, що розліт осколків снарядів досягає 20-30 метрів. Також на території горить трава.</p>
      <p>Зазначимо, що це не перший подібний інцидент.  Так, 3 травня на території складу боєприпасів <b><a href="https://dt.ua/UKRAINE/na-teritoriyi-skladu-boyepripasiv-v-balakliyi-stalasya-pozhezha-276852_.html">в Балаклії Харківської області під час планового розмінування території сталася пожежа</a></b>. У Міністерстві оборони України повідомили, що причиною пожежі стало загоряння сухої трави на колишній технічній території 65 арсеналу, де тривали роботи з очищення та розмінування залишків снарядів.</p>
      <p><b><a href="https://dt.ua/UKRAINE/u-harkivskiy-oblasti-vibuhnuv-sklad-boyepripasiv-237284_.html">Пожежа на складі боєприпасів у Балаклії</a></b> також відбулася у 2017 році. Тоді <a href="https://dt.ua/UKRAINE/vibuhi-v-balakliyi-poshkodili-mayzhe-400-budinkiv-chotiri-bagatopoverhivki-pidlyagayut-znesennyu-241178_.html"><b>в місті пошкодження отримали 392 будівлі</b>.</a></p>
      <p>Детальніше про масштабну пожежу на складах боєприпасів у Харківській області читайте у статті Сергія Жукова "<b><a href="https://dt.ua/internal/sklad-problem-_.html">Склад проблем</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>