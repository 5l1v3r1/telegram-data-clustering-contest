<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Shofyorut-koito-pregazi-s-kamiona-si-5-godishno-dete-Nevinen-sum-Babata-da-e-durzhala-vnucheto-si-kudeto-tryabva-914161"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-15T16:54:00+00:00"/>
    <meta property="og:title" content="Шофьорът, който прегази с камиона си 5-годишно дете: Невинен съм! Бабата да е държала внучето си, където трябва"/>
    <meta property="og:description" content="Шофьорът, който прегази с камиона си 5-годишно момиченце, остава в ареста. Това реши Окръжният съд в..."/>
  </head>
  <body>
    <article>
      <h1>Шофьорът, който прегази с камиона си 5-годишно дете: Невинен съм! Бабата да е държала внучето си, където трябва</h1>
      <address>
        <time datetime="2019-11-15T16:54:00+00:00">15 Nov 2019, 16:54</time>
      </address>
      <p>Шофьорът, който прегази с камиона си 5-годишно момиченце, остава в ареста. Това реши Окръжният съд в Русе.</p>
      <p>Трагедията се случи на 12 ноември, а на следващия ден водачът бе привлечен като обвиняем за убийство по непредпазливост и задържан. 76-годишният мъж е бил осъждан два пъти за пътнотранспортни произшествия, като при първото е причинил смъртта на друг човек, а при второто е пострадало дете. В съдебната зала стана ясно, че шофьорът е бил реабилитиран, защото първата катастрофа е станала през 1964 г., а втората - през 1987 г.</p>
      <p>Обвиняемият заяви, че съжалява за смъртта на малкото дете, но не е разбрал, че детето е попаднало под гумите на камиона, информира Нова телевизия.</p>
    </article>
  </body>
</html>