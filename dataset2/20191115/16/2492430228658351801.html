<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188572/Overvaller-verstopt-zich-onder-omgekeerde-badkuip-op-balkon"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-15T16:18:20+00:00"/>
    <meta property="og:title" content="Overvaller verstopt zich onder omgekeerde badkuip op balkon"/>
    <meta property="og:description" content="Een 41-jarige Rotterdammer die wordt verdacht van zes overvallen in Rotterdam-Noord en -Oost, probeerde de politie donderdagavond te slim af te zijn door zich te verstoppen in een badkuip. Zijn plan mislukte en hij is opgepakt."/>
  </head>
  <body>
    <article>
      <h1>Overvaller verstopt zich onder omgekeerde badkuip op balkon</h1>
      <address>
        <time datetime="2019-11-15T16:18:20+00:00">15 Nov 2019, 16:18</time>
      </address>
      <h4>Een 41-jarige Rotterdammer die wordt verdacht van zes overvallen in Rotterdam-Noord en -Oost, probeerde de politie donderdagavond te slim af te zijn door zich te verstoppen in een badkuip. Zijn plan mislukte en hij is opgepakt.</h4>
      <p>Wijkagenten kwamen de man op het spoor, doordat zij hem herkenden op camerabeelden van de overval op een tankstation aan de Gordelweg.</p>
      <p>Op basis van deze beelden kon hij vervolgens gelinkt worden aan meer overvallen in de afgelopen weken, waaronder die op een snackbar aan het Bergpolderplein en twee op dezelfde winkel aan het Stadhoudersplein. Ook wordt hij verdacht van een overval op de Esso aan de Vredenoordkade.</p>
      <related>
        <a href="http://www.rijnmond.nl/nieuws/188448/Man-plaatst-bestelling-en-overvalt-daarna-snackbar"/>
      </related>
      <p>De politie kwam achter zijn verblijfplaats en doorzocht de woning. De man bleek zich te hebben verstopt onder een omgekeerde badkuip op het balkon. De Rotterdammer is aangehouden.</p>
      <related>
        <a href="http://www.rijnmond.nl/nieuws/188474/Klant-gilt-overvaller-zonder-buit-de-Wibra-uit"/>
      </related>
    </article>
  </body>
</html>