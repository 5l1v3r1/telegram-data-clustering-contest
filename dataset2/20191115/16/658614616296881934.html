<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175860/bijna-300-bekeuringen-voor-afleiding-in-verkeer"/>
    <meta property="og:site_name" content="omroep flevoland"/>
    <meta property="article:published_time" content="2019-11-15T16:00:00+00:00"/>
    <meta property="og:title" content="Bijna 300 bekeuringen voor afleiding in verkeer"/>
    <meta property="og:description" content="Bij controles op afleiding in het verkeer heeft de politie deze week in Flevoland, Gooi en Vechtstreek en Utrecht 287 bekeuringen uitgedeeld."/>
  </head>
  <body>
    <article>
      <h1>Bijna 300 bekeuringen voor afleiding in verkeer</h1>
      <address>
        <time datetime="2019-11-15T16:00:00+00:00">15 Nov 2019, 16:00</time>
      </address>
      <p>
        <b>Bij controles op afleiding in het verkeer heeft de politie deze week in Flevoland, Gooi en Vechtstreek en Utrecht 287 bekeuringen uitgedeeld.</b>
      </p>
      <p>In 197 gevallen gebeurde dat voor het vasthouden van elektronische apparaten, zoals mobiele telefoons. Volgens de politie speelde een bestuurder zelfs een spelletje poker op zijn telefoon tijdens het rijden.</p>
      <p>Om bestuurders te kunnen betrappen, keken agenten vanuit een camper naar passerende auto's. Automobilisten die zaten te bellen of appen werden vervolgens door agenten in onherkenbare politieauto's onderschept.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>