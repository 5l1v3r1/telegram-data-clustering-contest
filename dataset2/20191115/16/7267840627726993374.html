<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357009058-prokuratura-budet-trebovat-vozvrata-v-gossobstvennost-zemel-nacionalnogo-parka-gomilshanski-lisi"/>
    <meta property="og:site_name" content="Главное™"/>
    <meta property="article:published_time" content="2019-11-15T16:11:00+00:00"/>
    <meta property="og:title" content="Прокуратура будет требовать возврата в госсобственность земель Национального парка &quot;Гомільшанські ліси&quot;"/>
    <meta property="og:description" content="Прокуратурою Харківської області розпочато кримінальне провадження за фактом зловживання службовим становищем службовими особами ГУ Держгеокадастру у Харківській області ( ч.2 ст. 364 КК України). Виявлено, що службові особи ГУ Держгеокадастру у Харків..."/>
  </head>
  <body>
    <article>
      <h1>Прокуратура будет требовать возврата в госсобственность земель Национального парка "Гомільшанські ліси"</h1>
      <address>
        <time datetime="2019-11-15T16:11:00+00:00">15 Nov 2019, 16:11</time>
      </address>
      <p><a href="https://khar.gp.gov.ua/ua/news.html?_m=publications&amp;_t=rec&amp;id=261218">Прокуратурою</a> Харківської області розпочато кримінальне провадження за фактом зловживання службовим становищем службовими особами ГУ Держгеокадастру у Харківській області ( ч.2 ст. 364 КК України).</p>
      <p>Виявлено, що службові особи ГУ Держгеокадастру у Харківській області протягом 2015-2017 років під виглядом земель сільськогосподарського призначення незаконно безоплатно передали у власність громадян 406 земельних ділянок, загальною площею біля 200 га. Відповідні земельні ділянки перебувають у межах Національного природного парку «Гомільшанські ліси» та відносяться до категорії земель природно-заповідного фонду. Приблизна вартість цих земель понад 200 млн. грн.</p>
      <p>Довідково: Землі природно-заповідного фонду не можуть бути передані у приватну власність. Зміна їх цільового призначення можлива лише у виключних випадках для суспільних потреб за погодженням з Кабінетом Міністрів України.</p>
      <p>Крім того, більшість переданих у приватну власність земель для ведення сільськогосподарської діяльності перебувають у функціональній зоні регульованої рекреації HПП «Гомільшанські ліси». Ця зона віднесена до зони з особливим режимом, на території якої заборонена будь-яка діяльність, у тому числі пошкодження трав'яного покрову, заїзд автомобілів, а перебування людей обмежено. Враховуючи те, що HПП «Гомільшанські ліси» має особливу природоохоронну цінність національного значення, ведення сільськогосподарської діяльності у цій зоні може негативно вплинути на стан природних об'єктів парку, у тому числі до загибелі рідкісних тварин та рослин.</p>
      <p>В парку мешкає 132 рідкісні та зникаючі види тварин, занесені до міжнародник "червоних" списків, а також налічують 138 видів рідкісних рослин. Також на території парку розповсюджені 14 рідкісних та зникаючих природних середовищ (лісових, лучних і водно-болотних), занесених до Бернської конвенції. Майже всі галявини парку та прибережну захисну смугу уздовж річки Сіверський Донець незаконно передано у приватну власність для сільськогосподарськик потреб. Це може призвести до безповоротнього знищення частини флори та фауни парку та відповідні природні середовища.</p>
      <p>Прокуратурою області вирішується питання про пред’явлення позовних заяв в інтересах держави з метою скасування незаконних наказів ГУ Держгеокадастру у Харківській області, якими передано у власність громадян земельні ділянки НПП «Гомільшанські ліси» та повернення особливо цінних земель до державної власності.</p>
      <p> </p>
      <related>
        <h4>Читайте также:</h4>
        <a href="https://glavnoe.ua/news/n357009034-pod-harkovom-lesnichij-aferist-pridumal-nehitryj-sposob-prodavat-nalevo-les"/>
      </related>
      <p> <br/>Наразі досудове розслідування триває. Проводяться першочергові слідчі дії з метою встановлення всіх винних осіб.</p>
      <related>
        <h4>Читайте также:</h4>
        <a href="https://glavnoe.ua/news/n357008982-v-harkovskoj-oblasti-dolzhnostnye-lica-vyrubali-les-na-98-mln-griven"/>
      </related>
    </article>
  </body>
</html>