<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/15/world/giortasan-tis-protes-100-imeres-apo-ti-gennisi-tous-ta-dyo-panta-tou-velgiou/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-15T16:47:08+00:00"/>
    <meta property="og:title" content="Γιόρτασαν τις πρώτες 100 ημέρες από τη γέννησή τους τα δύο πάντα του Βελγίου"/>
    <meta property="og:description" content="Δύο πάντα που γεννήθηκαν στις 8 Αυγούστου σε ζωολογικό κήπο του Βελγίου έλαβαν και επισήμως ονόματα, σε μία ειδική τελετή, με την οποία γιορτάστηκαν οι 100 ημέρες από τη γέννησή τους."/>
  </head>
  <body>
    <article>
      <h6 class="kicker">Τα ονόματα που τους έδωσαν</h6>
      <h1>Γιόρτασαν τις πρώτες 100 ημέρες από τη γέννησή τους τα δύο πάντα του Βελγίου</h1>
      <h2>Δύο πάντα που γεννήθηκαν στις 8 Αυγούστου σε ζωολογικό κήπο του Βελγίου έλαβαν και επισήμως ονόματα, σε μία ειδική τελετή, με την οποία γιορτάστηκαν οι 100 ημέρες από τη γέννησή τους.</h2>
      <address><time datetime="2019-11-15T16:47:08+00:00">15 Nov 2019, 16:47</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Δύο πάντα που γεννήθηκαν στις 8 Αυγούστου σε ζωολογικό κήπο του Βελγίου έλαβαν και επισήμως ονόματα, σε μία ειδική τελετή, με την οποία γιορτάστηκαν οι 100 ημέρες από τη γέννησή τους.</p>
      <p>Τα δίδυμα ονομάστηκαν Bao Di και Bao Mei, που σημαίνει «Μικρός αδελφός του Tian Bao» και «Μικρή αδελφή του Tian Bao».</p>
      <p>
        <a href="https://www.in.gr/2019/11/15/plus/astynomikos-tragouda-stand-sto-monastiraki/">Αστυνομικός τραγουδά με καλλιτέχνη του δρόμου στο Μοναστηράκι</a>
      </p>
      <p>Η επιλογή των ονομάτων έγινε μέσω ηλεκτρονικής ψηφοφορίας επί προτάσεων, που είχαν γίνει από τον Κινέζο πρέσβη στο Βέλγιο, Τσάο Ζονγκμινγκ και το προσωπικό του ζωολογικού κήπου Pairi Daiza, που θεωρείται ένας από τους καλύτερους της Ευρώπης.</p>
      <p>Περισσότεροι από 73.000 άνθρωποι συμμετείχαν στη διαδικτυακή ψηφοφορία, το αποτέλεσμα της οποίας ανακοίνωσε ο Κινέζος πρέσβης. «Εύχομαι αυτά τα γιγαντιαία πάντα να βοηθήσουν τους Βέλγους να κατανοήσουν καλύτερα την Κίνα και να δέσουν τη φιλία μας για το μέλλον» δήλωσε ο Τσάο.</p>
      <p>Οι υπεύθυνοι του κήπου υπολογίζουν ότι περί τα μέσα Δεκεμβρίου τα πάντα θα μπορούν να βγουν από τον ειδικό χώρο για βρέφη, που βρίσκονται τώρα και να επανενωθούν με τη μητέρα τους σε χώρο, που θα μπορεί να τα δει και το κοινό.</p>
      <p>
        <a href="https://www.tanea.gr/2019/11/14/greece/moni-poretsou-kalytera-sti-moria-eipan-oi-prosfyges-kai-egkateleipsan-to-monastiri/">Μονή Πορετσού: Καλύτερα στη Μόρια είπαν οι πρόσφυγες και εγκατέλειψαν το μοναστήρι!</a>
      </p>
    </article>
  </body>
</html>