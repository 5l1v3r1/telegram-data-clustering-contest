<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/hto-takiy-mongol-z-perehoplenoji-rozmovi-boyovikiv-dnr-50053811.html"/>
    <meta property="og:site_name" content="НВ"/>
    <meta property="article:published_time" content="2019-11-15T16:05:00+00:00"/>
    <meta property="og:title" content="ЗМІ встановили особу Монгола з перехопленої розмови бойовиків «ДНР»"/>
    <meta property="og:description" content="Журналісти Настоящего Времени ідентифікували особу бойовика з позивним Монгол, розмову якого оприлюднила Міжнародна об'єднана слідча група щодо розслідування катастрофи MH17."/>
  </head>
  <body>
    <article>
      <h1>ЗМІ встановили особу Монгола з перехопленої розмови бойовиків «ДНР»</h1>
      <h2>Журналісти Настоящего Времени ідентифікували особу бойовика з позивним Монгол, розмову якого оприлюднила Міжнародна об'єднана слідча група щодо розслідування катастрофи MH17.</h2>
      <address>
        <time datetime="2019-11-15T16:05:00+00:00">15 Nov 2019, 16:05</time>
      </address>
      <p>На аудіозаписі перехопленої розмови від 1 липня 2014 року бойовик «ДНР» розповідає, що на Донбас «прибудуть люди з повноваженнями від Шойгу», міністра оборони Росії. У ще одній розмові Монгол стверджує, що отримує команди з ФСБ Росії.</p>
      <p>За даними <a href="https://www.currenttime.tv/a/who-is-mongol-from-jit-tapes/30274167.html">Настоящего Времени</a>, бойовиком з позивним Монгол виявився житель Донецька Слепньов Станіслав Олександрович. У 2015 році він очолював відділ економічних злочинів «міністерства держбезпеки ДНР» і був заарештований своїми ж за незаконне зберігання зброї.</p>
      <p>За даними Миротворця, він служив у французькому Іноземному Легіоні (2-й Інженерний полк). Брав участь у бойових діях в Сирії.</p>
      <p>Леонід, на якого посилається Монгол в телефонній розмові, ймовірно, Леонід Баранов — партнер Монгола по допитах полонених і затриманих.</p>
      <p>Нагадаємо, Об'єднана слідча група з розслідування катастрофи рейса МН17 <a href="https://nv.ua/ukr/ukraine/events/video-rozmova-boyovikiv-dnr-pro-moskovske-komanduvannya-novini-ukrajini-50053541.html">оприлюднила нові записи перехоплених розмов бойовиків «ДНР»,</a> які свідчать про контроль Росії на окупованому Донбасі.</p>
      <p>Катастрофа малайзійського Boeing сталася 17 липня 2014 року. Літак авіакомпанії Malaysia Airlines летів з Амстердама в Куала-Лумпур. Загинули всі 298 осіб, які перебували на борту. У серпні 2014 року була створена Міжнародна слідча група, куди увійшли представники Росії. У липні 2015 року Росія заблокувала в Радбезі ООН пропозицію створити міжнародний трибунал з розслідування аварії MH17.</p>
      <p>У 2016 році Міжнародна слідча група офіційно оприлюднила <a href="https://nv.ua/ukr/world/countries/opublikovanij-povnij-tekst-zvitu-mizhnarodnoji-grupi-z-krahu-mn17-231220.html">результати розслідування катастрофи Boeing Малазійських авіаліній рейсу МН17</a>, згідно з якими літак збили з ЗРК Бук, який доставили на Донбас з території Росії.</p>
    </article>
  </body>
</html>