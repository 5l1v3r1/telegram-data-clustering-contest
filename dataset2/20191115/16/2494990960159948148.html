<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/roma-capitale/2019/11/15/news/stazione-trastevere-donna-spinta-binari-treno-peruviana-roma-bulgara-problemi-psichici-1241077/"/>
    <meta property="og:site_name" content="Il Tempo"/>
    <meta property="article:published_time" content="2019-11-15T16:40:00+00:00"/>
    <meta property="og:title" content="Spinge una donna sui binari. A ottobre aveva accoltellato una turista"/>
    <meta property="og:description" content="Operata d'urgenza la vittima, peruviana. Fermata una bulgara con problemi psichici"/>
  </head>
  <body>
    <article>
      <h6 class="kicker">CHOC A TRASTEVERE</h6>
      <h1>Spinge una donna sui binari. A ottobre aveva accoltellato una turista</h1>
      <h2>Operata d'urgenza la vittima, peruviana. Fermata una bulgara con problemi psichici</h2>
      <address>
        <time datetime="2019-11-15T16:40:00+00:00">15 Nov 2019, 16:40</time>
      </address>
      <p>Ha spinto sui binari del treno, giù dalla banchina, una passeggera peruviana ora gravissima in ospedale. E' successo oggi pomeriggio, intorno alle 15, alla stazione Trastevere. La donna, una bulgara con problemi psichici, è stata fermata dagli agenti della Polizia Ferroviaria e portata negli uffici di Ostiense dove sono stati analizzati i filmati delle telecamere di videosorveglianza. La vittima, trasportata in ospedale in codice rosso, è stata sottoposta a un intervento chirurgico per l'asportazione di un rene e della milza. Non stava passando nessun treno ma la donna, cadendo da due metri di altezza, ha riportato gravi ferite. La 47enne è stata invece bloccata dalla polizia e trasportata all’ospedale San Giovanni dove è stata sottoposta a Tso (Trattamento sanitario obbligatorio).</p>
      <p>La 47enne bulgara, che ha gravissimi problemi psichici, si è resa protagonista, lo scorso 18 ottobre, dell’accoltellamento di una turista americana su un autobus Atac. Anche in quel caso fu sottoposta a Tso e poi rimessa in libertà. La donna, secondo quanto si apprende, si era resa protagonista, lo scorso 18 ottobre, dell’accoltellamento di una turista americana su un autobus Atac. Anche in quel caso era staata sottoposta a Tso e poi dimessa.</p>
      <p>Era peruviana anche la donna gettata sui binari della stazione Eur-Fermi della metro B a Roma da Igor Trotta il 26 gennaio dello scorso anno e che, per quella aggressione senza motivo, perse una mano. </p>
    </article>
  </body>
</html>