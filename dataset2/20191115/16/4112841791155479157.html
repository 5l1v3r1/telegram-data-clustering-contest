<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76585-5-veci-ktore-bude-musiet-6ix9ine-spravit-bezprostredne-po-prepusteni-z-vazenia-aby-jeho-udavacstvo-nebolo-zbytocne"/>
    <meta property="og:site_name" content="REFRESHER"/>
    <meta property="article:published_time" content="2019-11-15T16:23:00+00:00"/>
    <meta property="og:title" content="5 vecí, ktoré bude musieť 6ix9ine spraviť bezprostredne po prepustení z väzenia, aby jeho udavačstvo nebolo zbytočné"/>
    <meta property="og:description" content="Už presne o mesiac by sa mal dúhový raper dostať po roku vo väzení na slobodu. Vyhol sa doživotu, na slobode to nebude mať o nič lahšie."/>
  </head>
  <body>
    <article>
      <h1>5 vecí, ktoré bude musieť 6ix9ine spraviť bezprostredne po prepustení z väzenia, aby jeho udavačstvo nebolo zbytočné</h1>
      <address><time datetime="2019-11-15T16:23:00+00:00">15 Nov 2019, 16:23</time> by <a rel="author">Viktor Kniš</a></address>
      <p>
        <b>Už presne o mesiac by sa mal dúhový raper dostať po roku vo väzení na slobodu. Vyhol sa doživotu, na slobode to nebude mať o nič lahšie.</b>
      </p>
      <p><b>6ix9ine</b> bude s najväčšou pravdepodobnosťou prepustený do Vianoc. 18. decembra 2019 sa bude rozhodovať, či sa dostane na slobodu po tom, čo uzavrel dohodu s federálnou políciou. Svoju časť splnil tým, že udal každého jedného člena gangu Nine Trey – presne pomenoval ich činy a oni sa následne priznali, prípadne bola ich vina dokázaná vyšetrovateľmi a potvrdená v súdnom procese. </p>
      <p>Dnes je už jasné, že to dúhový raper nebude mať po prípadnom oslobodení ľahké. Ako udavač dostal za mreže viac ako 10 ľudí, niektorých čaká aj viac ako 15 rokov nepodmienečného trestu. Dá sa preto predpokladať, že môže byť pre neho pobyt za veľkou mlákou dokonca život ohrozujúci. Dôvodov na jeho likvidáciu majú členovia gangov dosť a známy je napríklad prípad XXXTentaciona, ktorý bol zastrelený za bieleho dňa vo svojom aute, aj keď bola motivácia oveľa menej zásadná ako pomsta. </p>
      <related>
        <a href="https://refresher.sk/69446-Ego-Tekashi-nebol-ziadny-gangster-Bol-v-rozpakoch-ked-mal-preskocit-plot-na-kupalisko"/>
      </related>
      <p>Tekashiho by malo trápiť aj to, čo bude s jeho hudobnou kariérou. Dnes už vieme, že podpísal výhodnú zmluvu s vydavateľstvom 10K Projects, vďaka ktorej zarobí až 10-miliónov dolárov. Väčším problémom je však skutočnosť, ako ľudia tvorbu dúhového rapera príjmu. </p>
      <p>Podľa jeho vlastných slov na všetky negatívne udalosti z posledného roka poslucháči rapu veľmi rýchlo zabudnú a on bude ešte slávnejší. Zdá sa, že to bude o trochu komplikovanejšie ako v jeho predstavách, naviac, je otázne, či ešte niekedy bude v Spojených štátoch vystupovať naživo. Mnoho promotérov aj majiteľov klubov vyjadrilo obavy z toho, že by počas živej show mohlo dojsť k ohrozeniu interpreta aj samotných účastníkov. </p>
      <related>
        <a href="https://refresher.sk/63171-Tekashi-6ix9ine-Zo-Slovenska-a-albumu-Haha-Crew-na-svetovy-vrchol-a-do-vecneho-zabudnutia"/>
      </related>
      <p>V súvislosti so všetkým, čo Tekashiho na slobode čaká, sme sa rozhodli pripraviť krátky prehľad toho, čo všetko sa bude musieť stať, aby si 6ix9ine mohol o rok povedať, že udavačstvo naozaj stálo za to. </p>
      <h3>Bude musieť rozdať niekoľko rozhovorov a rozmyslieť si, ako odpovie na kľúčové otázky</h3>
      <p>Tekashiho problémom v súčasnosti je, že sa proti nemu obrátili prakticky všetci ostatní raperi a až na pár výnimiek aj tí najznámejší vrátane 50 Centa, The Gamea alebo Snoop Dogga verejnosti hovoria, že je dúhový raper potkan, ktorý nemá právo rapovať. 6ix9ine bude musieť výrazne zapracovať na tom, ako ho verejnosť vníma. Možností existuje hneď niekoľko, buď sa postaví do role obete, bude stopercentne úprimný a prizná všetky chyby alebo si nájde inú komunikačnú stratégiu, ktorej sa bude držať. </p>
      <p>Bezprostredne po prepustení na slobodu si bude musieť vybrať aspoň niekoľko najsledovanejších lifestyle médií na svete a tým venovať rozhovor, kde vysvetlí, čo sa vlastne stalo a podrobne opíše, aká bola jeho cesta do väzenia aj z väzenia. </p>
      <p>Novinári sa ho budú pýtať, či sa cíti byť v bezpečí, ako reaguje na ofenzívne slová svojich kolegov a čo má v pláne ako interpret. Všetky tieto odpovede by mali byť veľmi dobre premyslené, aspoň z časti pokorné a podľa možnosti by nemali rozbiehať ďalšie kontroverzie. Je otázne, či sa človek s temperamentom ako Tekashi dokáže upokojiť, prilievanie do ohňa podobne ako pár mesiacov pred zadržaním federálnou políciou mu však určite nepomôže. </p>
      <figure>
        <iframe src="https://www.youtube.com/embed/LyOFm7WS1OE" width="700" height="380" data-service="Youtube" scrolling="no"/>
      </figure>
      <h3>Bude si musieť zaobstarať veľmi nákladnú ochranku</h3>
      <p>6ix9ine odmietol nastúpiť do programu na ochranu svedkov, ktorý by mu zabezpečil bezstarostný život. Síce by musel začať úplne odznova, pravdepodobne by sa však nemusel každý deň obzerať a dúfať, že sa dožije zajtrajška. Vybral si komplikovanejšiu cestu, špeciálny program federálnej polície odmietol. To v preklade znamená, že si nepretržitú ochranu bude musieť zabezpečiť sám, na vlastné náklady. </p>
      <p>Magazín <a href="https://www.complex.com/music/2019/10/tekashi-6ix9ine-security-plan-over-one-million-dollars-experts">Complex</a> v tejto súvislosti pripravil v spolupráci s majiteľmi niektorých bezpečnostných firiem analýzu toho, koľko by taká ochranka mohla stať a ako to vlastne celé funguje. Z informácií vyplýva, že mnoho firiem nemusí byť ochotných postúpiť riziko, ktoré predstavuje Tekashiho príbeh. Je otázne, koľko agentov bude jeho každodenné fungovanie vyžadovať, podľa odhadov však ročne zaplatí minimálne milión dolárov len za svoju ochranu. Myslieť bude musieť aj na svoju rodinu.</p>
      <related>
        <a href="https://refresher.sk/70545-6ix9ine-zaplati-za-nepretrzitu-ochranku-miliony-dolarov-Kolko-ho-bude-stat-kazdy-den-po-boku-ozbrojenych-goril"/>
      </related>
      <h3>Bude musieť okamžite generovať peniaze</h3>
      <p>Už len pre to, aby si 6ix9ine mohol dovoliť ochranku a zaistil svoju bezpečnosť 24 hodín denne a 7 dní v týždni pravdepodobne už do konca svojho života, bude musieť vygenerovať milióny dolárov ročne.</p>
      <p>To bude problematické v prípade, že nebude môcť hrávať žiadne koncerty, pretože práve živé vystúpenia sú vždy najväčším príjmom pre rapového interpreta. Pred zadržaním sa jeho cena za jednu show pohybovala v desiatkach tisíc dolárov, peniaze dostával aj za úspešné hity a predaje prvého EP. Je otázne, s akým rozpočtom pracuje raper v súčasnosti, keďže ho počas celého roka zastupujú najväčšie právnické kapacity na svete. </p>
      <p>V hre je stále možnosť, že sa 6ix9ine jednoducho presťahuje do Európy, čím by mohol minimalizovať náklady prakticky na všetko. </p>
      <figure>
        <embed-post data-src="https://www.instagram.com/p/BnE3dvlgsPp" data-service="Instagram"/>
      </figure>
      <h3>Bude sa musieť naučiť komunikovať na sociálnych sieťach</h3>
      <p>Yaksha a aj ďalší členovia FCK THEM vrátane Haha Crew aj Ego z Kontrafaktu otvorene hovoria o tom, že 6ix9ine bol vždy pokorný človek, ktorý sa menil na kontroverznú osobu až vtedy, keď odišiel zo Slovenska a chcel zaujať fanúšikov v Spojených štátoch. To sa prejavovalo aj na sociálnych sieťach, obzvlášť na Instagrame, kde raper často prezentoval luxus, hotovosť, drahé oblečenie a šperky, ale aj zbrane a drogy – napríklad kilá marihuany v klipe Gummo. </p>
      <p>Ak by v tomto trende pokračoval, pravdepodobne by jeho chovanie opäť zbytočne vyvolávalo pozornosť mimo hudby, ktorá by mohla mať vedľajšie účinky. Predpokladáme, že svoj instagramový účet najprv kompletne prečistí od obsahu, s ktorým sa už v súčasnosti nestotožňuje a postupne odkomunikuje všetko, čo sa dialo. </p>
      <related>
        <a href="https://refresher.sk/69765-6ix9ine-si-mysli-ze-sa-ho-raperi-boja-a-na-udavacstvo-rychlo-zabudnu-Tvrdi-ze-bude-po-prepusteni-este-slavnejsi"/>
      </related>
      <h3>Bude musieť nájsť raperov, ktorí mu veria</h3>
      <p>Raper síce môže dlhodobo fungovať ako jednotlivec a môže byť úspešný, hrozí však, že upadne do jednotvárnosti a po čase bude produkovať už len generické skladby. Hostia na albumoch sú často zárukou čerstvej energie, zvukovej obmeny a zároveň motivujú autora projektu alebo skladby, aby sám vystúpil z komfortnej zóny a prišiel s niečím inovatívnym.</p>
      <p>Sám Tekashi je toho dôkazom, za všetko môžeme spomenúť napríklad spoluprácu s Kanyem Westom, Nicki Minaj alebo Anuelom AA, kde dokonca rapoval španielsky do dancehall tanečného beatu. Raper môže byť silnou osobnosťou, práve kolegovia, ktorí sa k nemu prihlásia a poukážu na neho, mu zároveň rozširujú cieľovú skupinu o svojich poslucháčov. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/56451-Tekashi-6ix9ine-nasiel-svoju-kralovnu-Je-nou-Nicki-Minaj-ktora-s-nim-lize-spolocnu-zmrzlinu-v-novom-klipe"/>
        <a href="https://refresher.sk/68854-Tekashiho-pripad-so-sexualnym-obtazovanim-maloleteho-dievcata-nemoze-byt-proti-nemu-pouzity-pocas-aktualneho-pojednavania"/>
        <a href="https://refresher.sk/61084-6ix9ine-odmieta-dohodu-o-vine-a-treste-Tvrdi-ze-je-nevinny-a-chce-sa-ocistit"/>
        <a href="https://refresher.sk/55185-Tekashi-startuje-europske-turne-v-Bratislave-a-Prahe-uz-dnes"/>
        <a href="https://refresher.sk/61240-Audit-ukazal-ze-6ix9ine-nema-narok-na-prvenstvo-v-Billboarde-Stale-kraluje-Travis-Scott"/>
        <a href="https://refresher.sk/69234-Tekashimu-udajne-smrt-nehrozi-sedi-s-dalsimi-udavacmi-Jeho-rodina-sa-vsak-boji-likvidacie"/>
        <a href="https://refresher.sk/68007-Zacina-Tekashiho-klucovy-sudny-proces-Bude-svedcit-ze-ponukol-50tisic-za-vrazdu-svojho-unoscu"/>
        <a href="https://refresher.sk/60689-Tekashimu-zachranilo-vazenie-zivot-Sud-ziskal-nahravku-kde-sa-gang-bavi-o-jeho-likvidacii"/>
      </related>
    </article>
  </body>
</html>