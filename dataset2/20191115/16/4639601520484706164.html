<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/15/inbox/anatheorisi-tou-syntagmatos-arxizei-ti-deytera-i-syzitisi/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-15T16:31:34+00:00"/>
    <meta property="og:title" content="Αναθεώρηση του Συντάγματος : Αρχίζει τη Δευτέρα η συζήτηση"/>
    <meta property="og:description" content="Με τους εισηγητές των κομμάτων στην Ολομέλεια της Βουλής"/>
  </head>
  <body>
    <article>
      <h1>Αναθεώρηση του Συντάγματος : Αρχίζει τη Δευτέρα η συζήτηση</h1>
      <h2>Με τους εισηγητές των κομμάτων στην Ολομέλεια της Βουλής</h2>
      <address><time datetime="2019-11-15T16:31:34+00:00">15 Nov 2019, 16:31</time> by <a rel="author">ΤοΒΗΜΑ Team</a></address>
      <p>Το πρωί της Δευτέρας θα ξεκινήσει στην Ολομέλεια της Βουλής η επί της αρχής συζήτηση για την αναθεώρηση του Συντάγματος.</p>
      <p>Η διαδικασία θα ξεκινήσει με τους εισηγητές των κομμάτων, στις 10:00 το πρωί της 18ης Νοεμβρίου, ενώ αναμένεται να ολοκληρωθεί με τις σχετικές ψηφοφορίες τη Δευτέρα, 25 Νοεμβρίου.</p>
      <p>
        <a href="https://www.in.gr/2019/11/15/politics/kommata/synedrio-pasok-gennimata-kalei-simiti-papandreou-kai-venizelo/">Συνέδριο ΠΑΣΟΚ : Η Γεννηματά καλεί Σημίτη, Παπανδρέου και… Βενιζέλο</a>
      </p>
      <h3>Πέντε ημέρες συζητήσεων</h3>
      <p>Σύμφωνα με τον προγραμματισμό στον οποίο κατέληξαν όλα τα κόμματα, η κορυφαία αυτή κοινοβουλευτική διαδικασία θα ξεκινήσει τη πρώτη μέρα με συζήτηση επί της αρχής επί όλων των αναθεωρητέων διατάξεων, τις οποίες εισηγείται η Επιτροπή Αναθεώρησης.</p>
      <p>Τις υπόλοιπες τέσσερις ημέρες, η συζήτηση θα είναι επί των αναθεωρητέων άρθρων. Οι συνεδριάσεις θα ξεκινούν από το πρωί και θα ολοκληρώνονται το βράδυ.</p>
      <p>
        <b>Ειδικότερα:</b>
      </p>
      <p>■ Την Τρίτη 19 Νοεμβρίου η συνεδρίαση θα ξεκινήσει στις 09:30 και θα συζητηθούν δύο Θεματικές Ενότητες αναθεωρητέων διατάξεων.</p>
      <p>Η 1η Θεματική Ενότητα αφορά:</p>
      <p>– Σχέσεις κράτους εκκλησίας (άρθρο 3 παρ. 1,2,3, και εισαγωγή ερμηνευτικής δήλωσης)</p>
      <p>– Θρησκευτική ελευθερία (άρθρο 13 παρ. 5)</p>
      <p>– Εκλογή Προέδρου της Δημοκρατίας, όρκος, (άρθρο 33 παρ. 2)</p>
      <p>– Όρκος βουλευτών (άρθρο 59 παρ. 1 και 2)</p>
      <p>Η 2η Θεματική Ενότητα αφορά:</p>
      <p>– Ελεύθερη ανάπτυξη της προσωπικότητας, προσωπική ελευθερία (άρθρο 5 παρ. 2)</p>
      <p>– Προστασία οικογένειας, γάμου, μητρότητας και παιδικής ηλικίας, δικαιώματα ατόμων με αναπηρίες (άρθρο 21 παρ. 1 και 3 και προσθήκη παραγράφου 7)</p>
      <p>– Προστασία της εργασίας (άρθρο 22 παρ. 1,2,4,5)</p>
      <p>– Αρχή του κοινωνικού κράτους δικαίου, προστασία θεμελιωδών δικαιωμάτων (άρθρο 25 παρ. 3)</p>
      <p>■ Την Τετάρτη 20 Νοεμβρίου η συνεδρίαση θα αρχίσει στις 09:30 και θα συζητηθούν οι 3η, 4η και 8η Θεματική Ενότητα αναθεωρητέων διατάξεων.</p>
      <p>Η 3η θεματική ενότητα περιλαμβάνει:</p>
      <p>– Διορισμός πρωθυπουργού και κυβέρνησης (άρθρο 37 παρ. 3)</p>
      <p>– Κυβέρνηση απαλλαγή καθηκόντων (άρθρο 38 παρ. 1 και 2)</p>
      <p>– Κοινοβουλευτικές και Εξεταστικές Επιτροπές (άρθρο 68 παρ. 2)</p>
      <p>– Εμπιστοσύνη της Βουλής – αρχή της δεδηλωμένης (άρθρο 84 παρ. 2)</p>
      <p>Η 4η Θεματική Ενότητα αφορά:</p>
      <p>– Κανόνες του διεθνούς δικαίου και διεθνείς οργανισμοί (άρθρο 28 παρ. 2)</p>
      <p>– Πράξεις νομοθετικού περιεχομένου, ψηφίσματα, διαγγέλματα (άρθρο 44 παρ. 2)</p>
      <p>– Δικαίωμα πρότασης νόμου (άρθρο 73)</p>
      <p>Και η 8η Θεματική Ενότητα περιλαμβάνει την εκλογή Προέδρου της Δημοκρατίας (άρθρο 32 παρ. 4 και 5)</p>
      <p>■ Την Πέμπτη 21 Νοεμβρίου, η συνεδρίαση θα αρχίσει στις 12:00 το μεσημέρι και θα συζητηθεί η 5η και η 9η Θεματική Ενότητα και αφορά:</p>
      <p>– Εκλογικό σύστημα, εκλογικές περιφέρειες, βουλευτές επικρατείας (άρθρο 54 παρ. 1, 4 και εισαγωγή ερμηνευτικής δήλωσης)</p>
      <p>– Κωλύματα εκλογιμότητας (άρθρο 56 προσθήκη παραγράφου 5)</p>
      <p>■ Την Παρασκευή 22 Νοεμβρίου η συνεδρίαση προγραμματίστηκε για τις 11:00 και θα συζητηθούν η 6η και η 7η Θεματική Ενότητα αναθεωρητέων διατάξεων σχετικά με:</p>
      <p>– Ποινική δικαιοσύνη (στρατιωτικοί δικαστές) (άρθρο 96 παρ.5)</p>
      <p>– Ανεξάρτητες Αρχές (άρθρο 101Α)</p>
      <p>– Διοικητική Αποκέντρωση (άρθρο 101 παρ.1, 4 και εισαγωγή ερμηνευτικής παραγράφου)</p>
      <p>– Οργανισμοί Τοπικής Αυτοδιοίκησης (άρθρο 102 παρ. 2)</p>
      <p>– Έκδοση νόμου που προβλέπεται από το Σύνταγμα (άρθρο 112 κατάργηση παρ. 4)</p>
      <p>– Ισχύς προσωρινού Κανονισμού της Βουλής (άρθρο 113 κατάργηση)</p>
      <p>– Εκλογή πρώτου Προέδρου Δημοκρατίας, προσωρινός πρόεδρος (άρθρο 114 παρ. 1 και κατάργηση παρ. 2)</p>
      <p>– Ειδικό Δικαστήριο που προβλέπει το Σύνταγμα (άρθρο 115 παρ. 1 και 2 και κατάργηση παραγράφων 3 και 4)</p>
      <p>– Ακύρωση Πράξεων που εκδόθηκαν από 21.04.67 έως 23.7.74 (άρθρο 119 παρ. 1 κατάργηση).</p>
      <p>
        <a href="https://www.tovima.gr/2019/11/15/finance/anadromika-syntaksiouxon-poies-katigories-tha-diekdikisoun-ta-megala-posa/">Αναδρομικά συνταξιούχων : Ποιες κατηγορίες θα διεκδικήσουν τα μεγάλα ποσά</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/09/opinions/antisyntagmatiki-syntagmatiki-anatheorisi/"/>
        <a href="https://www.tovima.gr/2019/11/08/politics/mparouti-i-epitropi-anatheorisis-apo-tin-epistoli-tsipra-sfodres-antidraseis-nd-kinal/"/>
        <a href="https://www.tovima.gr/2019/11/08/politics/psifos-apodimon-sta-kommata-to-n-s-gia-ton-eklogiko-nomo-ti-provlepei/"/>
        <a href="https://www.tovima.gr/2019/11/07/opinions/pos-telika-tha-eklegetai-o-proedros-tis-dimokratias/"/>
        <a href="https://www.tovima.gr/2019/10/31/politics/theodorikakos-eos-teli-noemvriou-sti-vouli-ta-nomosxedia-gia-psifo-ellinon-tou-eksoterikou-kai-aplousteysi-tis-eklogikis-diadikasias/"/>
        <a href="https://www.tovima.gr/2019/10/24/politics/syntagmatiki-anatheorisi-eyreia-sygklisi-gia-aposyndesi-eklogis-ptd-apo-proores-ekloges/"/>
      </related>
    </article>
  </body>
</html>