<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640163/%D8%B9%D8%A8%D8%AF%D8%A7%D9%84%D9%84%D9%87-%D9%85%D9%87%D8%AA%D8%AF%DB%8C-%D8%AE%D9%88%D8%A7%D8%B3%D8%AA%D8%A7%D8%B1-%D9%85%D9%84%D8%A7%D9%82%D8%A7%D8%AA-%D8%AD%D8%B6%D9%88%D8%B1%DB%8C-%D8%A8%D8%A7-%D8%AF%D9%88%D9%86%D8%A7%D9%84%D8%AF-%D8%AA%D8%B1%D8%A7%D9%85%D9%BE-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T16:58:00+00:00"/>
    <meta property="og:title" content="عبدالله مهتدی خواستار ملاقات حضوری با دونالد ترامپ شد"/>
    <meta property="og:description" content="سرکرده گروهک تروریستی و تجزیه طلب کومله انقلابی زحمتکشان کردستان ایران، خواستار ملاقات حضوری با رئیس جمهور آمریکا شد."/>
  </head>
  <body>
    <article>
      <h1>
        <a href="https://www.bultannews.com/fa/news/640163/%D8%B9%D8%A8%D8%AF%D8%A7%D9%84%D9%84%D9%87-%D9%85%D9%87%D8%AA%D8%AF%DB%8C-%D8%AE%D9%88%D8%A7%D8%B3%D8%AA%D8%A7%D8%B1-%D9%85%D9%84%D8%A7%D9%82%D8%A7%D8%AA-%D8%AD%D8%B6%D9%88%D8%B1%DB%8C-%D8%A8%D8%A7-%D8%AF%D9%88%D9%86%D8%A7%D9%84%D8%AF-%D8%AA%D8%B1%D8%A7%D9%85%D9%BE-%D8%B4%D8%AF">عبدالله مهتدی خواستار ملاقات حضوری با دونالد ترامپ شد</a>
      </h1>
      <h2>سرکرده گروهک تروریستی و تجزیه طلب کومله انقلابی زحمتکشان کردستان ایران، خواستار ملاقات حضوری با رئیس جمهور آمریکا شد.</h2>
      <address><time datetime="2019-11-15T16:58:00+00:00">15 Nov 2019, 16:58</time> by <a rel="author">بولتن نیوز | bultannews.com</a></address>
      <p><b>گروه بین الملل _ گروه دفاعی:</b> نمایندگان رسمی <b>کومله</b> در آمریکا در طول تنها دو هفته 16 دیدار مهم با سیاستمداران و دولتمردان آمریکایی انجام دادند که در نوع خود کم سابقه است.</p>
      <p> </p>
      <p>به گزارش بولتن نیوز، گروهک تروریستی کومله برای مشروعیت بخشیدن به خود، در حال خواهش و تمنا از ارباب آمریکایی خود است چرا که از مردم کردستان ایران ناامید و سرخورده شده است.</p>
      <p> </p>
      <p>تیم دفتر نمایندگی گروهک تروریستی موسوم به کومله انقلابی زحمتکشان کردستان ایران در واشنگتن، 16 نشست و دیدار با اعضای <b>کنگره آمریکا</b> (سنا)، برگزار کرده است.</p>
      <p> </p>
      <p>این دیدارها بیشتر در روزهای دوشنه 29 اکتبر تا روز جمعه 1 نوامبر 2019 میلادی انجام شدند که در آن، تیم دفتر نمایندگی گروهک تروریستی و تجزیه طلب کومله انقلابی زحمتکشان کردستان ایران در آمریکا، با اعضای مجلس سنا، در کنگره دیدار و گفتگو کردند.</p>
      <p> </p>
      <p>کمیسیون ارتباطات خارجی کومله با اعضای مجلس نمایندگان آمریکا در خصوص فعالیت های مسلحانه کومله بحث و گفتگو کردند.</p>
      <p> </p>
      <p>نکته قابل تامل این است که با وجود آنکه گروهک تروریستی کومله، اعلام کرده است، به هیچ کشور خارجی، وابستگی ندارد، اما بطور عجیبی 16 دیدار که بیشترین حجم دیدارهای خارجی در بین اپوزیسیون است را با نمایندگان سنای آمریکا برگزار کردند و در این دیدارها، نمایندگان کومله، از اعضای سنا، در خصوص فعالیت های مسلحانه مشورت گرفته و خواستار حمایت رسمی آمریکا در رسانه ها از این گروهک شدند!</p>
      <p> </p>
      <p>همچنین نمایندگان کومله به نمایندگان آمریکا وعده دادند تا در قبال حمایت آمریکا از کومله، آنها اطلاعات مهم داخل کشور را به آمریکا خواهند داد و برای این دولت، جاسوسی خواهند کرد.</p>
      <p> </p>
      <p>بطور معمول نیز وظیفه جمع آوری اخبار و گزارشات داخل کردستان ایران، بر عهده هواداران و اعضای تشکیلات مخفی این گروه است که اخیرا شمار زیادی از آنها توسط نیروهای جان برکف اطلاعات استان کردستان شناسایی و دستگیر شده اند و این دستگیری ها ادامه دارد.</p>
      <p> </p>
      <p>اعضای مجلس سنای آمریکا در دیدارهای کومله عبارت بودند از؛</p>
      <p> </p>
      <p>سناتور گاری پیترس از دفتر ارتباطات خارجی، سناتور جیف مارکلی از دفتر ارتباطات خارجی، سناتور دیان فلینستون از کمیسیون اطلاعات خبری سیا و کمیسیون امنیت ملی، سناتور تامی داکورت از کمیسیون نیروهای مسلح آمریکا، سناتور دیوید پیردای از دفتر نیروهای مسلح آمریکا، سناتور مارک وارنر از سازمان اطلاعات و امنیت آمریکا، سیا، سناتور تد کروز از دفتر نیروهای مسلح آمریکا، وعلیت انگیل، رئیس ارتباطات خارجی انجمن نمایندگان، برایان مست، از دفتر ارتباطات خارجی، دونالد نورکروس از نیروهای مسلح، جان گارامیندی از دفتر ارتباطات خارجی، ستیو چابوت از دفتر ارتباطات خارجی، سام گراویس از نیروهای مسلح و دینا تیتوس از دفتر ارتباطات خارجی آمریکا.</p>
      <p> </p>
      <p><b>صلاح بایزیدی</b> نماینده رسمی کومله در آمریکا در این دیدارها، از دولتمردان و سیاستمداران آمریکایی درخواست کرد فشارهای اقتصادی را بر علیه ملت ایران بیشتر کنند، تا مردم تحت فشار قرار گرفته و به این ترتیب زمینه سقوط جمهوری اسلامی را فراهم آورند!.</p>
      <p> </p>
      <p>بایزیدی همچنین از تد کروز درخواست کرد تا نامه خصوصی عبدالله مهتدی را به دست دونالد ترامپ، برساند که در آن سرکرده کومله، برای مشروعیت بخشیدن به خود، درخواست ملاقات حضوری با رئیس جمهور آمریکا را کرده است.</p>
      <p> </p>
      <p>تصاویری از این دیدارها را ملاحظه می کنید.</p>
      <p> </p>
      <figure>
        <img src="https://www.bultannews.com/files/fa/news/1398/8/24/1197526_435.jpg"/>
      </figure>
      <figure>
        <img src="https://www.bultannews.com/files/fa/news/1398/8/24/1197527_208.jpg"/>
      </figure>
      <figure>
        <img src="https://www.bultannews.com/files/fa/news/1398/8/24/1197528_917.jpg"/>
      </figure>
      <p>انتهای پیام/#</p>
    </article>
  </body>
</html>