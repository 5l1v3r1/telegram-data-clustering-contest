<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277702/oud-commandant-afghaanse-gevangenis-in-kerkrade-opgepakt-voor-oorlogsmisdrijven.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-15T16:01:11+00:00"/>
    <meta property="og:title" content="Oud-commandant Afghaanse gevangenis in Kerkrade opgepakt voor oorlogsmisdrijven"/>
    <meta property="og:description" content="Deze week heeft de politie in Kerkrade een 73-jarige man aangehouden die vermoedelijk in de jaren tachtig commandant en hoofd politieke zaken was van de Pul-e-Charki gevangenis in Kabul. De aanhouding was al afgelopen dinsdag maar het Openbaar Ministerie heeft dit vrijdag pas bekendgemaakt."/>
  </head>
  <body>
    <article>
      <h1>Oud-commandant Afghaanse gevangenis in Kerkrade opgepakt voor oorlogsmisdrijven</h1>
      <address>
        <time datetime="2019-11-15T16:01:11+00:00">15 Nov 2019, 16:01</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/cel-gevangenis-deur.jpg?itok=IABPIc29"/>
        <figcaption>Foto: Archief EHF</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/cel-gevangenis-deur.jpg?itok=IABPIc29"/>
        <figcaption>Foto: Archief EHF</figcaption>
      </figure>
      <p><b>Kerkrade/Den Haag - </b>Deze week heeft de politie in Kerkrade een 73-jarige man aangehouden die vermoedelijk in de jaren tachtig commandant en hoofd politieke zaken was van de Pul-e-Charki gevangenis in Kabul. De aanhouding was al afgelopen dinsdag maar het Openbaar Ministerie heeft dit vrijdag pas bekendgemaakt.</p>
      <p><b>Kerkrade/Den Haag - </b>Deze week heeft de politie in Kerkrade een 73-jarige man aangehouden die vermoedelijk in de jaren tachtig commandant en hoofd politieke zaken was van de Pul-e-Charki gevangenis in Kabul. De aanhouding was al afgelopen dinsdag maar het Openbaar Ministerie heeft dit vrijdag pas bekendgemaakt.</p>
      <h3>Martelingen en executies</h3>
      <p>In deze gevangenis zijn destijds op grote schaal oorlogsmisdrijven gepleegd door mensen ten onrechte gevangen te houden en onmenselijk te behandelen. Gevangenen werden geschopt en geslagen, gemarteld en geÃ«xecuteerd.</p>
      <h3>Team Internationale Misdrijven</h3>
      <p>Rechercheurs van het Team Internationale Misdrijven hebben in de afgelopen jaren tientallen getuigen gehoord in verschillende landen. Deze getuigen hebben verklaringen afgelegd over het zeer onmenselijke regime in de gevangenis en de betrokkenheid daarbij van de verdachte.</p>
      <h3>Valse naam ingeschreven</h3>
      <p>De man is in 2001 naar Nederland gekomen en heeft zich vermoedelijk onder een valse naam laten inschrijven. Hij verkreeg nadien ook de Nederlandse nationaliteit. De rechter-commissaris bij de rechtbank Den Haag heeft de verdachte vrijdag voor twee weken in bewaring gesteld.</p>
    </article>
  </body>
</html>