<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_na-teritoriyi-skladiv-u-balakliyi-prolunali-vibuhi/938386"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T16:05:00+00:00"/>
    <meta property="og:title" content="На території складів у Балаклії пролунали вибухи"/>
    <meta property="og:description" content="Неподалік від міста Балаклія Харківської області на складах вибухають боєприпаси. Відбуваються поодинокі вибухи на території арсеналу. Розліт уламків 20-30 м, горить трава. Це сталося під час вивезення снарядів з арсеналу. За даними Міноборони, один із саперів поранений. ..."/>
  </head>
  <body>
    <article>
      <h1>На території складів у Балаклії пролунали вибухи</h1>
      <address><time datetime="2019-11-15T16:05:00+00:00">15 Nov 2019, 16:05</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938386_w_300.jpg?v=0"/>
        <figcaption>Відбуваються поодинокі вибухи на території арсеналу. Фото: UA:Харків</figcaption>
      </figure>
      <p>Неподалік від міста Балаклія Харківської області на складах вибухають боєприпаси.</p>
      <p>Відбуваються поодинокі вибухи на території арсеналу. Розліт уламків 20-30 м, горить трава.</p>
      <p>Це сталося під час вивезення снарядів з арсеналу. За даними Міноборони, один із саперів поранений.</p>
      <figure>
        <iframe src="https://www.youtube.com/embed/vS4mB7XrNlc" width="560" height="315" data-service="Youtube" scrolling="no"/>
      </figure>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_v-ukrayini-stvorili-slidchu-komisiyu-dlya-rozsliduvannya-vibuhiv-na-skladah-boyepripasiv/935945"/>
      </related>
      <p>"При проведенні планових робіт з утилізації боєприпасів здетонував снаряд. Чому, поки невідомо. У результаті підриву осколком пошкодили руки мінеру. Його везуть до Харкова", - повідомили у відомстві.</p>
      <figure>
        <iframe src="https://www.youtube.com/embed/gg238ZSoI70" width="560" height="315" data-service="Youtube" scrolling="no"/>
      </figure>
      <p>За словами директора департаменту науки і освіти <b>Лариси Карпової</b>, поки людей не евакуюють з жодних установ. Ситуацію контролюють.</p>
      <blockquote>23 березня 2017 року у місті Балаклія Харківської області розпочалася пожежа, що спричинила детонацію боєприпасів. Із Балаклії та прилеглих населених пунктів евакуювали 20 тис. людей. У радіусі 40 км від палаючих складів заборонили польоти. У результаті детонації боєприпасів загинула жінка, троє людей постраждали. СБУ відкрила провадження щодо вибухів і пожежі за статтею "диверсія". Гасіння пожежі завершили вранці 26 березня. 7 серпня під час розмінування 27-річний український військовослужбовець отримав поранення.<br/>За попередніми підрахунками, збиток від вибухів і пожеж склав близько 220 млн грн.</blockquote>
    </article>
  </body>
</html>