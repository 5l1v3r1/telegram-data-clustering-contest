<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/messina-2-evasioni-dai-domiciliari-per-andare-al-bar-e-in-rosticceria.html"/>
    <meta property="og:site_name" content="Tempostretto"/>
    <meta property="article:published_time" content="2019-11-15T16:38:43+00:00"/>
    <meta property="og:title" content="Messina, 2 evasioni dai domiciliari…per andare al bar e in rosticceria"/>
    <meta property="og:description" content="L'82enne è scappato dal Papardo per andare in un bar del centro. Il mese scorso era evaso dal Policlinico e rintracciato in rosticceria"/>
  </head>
  <body>
    <article>
      <h1>Messina, 2 evasioni dai domiciliari…per andare al bar e in rosticceria</h1>
      <address><time datetime="2019-11-15T16:38:43+00:00">15 Nov 2019, 16:38</time> by <a rel="author" href="https://www.tempostretto.it/author/alessandra-serio" target="_blank">Alessandra Serio</a></address>
      <p>
        <i>L'82enne è scappato dal Papardo per andare in un bar del centro. Il mese scorso era evaso dal Policlinico e rintracciato in rosticceria</i>
      </p>
      <p>E’ letteralmente scappato dall’ospedale, dove era piantonato perché ai domiciliari, per andare una volta in rosticceria, un’altra volta in pasticceria.</p>
      <p>Ha comunque scelto il meglio, l’82enne di Giostra arrestato oggi dai Carabinieri per evasione, già acciuffato 15 giorni fa per lo stesso motivo. Perché in entrambi i casi ha scelto sempre locali molto rinomati in città per le loro prelibatezze.</p>
      <p>Oggi l’uomo è stato rintracciato dai militari della stazione di Faro Superiore e della Compagnia Messina Centro, ai comandi del Capitano<b> De Alescandris</b>, in un bar di via Cavour mentre gustava una granita. A far scattare l’allarme è stato il personale dell’ospedale Papardo, dove l’uomo era ricoverato ma ai domiciliari, dopo l’arresto per maltrattamenti in famiglia.</p>
      <p>Il giudice ha convalidato l’arresto e in attesa del processo per direttissima gli ha comunque concesso i domiciliari, vista l’età e lo stato di salute.</p>
      <p><b><i>Lo scorso 27 ottobre </i></b>l’uomo era ricoverato al Policlinico, da dove era evaso per andare in una centralissima rosticceria. Anche quella volta era stato raggiunto dai Carabinieri</p>
    </article>
  </body>
</html>