<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/15/vogliamo-che-litalia-torni-felice-zingaretti-top10_20191115_174918/"/>
    <meta property="og:site_name" content="Askanews"/>
    <meta property="article:published_time" content="2019-11-15T16:49:18+00:00"/>
    <meta property="og:title" content="“Vogliamo che l’Italia torni felice” (Zingaretti)"/>
    <meta property="og:description" content="Bologna, 15 nov. (askanews) – Il Partito democratico è “assolutamente vivo, combatte, ma soprattutto vuole indicare al paese un’altra via, migliore”. Lo ha detto il segretario, Nicola Zingaretti, nella prima giornata di lavoro della convention “Gli anni 20 del 2000. Tutta un’altra storia”, fino a domenica a Bologna. “Ringrazio le centinaia di ospiti che verranno […]"/>
  </head>
  <body>
    <article>
      <h1>“Vogliamo che l’Italia torni felice” (Zingaretti)</h1>
      <h2>Il segretario Pd da Bologna: non più paura del futuro</h2>
      <address>
        <time datetime="2019-11-15T16:49:18+00:00">15 Nov 2019, 16:49</time>
      </address>
      <figure>
        <img src="http://www.askanews.it/wp-content/uploads/2019/11/20191115_174909_CB997ECE.jpg"/>
      </figure>
      <p>Bologna, 15 nov. (askanews) – Il Partito democratico è “assolutamente vivo, combatte, ma soprattutto vuole indicare al paese un’altra via, migliore”. Lo ha detto il segretario, Nicola Zingaretti, nella prima giornata di lavoro della convention “Gli anni 20 del 2000. Tutta un’altra storia”, fino a domenica a Bologna. “Ringrazio le centinaia di ospiti che verranno nei gruppi e in plenaria – ha spiegato Zingaretti -: è una bellissima sorpresa di un partito assolutamente vivo, che combatte, ma soprattutto che ora vuole indicare al paese un’altra via, migliore”. “La cultura dell’odio – ha proseguito il segretario – la si sconfigge costruendo un’altra proposta per questo paese. Vogliamo un paese che torni a essere felice, un paese che non deve più aver paura del suo futuro. Il Pd è al servizio di questa missione, non da solo, ma aprendosi alle forze migliori della società italiana”.</p>
      <p>“Da oggi – ha spiegato Zingaretti a Bologna – parte una tre giorni, di un Partito democratico aperto, che vuole ascoltare, vuole discutere con tutta l’Italia che darà il suo contributo, le forze del lavoro, il mondo della produzione, ragazze e ragazzi, associazioni, gruppi diversi da tutte le città, i sindaci, gli amministratori perché è tempo di offrire una speranza all’Italia. La cultura dell’odio la si sconfigge costruendo un’altra proposta per questo paese”. “Vogliamo un paese che torni a essere felice, un paese che non deve più aver paura del suo futuro – ha aggiunto il segretario -.</p>
      <p>Il Pd è al servizio di questa missione, non da solo, ma aprendosi alle forze migliori della società italiana”. Zingaretti ha spiegato il senso del tema che verrà affrontato fino a domenica a Bologna: “Alla vigilia degli anni 20 del nuovo secolo proprio perché sappiamo che gli altri anni 20 furono drammatici. E se non cambia la storia anche i nuovi anni 20 rischiano di essere ugualmente, o in qualche forma drammatici.</p>
      <p>Non sarà così perché combatteremo, il Pd sarà al servizio di questa Italia nuova”.</p>
      <p>Pat/Int2</p>
    </article>
  </body>
</html>