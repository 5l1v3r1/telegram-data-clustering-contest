<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/597551/ispania-meiothike-to-pososto-yper-tis-aneksartisias-tis-katalonias"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T16:40:00+00:00"/>
    <meta property="og:title" content="Ισπανία: Μειώθηκε το ποσοστό υπέρ της ανεξαρτησίας της Καταλονίας"/>
    <meta property="og:description" content="Το ποσοστό των κατοίκων της Καταλονίας που τάσσονται υπέρ της ανεξαρτησίας της περιοχής μειώθηκε στο 41,9% ενώ το ποσοστό εκείνων που είναι αντίθετοι με..."/>
  </head>
  <body>
    <article>
      <h1>Ισπανία: Μειώθηκε το ποσοστό υπέρ της ανεξαρτησίας της Καταλονίας</h1>
      <address><time datetime="2019-11-15T16:40:00+00:00">15 Nov 2019, 16:40</time> by <a rel="author">SigmaLive</a></address>
      <p>Το ποσοστό των κατοίκων της Καταλονίας που τάσσονται υπέρ της ανεξαρτησίας της περιοχής μειώθηκε στο 41,9% ενώ το ποσοστό εκείνων που είναι αντίθετοι με αυτήν αυξήθηκε οριακά στο 48,8%, σύμφωνα με δημοσκόπηση που πραγματοποιήθηκε πριν από την πρόσφατη ένταση και δημοσιεύθηκε σήμερα από ινστιτούτο που εξαρτάται από την τοπική κυβέρνηση.</p>
      <p>Σύμφωνα με την προηγούμενη αντίστοιχη δημοσκόπηση που δημοσιεύθηκε τον Ιούλιο από το ινστιτούτο Centre d'Estudis d'Opinió (CEO), το 44% των κατοίκων ήταν υπέρ της ανεξαρτησίας και το 48,3% κατά. Τα ποσοστά βασίζονται στις απαντήσεις 1.315 κατοίκων της περιοχής, ισπανικής υπηκοότητας.</p>
      <p>Η δημοσκόπηση έγινε μεταξύ 16 Σεπτεμβρίου και 7 Οκτωβρίου πριν από την καταδίκη στις 14 Οκτωβρίου εννέα Καταλανών αυτονομιστών ηγετών σε βαριές ποινές κάθειρξης για τον ρόλο τους στην αποτυχημένη απόπειρα της περιφέρειας το 2017 να αποκτήσει την ανεξαρτησία της.</p>
      <p>Πληροφορίες από ΑΠΕ-ΜΠΕ- AFP</p>
    </article>
  </body>
</html>