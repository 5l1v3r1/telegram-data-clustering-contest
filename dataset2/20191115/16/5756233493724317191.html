<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621669/%DA%A9%D8%B3%D8%A7%D9%86%DB%8C-%DA%A9%D9%87-%D9%85%D8%AF%D8%B9%DB%8C-%D8%AD%D8%B6%D9%88%D8%B1-%D9%87%D9%85%DA%A9%D8%A7%D8%B1%D8%A7%D9%86-%D8%B2%D9%85-%D8%AF%D8%B1-%D8%AF%D9%88%D9%84%D8%AA-%D9%87%D8%B3%D8%AA%D9%86%D8%AF-%D9%82%D8%B5%D8%AF%D8%B4%D8%A7%D9%86-%D9%81%D8%B1%D8%A7%D8%B1-%D8%B1%D9%88-%D8%A8%D9%87-%D8%AC%D9%84%D9%88-%D8%A7%D8%B3%D8%AA-%D9%85%D8%AF%D8%B9%DB%8C%E2%80%8C%D8%A7%D9%84%D8%B9%D9%85%D9%88%D9%85-%D8%A8%D8%A7-%D8%AA%D9%87%D9%85%D8%AA%E2%80%8C%D8%B2%D9%86%D9%86%D8%AF%DA%AF%D8%A7%D9%86-%D8%A8%D8%B1%D8%AE%D9%88%D8%B1%D8%AF-%DA%A9%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-15T16:39:00+00:00"/>
    <meta property="og:title" content="کسانی که مدعی حضور همکاران «زم» در دولت هستند، قصدشان فرار رو به جلو است/ مدعی‌العموم با تهمت‌زنندگان برخورد کند"/>
    <meta property="og:description" content="رئیس دفتر رئیس‌جمهور تاکید کرد: کسانی که می‌گویند همکاران روح الله زم در دولت هستند قصدشان فرار رو به جلو است."/>
  </head>
  <body>
    <article>
      <h1>کسانی که مدعی حضور همکاران «زم» در دولت هستند، قصدشان فرار رو به جلو است/ مدعی‌العموم با تهمت‌زنندگان برخورد کند</h1>
      <address>
        <time datetime="2019-11-15T16:39:00+00:00">15 Nov 2019, 16:39</time>
      </address>
      <p>
        <i>رئیس دفتر رئیس‌جمهور تاکید کرد: کسانی که می‌گویند همکاران روح الله زم در دولت هستند قصدشان فرار رو به جلو است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>محمود واعظی، در پاسخ به سوالی مبنی بعداز دستگیری روح الله زم عده‌ای مطرح کردند که در داخل دولت نفوذی‌ها با وی همکاری داشتند، اما درصورتی که شواهد نشان می‌دهد خط نفوذ در جای دیگری است چرا این صحبت‌ها مطرح می‌شود، گفت: افرادی که این ادعاها را مطرح می‌کنند قصدشان فرار رو به جلو است.</p>
      <p>رئیس دفتر رئیس‌جمهور خاطرنشان کرد: در حال حاضر افرادی که اسم‌شان به عنوان همکاران زم درآمده است از خودشان هستند.</p>
      <figure>
        <img src="https://aftabnews.ir/files/fa/news/1398/8/24/359596_457.jpg"/>
      </figure>
      <p>وی تاکید کرد: خوشبختانه دولت، دولتی پاک و شفاف است و معتقدم قصدشان از درست کردن چنین شایعاتی این است که اسم‌شان با افراد دیگر قاطی شود.</p>
      <p>واعظی خاطر نشان کرد: از مدعی العموم می‌خواهیم با کسانی که اتهام می‌زنند، برخورد کند که بر چه سند و مدارکی این حرف ها می‌زنند. هرچیزی که آن‌ها مطرح کردند ما بررسی کردیم هیچ چیزی به دست نیاوردیم و سخنگوی قوه قضائیه هم این را تائید کرد.</p>
      <p>وی در پاسخ به سوالی مبنی بر این که چرا مدعی‌العموم برای پشتیبانی از دولت ورود پیدا نکرده است و همیشه عکس این قضیه افتاده است، عنوان کرد: شکایات زیادی را مطرح کرده‌ایم که مانده است، در این خصوص هم شکایت می‌کنیم همان آقایی که چنین حرف‌هایی زده است چندین شکایت دارد و راست راست هم می‌گردد.</p>
    </article>
  </body>
</html>