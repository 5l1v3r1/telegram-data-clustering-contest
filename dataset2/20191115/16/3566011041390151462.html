<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547491.html/%DA%AF%D8%B1%D8%A7%D9%86%DB%8C-%D8%A8%D9%86%D8%B2%DB%8C%D9%86-%D9%85%D8%B1%D8%A8%D9%88%D8%B7-%D8%A8%D9%87-%D8%AA%D9%88%D8%B1%D9%85-%D8%A7%D8%B3%D8%AA--%D8%B1%D8%B3%D8%A7%D9%86%D9%87-%D8%AF%D8%B1-%D8%AC%D9%84%D9%88%DA%AF%DB%8C%D8%B1%DB%8C-%D8%A7%D8%B2-%D8%B8%D9%84%D9%85-%D9%88-%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D9%81%D8%B3%D8%A7%D8%AF--%D9%86%D9%82%D8%B4-%D8%AE%D9%88%D8%AF-%D8%B1%D8%A7-%D8%A7%DB%8C%D9%81%D8%A7-%DA%A9%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T16:54:00+00:00"/>
    <meta property="og:title" content="گرانی بنزین مربوط به تورم است/ رسانه در جلوگیری از ظلم و مبارزه با فساد، نقش خود را ایفا کند"/>
    <meta property="og:description" content="آیت الله دژکام گفت: مسئله گران شدن بنزین مربوط به تورم است و برای جلوگیری تورم باید تولید ملی و داخلی افزایش پیدا کند."/>
  </head>
  <body>
    <article>
      <h1>گرانی بنزین مربوط به تورم است/ رسانه در جلوگیری از ظلم و مبارزه با فساد، نقش خود را ایفا کند</h1>
      <h2>امام جمعه شیراز:</h2>
      <address>
        <time datetime="2019-11-15T16:54:00+00:00">15 Nov 2019, 16:54</time>
      </address>
      <p>آیت الله دژکام گفت: مسئله گران شدن بنزین مربوط به تورم است و برای جلوگیری تورم باید تولید ملی و داخلی افزایش پیدا کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.shiraze.ir/">شیرازه</a>، آیت الله لطف الله دژکام نماینده ولی فقیه در استان فارس و امام جمعه شیراز در خطبه های امروز نماز جمعه شیراز ضمن تبریک ولادت پیامبر اکرم(ص) و امام صادق (ع)، با بیان اینکه همانطور که خداوند و ملائکه را ایمان داریم بایستی به وجود مقدس پیامبر اسلام هم ایمان بیاوریم، گفت: طبق آیه دوم سوره محمد (ص) ایمان به خداوند با ایمان به پیامبر او کامل می شود و ایمان باید همراه با عمل صالح باشد و ایمان در عمل صالح جلوه می کند.</p>
      <p> </p>
      <figure>
        <img src="http://newsroom.dana.ir/content/upload/f807bae0-1556-4d14-800d-768f10d11b66.jpg"/>
      </figure>
      <p> </p>
      <p>اوج ایمان در گذشت و ایثار نمایان می شود</p>
      <p>آیت الله دژکام گقت: اوج ایمان در صحنه هایی پیدا و نمایان می شود که گذشت و ایثار است. امام حسین(ع) در صحنه کربلا نمونه ای از تجلی ایمان است. چون پای حرف خود ایستادگی کرد. اگر ایمان بیاورید در مقابل خداوند متعال گناهان را می بخشد.</p>
      <p>همه ایمان به صورت یکجا در دوستان اهل البیت(ع)</p>
      <p>امام جمعه شیراز با بیان اینکه برخی از دوستان اهل البیت (ع) ایمان را به صورت یکجا دارند گفت: آن ها مانند چراغی هستند که با اعمال صالح شان مردم را به دین حق دعوت می کردند و همیشه توکل داشتند. امام راحل (ره) توکل به خدا داشت و با اصرار اطرافیان حاضر به تسلیم شدن نبود و پبروز شد. باید ببینیم که امروزه در مواجه با کفر که با تمام لشکر و ادوات خود آمده به خداوند توکل داریم.</p>
      <p>گرانی بنزین مربوط به تورم است، اصلی ترین رکن جلوگیری تورم افزایش تولید داخلی</p>
      <p>نماینده ولی فقیه در استان فارس در مورد افزایش ناگهانی بنزین و ایجاد جنگ روانی در بین مردم گفت: گران شدن بنزین ذهن همه را درگیر کرده و طبیعتا این جنگ روانی خیلی ها را تا مدتی اذیت می کند. مسئله گران شدن بنزین مربوط به تورم است و برای جلو گیری تورم باید تولید ملی و داخلی افزایش پیدا کند.</p>
      <p>به خاطر این گرفتار تورم می شویم که پشتوانه تولید مردم باشد همراه آن نیست. حتی اگر با فروش نفت و استفاده از معادن یک پولی بدون زحمت وارد کشور شود و بعضی ها هم در سر راه آن به تناسب می خورند و تورم ایجاد می شود. اما اگر تولید افزایش پیدا کرد در مقابل کالا، کالا می دهیم.</p>
      <p>اینکه رهبری چندین سال است که میگویند چشم از اروپا ببرید و منتظر این نباشید که اروپا بسته پولی برای برجام تعین کند، این ها مسئله ما را حل نمی کند. اگر بنا هست مشکل اقتصادی حل شود باید به داخل نگاه شود. ارزش پول های ملی به توانمندی کشور ها رابطه مستقیم دارد و با اقتصاد مقاومتی همه چیز حل خواهد شد.</p>
      <p>در قضیه برجام خیلی معطل ماندیم</p>
      <p>آیت الله دژکام با تاکید بر صرف وقت برای افزایش تولید داخلی گفت: در قضیه برجام خیلی معطل ماندیم و باید به جای آن برای رونق تولید و اقتصاد مقاومتی تلاش می کردیم. اروپایی ها با این قدم قدم ها در گام چهارم که دردشان هم نمی گیرد، توقع این است که شما یک تصمیم می گرفتید که اروپایی ها به سر عقل بیایند.</p>
      <p>کوتاهی هایی که طی چند سال می شود الان نتیجه اش مشخص می گردد و فشار هایی به مردم بیاید، اون هایی که در این امر کوتاهی می کنند نه در دنیا و نه در آخرت نمی توانند جواب گو باشند.</p>
      <p>یکی از راه های سلامت اقتصاد ملی مبارزه با فساد است</p>
      <p>آیت الله دژکام با اعلام حمایت از حرکت خوب قوه قضاییه در مبارزه با فساد گفت: مبارزه با فساد مالی و اداری که دارد مثل موریانه اقتصاد ما را نابود می کند باید شروع شود. در این راستا دستگاه قضایی حرکت های خوبی را آغاز کرده اند. وی همچنین گفت: هیچ‌کس در هر مقام و جایگاهی حق ندارد از خلاف قانون حمایت کند و باید اجرای عدالت و مبارزه با فساد در همه سطوح پیگیری شود.</p>
      <p>امام‌جمعه شیراز ادامه داد: کسی که خلاف می‌کند باید بداند که هیچ حمایتی از هیچ جا نخواهد داشت و به گفته امام علی (ع) نباید طوری رفتار کنیم که به عذرخواهی منتهی شود.</p>
      <p>نماینده ولی فقیه در استان فارس صدور رأی در پرونده‌های قضایی را مستلزم دقت بسیار دانست و گفت: گاهی به‌واسطه اینکه مسائل قضایی دقت بسیار دارد، نیاز به بررسی کارشناسی است و در این امر باید مجال داد تا عدالت و مبارزه با فساد تحقق یابد.رئیس دستگاه قضا گفته احکام قضایی باید اتقان لازم را داشته باشد؛ یعنی همه‌چیز حساب‌وکتاب دارد و همه دارای قدرت تشخیص در این عرصه نیستند. اگر کسی بیش از این که «دقت در مقام صدور رأی» است مطالبه کند، هرکسی که باشد حتی زیر عمامه بنده هم که باشد، نباید حرفش پذیرفته شود.</p>
      <p>وی ادامه داد: گاهی داوری ما دست رسانه‌ها می‌افتد که باید گفت رسانه همه ابعاد قضیه را نمی‌بیند باوجودآنکه نقش ارزشمندی دارد اما از کانال رسانه نمی‌توان حکمی صادر کرد.</p>
      <p>امام‌جمعه شیراز خاطرنشان کرد: رسانه در جلوگیری از ظلم و مبارزه با فساد و بیداری مردم نقش خود را باید ایفا کنند و ما ازاین‌جهت سپاسگزار رسانه هستیم. اگر کسی هم خطایی نکرده باشد هیج وقت نباید از طرح سؤال نگران باشد.</p>
      <p>انتهای پیام/</p>
    </article>
  </body>
</html>