<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/brutto-incidente-sulla-pratica-di-mare-auto-esce-di-strada-e-si-ribalta-ferito-un-50enne.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-15T16:17:59+00:00"/>
    <meta property="og:title" content="Brutto incidente sulla Pratica di Mare, auto esce di strada e si ribalta: ferito un 50enne"/>
    <meta property="og:description" content="Si è ribaltato con l’auto, dopo aver perso il controllo ed essere finito fuori strada. E’ successo oggi nel primo pomeriggio in via di Pratica di Mare, a Pomezia. Il conducente dell’auto, un militare di 50 anni residente a Pomezia, mentre transitava in via di Pratica di Mare in direzione Pomezia è uscito di strada […]"/>
  </head>
  <body>
    <article>
      <h1>Brutto incidente sulla Pratica di Mare, auto esce di strada e si ribalta: ferito un 50enne</h1>
      <address><time datetime="2019-11-15T16:17:59+00:00">15 Nov 2019, 16:17</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/incidente-pratica-di-mare.jpeg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Si è ribaltato con l’auto, dopo aver perso il controllo ed essere finito fuori strada. E’ successo oggi nel primo pomeriggio in via di Pratica di Mare, a Pomezia.</p>
      <p>Il conducente dell’auto, un militare di 50 anni residente a Pomezia, mentre transitava in via di Pratica di Mare in direzione Pomezia è uscito di strada lungo il rettilineo danneggiando la sua Lancia Phedra.</p>
      <p>Il militare ha perso il controllo del veicolo finendo la corsa su una fiancata – probabilmente a causa del fondo stradale leggermente bagnato – fortunatamente senza coinvolgere altri veicoli.</p>
      <p>Fortunatamente l’uomo, se pur ferito dal violento impatto, non è in pericolo di vita. </p>
      <p>Sul posto sono intervenuti i sanitari del 118 che lo hanno trasportato in ambulanza al pronto soccorso dell’ospedale S.Anna di Pomezia.</p>
      <p>Le modalità dell’incidente sono in fase di accertamento degli agenti della polizia locale – diretti dal dott. Angelo Pizzoli – intervenuti sul posto per eseguire i rilievi del caso e garantire i soccorsi in sicurezza data la pericolosità del tratto stradale.</p>
      <p>Il tratto in questione, infatti, negli ultimi mesi è stato protagonista di diversi incidenti, compreso il ferimento di un agente stesso di polizia locale.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/brutto-incidente-sulla-pratica-di-mare-auto-esce-di-strada-e-si-ribalta-ferito-un-50enne.html"/>
        <a href="https://www.ilcorrieredellacitta.com/news/ostia-ndrangheta-calabrese-in-trasferta-per-lo-spaccio-di-cocaina-in-manette-2-esponenti-del-clan-pizzata-e-pelle.html"/>
        <a href="https://www.ilcorrieredellacitta.com/ultime-notizie/fiumicino-anselmi-oggi-prima-seduta-del-tavolo-permanente-sulle-crisi-aziendali-territoriali.html"/>
        <a href="https://www.ilcorrieredellacitta.com/news-roma/roma-mamma-morta-di-parto-al-santeugenio-non-ce-lha-fatta-la-bambina-di-soli-nove-giorni.html"/>
        <a href="https://www.ilcorrieredellacitta.com/news/cronaca/roma-stretta-contro-lo-spaccio-i-falchi-della-polizia-in-azione-nei-quartieri.html"/>
        <a href="https://www.ilcorrieredellacitta.com/news-ardea/toglie-i-sigilli-ad-un-terreno-alle-salzare-e-lo-rivende-per-9-000-euro-truffa-alla-toto-ad-ardea.html"/>
      </related>
    </article>
  </body>
</html>