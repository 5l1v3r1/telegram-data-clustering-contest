<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547482.html/%D8%B9%D9%85%D9%84%DA%A9%D8%B1%D8%AF-%D8%B6%D8%B9%DB%8C%D9%81-%DA%A9%D8%A7%D8%AF%D8%B1%D9%81%D9%86%DB%8C--%D8%A8%D8%A7%D8%B2%DB%8C%DA%A9%D9%86%D8%A7%D9%86-%D9%88-%D9%81%D8%AF%D8%B1%D8%A7%D8%B3%DB%8C%D9%88%D9%86-%D9%81%D9%88%D8%AA%D8%A8%D8%A7%D9%84-%D8%B9%D9%84%D8%AA-%D8%A7%D8%B5%D9%84%DB%8C-%D8%A8%D8%A7%D8%AE%D8%AA-%D8%A8%D9%88%D8%AF--%D9%85%D8%B3%D8%A6%D9%88%D9%84%D8%A7%D9%86-%D9%81%DA%A9%D8%B1%DB%8C-%D8%A8%D9%87-%D8%AD%D8%A7%D9%84-%D8%AA%DB%8C%D9%85-%D9%85%D9%84%DB%8C-%D9%88-%D8%A8%D8%A7%D8%B2%DB%8C%DA%A9%D9%86%D8%A7%D9%86-%D8%B6%D8%B9%DB%8C%D9%81-%DA%A9%D9%86%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T16:01:00+00:00"/>
    <meta property="og:title" content="عملکرد ضعیف کادرفنی، بازیکنان و فدراسیون فوتبال علت اصلی باخت بود/ مسئولان فکری به حال تیم ملی و بازیکنان ضعیف کنند"/>
    <meta property="og:description" content="پیشکسوت فوتبال و فعال سیاسی در اردبیل گفت: به دنبال باخت های مکرر تیم ملی و بازی های ضعیفی که در مقابل تیم ملی بحرین و عراق انجام دادند باید تاج رئیس فدراسیون فوتبال کشور استعفا دهد."/>
  </head>
  <body>
    <article>
      <h1>عملکرد ضعیف کادرفنی، بازیکنان و فدراسیون فوتبال علت اصلی باخت بود/ مسئولان فکری به حال تیم ملی و بازیکنان ضعیف کنند</h1>
      <h2>واکنش پیشکسوت فوتبال و فعال سیاسی بعد از باخت ایران به عراق؛</h2>
      <address>
        <time datetime="2019-11-15T16:01:00+00:00">15 Nov 2019, 16:01</time>
      </address>
      <p>پیشکسوت فوتبال و فعال سیاسی در اردبیل گفت: به دنبال باخت های مکرر تیم ملی و بازی های ضعیفی که در مقابل تیم ملی بحرین و عراق انجام دادند باید تاج رئیس فدراسیون فوتبال کشور استعفا دهد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از حبیب کوهی در گفتگو با خبرنگار پایگاه خبری تحلیلی <a href="http://sabalanema.ir/">سبلان‌ما</a>، در واکنش به باخت بازی دیشب ایران و عراق اظهارداشت: 80 میلیون ایرانی از وضعیت بحرانی تیم ملی و بازی های ضعیف بازیکنان تیم ملی در این دو بازی اخیر بحرین و عراق نگران هستند و اگر مسئولان اقدامی نکنند تیم ملی علاوه بر حذف از صعود به جام جهانی سهمیه حضور در رقابت های جام ملت های آسیا را نیز از دست خواهند داد.</p>
      <p>کوهی با اشاره به اینکه در دوره برگشت بازی های مقدماتی جام جهانی کار بسیار دشواری را مقابل تیم های ملی عراق و بحرین داریم افزود: چرا باید مسئولان ورزشی و فوتبالی کشور ما به این موضوع مهم و فوتبال کشور بی اهمیت هستند و هیچ عکس العملی از خود نشان نمی دهد.</p>
      <p>وی با بیان اینکه باخت تلخ تیم ملی فوتبال ایران به عراق در بازی های مقدماتی جام جهانی که کار صعود را به اما و اگرها کشاند موجب ناراحتی بسیاری از علاقمندان به فوتبال و الالخصوص ملت ایران شدند افزود:این باخت مقابل تیم ملی عراق با واکنش‌های متعدد و متنوع چهره‌های فرهنگی و هنری در فضای مجازی همراه شد و واکنش‌هایی که همگی به یک نام ختم می‌شد؛ کارلوس کی‌روش و یادآوری روزهای خوبی و پرصلابت تیم ملی فوتبال ایران که قدر آن روزهای تیم ملی ندانستیم.</p>
      <p>پیشکسوت فوتبال و فعال سیاسی بیان کرد: در بازی گذشته با تیم ملی بحرین بی احترامی تماشاگران بحرینی را نسبت به پخش سرود ملی که با هیاهو و شعارهای مختلف همراه بود دیدیم و شنیدیم که امیدواریم مسئولان ذیربط به چنین حرکات ناخوش آیند در فوتبال رسمی رسیدگی و فدراسیون فوتبال آسیایی به این عمل ناشایست تماشاگران بحرینی واکنش و برخورد کنند.</p>
      <p>کوهی با اشاره به اینکه این حرکت توهین امیز ددیشب در ورزشگاه کشور اردن در بازی بین ایران و عراق هنگام پخش سرود تیم ملی ایران نیز اتفاق افتاد افزود: این تحرکات در هنگام بازی فوتبال بسیار خطرناک است و بسیاری از افراد دنبال مخدوش کردن رابطه بین دو ملت نودوست و مسلمان ایران و عراق هستند.</p>
      <p>وی با ابراز تاسف برای برخی از مسئولان فدراسیون فوتبال که حتی در انتخاب کادر فنی فوتبال نیز عاجز مانده اند افزود:دیشب علاوه بر بازی ضعیف بازی کنان تیم ملی شاهد مدیریت ضعیف کادر فنی و مربی تیم ملی نیز بودیم که باید به سرعت ضعف های تیم ملی برای بازی های برگشت مقدماتی جام جهانی بررسی و برطرف شود.</p>
      <p>این فعال سیاسی و پیشکسوت فوتبال اردبیل سه علت را موجب باخت دیشب بازی ایران و عراق دانست و افزود: کادر فنی، بازیکنان ضعیف و فدراسیون فوتبال علت اصلی باخت تیم ملی مقابل تیم بحرین و عراق بودند.</p>
      <p>انتهای پیام/</p>
    </article>
  </body>
</html>