<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640157/%D9%85%D9%88%D8%A7%D8%B8%D8%A8-%DA%A9%D9%84%D8%A7%D9%87%D8%A8%D8%B1%D8%AF%D8%A7%D8%B1%D8%A7%D9%86-%D8%A7%DB%8C%D9%86%D8%AA%D8%B1%D9%86%D8%AA%DB%8C-%D8%A8%D8%A7%D8%B4%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T16:34:00+00:00"/>
    <meta property="og:title" content="مواظب کلاهبرداران اینترنتی باشید"/>
    <meta property="og:description" content="معاون پلیس فتا: با سهمیه‌بندی بنزین و ثبت‌نام طرح معیشتی، مردم مواظب پیامک کلاهبرداران اینترنتی باشند."/>
  </head>
  <body>
    <article>
      <h1>
        <a href="https://www.bultannews.com/fa/news/640157/%D9%85%D9%88%D8%A7%D8%B8%D8%A8-%DA%A9%D9%84%D8%A7%D9%87%D8%A8%D8%B1%D8%AF%D8%A7%D8%B1%D8%A7%D9%86-%D8%A7%DB%8C%D9%86%D8%AA%D8%B1%D9%86%D8%AA%DB%8C-%D8%A8%D8%A7%D8%B4%DB%8C%D8%AF">مواظب کلاهبرداران اینترنتی باشید</a>
      </h1>
      <h2>معاون پلیس فتا: با سهمیه‌بندی بنزین و ثبت‌نام طرح معیشتی، مردم مواظب پیامک کلاهبرداران اینترنتی باشند.</h2>
      <address><time datetime="2019-11-15T16:34:00+00:00">15 Nov 2019, 16:34</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سرهنگ رامین پاشایی با اشاره به کلاهبرداری‌های اینترنتی افراد سودجو با اجرای طرح مجدد سهمیه بندی بنزین، افزود: با توجه به اجرای طرح مجدد سهمیه بندی بنزین در کشور، همچنین اعلام اجرای طرح معیشتی دولت، که در پی اجرای این طرح (سهمیه بندی سوخت) در کشور به اجرا گذاشته خواهد شد، افراد سودجو و کلاهبردار از موقعیت پیش آمده سوء استفاده می‌کنند و با ارسال پیامک‌های مختلف به هموطنان مبنی بر ثبت نام برای دریافت طرح حمایتی دولت یا ثبت نام تاکسی‌های اینترنتی و مسافربر‌های شخصی درون کشور برای دریافت سهمیه بندی بنزین ماهانه، اقدام به کلاهبرداری از هموطنان می‌کنند و آن‌ها را به درگاه‌های جعلی موسوم به فیشینگ هدایت می‌کنند و با قرار دادن لینکی از کاربران می‌خواهند که وارد این سامانه شوند.<br/>معاون اجتماعی پلیس فتای ناجا گفت: به هموطنان عزیز توصیه می‌کنم به هیچ عنوان به این پیامک‌ها که از سوی مبادی غیررسمی به آن‌ها ارسال می‌شود توجه نکنند و فریب آن را نخورند و اخبار رسمی در این حوزه را از رسانه‌ها و خبرگزاری‌های رسمی و رسانه ملی پیگیری کنند.<br/>سرهنگ پاشایی افزود: در صورت مشاهده موارد مشکوک و یا موارد مشابه به سرعت در سایت پلیس فتا بخش گزارش‌های مردمی موضوع را اعلام کنند.<br/>وی گفت: ما در این خصوص موارد ارسال فیشینگ از کلاهبرداران را داشتیم که سایت را مسدود کردیم، اما با اجرایی شدن این طرح افراد سودجو در این حوزه مسلما اقدام به کلاهبرداری می‌کنند که شهروندان باید هوشیار باشند.</p>
    </article>
  </body>
</html>