<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/mitsubishi-zkrizilo-crossover-a-mpv-zaujal-by-vysledek-i-evropskeho-zakaznika"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-15T16:00:00+00:00"/>
    <meta property="og:title" content="Mitsubishi zkřížilo crossover a MPV. Zaujal by výsledek i evropského zákazníka?"/>
    <meta property="og:description" content="V Indonésii nyní značka vyrábí sedmimístné MPV se zvýšeným podvozkem. Výsledek se do Evropy nejspíš nepodívá."/>
  </head>
  <body>
    <article>
      <h1>Mitsubishi zkřížilo crossover a MPV. Zaujal by výsledek i evropského zákazníka?</h1>
      <h2>V Indonésii nyní značka vyrábí sedmimístné MPV se zvýšeným podvozkem. Výsledek se do Evropy nejspíš nepodívá.</h2>
      <address><time datetime="2019-11-15T16:00:00+00:00">15 Nov 2019, 16:00</time> by <a rel="author">Vladimír Kadera</a></address>
      <p>Mitsubishi představilo nový model s názvem Xpander Cross. Svůj život začal jako sedmimístné MPV s názvem Xpander již v roce 2017. Nynější přídomek Cross mu přidal výbavu pro poněkud dobrodružnější cesty, než jsou ty s dětmi ze školy. Xpander byl navržen v Indonésii. Zde se také vyrábí a exportuje například do Egypta, Filipín nebo Vietnamu.</p>
      <related>
        <a href="https://www.autorevue.cz/mitsubishi-asx-facelift-2019-cena-v-cr-vybava-technicka-data-fotky"/>
      </related>
      <p>Na první pohled vám tento vůz bude nejspíš připadat jako obludnost a na ten druhý to zřejmě o moc lepší nebude. Nám připomíná velké tenisky, které se nosily v 90. letech na skateboard. Xpander Cross ale není jenom odvážný, on bude také fungovat. Výchozí model je čtvrtým nejprodávanějším modelem automobilky Mitsubishi.</p>
      <p>Novinka je o 50 milimetrů širší, což způsobují i robustnější blatníky a všemožné ochranné plasty. Podvozek je vyšší o dva centimetry a jeho světlá výška tak nyní dělá 225 milimetrů. I 17palcová kola se tak na autě poněkud ztrácí. Ke standardní paletě barev se nyní připojují i oranžová a šedá.</p>
      <related>
        <a href="https://www.autorevue.cz/vrati-se-mitsubishi-lancer-evolution-pomoct-by-mohl-pristi-renault-megane-rs"/>
      </related>
      <p>Interiér je velmi spartánský. Nabízí sklopnou druhou řadu sedadel v poměru 60:40 a třetí řadu sedadel sklopnou v poměru 50:50. Pod kapotou je benzínový čtyřválec o objemu 1,5 litru. Produkuje výkon 77 kW (105 koní) a všechen se posílá na přední nápravu pomocí pětistupňové manuální převodovky. Je to prostě zcela jednoduché auto.</p>
      <p>Jen škoda, že se nenabízí s pohonem všech kol. Co myslíte, uchytilo by se takové auto i na našem trhu, nebo se spokojíte s <a href="https://www.autorevue.cz/dacia-dokker-a-lodgy-se-predstavuji-v-provedeni-stepway-fotogalerie">Dacií Lodgy</a> Stepway?</p>
      <related>
        <h4>Určitě si přečtěte</h4>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.auto.cz/kde-se-ridicum-zije-a-jezdi-nejlepe-vede-calgary-praha-v-prumeru-132067"/>
        <a href="https://www.autorevue.cz/slabym-skodam-kamiq-a-scala-je-konec-nyni-mohou-mit-az-181-koni-a-305-nm"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.autorevue.cz/test-mazda-3-skyactiv-d-85-kw-valka-proti-mainstreamu"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
      </related>
    </article>
  </body>
</html>