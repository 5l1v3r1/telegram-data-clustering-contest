<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89739"/>
    <meta property="og:site_name" content="Denník politika"/>
    <meta property="article:published_time" content="2019-11-15T16:35:01+00:00"/>
    <meta property="og:title" content="Video: Francúzsko prekvapilo husté sneženie, ochromilo dopravu a jedného muža pripravilo o život"/>
    <meta property="og:description" content="15.11.2019 (Webnoviny.sk) – Nečakane husté sneženie prekvapilo vo štvrtok a v piatok juhovýchodné Francúzsko, kde v štyroch rôznych departmentoch ochromilo dopravu, prerušilo dodávky elektriny pre 330-tisíc domácností a pripravilo o život najmenej jedného človeka. Obeťou sa stal 63-ročný obyvateľ obce Roche v departmente Isére. Ten sa spolu s ďalšími dvoma ľuďmi pokúšal odstrániť spadnutý strom z cesty, no v tom naňho spadol iný strom a muž zraneniam podľahol."/>
  </head>
  <body>
    <article>
      <h1>Video: Francúzsko prekvapilo husté sneženie, ochromilo dopravu a jedného muža pripravilo o život</h1>
      <address><time datetime="2019-11-15T16:35:01+00:00">15 Nov 2019, 16:35</time> by <a rel="author">Webnoviny</a></address>
      <p>15.11.2019 (Webnoviny.sk) – Nečakane husté sneženie prekvapilo vo štvrtok a v piatok juhovýchodné Francúzsko, kde v štyroch rôznych departmentoch ochromilo dopravu, prerušilo dodávky elektriny pre 330-tisíc domácností a pripravilo o život najmenej jedného človeka. Obeťou sa stal 63-ročný obyvateľ obce Roche v departmente Isére. Ten sa spolu s ďalšími dvoma ľuďmi pokúšal odstrániť spadnutý strom z cesty, no v tom naňho spadol iný strom a muž zraneniam podľahol.</p>
      <p>Podľa francúzskeho národného železničného prepravcu SNFC je železničná doprava zastavená okrem iného na troch tratiach z mesta Grenoble. Na trati medzi Grenoblom a Lyonom museli pri meste Bourgoin-Jallieu evakuovať pasažierov zo zapadnutého vlaku.</p>
      <p>Informácie pochádzajú z agentúry AP a z webstránky francúzskej televízie France 24.</p>
      <p>Viac k témam: <a href="https://www.webnoviny.sk/tag/silne-snezenie/"><u>silné sneženie</u></a><br/>Zdroj: Webnoviny.sk – <a href="https://www.webnoviny.sk/video-francuzsko-prekvapilo-huste-snezenie-ochromilo-dopravu-a-jedneho-muza-pripravilo-o-zivot/"><u>Video: Francúzsko prekvapilo husté sneženie, ochromilo dopravu a jedného muža pripravilo o život</u></a> © SITA Všetky práva vyhradené.</p>
    </article>
  </body>
</html>