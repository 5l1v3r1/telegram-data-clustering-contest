<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76651-Ukrajinci-chceli-cez-Slovensko-previezt-700-kil-jantaru-bez-zaplatenia-dane-Hodnota-takehoto-mnozstva-je-viac-nez-pol-miliona-eur"/>
    <meta property="og:site_name" content="REFRESHER"/>
    <meta property="article:published_time" content="2019-11-15T16:56:00+00:00"/>
    <meta property="og:title" content="Ukrajinci chceli cez Slovensko previezť 700 kíl jantáru bez zaplatenia dane. Hodnota takéhoto množstva je viac než pol milióna eur"/>
    <meta property="og:description" content="Ak by na to colníci neprišli, v štátnom rozpočte by vznikol colný dlh vyše 130-tisíc eur."/>
  </head>
  <body>
    <article>
      <h1>Ukrajinci chceli cez Slovensko previezť 700 kíl jantáru bez zaplatenia dane. Hodnota takéhoto množstva je viac než pol milióna eur</h1>
      <address><time datetime="2019-11-15T16:56:00+00:00">15 Nov 2019, 16:56</time> by <a rel="author">Alexandra Murajdová</a></address>
      <p>
        <b>Ak by na to colníci neprišli, v štátnom rozpočte by vznikol colný dlh vyše 130-tisíc eur.</b>
      </p>
      <p>Štyroch Ukrajincov obvinili, že Colnému úradu v Košiciach nepriznali prevoz desiatok vriec plných jantáru. Dá sa teda predpokladať, že sa <b>chceli vyhnúť plateniu dane.</b></p>
      <p>Colníci kontrolovali tri vozidlá a pri prehliadke našli jantár v batožinovom priestore, ale aj pod sedadlami a tiež na vozíkoch, ktoré dve z áut ťahali. <b>V autách našli dokopy 698 kíl nerastu</b> a cena takého množstva sa odhaduje na 653-tisíc eur.  V prípade vzniklo podozrenie zo spáchania trestného činu skrátenia dane a poistného. Ak by na to colníci neprišli, tak by štátnemu rozpočtu vznikol colný dlh vyše 130-tisíc eur.</p>
      <figure>
        <img src="https://i.refresher.sk/public/alexandra-murajdova/bernstein-261134_960_720.jpg"/>
        <figcaption>
          <cite>pixabay</cite>
        </figcaption>
      </figure>
      <p>Po obvinení začali muži tvrdiť, že oni jantár na Slovensko nepriviezli, že ho naložili tu u známeho a odtiaľ ho vezú. Vraj netušili, že daň nebola zaplatená. ,,<i>V prípade dokázania viny hrozí páchateľom trest odňatia slobody vo výške štyri až desať rokov</i>,“ skonštatovala hovorkyňa finančnej správy Ivana Skokanková.</p>
      <related>
        <a href="https://refresher.sk/67769-Na-dramatickom-videu-paseraci-nahlivo-vyhadzuju-kokain-z-clna-Pobrezna-hliadka-ich-vsak-nakoniec-chytila"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/68413-Caka-nas-dan-z-masa-ako-pri-cigaretach-Vyzera-to-tak-ze-je-to-skutocna-moznost"/>
        <a href="https://refresher.sk/41183-Slovenska-obec-Mutne-zrusila-dan-za-psa-Majitelia-stvornohych-chlpacov-by-podla-miestneho-starostu-nemali-byt-znevyhodneni"/>
        <a href="https://refresher.sk/62253-Slovensko-by-mohlo-zaviest-dan-na-cukor-tvrdia-odbornici-Rocne-vypijeme-az-111-litrov-sladenych-napojov-na-osobu"/>
        <a href="https://refresher.sk/29665-Dan-z-marihuany-bude-financovat-stipendia-na-vysokych-skolach-Americke-Colorado-chce-zlepsit-vzdelanost"/>
        <a href="https://refresher.sk/67769-Na-dramatickom-videu-paseraci-nahlivo-vyhadzuju-kokain-z-clna-Pobrezna-hliadka-ich-vsak-nakoniec-chytila"/>
        <a href="https://refresher.sk/45892-Australska-kaviaren-zaviedla-muzsku-dan-Chlapi-zaplatia-o-18-percent-viac-aby-si-uvedomili-rozdielne-platove-podmienky-medzi-pohlaviami"/>
        <a href="https://refresher.sk/34432-Vedci-objevili-dinosauri-kridla-i-s-perim-stara-skoro-100-milionu-let-Tvorove-pripominali-dnesni-ptaky"/>
        <a href="https://refresher.sk/67852-Polsko-zrusi-dan-z-prijmu-pre-mladych-ludi-Chce-ich-nalakat-spat-domov"/>
      </related>
    </article>
  </body>
</html>