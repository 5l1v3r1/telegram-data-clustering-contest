<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188546/Egelweetjes-in-Chris-Natuurlijk"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-15T16:12:34+00:00"/>
    <meta property="og:title" content="Egelweetjes in Chris Natuurlijk"/>
    <meta property="og:description" content="Begin je weekend zaterdag om 08.00 uur met Chris Natuurlijk over Het egeltjeshandboek, mensenfoto's van dieren, kunstenaars en natuur en een boek over de geschiedenis van Rotterdam Waterstad."/>
  </head>
  <body>
    <article>
      <h1>Egelweetjes in Chris Natuurlijk</h1>
      <address>
        <time datetime="2019-11-15T16:12:34+00:00">15 Nov 2019, 16:12</time>
      </address>
      <slideshow>
        <figure>
          <img src="https://imgr.rgcdn.nl/5eb6e61255f247569d46c4cf39829347/opener/Foto-Pixabay.jpg?v=38gsib825eP4r7lOhitcGA2"/>
          <figcaption>Foto Pixabay</figcaption>
        </figure>
        <figure>
          <img src="https://imgr.rgcdn.nl/18150cd3ef9e49b0963889959c4bdd3e/opener/Handige-tips-in-Het-Egeltjeshandboek.jpg?v=UpCB9rx_RMVD7Au7jwuLFA2"/>
          <figcaption>Handige tips in Het Egeltjeshandboek</figcaption>
        </figure>
      </slideshow>
      <h4>Begin je weekend zaterdag om 08.00 uur met Chris Natuurlijk over Het egeltjeshandboek, mensenfoto's van dieren, kunstenaars en natuur en een boek over de geschiedenis van Rotterdam Waterstad.</h4>
      <p>Wie geluk heeft ziet wel eens een egel in het schemerdonker rondscharrelen. Maar voor de meeste mensen blijft het een raadselachtig dier. <br/>In <a href="https://www.karakteruitgevers.nl/boeken/_Het_egeltjeshandboek.html#loc"><u>Het Egeltjeshandboek</u></a> beschrijft de Britse Sally Coulthard een jaar uit het leven van een vrouwtjesegel. <br/>Bij de <a href="https://www.dierenbescherming.nl/wildopvang/egelopvang-papendrecht"><u>Egelopvang </u></a>in Papendrecht praat Chris Natuurlijk over het boek, maar vooral over egels.</p>
      <h3>Mensenfoto's van dieren</h3>
      <p>De vroegste foto's van apen, olifanten en leeuwen zijn te zien in Rotterdam als onderdeel van de nieuwe tentoonstelling <a href="https://www.nederlandsfotomuseum.nl/tentoonstelling/sterke-verhalen/?utm_source=Sterke+verhalen+uitnodiging+regulier&amp;utm_campaign=00b8e2c55b-savethedate_opening25jan_COPY_01&amp;utm_medium=email&amp;utm_term=0_615abbce46-00b8e2c55b-198129475"><u>Sterke Verhalen uit de rijke collectie van het Nederlands Fotomuseum</u></a>. Het zijn allemaal foto's met sterke verhalen die je zaterdag hoort in Chris Natuurlijk.</p>
      <h3>We zijn natuur</h3>
      <p>De Rotterdamse en Schiedamse kunstenaars die mee doen aan de tentoonstelling <a href="https://www.sdam.nl/zien-doen/uitagenda/info/we-are-nature"><u>We Are Nature</u></a>, hebben allemaal een speciale band met tuinen en parken in hun stad. De tentoonstelling is vanaf volgende week te zien in Schiedam. <br/>In Chris Natuurlijk maak je alvast kennis met drie van de deelnemers en hun liefde voor natuur en groen in de stad. Deze kunstenaars doen dit weekend ook mee aan <a href="https://www.facebook.com/openateliersschiedam/"><u>Open Ateliers Schiedam.</u></a></p>
      <h3>Rotterdam Waterstad</h3>
      <p><a href="https://www.roterodamum.nl/nieuwsbericht/tips-8/"><u>Vier eeuwen Rotterdam Waterstad</u></a> is de titel van een nieuw boek dat dinsdag wordt gepresenteerd in het Schielandshuis in Rotterdam. Chris Natuurlijk spreekt alvast met de makers van het boek over de<br/>de geschiedenis van één van de oudste stadskernen van Rotterdam.</p>
      <h3>Luister zaterdag 16 november van 08.00 tot 09.00 naar Chris Natuurlijk op Radio Rijnmond</h3>
    </article>
  </body>
</html>