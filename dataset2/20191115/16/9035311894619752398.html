<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/15/istanbul-valiligi-temmuz-ayindan-bu-yana-6-binin-uzerinde-suriyeli-baska-kentlere-gonderil"/>
    <meta property="og:site_name" content="euronews"/>
    <meta property="article:published_time" content="2019-11-15T16:24:10+00:00"/>
    <meta property="og:title" content="İstanbul'dan temmuzdan bu yana 6 binin üzerinde Suriyeli gönderildi"/>
    <meta property="og:description" content="İstanbul Valiliği: Temmuz ayından bu yana 6 binin üzerinde Suriyeli, başka kentlere gönderildi İstanbul Valiliği, 12 Temmuz -15 Kasım'da yapılan çalışmalarda, İstanbul’daki kayıtsız 6 bin 416 Suriyelinin, İçişleri Bakanlığı’nın belirlediği illerdeki Geçici Barınma Merkezlerine sevk edildiğini açıkl"/>
  </head>
  <body>
    <article>
      <h1>İstanbul'dan temmuzdan bu yana 6 binin üzerinde Suriyeli gönderildi</h1>
      <address><time datetime="2019-11-15T16:24:10+00:00">15 Nov 2019, 16:24</time> by <a rel="author">Euronews </a></address>
      <p>İstanbul Valiliği, 12 Temmuz -15 Kasım'da yapılan çalışmalarda, İstanbul’daki kayıtsız 6 bin 416 Suriyelinin, İçişleri Bakanlığı’nın belirlediği illerdeki Geçici Barınma Merkezlerine sevk edildiğini açıkladı.</p>
      <p>Valilikten yapılan açıklamada, bu tarihlerde farklı ülkelerden düzensiz göçle gelen 42 bin 888 kişinin Geri Gönderme Merkezlerinin bulunduğu illere gönderildiği duyuruldu.</p>
      <p>Açıklamada, düzensiz göçle mücadele, kayıt dışı istihdamın önlenmesine yönelik rehberlik hizmetleri, iş yeri tabela ve kaydı olmayan ya da başka illere kayıtlı olan Suriyelilerin denetimlerinin devam ettiği belirtildi.</p>
      <p>Açıklamada, valiliğin koordinasyonunda 12 Temmuz ile 15 Kasım tarihleri arasında yürütülen çalışmalarla ilgili şunlar kaydedildi:</p>
      <p>"Düzensiz göçle gelen 42 bin 888 kaçak göçmen, Bakanlığımızın belirlediği Geri Gönderme Merkezlerinin bulunduğu illere sevk edilmiştir. Bunların geri gönderme işlemleri sevk edildikleri merkezlerde sürdürülmektedir. İlimizde kayıtsız 6 bin 416 Suriyeli, Bakanlığımızın belirlediği illerdeki Geçici Barınma Merkezlerine sevk edilmiştir. İstanbul'da ayrıca 1 Ocak ile 15 Kasım 2019 tarihleri arasında 46 bin 350 düzensiz göçmen ve 4 bin 357 kayıtsız Suriyeli hakkında dosyalı işlem yapılmıştır. Böylece 1 Ocak-15 Kasım'da toplam 100 bin 11 düzensiz göçmen hakkında işlem yapılmıştır."</p>
      <ul>
        <li>
          <a href="https://tr.euronews.com/2019/10/19/turkiye-deki-suriyeli-multecilerin-sayisi-son-3-ayda-25-bin-artti">Türkiye'deki Suriyeli mültecilerin sayısı son 3 ayda 25 bin arttı</a>
        </li>
        <li>
          <a href="https://tr.euronews.com/2019/07/29/suriyelilerle-ilgili-gordugunuz-her-icerige-inanmal-misiniz">Suriyelilerle ilgili gördüğünüz her içeriğe inanmalı mısınız?</a>
        </li>
        <li>
          <a href="https://tr.euronews.com/2019/10/26/af-orgutu-nun-suriyeliler-zorla-gonderiliyor-raporuna-turkiye-den-tepki">Af Örgütü'nün 'Suriyeliler zorla gönderiliyor' raporuna Türkiye'den tepki</a>
        </li>
      </ul>
    </article>
  </body>
</html>