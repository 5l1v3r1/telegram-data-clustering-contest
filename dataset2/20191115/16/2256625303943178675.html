<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158479_1.html"/>
    <meta property="og:site_name" content="Novsport"/>
    <meta property="article:published_time" content="2019-11-15T16:20:00+00:00"/>
    <meta property="og:title" content="Две дузпи, две греди и 2:2 на ЦСКА 1948 - Монтана"/>
    <meta property="og:description" content="Демона се разписа срещу бившия си отбор, Янко Сандански се издъни от бялата точка"/>
  </head>
  <body>
    <article>
      <h1>Две дузпи, две греди и 2:2 на ЦСКА 1948 - Монтана</h1>
      <address><time datetime="2019-11-15T16:20:00+00:00">15 Nov 2019, 16:20</time> by <a rel="author">Пламен Димитров</a></address>
      <p> Две дузпи и две греди белязаха контролата ЦСКА 1948 - Монтана, завършила 2:2. Гостите поведоха чрез Тони Тасев в 26-ата минута, Милко Георгиев изравни в 38-ата. </p>
      <p> <br/>През първата част "червените" направиха куп пропуски пред вратата на Монтана. Янко Сандански пропиля дузпа, а Михаил Орачев уцели греда.<br/> <br/>След почивката домакините отново изпаднаха в ролята на догонващ след гол от фаул на бившия халф на ЦСКА 1948 Николай Цветков-Демона в 69-ата минута. Три минути преди края на мача Валентин Йосков спаси "червените" от загуба с попадение от дузпа за 2:2. Преди гола шут на резервата на Монтана Мирослав Антонов срещна гредата.<br/> <br/>Гостите бяха водени от тандема Светлан Кондев и Мирослав Митев, които хвърлиха много нерви в контролата. Двамата са начело на отбора след оставката на Владимир Иванов-Фугата, който бе дошъл на контролата в Требич да види бившия си тим.<br/> <br/>Добрата новина за ЦСКА 1948 бе завръщането в игра на Кристиян Пешов, който близо 8 месеца се възстановяваше след операция на коляното.</p>
    </article>
  </body>
</html>