<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134664-megeju-lygoje-sunkiai-sustabdomas-tautvydas-sabonis.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-15T16:11:00+00:00"/>
    <meta property="og:title" content="Mėgėjų lygoje – sunkiai sustabdomas Tautvydas Sabonis"/>
    <meta property="og:description" content="Vasarą profesionalaus krepšininko karjerą nusprendęs baigti Tautvydas Sabonis dominuoja Kauno krepšinio mėgėjų lygoje (KKML). Trenerio karjerą Kauno „Žalgirio-2“ ekipoje pradėjęs T. Sabonis atstovauja „SK Minbros“ komandai ir KKML „A“ lygoje sužaidė ketverias rungtynes bei yra naudingiausias čempionato krepšininkas. Buvęs Lietuvos jaunimo rinktinių narys vidutiniškai per mačą pelno po 19 taškų, atkovoja po 12,8 kamuolio, atlieka po 7,8 ..."/>
  </head>
  <body>
    <article>
      <h1>Mėgėjų lygoje – sunkiai sustabdomas Tautvydas Sabonis</h1>
      <address>
        <time datetime="2019-11-15T16:11:00+00:00">15 Nov 2019, 16:11</time>
      </address>
      <p>Nuotr.: KKML</p>
      <figure>
        <a href="https://www.basketnews.lt/paveikslelis-206975-any1000x1000.jpg">
          <img src="https://www.basketnews.lt/paveikslelis-206975-any630x500.jpg"/>
        </a>
      </figure>
      <p>Nuotr. KKML</p>
      <p>Vasarą profesionalaus krepšininko karjerą nusprendęs baigti Tautvydas Sabonis dominuoja Kauno krepšinio mėgėjų lygoje (KKML).</p>
      <p>Trenerio karjerą Kauno „Žalgirio-2“ ekipoje pradėjęs T. Sabonis atstovauja „SK Minbros“ komandai ir KKML „A“ lygoje sužaidė ketverias rungtynes bei yra naudingiausias čempionato krepšininkas.</p>
      <p>Buvęs Lietuvos jaunimo rinktinių narys vidutiniškai per mačą pelno po 19 taškų, atkovoja po 12,8 kamuolio, atlieka po 7,8 rezultatyvaus perdavimo ir renka po 28,5 naudingumo balo.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fghettogames%2Fvideos%2F1001849570166267%2F&amp;show_text=0&amp;width=630" width="630" height="353" data-service="Facebook" scrolling="no"/>
      </figure>
      <p>Įdomu, jog su 27-erių T. Sabonio atvykimu „SK Minbra“ lapkričio viduryje yra iškovojusi daugiau pergalių (3) nei per visą praėjusį sezoną (2).</p>
      <p>Anksčiau šios komandos garbę gynė buvęs Šarūno Jasikevičiaus asistentas „Žalgiryje“ Darius Songaila.</p>
      <p>T. Sabonis dar praėjusį sezoną rungtyniavo antroje pagal pajėgumą Ispanijos krepšinio lygoje ir vidutiniškai rinko po 6,6 taško ir 4,2 atkovoto kamuolio.</p>
    </article>
  </body>
</html>