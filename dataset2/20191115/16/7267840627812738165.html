<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357009059-v-kieve-policejskie-zaderzhali-vora-v-zakone-lashu-ochamchirskogo-(video)"/>
    <meta property="og:site_name" content="Главное™"/>
    <meta property="article:published_time" content="2019-11-15T16:21:00+00:00"/>
    <meta property="og:title" content="В Киеве полицейские задержали &quot;вора в законе&quot; Лашу Очамчирского (видео)"/>
    <meta property="og:description" content="Затримання провели київські оперативники управління стратегічних розслідувань за участю патрульної поліції. Фігурант мав намір контролювати діяльність злочинних груп, що «спеціалізуються» на розбійних нападах, пограбуваннях, квартирних крадіжк..."/>
  </head>
  <body>
    <article>
      <h1>В Киеве полицейские задержали "вора в законе" Лашу Очамчирского (видео)</h1>
      <address>
        <time datetime="2019-11-15T16:21:00+00:00">15 Nov 2019, 16:21</time>
      </address>
      <p>Затримання провели київські оперативники управління стратегічних розслідувань за участю патрульної поліції. Фігурант мав намір контролювати діяльність злочинних груп, що «спеціалізуються» на розбійних нападах, пограбуваннях, квартирних крадіжках, викраденні людей і вимаганні.</p>
      <p>Перебуваючи на території України, «злодій у законі» намагався поширити свій вплив на членів злочинного середовища. Його неодноразово затримували співробітники правоохоронних органів. До того ж, до 2017 року він перебував у міжнародному розшуку за створення на території країни Європейського союзу банди, що займалася викраденням людей та відмиванням коштів. У кримінальному середовищі він виконує роль «третейського судді» та підтримує дружні стосунки з кримінальними авторитетами різних країн.</p>
      <p>Під час нелегального проживання у столиці «Лаша Очамчирський», також відомий як «Сван», намагався створювати і контролювати злочинні групи, які займаються скоєнням тяжких злочинів. Він відвідував та організовував так звані «сходки» кримінальних авторитетів.</p>
      <related>
        <h4>Читайте также:</h4>
        <a href="https://glavnoe.ua/news/n356982511-v-kieve-zaderzhali-vora-avtomobilnyh-nomerov"/>
      </related>
      <p>Зокрема, у березні цього року, під час зустрічі, на якій був затриманий працівниками поліції, намагався стати «куратором» квартирних крадіїв та розбійників. Тоді «злодія в законі» видворили до Туреччини та заборонили в’їзд на територію України. Попри це, він вкотре незаконно перетнув кордон і почав відновлювати свою злочинну діяльність та зв’язки у кримінальному світі. Крім того, задля продовження «традицій» планував залучати молодь до діяльності ОЗГ.</p>
      <p>У четвер, 14 листопада, оперативники Управління стратегічних розслідувань в місті Києві спільно із патрульною поліцією завдали злочинним планам «злодія в законі» та затримали його на Кільцевій дорозі.</p>
      <p>Наразі його доставили до пункту тимчасового перебування іноземців та осіб без громадянства. Вирішується питання щодо примусового видворення «злодія в законі» за межі України.</p>
      <figure>
        <iframe src="https://www.youtube.com/embed/W3nQDnvJrEk" width="640" height="360" data-service="Youtube" scrolling="no"/>
      </figure>
      <related>
        <h4>Читайте также:</h4>
        <a href="https://glavnoe.ua/news/n356980018-harkovskie-policejskie-pojmali-avtovora"/>
      </related>
    </article>
  </body>
</html>