<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/15/israil-gazze-de-sivillerin-zarar-gormesine-neden-olan-sald-r-yla-ilgili-inceleme-baslatt"/>
    <meta property="og:site_name" content="euronews"/>
    <meta property="article:published_time" content="2019-11-15T16:56:43+00:00"/>
    <meta property="og:title" content="İsrail son Gazze saldırısıyla ilgili inceleme başlattı"/>
    <meta property="og:description" content="İsrail ordusu, Gazze'ye düzenlenen ve 'sivillerin zarar görmesine' neden olan hava saldırısıyla ilgili inceleme başlatıldığını duyurdu."/>
  </head>
  <body>
    <article>
      <h1>İsrail son Gazze saldırısıyla ilgili inceleme başlattı</h1>
      <address><time datetime="2019-11-15T16:56:43+00:00">15 Nov 2019, 16:56</time> by <a rel="author">Euronews </a></address>
      <p>İsrail ordusu, Gazze'ye düzenlenen ve 'sivillerin zarar görmesine' neden olan hava saldırısıyla ilgili inceleme başlatıldığını duyurdu.</p>
      <p>İsrail Ordusu Sözcüsü Avichay Adraee, İsrail birliklerinin hava saldırısının, İslami Cihad’ın askeri altyapısının hedef aldığını belirtti ve hiçbir sivilin zarar görmesinin beklenmediğini iddia etti.</p>
      <p>Sözcü, bununla birlikte, hava saldırısı sonucu sivillerin zarar gördüğü yolundaki şikayetin incelendiğini açıkladı.</p>
      <p>Filistin acil durum ekipleri, hava saldırısında aynı aileden 5'i çocuk 8 kişinin öldürüldüğünü duyurmuştu.</p>
      <p>İsrail'in İran destekli İslami Cihad liderini hedef almasıyla başlayan ve iki gün süren saldırılarda 34 Filistinli yaşamını yitirdi.</p>
      <p>Filistinli yetkililer ölenlerden yarısının sivil olduğunu duyurdu. Gazze'den İsrail'e atılan roketler ise bazı yaralanmalara ve korkuya neden oldu. İki taraf arasında Mısır ara buluculuğunda ateşkes ilan edilmesi kararlaştırıldı.</p>
      <p>Ancak ateşkesin yürürlüğe girmesine saatler kala İsrail bir kez daha Gazze'yi hedef alan bir hava saldırısı düzenledi. Bölgede yaşayanlar ve acil durum ekipleri saldırıda Dir el Balah semtinde bir evin hedef alındığını açıkladı. Yetkililer bu evde bulunan aynı aileden 5'i çocuk 8 kişinin hava saldırısıyla öldürüldüğünü kaydetti.</p>
      <ul>
        <li>
          <a href="https://tr.euronews.com/2019/11/13/israil-gazze-gerginligi-tirmaniyor-olu-sayisi-yukseldi-hamas-gozdagi-verdi">İsrail-Gazze gerginliği tırmanıyor: Ölü sayısı yükseldi. Hamas gözdağı verdi</a>
        </li>
        <li>
          <a href="https://tr.euronews.com/2019/11/12/israil-ordusundan-gazze-ye-operasyon-islami-cihadin-komutani-ebu-el-ata-olduruldu">İsrail ordusundan Gazze ve Şam'a operasyon: İslami Cihad'ın komutanı Ebu El Ata öldürüldü</a>
        </li>
        <li>
          <a href="https://tr.euronews.com/2018/11/13/gazze-de-yasanan-israil-filistin-catismasinda-bilanco-7-olu-75-yarali">Gazze'de yaşanan İsrail-Filistin çatışmasında bilanço: 7 ölü 75 yaralı</a>
        </li>
      </ul>
    </article>
  </body>
</html>