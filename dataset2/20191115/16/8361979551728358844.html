<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/dtp-nachalnik-miscevoji-policiji-zbiv-cholovika-novini-chernigivskiy-oblasti-50053824.html"/>
    <meta property="og:site_name" content="НВ"/>
    <meta property="article:published_time" content="2019-11-15T16:58:00+00:00"/>
    <meta property="og:title" content="У Чернігівській області начальник місцевої поліції збив чоловіка, відвіз з переломами додому і зник"/>
    <meta property="og:description" content="У Чернігівській області начальник Сновського відділення поліції збив велосипедиста і відвіз його з травмами додому."/>
  </head>
  <body>
    <article>
      <h1>У Чернігівській області начальник місцевої поліції збив чоловіка, відвіз з переломами додому і зник</h1>
      <h2>У Чернігівській області начальник Сновського відділення поліції збив велосипедиста і відвіз його з травмами додому.</h2>
      <address>
        <time datetime="2019-11-15T16:58:00+00:00">15 Nov 2019, 16:58</time>
      </address>
      <p>Про це повідомляє пресслужба обласної поліції.</p>
      <p>Увечері в четвер, 14 листопада в поліцію надійшло повідомлення, що в місті Сновськ невідомий на автомобілі збив велосипедиста. Після аварії водій відвіз потерпілого додому, а сам зник.</p>
      <p>У результаті потерпілий отримав кілька переломів і був доставлений у лікарню.</p>
      <p>Встановлено, що до ДТП може бути причетний начальник Сновського відділення поліції.</p>
      <p>Відкрито кримінальне провадження за статтею 286 Кримінального кодексу України (порушення правил безпеки дорожнього руху або експлуатації транспорту особами, які керують транспортними засобами). Санкція статті передбачає покарання у вигляді арешту на строк до шести місяців, або обмеження волі на строк до трьох років з позбавленням права керувати транспортними засобами на строк до трьох років або без такого.</p>
    </article>
  </body>
</html>