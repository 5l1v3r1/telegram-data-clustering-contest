<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-genshtab-pochav-sluzhbove-rozsliduvannia-vybukhiv-u-balaklii/30274288.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-15T16:53:16+00:00"/>
    <meta property="og:title" content="Генштаб почав службове розслідування вибухів у Балаклії"/>
    <meta property="og:description" content="Міністр оборони Андрій Загороднюк висловив співчуття родинам загиблих і заявив про початок службового розслідування інциденту у Балаклії на Харківщині. «Генеральний штаб ЗСУ вже проводить оперативне"/>
  </head>
  <body>
    <article>
      <h1>Генштаб почав службове розслідування вибухів у Балаклії</h1>
      <address>
        <time datetime="2019-11-15T16:53:16+00:00">15 Nov 2019, 16:53</time>
      </address>
      <p>Міністр оборони Андрій Загороднюк висловив співчуття родинам загиблих і заявив про початок службового розслідування інциденту у Балаклії на Харківщині.</p>
      <p>«Генеральний штаб ЗСУ вже проводить оперативне службове розслідування трагедії. Буду інформувати вас про його результати. Обіцяю», – <a href="https://t.me/a_zahorodniuk/7">написав</a> він у свому телеграм-каналі.</p>
      <p>Як раніше повідомив Генштаб, <a href="https://www.radiosvoboda.org/a/news-vybuhy-v-balaklii-zahybli/30273973.html">двоє військових саперів загинули </a>внаслідок вибухів на території колишніх артилерійських складів в Балаклії, ще чотирьох госпіталізували.</p>
      <p>За цими даними, з 15:13 нових вибухів на технічній території військової частини не фіксували. Загалом на технічній території пролунало близько 20 вибухів.</p>
      <p>
        <b>Читайте також: <a href="https://www.radiosvoboda.org/a/donbass-realii/29937425.html">Вибухи на військових складах: як розслідуються і які висновки зробили​</a></b>
      </p>
      <p>За безпечення безпеки утилізації залучили черговий пожежний підрозділ військової частини. Наразі на територій військової частини триває впорядкування місця проведення робіт з утилізації залишків боєприпасів.</p>
      <p>15 листопада на території колишніх артилерійських складів у Балаклії на Харківщині <a href="https://www.radiosvoboda.org/a/news-balaklija-vybuhy/30273745.html">пролунало кілька поодиноких </a>вибухів.</p>
      <p>Як розповів Радіо Свобода офіцер інформаційного агентства Міністерства Оборони України Дмитро Чалий, за попереднім даними на території арсеналу проводились планові роботи з розмінування, під час яких один зі снарядів здетонував.</p>
      <p>Як <a href="https://www.radiosvoboda.org/a/28385794.html">повідомляло Радіо Свобода</a>, у ніч на 23 березня 2017 року на артилерійських складах у місті Балаклія у Харківській області розпочалася пожежа, через яку почали детонувати снаряди, що зберігалися на складах. Масштабну пожежу гасили кілька діб, у радіусі 10 кілометрів евакуювали близько 20 тисяч людей. Внаслідок вибухів загинула одна людина, ще п'ятеро зазнали поранень.</p>
    </article>
  </body>
</html>