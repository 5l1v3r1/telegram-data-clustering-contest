<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/corna-non-stanno-bene-corona-ndash-elisabetta-ii-ha-tradito-219131.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-15T16:34:00+00:00"/>
    <meta property="og:title" content="Le corna non stanno bene sulla corona – elisabetta ii ha tradito il principe filippo?"/>
    <meta property="og:description" content="LE CORNA NON STANNO BENE SULLA CORONA – ELISABETTA II HA TRADITO IL PRINCIPE FILIPPO? A LANCIARE IL SOSPETTO È UN EPISODIO DELLA TERZA SERIE DI “THE CROWN” IN CUI SI LASCIA INTENDERE CHE LA SOVRANA HA AVUTO UNA RELAZIONE SEGRETA CON LORD PORCHESTER, L’AMMINISTRATORE DELLE SCUDERIE – I DUE ERANO AMICI D’INFANZIA E NEGLI ANNI NON SI SONO MAI SEPARATI – SECONDO LA RICOSTRUZIONE FILIPPO SI SAREBBE INCAZZATO DOPO… - VIDEO"/>
  </head>
  <body>
    <article>
      <h1>Le corna non stanno bene sulla corona – elisabetta ii ha tradito il principe filippo?</h1>
      <address>
        <time datetime="2019-11-15T16:34:00+00:00">15 Nov 2019, 16:34</time>
      </address>
      <p>
        <b>LE CORNA NON STANNO BENE SULLA CORONA – ELISABETTA II HA TRADITO IL PRINCIPE FILIPPO? A LANCIARE IL SOSPETTO È UN EPISODIO DELLA TERZA SERIE DI “THE CROWN” IN CUI SI LASCIA INTENDERE CHE LA SOVRANA HA AVUTO UNA RELAZIONE SEGRETA CON LORD PORCHESTER, L’AMMINISTRATORE DELLE SCUDERIE – I DUE ERANO AMICI D’INFANZIA E NEGLI ANNI NON SI SONO MAI SEPARATI – SECONDO LA RICOSTRUZIONE FILIPPO SI SAREBBE INCAZZATO DOPO… - VIDEO</b>
      </p>
      <hr/>
      <figure>
        <iframe src="https://www.youtube.com/embed/vLXYfgpqb8A" width="560" height="315" data-service="Youtube" scrolling="no"/>
      </figure>
      <p><b>Roberta Mercuri per </b>"<a href="https://www.vanityfair.it/">www.vanityfair.it"</a></p>
      <figure>
        <a href="https://www.dagospia.com/mediagallery/Dago_fotogallery-255556/1238738.htm">
          <img src="https://cdn-static.dagospia.com/img/foto/11-2019/lord-porchester-e-elisabetta-ii-6-1238738.jpg"/>
        </a>
        <figcaption>lord porchester e elisabetta ii 6</figcaption>
      </figure>
      <p>Elisabetta II ha tradito davvero il principe Filippo? A lanciare il sospetto è il quinto episodio della terza stagione di The Crown 3, disponibile su su Netflix da domenica 17 novembre. Nella puntata incriminata si lascia infatti intendere che la regina abbia avuto una relazione con segreta con l’amministratore delle sue scuderie: Lord Porchester, o «Porchie» come lo chiamava affettuosamente lei.</p>
      <p>Henry Herbert alias Porchie, settimo conte di Carnarvon, era stato un amico d’infanzia di Elisabetta.</p>
      <figure>
        <a href="https://www.dagospia.com/mediagallery/Dago_fotogallery-255556/1238737.htm">
          <img src="https://cdn-static.dagospia.com/img/foto/11-2019/lord-porchester-e-elisabetta-ii-5-1238737.jpg"/>
        </a>
        <figcaption>lord porchester e elisabetta ii 5</figcaption>
      </figure>
      <p>I due condividevano la stessa passione per i cavalli e Lord Porchester era spesso accanto alla sovrana nelle scuderie o alle corse (vedi gallery in alto). Elisabetta II è stata anche la madrina dei figli dell’aristocratico e gli è rimasta vicina fino alla sua morte, avvenuta nel 2001. Ma niente ha mai fatto supporre che i due fossero più che buoni amici.</p>
      <figure>
        <a href="https://www.dagospia.com/mediagallery/Dago_fotogallery-255556/1238736.htm">
          <img src="https://cdn-static.dagospia.com/img/foto/11-2019/lord-porchester-e-elisabetta-ii-4-1238736.jpg"/>
        </a>
        <figcaption>lord porchester e elisabetta ii 4</figcaption>
      </figure>
      <p>The Crown racconta un’altra storia. Nella quinta puntata la regina, interpretata da Olivia Colman, si allontana per un mese dall’Inghilterra, assieme a Lord Porchester, per visitare allevamenti di cavalli da corsa in Francia e negli Stati Uniti. I due girano per fattorie, condividono pranzi, si scambiano sandwich. «I giorni più belli della mia vita», gli dice a un certo punto Elisabetta.</p>
      <figure>
        <a href="https://www.dagospia.com/mediagallery/Dago_fotogallery-255556/1238735.htm">
          <img src="https://cdn-static.dagospia.com/img/foto/11-2019/lord-porchester-e-elisabetta-ii-3-1238735.jpg"/>
        </a>
        <figcaption>lord porchester e elisabetta ii 3</figcaption>
      </figure>
      <p>Al rientro a Buckingham Palace, il principe Filippo si mostra geloso e fa insinuazioni circa l’intimità della moglie con “Porchie”: «Ora che lo hai nominato direttore sportivo lo vedremo spesso da queste parti, buon per te…». «Se hai qualcosa da dire, dilla, altrimenti sono occupata», risponde perentoria la sovrana. Lasciando gli spettatori con il sospetto: è stata davvero infedele al marito?</p>
      <figure>
        <a href="https://www.dagospia.com/mediagallery/Dago_fotogallery-255556/1238734.htm">
          <img src="https://cdn-static.dagospia.com/img/foto/11-2019/lord-porchester-e-elisabetta-ii-2-1238734.jpg"/>
        </a>
        <figcaption>lord porchester e elisabetta ii 2</figcaption>
      </figure>
      <p>La puntata incriminata, nel regno Unito, è diventata un caso. A cui il Times ha dedicato una pagina intera raccogliendo lo sdegno di Dickie Arbiter, ex addetto stampa di Sua Maestà: «Si tratta di scene ridicole, disgustose e totalmente infondate. La regina è l’ultima persona al mondo che avrebbe guardato un uomo che non fosse suo marito, figuriamoci averci una tresca.</p>
      <figure>
        <a href="https://www.dagospia.com/mediagallery/Dago_fotogallery-255556/1238739.htm">
          <img src="https://cdn-static.dagospia.com/img/foto/11-2019/lord-porchester-e-elisabetta-ii-7-1238739.jpg"/>
        </a>
        <figcaption>lord porchester e elisabetta ii 7</figcaption>
      </figure>
      <p>Questo pettegolezzo, tra l’altro, va avanti da decenni senza alcuna prova e il Conte nel frattempo è deceduto e non può nemmeno difendersi». Anche un figlio di Lord Porchester è intervenuto sulla piega presa dallo storia così come è raccontata nella serie. Negando che tra suo padre e la monarca vi sia mai stato del tenero, e insistendo sul comune amore per i cavalli.</p>
      <figure>
        <a href="https://www.dagospia.com/mediagallery/Dago_fotogallery-255556/1238740.htm">
          <img src="https://cdn-static.dagospia.com/img/foto/11-2019/lord-porchester-1-1238740.jpg"/>
        </a>
        <figcaption>lord porchester 1</figcaption>
      </figure>
      <p>A tentare di placare gli animi ci ha pensato lo sceneggiatore Peter Morgan, che pur ribadendo «il fondo di verità» della sua narrazione ha precisato al New York Times: «Si tratta di pura fiction. Nessuno conosce le conversazioni tra i membri della famiglia reale, eppure le immaginiamo e le mettiamo in scena, sensazionalizzando a volte le vicende per l’audience, com’è normale che sia. Il nostro non è un documentario, ma una serie televisiva».</p>
      <figure>
        <a href="https://www.dagospia.com/mediagallery/Dago_fotogallery-255556/1238733.htm">
          <img src="https://cdn-static.dagospia.com/img/foto/11-2019/lord-porchester-e-elisabetta-ii-1-1238733.jpg"/>
        </a>
        <figcaption>lord porchester e elisabetta ii 1</figcaption>
      </figure>
      <p>Da Palazzo, come sempre, tutto tace. Ma secondo una fonte dell’Express Elisabetta II sarebbe furiosa: «La Regina si rende conto che molti spettatori credono che la fiction sia un ritratto accurato della famiglia reale. La cosa non le aggrada, ma non può far nulla per bloccare la serie».</p>
      <figure>
        <a href="https://www.dagospia.com/mediagallery/Dago_fotogallery-255556/1238742.htm">
          <img src="https://cdn-static.dagospia.com/img/foto/11-2019/lord-porchester-3-1238742.jpg"/>
        </a>
        <figcaption>lord porchester 3</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255556/1238746.htm">
          <img src="https://cdn-static.dagospia.com/img/foto/11-2019/lord-porchester-e-elisabetta-ii-4-1238746.jpg"/>
        </a>
        <figcaption>lord porchester e elisabetta ii 4</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255556/1238745.htm">
          <img src="https://cdn-static.dagospia.com/img/foto/11-2019/lord-porchester-e-elisabetta-ii-3-1238745.jpg"/>
        </a>
        <figcaption>lord porchester e elisabetta ii 3</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255556/1238743.htm">
          <img src="https://cdn-static.dagospia.com/img/foto/11-2019/lord-porchester-e-elisabetta-ii-1-1238743.jpg"/>
        </a>
        <figcaption>lord porchester e elisabetta ii 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255556/1238744.htm">
          <img src="https://cdn-static.dagospia.com/img/foto/11-2019/lord-porchester-e-elisabetta-ii-2-1238744.jpg"/>
        </a>
        <figcaption>lord porchester e elisabetta ii 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255556/1238741.htm">
          <img src="https://cdn-static.dagospia.com/img/foto/11-2019/lord-porchester-2-1238741.jpg"/>
        </a>
        <figcaption>lord porchester 2</figcaption>
      </figure>
    </article>
  </body>
</html>