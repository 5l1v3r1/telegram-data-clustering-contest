<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/pd-contro-italia-viva-39-iniziata-guerra-roses-ndash-parte-219135.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-15T16:10:00+00:00"/>
    <meta property="og:title" content="Parte la tre giorni bolognese di zingaretti e renzi tenta subito di rubargli la scena con un piano.."/>
    <meta property="og:description" content="PD CONTRO ITALIA VIVA, E' INIZIATA LA GUERRA DEI ROSES – PARTE LA TRE GIORNI BOLOGNESE DI NICOLA ZINGARETTI E MATTEO RENZI SUBITO TENTA DI RUBARGLI LA SCENA DA TORINO CON UN PIANO DI INVESTIMENTI CHOC DA 120 MILIARDI – ORFINI TANTO PER CAMBIARE SI METTE DI TRAVERSO SULL’APPROVAZIONE DELLO STATUTO – ZINGA NON PERDE DI VISTA LA RAI: IL 28 NOVEMBRE SALINI SCODELLERÀ LE NOMINE. COLETTA POTREBBE APPRODARE A RAI UNO E…"/>
  </head>
  <body>
    <article>
      <h1>Parte la tre giorni bolognese di zingaretti e renzi tenta subito di rubargli la scena con un piano..</h1>
      <address>
        <time datetime="2019-11-15T16:10:00+00:00">15 Nov 2019, 16:10</time>
      </address>
      <p>
        <b>PD CONTRO ITALIA VIVA, E' INIZIATA LA GUERRA DEI ROSES – PARTE LA TRE GIORNI BOLOGNESE DI NICOLA ZINGARETTI E MATTEO RENZI SUBITO TENTA DI RUBARGLI LA SCENA DA TORINO CON UN PIANO DI INVESTIMENTI CHOC DA 120 MILIARDI – ORFINI TANTO PER CAMBIARE SI METTE DI TRAVERSO SULL’APPROVAZIONE DELLO STATUTO – ZINGA NON PERDE DI VISTA LA RAI: IL 28 NOVEMBRE SALINI SCODELLERÀ LE NOMINE. COLETTA POTREBBE APPRODARE A RAI UNO E…</b>
      </p>
      <hr/>
      <p>
        <b>Marco Antonellis per Dagospia</b>
      </p>
      <figure>
        <a href="https://www.dagospia.com/mediagallery/Dago_fotogallery-255560/1202585.htm">
          <img src="https://cdn-static.dagospia.com/img/foto/08-2019/zingaretti-renzi-1202585.png"/>
        </a>
        <figcaption>zingaretti renzi</figcaption>
      </figure>
      <p>Parte la tre giorni bolognese di Nicola Zingaretti. Sui cui il leader Pd punta molto: "Sancirà il cambiamento del Pd: partito più aperto, leggero, aperto ai cittadini, con tesseramento anche online. Una mezza rivoluzione", affermano dal Nazareno. "È talmente una bella iniziativa che Renzi si è dovuto inventare una cosa a Torino in contemporanea con la nostra, promettendo investimenti per 120 miliardi. Soldi che ovviamente non esistono.</p>
      <figure>
        <a href="https://www.dagospia.com/mediagallery/Dago_fotogallery-255560/1231657.htm">
          <img src="https://cdn-static.dagospia.com/img/foto/10-2019/matteo-renzi-1231657.jpg"/>
        </a>
        <figcaption>MATTEO RENZI</figcaption>
      </figure>
      <p>Ma Matteo lo conosciamo bene" commentano dalla sede del Pd. Unico neo della kermesse bolognese, il tentativo di Matteo Orfini di mettersi di traverso sull'approvazione dello Statuto. "Ma ci siamo abituati. Orfini ormai fa opposizione su tutto. Tanto silente ai tempi di Renzi quanto attivo ora" commentano dal Nazareno.</p>
      <figure>
        <a href="https://www.dagospia.com/mediagallery/Dago_fotogallery-255560/739969.htm">
          <img src="https://cdn-static.dagospia.com/img/foto/11-2015/orfini-renzi-739969.jpg"/>
        </a>
        <figcaption>ORFINI RENZI</figcaption>
      </figure>
      <p>Notizie dal fronte Rai. L’Ad Salini dovrebbe fare le nomine nel prossimo cda del 28 novembre. C'è chi punta a cambiare anche i direttori dei Tg oltre ai direttori di rete e alle nuove superdirezioni (non tutte ma almeno day time, prime time e approfondimenti).</p>
      <figure>
        <a href="https://www.dagospia.com/mediagallery/Dago_fotogallery-255560/1152293.htm">
          <img src="https://cdn-static.dagospia.com/img/foto/04-2019/franco-di-mare-a-unomattina-1152293.jpg"/>
        </a>
        <figcaption>FRANCO DI MARE A UNOMATTINA</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255560/1235276.htm">
          <img src="https://cdn-static.dagospia.com/img/foto/11-2019/fabrizio-salini-foto-di-bacco-1-1235276.jpg"/>
        </a>
        <figcaption>fabrizio salini foto di bacco (1)</figcaption>
      </figure>
      <p>Sul Tg1 una parte dei grillini vorrebbe Di Mare al posto di Carboni (che però potrebbe anche restare). In questo caso Di Mare potrebbe spostarsi a Rai 3, mentre Coletta, ben visto dal Nazareno, potrebbe approdare a Rai Uno. Ludovico Di Meo andrebbe alla direzione di Rai Due (anche se in queste ore sono in rialzo le quotazioni di Ciannamea). Al Tg3 potrebbe approdare Mario Orfeo (in campo anche per Rai Sport) sempre più apprezzato in casa Pd.</p>
      <figure>
        <a href="https://www.dagospia.com/mediagallery/Dago_fotogallery-255560/1217359.htm">
          <img src="https://cdn-static.dagospia.com/img/foto/09-2019/stefano-coletti-foto-di-bacco-1217359.jpg"/>
        </a>
        <figcaption>stefano coletta foto di bacco</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255560/923134.htm">
          <img src="https://cdn-static.dagospia.com/img/foto/07-2017/mario-orfeo-monica-maggioni-923134.jpg"/>
        </a>
        <figcaption>mario orfeo monica maggioni</figcaption>
      </figure>
      <p>In alternativa per il Tg3 nel centrosinistra circolano i nomi di Andrea Montanari (apprezzato anche da Italia Viva), Antonio Di Bella (che potrebbe anche finire al nuovo canale tematico degli Approfondimenti) e in queste ultime ore è spuntato anche il nome di Monica Maggioni. Per Rai Tre in pole position sono Ammirati e Calandrelli.</p>
      <figure>
        <a href="https://www.dagospia.com/mediagallery/Dago_fotogallery-255560/909921.htm">
          <img src="https://cdn-static.dagospia.com/img/foto/06-2017/andrea-montanari-tg1-909921.png"/>
        </a>
        <figcaption>ANDREA MONTANARI TG1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255560/911986.htm">
          <img src="https://cdn-static.dagospia.com/img/foto/06-2017/antonio-di-bella-911986.jpg"/>
        </a>
        <figcaption>antonio di bella</figcaption>
      </figure>
      <p>Ora è tutto nelle mani delll’Ad Salini, che però pare frenare e che non vorrebbe assolutamente scontentare la Lega, partito che sin dall’inizio del suo mandato lo ha sempre combattuto. Comunque andrà, chi perderà posizioni in Rai si dice che sarà sicuramente Italia Viva. E su questo Partito Democratico e 5Stelle sembrano essere d'accordo.</p>
      <figure>
        <a href="https://www.dagospia.com/mediagallery/Dago_fotogallery-255560/1126013.htm">
          <img src="https://cdn-static.dagospia.com/img/foto/03-2019/il-meme-di-osho-su-renzi-dopo-la-vittoria-di-zingaretti-alle-primarie-1126013.jpg"/>
        </a>
        <figcaption>IL MEME DI OSHO SU RENZI DOPO LA VITTORIA DI ZINGARETTI ALLE PRIMARIE</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255560/1182477.htm">
          <img src="https://cdn-static.dagospia.com/img/foto/07-2019/andrea-di-carlo-stefano-coletta-1182477_tn.jpeg"/>
        </a>
        <figcaption>ANDREA DI CARLO STEFANO COLETTA</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255560/1209929.htm">
          <img src="https://cdn-static.dagospia.com/img/foto/09-2019/renzi-zingaretti-1209929.png"/>
        </a>
        <figcaption>renzi zingaretti</figcaption>
      </figure>
    </article>
  </body>
</html>