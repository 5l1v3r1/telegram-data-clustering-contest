<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/15/teplychnyj-mejyer-na-cherkashhyni-lisnychi-v-teplytsyah-vyroshhuyut-ekzotychni-lymony/"/>
    <meta property="og:site_name" content="AgroDay"/>
    <meta property="article:published_time" content="2019-11-15T08:00:06+00:00"/>
    <meta property="og:title" content="Тепличний Мейєр: на Черкащині лісничі в теплицях вирощують екзотичні лимони"/>
    <meta property="og:description" content="Ще в 90-х роках в теплицях Корсуньського лісництва (Черкаська обл.) висадили 33 екземпляри лимонів Мейєра (гібрид лимона та апельсина) і вони успішно прижилися та дали плоди. Тепер у господарстві на площі 500 квадратних метрів росте 120 дерев. Зараз тут якраз дозріває врожай – повністю достигнуть лимони до Нового року. Щорічно лісничі збирають близько 300 кілограмів плодів. Інженер лісових культур Микола Кириленко каже, що лимон – рослина примхлива, але все ж при дбайливому догляді він виросте у домашніх умовах та дає непогані плоди. «Кожна господарка або господар може вирощувати вдома його у літній період на балконі, зимою – завжди треба заносити у хату, щоб температура була не нижче 7-8 градусів. Ідеальний температурний режим для лимонів це 12-16 градусів», – порадив Микола Кириленко. Лісничі вирощують саджанці екзотичного лимона у контейнерах та продають всім охочим. Лимон Мейєра є значно солодшим за звичайний лимон. Дерева виростають до 2,5 метрів у теплицях, вдома у контейнерах –"/>
  </head>
  <body>
    <article>
      <h1>Тепличний Мейєр: на Черкащині лісничі в теплицях вирощують екзотичні лимони</h1>
      <address>
        <time datetime="2019-11-15T08:00:06+00:00">15 Nov 2019, 08:00</time>
      </address>
      <p>Ще в 90-х роках в теплицях Корсуньського лісництва (Черкаська обл.) висадили 33 екземпляри лимонів Мейєра (гібрид лимона та апельсина) і вони успішно прижилися та дали плоди. Тепер у господарстві на площі 500 квадратних метрів росте 120 дерев.</p>
      <p>Зараз тут якраз дозріває врожай – повністю достигнуть лимони до Нового року. Щорічно лісничі збирають близько 300 кілограмів плодів.</p>
      <p>Інженер лісових культур Микола Кириленко каже, що лимон – рослина примхлива, але все ж при дбайливому догляді він виросте у домашніх умовах та дає непогані плоди.</p>
      <p>«Кожна господарка або господар може вирощувати вдома його у літній період на балконі, зимою – завжди треба заносити у хату, щоб температура була не нижче 7-8 градусів. Ідеальний температурний режим для лимонів це 12-16 градусів», – порадив Микола Кириленко.</p>
      <p>Лісничі вирощують саджанці екзотичного лимона у контейнерах та продають всім охочим.</p>
      <p>Лимон Мейєра є значно солодшим за звичайний лимон. Дерева виростають до 2,5 метрів у теплицях, вдома у контейнерах – до 1,5 метрів. Щоб виростити лимон, треба забезпечити йому багато світла (до 12 годин на день), стабільну вологість повітря та підживлювати корисними речовинами.</p>
      <p>Повідомляє <a href="https://landlord.ua/news/lisivnyky-na-cherkashchyni-zbyraiut-po-300-kh-lymoniv/">Landlord</a></p>
      <related>
        <h4>Статті по темі</h4>
        <a href="https://agroday.com.ua/2019/11/15/cherkashhyna-vyjshla-na-pershe-mistse-v-ukrayini-z-urozhajnosti-zernovyh-ta-zernobobovyh-kultur/"/>
        <a href="https://agroday.com.ua/2019/08/19/ravlyk-zdravlyk-na-cherkashhyni-osvoyuyut-biznes-z-rozvedennya-ravlykiv/"/>
        <a href="https://agroday.com.ua/2019/07/10/telyachi-nizhnosti-na-cherkashhyni-stvoreno-kompleks-dlya-vidgodivli-telyat/"/>
        <a href="https://agroday.com.ua/2019/07/02/lymon-na-miljon-na-odeshhyni-fermer-vyroshhuye-ekzotychni-vydy-fruktiv/"/>
        <a href="https://agroday.com.ua/2019/04/12/pidzemni-skarby-na-volyni-fermer-v-pidzemnij-teplytsi-vyroshhuye-velychezni-lymony/"/>
      </related>
    </article>
  </body>
</html>