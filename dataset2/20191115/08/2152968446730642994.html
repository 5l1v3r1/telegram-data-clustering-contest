<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sport/2019/11/15/despodov-sled-zagubata-ot-paragvai-niamahme-kysmet.429708"/>
    <meta property="og:site_name" content="Dnes.bg"/>
    <meta property="article:published_time" content="2019-11-15T08:48:00+00:00"/>
    <meta property="og:title" content="Десподов след загубата от Парагвай: Нямахме късмет"/>
    <meta property="og:description" content="Не можем да се усмихнем, заяви националът | Dnes.bg"/>
  </head>
  <body>
    <article>
      <h1>Десподов след загубата от Парагвай: Нямахме късмет</h1>
      <h2>Не можем да се усмихнем, заяви националът</h2>
      <address><time datetime="2019-11-15T08:48:00+00:00">15 Nov 2019, 08:48</time> by <a rel="author" href="https://www.dnes.bg/author/76" target="_blank">Красимир Ангелов</a></address>
      <p>Футболист №1 на България Кирил Десподов обяви, че България не е имала късмет в проверката с Парагвай, загубена от родните национали с 0:1.</p>
      <related>
        <a href="https://www.dnes.bg/football/2019/11/14/paragvai-ni-nadigra-v-debiuta-na-dermendjiev.429687"/>
      </related>
      <p>"Мисля, че се получи добра проверка преди мача с Чехия. Играхме по-добре през второто полувреме. Създадохме положения пред тяхната врата, но нямахме късмет", посочи крилото.</p>
      <p>Десподов уточни, че е готов за мача с Чехия в неделя и допълни, че не е имал контузия. "Не знам откъде се появи тази информация, всичко е наред, мога да играя, и сега можех. Играх 45 минути и съм готов за неделя", отсече футболистът на Щурм Грац.</p>
      <p>"Парагвай е сериозен отбор. На всички ни тежи много. 12 мача не можем да се усмихнем. За един професионален футболист това е катастрофално. Няма страх в нито един мач. Аз поне никога не съм изпитвал страх, излизам с желание, когато играя за България. С Чехия сме наказани. Сами си го направихме. От дните, в които сме работили с Дерменджиев, ни повтаря, че вярва в нас", заяви още той.</p>
      <p>
        <a href="https://www.gol.bg/footballbulgaria">
          <b>Какво още казаха родните национали след поредното поражение четете в Gol.bg</b>
        </a>
      </p>
      <p> </p>
    </article>
  </body>
</html>