<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2573898/na-spozivcomu-rinku-ternopilsini-podorozcali-bilsist-produktiv"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-15T08:14:00+00:00"/>
    <meta property="og:title" content="На споживчому ринку Тернопільщини подорожчали більшість продуктів"/>
    <meta property="og:description" content="Найбільше подорожчали гречані крупи"/>
  </head>
  <body>
    <article>
      <h1>На споживчому ринку Тернопільщини подорожчали більшість продуктів</h1>
      <address><time datetime="2019-11-15T08:14:00+00:00">15 Nov 2019, 08:14</time> by <a rel="author">Антоніна Албул</a></address>
      <p>
        <i>На споживчому ринку області у жовтні ціни на продукти та безалкогольні напої в цілому зросли на 0,9%.</i>
      </p>
      <p>Про це повідомили на <a href="http://www.te.ukrstat.gov.ua/">сайті </a>Головного управління статистики у Тернопільській області.</p>
      <p>Найбільше подорожчали гречані крупи (на 27,4%) та яйця (на 11,0%). На 4,9–3,2% зросли в ціні сметана, молоко, овочі. Крім того, на 1,9–0,4% стали дорожчими сири, кондитерські вироби з цукру, масло, олія.</p>
      <p>Водночас на 3,3% та 2,4% подешевшали борошно пшеничне та цукор, на 1,4–0,5% – рис, макаронні вироби, м'ясо та м’ясопродукти, риба та продукти з риби, фрукти. Алкогольні напої та тютюнові вироби стали дорожчими на 0,5%, у т.ч. тютюнові вироби – на 1,1%. Одяг і взуття подорожчали на 1,7%, зокрема, взуття – на 2,4%, одяг – на 1,2%.</p>
      <p>Зниження цін на житло, воду, електроенергію, газ та інші види палива на 0,7% відбулося шляхом зниження цін на природний газ на 4,4%. Разом з тим відбулося підвищення тарифів на каналізацію та водопостачання на 6,6% та 4,1% відповідно.</p>
      <p>Ціни на транспорт у цілому знизилися на 0,7%, в основному через здешевлення проїзду у залізничному пасажирському транспорті на 4,2% і автомобілів на 2,2%.</p>
      <p>У сфері зв’язку ціни зросли на 4,5%, що пов’язано з подорожчанням мобільного зв’язку на 10,7%. Послуги ресторанів та готелів стали дорожчими на 1,3%.</p>
    </article>
  </body>
</html>