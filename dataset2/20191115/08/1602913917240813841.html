<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/valoarea-medie-a-cosului-de-cumparaturi-de-black-friday-se-situeaza-la-700-de-lei-18588202"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-15T08:46:27+00:00"/>
    <meta property="og:title" content="Valoarea medie a coşului de cumpărături de Black Friday se situează la 700 de lei"/>
    <meta property="og:description" content="Valoarea medie a coşului de cumpărături de Black Friday se situează în jurul valorii de 700 de lei în această ediţie, potrivit datelor Visa remise MEDIAFAX. La puţin peste o oră de la demararea campaniei valoarea coşului medie era de 738 de lei, scăzând, la ora 10.00, la 695 de lei."/>
  </head>
  <body>
    <article>
      <h1>Valoarea medie a coşului de cumpărături de Black Friday se situează la 700 de lei</h1>
      <address><time datetime="2019-11-15T08:46:27+00:00">15 Nov 2019, 08:46</time> by <a rel="author" href="https://www.zf.ro/autor/mihai-gongoroi" target="_blank">Mihai Gongoroi</a></address>
      <p>Valoarea medie a coşului de cumpărături de Black Friday se situează în jurul valorii de 700 de lei în această ediţie, potrivit datelor Visa remise MEDIAFAX. La puţin peste o oră de la demararea campaniei valoarea coşului medie era de 738 de lei, scăzând, la ora 10.00, la 695 de lei.</p>
      <p>Numărul de tranzacţii cu cardul a ajuns la 107.827 la ora 10.00, iar valoarea totală a volumelor tranzacţionate online a ajuns la 75,1 milioane de lei.</p>
      <p>Ce se cumpara de Black Friday în România: IT&amp;C – aproximativ 70% din totalul tranzacţiilor; eTail – aproximativ 23% din totalul tranzacţiilor; servicii – aproximativ 7% din totalul tranzacţiilor.</p>
      <p>Cumpărăturile online în rate reprezintă aproximativ 33,61 milioane de lei, aproximativ 45% din valoarea totală a tranzacţiilor online.</p>
      <p>Totodată, valoarea totală a volumelor procesate din alte ţări se ridică la 3,59 milioane de lei la ora 10.00, sumă cu aproximativ 48% mai mare comparativ cu anul trecut.</p>
      <p>"Finalul de an, marcat de campaniile de Black Friday şi de sărbătorile de iarnă, este în mod tradiţional cea mai efervescentă perioadă, mai ales în privinţa cumpărăturilor online. Potrivit datelor publicate de Banca Naţională, românii au făcut plăţi online cu cardul în valoare de 7,7 miliarde de lei în trimestrul patru din 2018, cu 38% peste media celor trei trimestere anterioare. Sperăm ca ratele de creştere a cumpărăturilor online şi prin intermediul aplicaţiilor să depăşească şi în acest an comerţul tradiţional, datorită beneficiilor incontestabile pentru consumatori, cum ar fi viteza, comoditatea şi siguranţa. Persoanele care vor să facă cumpărături online pot folosi cu încredere serviciul card-on-file, disponibil în prezent la comercianţii online importanţi, care le permite utilizatorilor să îşi salveze datele cardului o singură dată, la activare, apoi să efectueze plăţi rapide, convenabile şi sigure cu un singur clic. Acest serviciu oferă clientului un atu important în cursa de Black Friday, atunci când cele mai dorite produse se epuizează rapid", declară Elena Ungureanu, Country Manager pentru România în cadrul Visa.</p>
    </article>
  </body>
</html>