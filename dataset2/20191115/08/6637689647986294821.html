<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/na-sumshchyni-agrofirmu-oshtrafuvaly-za-neoformlenyh-pracivnykiv"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-15T08:36:00+00:00"/>
    <meta property="og:title" content="На Сумщині агрофірму оштрафували за неоформлених працівників"/>
    <meta property="og:description" content="За результатами виконавчих проваджень з примусового стягнення штрафів за порушення трудового законодавства, накладених Держпрацею, протягом жовтня поточного року суб’єкти господарювання сплатили до державного бюджету 1 451 970 грн. Постанови про накладення штрафу за порушення трудового законодавства винесені відповідальною посадовою особою Управління Держпраці у Сумській області за результатами інспекційних відвідувань суб’єктів господарювання. Зокрема мова йде про використання неоформленої праці найманих працівників."/>
  </head>
  <body>
    <article>
      <h1>На Сумщині агрофірму оштрафували за неоформлених працівників</h1>
      <address>
        <time datetime="2019-11-15T08:36:00+00:00">15 Nov 2019, 08:36</time>
      </address>
      <p>За результатами виконавчих проваджень з примусового стягнення штрафів за порушення трудового законодавства, накладених Держпрацею, протягом жовтня поточного року суб’єкти господарювання сплатили до державного бюджету 1 451 970 грн.</p>
      <p>Постанови про накладення штрафу за порушення трудового законодавства винесені відповідальною посадовою особою Управління Держпраці у Сумській області за результатами інспекційних відвідувань суб’єктів господарювання. Зокрема мова йде про використання неоформленої праці найманих працівників.</p>
      <p>На підставі Постанов Держпраці державною виконавчою службою міста Суми Головного територіального управління юстиції у Сумській області було розпочато виконавче провадження з примусового стягнення боргу з: ТОВ «Росагроінвест» у сумі 1 005 210грн, ФОП «Кравченко С.В.» – 223 380 грн, Мошик Г.А. 223 380 грн.</p>
      <p>Наразі припинено чинність арештів майна та коштів боржників. Також зазначеним суб’єктам господарювання довелося сплатити виконавчий збір і витрати на проведення виконавчих дій, повідомляє прес-служба відомства.</p>
    </article>
  </body>
</html>