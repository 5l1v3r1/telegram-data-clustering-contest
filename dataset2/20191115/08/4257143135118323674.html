<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/15/telkozeli-gigaellenorzes-jon-az-utakon"/>
    <meta property="og:site_name" content="infostart"/>
    <meta property="article:published_time" content="2019-11-15T08:09:00+00:00"/>
    <meta property="og:title" content="Télközeli gigaellenőrzés jön az utakon"/>
    <meta property="og:description" content="Vizsgálják a téli gumiabroncsok állapotát és típusazonosságát, a téli szélvédőmosó folyadék használatát és az ablaktörlők állapotát, a fagyálló folyadék meglétét és fagyáspontját, a külső világító- és jelzőberendezések állapotát, tisztaságát."/>
  </head>
  <body>
    <article>
      <h1>Télközeli gigaellenőrzés jön az utakon</h1>
      <address><time datetime="2019-11-15T08:09:00+00:00">15 Nov 2019, 08:09</time> by <a rel="author">Infostart / MTI</a></address>
      <h3>Vizsgálják a téli gumiabroncsok állapotát és típusazonosságát, a téli szélvédőmosó folyadék használatát és az ablaktörlők állapotát, a fagyálló folyadék meglétét és fagyáspontját, a külső világító- és jelzőberendezések állapotát, tisztaságát.</h3>
      <p>A téli átállással kapcsolatos fokozott ellenőrzést végeznek az autópályákon és a főutakon november 19. és 21. között a hatósági szakemberek - közölte az Innovációs és Technológiai Minisztérium (ITM) pénteken.</p>
      <p>A közlemény szerint az országos akcióban</p>
      <blockquote>a tehergépkocsik és buszok ellenőrzésével párhuzamosan személyautókat is vizsgálnak</blockquote>
      <p>majd, az autóvezetőknek a téli felkészülésről szóló tájékoztató anyagot adnak át. A több tízezer példányban elkészült leporelló a közúti műszaki vizsgálóállomásokon és a kormany.hu-n is elérhető.</p>
      <p>A tematikus akció során a hatóság munkatársai kiemelt figyelemmel vizsgálják a téli gumiabroncsok állapotát és típusazonosságát, a téli szélvédőmosó folyadék használatát és az ablaktörlők állapotát, a fagyálló folyadék meglétét és fagyáspontját, a külső világító- és jelzőberendezések állapotát, tisztaságát, fényerejét, a fényvisszaverő mellény meglétét.</p>
      <p>
        <i>Nyitókép: MTI/Mohai Balázs</i>
      </p>
    </article>
  </body>
</html>