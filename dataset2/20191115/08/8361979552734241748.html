<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/sud-vidmovivsya-zaareshtovuvati-pisaruk-novini-ukrajini-50053681.html"/>
    <meta property="og:site_name" content="НВ"/>
    <meta property="article:published_time" content="2019-11-15T08:44:00+00:00"/>
    <meta property="og:title" content="Суд відмовився заарештовувати Писарука"/>
    <meta property="og:description" content="Вищий антикорупційний суд відмовився заарештувати голову правління Райффайзен Банку Аваль Олександра Писарука і встановив йому заставу 5 млн грн."/>
  </head>
  <body>
    <article>
      <h1>Суд відмовився заарештовувати Писарука</h1>
      <h2>Вищий антикорупційний суд відмовився заарештувати голову правління Райффайзен Банку Аваль Олександра Писарука і встановив йому заставу 5 млн грн.</h2>
      <address>
        <time datetime="2019-11-15T08:44:00+00:00">15 Nov 2019, 08:44</time>
      </address>
      <p>Вищий антикорупційний суд відмовився заарештовувати голову правління Райффайзен Банку Аваль Олександра Писарука у справі VAB Банку. Про це стало відомо журналісту НВ Бізнес.</p>
      <p>Таке рішення суд оголосив у п’ятницю, 15 листопада.</p>
      <p>Протягом п’яти днів Олександр Писарук повинен внести заставу розміром в 5 млн гривень. Після цього він має здати закордонний паспорт і носити електронний браслет. Також Писаруку заборонено спілкуватися зі свідками у справі VAB Банку.</p>
      <p>Читайте також:<br/><a href="https://nv.ua/ukr/biz/finance/pisaruk-pidozra-u-spravi-vab-banku-absolyutno-bezpidstavna-novini-ukrajini-50053441.html">&amp;nbspПідозра у справі VAB Банку абсолютно безпідставна — ексзаступник голови НБУ Писарук</a></p>
      <p>Прокурор просив призначити Писаруку більш суворий запобіжний захід у вигляді взяття під варту на 60 днів з можливістю внести заставу в 30 млн гривень.</p>
      <p>Нагадаємо, що за <a href="https://nv.ua/ukr/biz/economics/sprava-vab-banku-poruchitisya-za-pisaruka-v-sudi-gotoviy-golova-nbu-novini-ukrajini-50053517.html">Писарука в суді поручилися 14 осіб</a>, серед яких голова НБУ Яків Смолій.</p>
    </article>
  </body>
</html>