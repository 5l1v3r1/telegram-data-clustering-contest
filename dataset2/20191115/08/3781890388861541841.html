<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/741822"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T08:03:00+00:00"/>
    <meta property="og:title" content="'ต่อ-ธนภพ' ไม่โทษใคร โดนวิจารณ์ร้องเพลงเพี้ยนยกกลุ่ม"/>
    <meta property="og:description" content="'ต่อ-ธนภพ' ไม่กดดันถูกวิจารณ์ยับร้องเพลงเพี้ยน อ้างไม่ใช่เพอร์เฟกต์แมนไม่ได้ถนัดทุกอย่าง ไม่ขอโทษใคร"/>
  </head>
  <body>
    <article>
      <h1>'ต่อ-ธนภพ' ไม่โทษใคร โดนวิจารณ์ร้องเพลงเพี้ยนยกกลุ่ม</h1>
      <address>
        <time datetime="2019-11-15T08:03:00+00:00">15 Nov 2019, 08:03</time>
      </address>
      <p>
        <b>'ต่อ-ธนภพ' ไม่กดดันถูกวิจารณ์ยับร้องเพลงเพี้ยน อ้างไม่ใช่เพอร์เฟกต์แมนไม่ได้ถนัดทุกอย่าง ไม่ขอโทษใคร</b>
      </p>
      <p>กลายเป็นคลิปที่ถูกแชร์ออกไปเยอะมาก สำหรับคลิป 4 นักแสดงวัยรุ่น<b>ต่อ ธนภพ, เจเจ กฤษณภูมิ, แบงค์ ธิติ</b> และ <b>แพรวา ณิชาภัทร </b>ร่วมร้องเพลง รักติดไซเรน บนเวทีงานอีเวนต์งานหนึ่งแต่เพี้ยนหลุดคีย์ จนเกิดกระแสวิพากษ์วิจารณ์ตามมาอย่างหนัก  ล่าสุดหนึ่งนักแสดงที่ร่วมร้องอยู่บนเวที อย่าง 'ต่อ-ธนภพ' ก็เปิดเผยว่า </p>
      <figure>
        <img src="https://www.dailynews.co.th/admin/upload/20191115/news_DWrEHyxmss152449_533.jpg?v=201911160112?v=8961"/>
      </figure>
      <p>"ส่วนตัวผมรู้สึกว่ามันผ่านไปแล้ว ก็ต้องเรียนรู้กับมัน ถ้าตัวผมเป็นศิลปินแต่ทางของศิลปินมันมีหลายแบบ ไม่จำเป็นจะต้องถนัดไปทุกอย่าง อย่างตอนผมอยู่ 9×9 มีละครเลือดข้นคนจาง เมื่อเทียบกับงานเพลง งานคอนเสิร์ต และงานแสดงแล้ว ทุกคนก็จะรู้ว่าผมมีสกิลใดเป็นหลัก ยอมรับรู้สึกแย่ที่มันออกมาไม่ดี แต่ก็ไม่ได้ตั้งใจให้มันออกมาเป็นแบบนั้น ทุกคนอยากให้มันดีหมดแหละ แต่เมื่อพอมันเกิดเหตุการณ์แบบนี้ขึ้น ก็ไม่ต้องโทษใครทั้งนั้น ไม่ต้องโทษสิ่งของ ไม่ต้องโทษเวลา ไม่ต้องโทษอะไรเลย  แต่สิ่งที่อยากอธิบายเพิ่มคือเราเรียนรู้ แล้วมันก็ไม่ได้เป็นแบบนี้ทุกงาน แล้วที่บางคนบอกว่าเป็นเพราะอุปกรณ์ต่างๆ ในงานวันนั้นไม่พร้อมนั้น <br/>ก็เอาเป็นว่าสุดท้ายแล้วไม่ว่าจะเป็นเพราะอะไรก็ตาม ผมไม่ใช่มือโปรเฟสชั่นแนลขนาดนั้นที่จะควบคุมทุกอย่างให้มันได้ อีกอย่างพวกเราทั้ง 4 คนก็ไม่ได้ยินเสียงข้างนอกด้วยว่าที่มันออกมาเบอร์ไหน แต่เราจะไม่โทษอะไรทั้งนั้น"</p>
      <figure>
        <img src="https://www.dailynews.co.th/admin/upload/20191115/news_jSorJdWSqE152449_533.jpg?v=201911160112?v=1878"/>
      </figure>
      <p>"ถามว่ากดดันกับการที่ต้องร้องเพลงครั้งต่อไปไหม ก็ไม่ได้กดดัน ครั้งนั้นไม่ใช่ว่าเราไม่ตั้งใจ และไม่ได้แปลว่าเราไม่เต็มที่ ผมยังยืนยันคำเดิมว่าผมออกมาทำงานทุกวันนี้ ผมตั้งใจ ผมเต็มที่ทุกครั้ง แต่ผมไม่ใช่เพอร์เฟกต์แมน ผมไม่สามารถทำทุกอย่างให้มัน 100 เปอร์เซ็นต์ได้ มันเลยทำให้เรารู้ว่าถ้ามันพลาดเราก็ยอมรับ เรียนรู้ และพัฒนาขึ้นไป  แล้วอย่าไปว่าน้องๆที่เหลือเลย มันไม่ใช่ความผิดใครทั้งนั้น มันผ่านมาสักพักแล้ว พอได้แล้วครับ(ยิ้ม)"</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fdontstoptaro%2Fvideos%2F2529535743947604%2F&amp;show_text=0&amp;width=476" width="476" height="476" data-service="Facebook" scrolling="no"/>
      </figure>
      <p>ขอบคุณภาพจากอินสตาแกรม @torthanapobb ,เพจเฟชบุ๊ก หยุดเผือกไม่ได้จริงๆ</p>
    </article>
  </body>
</html>