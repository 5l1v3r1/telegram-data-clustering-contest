<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/moda/2019/11/15/news/studenti-universita-telematica-san-raffaele-roma-photo-vogue-italia-festival-moda-corso-laurea-architettura-design-industriale-1240649/"/>
    <meta property="og:site_name" content="Il Tempo"/>
    <meta property="article:published_time" content="2019-11-15T08:53:21+00:00"/>
    <meta property="og:title" content="Il San Raffaele al Photo Vogue Italia Festival"/>
    <meta property="og:description" content="Gli studenti del corso di Laurea in Architettura e Design Industriale indirizzo Moda protagonisti della kermesse"/>
  </head>
  <body>
    <article>
      <h6 class="kicker">L'EVENTO</h6>
      <h1>Il San Raffaele al Photo Vogue Italia Festival</h1>
      <h2>Gli studenti del corso di Laurea in Architettura e Design Industriale indirizzo Moda protagonisti della kermesse</h2>
      <address>
        <time datetime="2019-11-15T08:53:21+00:00">15 Nov 2019, 08:53</time>
      </address>
      <p>Sosteneva lo scrittore francese Edmond de Goncourt «imparare a vedere, è il tirocinio più lungo in tutte le arti». E il più difficile? È oggi sicuramente imparare a «leggere» con occhi diversi che guardano al di là dell'omologazione visiva e dell'appiattimento di pensiero della società iperconnessa e ipercomplessa in cui viviamo.</p>
      <p>Partecipando anche quest'anno al Photo Vogue Festival, gli studenti del Corso di Laurea in Architettura e Design Industriale Indirizzo Moda dell'Università Telematica San Raffaele di Roma, si eserciteranno a vedere il mondo anche attraverso le lenti della diversità e della ricerca di quelle sfaccettature e vibrazioni che solo la pluralità può fotografare.</p>
      <p>Il festival internazionale di fotografia dedicato al terreno comune fra «Etica ed Estetica» organizzato da Vogue Italia e ormai giunto alla sua quarta edizione, è da sempre l' opening week a Base Milano, che si è aperta ieri e durerà fino a domenica prossima.</p>
    </article>
  </body>
</html>