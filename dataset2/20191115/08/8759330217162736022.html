<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903812/maes-openhartig-na-propere-handen-ik-heb-zo-veel-stront-over-mij-gehad-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T08:01:00+00:00"/>
    <meta property="og:title" content="Maes keert na Propere Handen (even) terug naar Lokeren: &quot;Staatsvijand nummer één&quot;"/>
    <meta property="og:description" content="Peter Maes ging afgelopen jaar door een diep dal. De trainer van Lommel SK werd geviseerd door het Parket in"/>
  </head>
  <body>
    <article>
      <h1>Maes keert na Propere Handen (even) terug naar Lokeren: "Staatsvijand nummer één"</h1>
      <address>
        <time datetime="2019-11-15T08:01:00+00:00">15 Nov 2019, 08:01</time>
      </address>
      <p>
        <b>Peter Maes ging afgelopen jaar door een diep dal. De trainer van Lommel SK werd geviseerd door het Parket in <a href="https://www.voetbalprimeur.be/nieuws/866340/nieuwe-bom-in-voetbalschandaal-peter-maes-opnieuw-ondervraagd-door-speurders-.html">de zaak-Propere Handen</a>. Ondanks zijn nieuwe uitdaging heeft de heisa een grote impact gehad op de mens Maes.</b>
      </p>
      <p>Aanvankelijk zag Maes een interview niet zitten, maar de Limburger stemde uiteindelijk toch toe. "Omdat ik de laatste tien maanden enorm negatief geportretteerd ben. Ik heb zo veel stront over me gehad. Ik was voor sommigen staatsvijand nummer 1. Ik zat in het oog van de storm en wou dat iedereen mij met rust liet. Ik wou uit beeld", aldus Maes in <i>Het Laatste Nieuws</i>.</p>
      <aside>Lees meer<br/><a href="https://www.voetbalprimeur.be/nieuws/901020/vandenbempt-de-aanstelling-van-maes-bij-lommel-leek-wel-de-schande-van-het-jaar-.html?itm_source=www.voetbalprimeur.be&amp;itm_medium=highlighted-content">Vandenbempt: "De aanstelling van Maes bij Lommel leek wel de schande van het jaar"</a></aside>
      <p>Zo wordt Maes ervan verdacht zwart geld gekregen te hebben van zijn makelaar Dejan Veljkovic. "Ik had niet verwacht dat het zo'n impact zou hebben. Ik steek er ook liever geen energie meer in, want dat vraagt mentaal te veel van me. Ik word door sommigen anders bekeken nu, maar ik accepteer dat. De dingen zijn zoals ze zijn. Maar het geeft me wel een ongemakkelijk gevoel."</p>
      <p><b>Terug op Daknam</b><br/>Zaterdag gaat Maes met Lommel op bezoek bij Sporting Lokeren, de club waar hij zijn hoogdagen beleefde als trainer. "Ik was er bij hun laatste thuismatch, om te scouten, en dat was al heel raar. Het voelde niet als thuiskomen. Ik wandelde langs een andere weg binnen, hield me heel afzijdig. Ik ging helemaal aan de buitenkant van de tribune zitten."</p>
      <p>Toch merkte Maes op dat de supporters van Lokeren hem nog niet vergeten zijn. "Niet veel mensen wisten dat ik er was, ik had ook geen kaarten gevraagd. Het deed wel deugd hoe heel wat supporters dag kwamen zeggen toen ze me zagen zitten. Ik voelde enorm veel sympathie."</p>
      <aside>Lees meer<br/><a href="https://www.voetbalprimeur.be/nieuws/900341/maes-snoert-kwatongen-de-mond-waarom-is-dat-een-probleem-.html?itm_source=www.voetbalprimeur.be&amp;itm_medium=highlighted-content">Maes snoert kwatongen de mond: "Waarom is dat een probleem?"</a></aside>
    </article>
  </body>
</html>