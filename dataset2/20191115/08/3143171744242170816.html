<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/messina-dona-2-mila-euro-ai-vigili-del-fuoco-e-loro-li-inviano-ai-colleghi-morti-ad-alessandria.html"/>
    <meta property="og:site_name" content="Tempostretto"/>
    <meta property="article:published_time" content="2019-11-15T08:28:46+00:00"/>
    <meta property="og:title" content="Messina: dona 2 mila euro ai Vigili del Fuoco e loro li inviano ai colleghi morti ad Alessandria"/>
    <meta property="og:description" content="Una signora ha donato i 2 mila euro ai vigili del fuoco di Messina, e loro li hanno inviati alle famiglie delle vittime dell'incendio di Alessandria"/>
  </head>
  <body>
    <article>
      <h1>Messina: dona 2 mila euro ai Vigili del Fuoco e loro li inviano ai colleghi morti ad Alessandria</h1>
      <address><time datetime="2019-11-15T08:28:46+00:00">15 Nov 2019, 08:28</time> by <a rel="author" href="https://www.tempostretto.it/author/rosaria-brancato" target="_blank">Rosaria Brancato</a></address>
      <p>
        <i>Una signora ha donato i 2 mila euro ai vigili del fuoco di Messina, e loro li hanno inviati alle famiglie delle vittime dell'incendio di Alessandria</i>
      </p>
      <p><b>Ha donato duemila euro, in segno di riconoscenza</b> e gratitudine per quanti quotidianamente s’impegnano al servizio di Messina e dei messinesi, spesso tra difficoltà e sacrifici di ogni genere.</p>
      <h3>La donazione</h3>
      <p>La signora, che ha espressamente chiesto di restare anonima, si è recata presso la caserma <b>dei Vigili del Fuoco di Messina</b> in via Salandra ed ha effettuato la donazione chiedendo, che la somma fosse divisa tra i 4 turni che vedono impegnati i pompieri.</p>
      <h3>Il nobile gesto dei Vigili del fuoco</h3>
      <p>E’ stato un momento di grande commozione ma i Vigili del Fuoco di Messina <b>non hanno esitato nel decidere</b>, tutti insieme, che i duemila euro donati sarebbero stati inviati alle <b>famiglie dei loro colleghi morti nell’esplosione della cascina ad Alessandria</b>.</p>
      <p>La somma donata andrà quindi, per volere dei nostri Vigili del Fuoco, alle famiglie di <b>Antonio Candido, Marco Triches e Matteo Gastaldo,</b> morti in servizio ed al servizio dei cittadini. <b>Un gesto nobile</b> e concreto che testimonia anche il grande valore e cuore dei Vigili del Fuoco messinesi.</p>
      <figure>
        <img src="https://www.tempostretto.it/wp-content/uploads/2018/08/vigili-del-fuoco-messinain_1_0.jpg"/>
      </figure>
      <h3>Arrestato il responsabile</h3>
      <p>Intanto sul fronte delle indagini per l’esplosione che ha causato le 3 vittime ad Alessandria, è stato <b><a href="https://www.tempostretto.it/news/reggio-calabria-confessa-io-proprietario-della-cascina-ad-uccidere-antonio-candido-e-gli-altri-due-vigili-una-tentata-frode.html">arrestato il responsabile</a></b>, Giovanni Vincenti, proprietario della cascina che ha confessato. Adesso deve rispondere di disastro doloso, omicidio, lesioni volontarie e con ogni probabilità anche di tentata frode ai danni della compagnia di assicurazione. L’obiettivo era incassare il premio assicurativo di 1 milione e mezzo.</p>
      <h4>Articoli correlati</h4>
    </article>
  </body>
</html>