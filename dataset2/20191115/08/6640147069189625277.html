<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/the-rock-annuncia-la-data-di-uscita-del-film-di-black-adam/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T08:53:00+00:00"/>
    <meta property="og:title" content="The Rock annuncia la data di uscita del film di Black Adam | Cultura Pop"/>
    <meta property="og:description" content="Dopo circa un mese dalla notizia inerente all'inizio delle riprese del film di Black Adam, The Rock annuncia ufficialmente la data di debutto del film."/>
  </head>
  <body>
    <article>
      <h1>The Rock annuncia la data di uscita del film di Black Adam | Cultura Pop</h1>
      <address>
        <time datetime="2019-11-15T08:53:00+00:00">15 Nov 2019, 08:53</time>
      </address>
      <p>Risale a circa un mese fa la notizia inerente all’inizio delle riprese del film di <b>Black Adam,</b> previste per luglio 2020. Ebbene, per la gioia dei fan proprio nelle ore scorse è giunto un nuovo importante “dettaglio” riguardante lo show della <b>DC Films. </b>La notizia arriva proprio dal protagonista principale che farà parte del film Black Adam, vale a dire <b>Dwayne “The Rock” Johnson. </b>Infatti, attraverso un post condiviso sul noto social di Instagram, è stata resa nota la data ufficiale di debutto della pellicola cinematografica diretta da <b>Jaume Collet-Serra.</b></p>
      <p>Dunque secondo quanto riportato dalla notizia postata sul social, che è stata accompagnata da un <b>bellissimo concept art</b>, la data per il lancio nelle sale cinematografiche dell’attesissimo film è prevista, negli Stati Uniti, per il giorno<b> 22 dicembre 2021</b>. Quindi, tra un paio di anni, nel periodo natalizio, la pellicola sarà pronta per dare del filo da torcere ai suoi rivali cercando di raggiungere il maggior incasso al botteghino USA e non solo. La notizia, come potete vedere dal post condiviso di seguito, è stata “confezionata” con una lunga didascalia.</p>
      <figure>
        <embed-post data-src="https://www.instagram.com/p/B42odCrFF42" data-service="Instagram"/>
      </figure>
      <p>Ecco, tradotto, quanto scritto da <b>Dwayne “The Rock” Johnson </b>su Instagram:</p>
      <p>
        <i>“L’uomo in nero. Come tanti bambini ormai cresciuti, ho desiderato a lungo diventare un supereroe. Avere super poteri fantastici, lottare per ciò che è giusto e proteggere sempre le persone. Tutto è cambiato per me quando avevo dieci anni, quando venni introdotto per la prima volta al più grande supereroe di sempre, Superman. Da bambino, Superman era l’eroe che volevo diventare. Pochi anni dopo la mia fantasia, capii che non potevo essere Superman, perché lui era il solo grande eroe. Ero troppo ribelle. Troppo sconclusionato. Troppe in conflitto con le tante convenzioni e le autorità. Nonostante i miei problemi, ero comunque un bravo ragazzo con un grande cuore – solo facevo le cose a modo mio. Adesso, ormai uomo, con lo stesso DNA che avevo da bambino, posso finalmente annunciarvi che i miei sogni da supereroe si sono finalmente avverati. Sono onorato di unirmi all’iconico universo cinematografico DC con il grande piacere di vestire i panni di Black Adam”.</i>
      </p>
      <p>Cosa ne pensate?</p>
      <blockquote>In attesa di vedere la nuova pellicola, a<a href="https://toms.it/yRCdH"> questo link</a>, sono disponibili molti prodotti marchiati DC Film. Date un’occhiata!</blockquote>
    </article>
  </body>
</html>