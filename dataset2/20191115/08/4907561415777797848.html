<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/babalar-kizlariyla-birlikte-bale-yapti-2219526"/>
    <meta property="og:site_name" content="Posta"/>
    <meta property="article:published_time" content="2019-11-15T08:48:24+00:00"/>
    <meta property="og:title" content="Babalar kızlarıyla birlikte bale yaptı"/>
    <meta property="og:description" content="ABDdeki bir okulda babalar ve kızlarını birlikte bale yaparken gösteren bir video viral oldu.Pensilvanya eyaletinin Philadelphia kentinde çekilen video, Echappe Dans ve Sanat Okulunun kurucusu Erin Lee tarafından pazar günü sosyal medyaya yüklendi. Dünya çapında paylaşılan video, yüz binlerce kez izlendi ve ünlü isimlerden de beğeni topladı."/>
  </head>
  <body>
    <article>
      <h1>Babalar kızlarıyla birlikte bale yaptı</h1>
      <address>
        <time datetime="2019-11-15T08:48:24+00:00">15 Nov 2019, 08:48</time>
      </address>
      <h3>ABD'deki bir okulda babalar ve kızlarını birlikte bale yaparken gösteren bir video viral oldu.Pensilvanya eyaletinin Philadelphia kentinde çekilen video, Echappe Dans ve Sanat Okulu'nun kurucusu Erin Lee tarafından pazar günü sosyal medyaya yüklendi. Dünya çapında paylaşılan video, yüz binlerce kez izlendi ve ünlü isimlerden de beğeni topladı.</h3>
      <p>Echappe Dans ve Sanat Okulu'nun kurucusu Erin Lee, sosyal medyaya yüklediği video hakkında, insanların babalara dair ön yargılarını yıkmayı sevdiğini söylüyor. Lee, <b>BBC</b>'ye yaptığı açıklamada, "<b><i>Kendilerini bu şekilde adamış olmaları çok güzel"</i></b> diyor. Ağırlıklı olarak Afrika kökenli Amerikalıların geldiği bir dans okulu olduklarını söyleyen Lee, babaların önyargılarla karşılaştığını ifade ederek, <b>"Onlara baktığınızda, harika babalar olacaklarını beklemiyorsunuz. Bu doğru değil. Bu nedenle insanların fikirlerini biraz değiştirebilmek için platformumuzu kullanıyor olmamız çok iyi" </b>diyor.</p>
      <p>Lee babaların kızlarını okula bırakıp, okuldan almaları ve çocukların dans yaşamlarında etkin bir rol oynamaları nedeniyle fikrin ortaya çıktığını söyledi:</p>
      <p>
        <b>
          <i>"İki yıl önce 'Dansa katılma fikrine ne dersiniz?' dedik ama 'Hayır' dediler. Dans salonunda yer almalarını sağlamak zor oldu. İki yıl sonra, kendilerini adamış haldeler ve bu tarz babaların bu tür bir şeyin parçası olacağını düşünmezsiniz."</i>
        </b>
      </p>
      <figure>
        <embed-post data-src="https://www.instagram.com/p/B4p16DtBBqK" data-service="Instagram"/>
      </figure>
      <h3>'Liderlik vasfını üstleniyorlar'</h3>
      <p>Kız çocuklarının babaları yanlarındayken "liderlik vasfını üstlendiklerini" söyleyen Lee, "Doğal olarak babalarının bildiklerinden daha fazlasını biliyorlar, bu nedenle o anda eğitici olmaktan ötürü çok heyecanlılar" diye konuştu ve ekledi:</p>
      <p>
        <b>
          <i>"Babalarının ayaklarını, dizlerini büküşlerini düzeltiyorlar, bu yüzden bütün bu süreçte çok neşeliler."</i>
        </b>
      </p>
      <figure>
        <iframe data-src="https://twitter.com/ava/status/1194296509052989441?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>'Kızımı desteklemek için yapmak istedim'</h3>
      <p><a href="https://www.posta.com.tr/haberler/baba">Baba</a>-kız aktivitesi, okulda bir ay boyunca süren topluluk faaliyetlerinin bir parçası.</p>
      <p>"<b>Good Morning America</b>" (Günaydın Amerika) isimli bir televizyon programına konuşan bir baba, <b><i>"Kızıma yaşamak ve yeni şeyler denemek zorunda olduğunu aşılıyorum. Benim için tereddüt edecek bir durum yoktu. Kızım için orada olmak ve onu desteklemek, bunu yapmak istedim"</i></b> dedi.</p>
      <p>Video, aralarında Amerikalı oyuncu Jennifer Garner'ın da olduğu bir dizi ünlü tarafından paylaşıldı.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/alisan-ve-buse-varoldan-2-yil-kutlamasi-2219640">
          <img src="https://i.pstimaj.com/img/100/180x95/5dce843566a97cda0e80b217"/>
        </a>
      </figure>
      <p>
        <a href="https://www.posta.com.tr/alisan-ve-buse-varoldan-2-yil-kutlamasi-2219640">1 Alişan ve Buse Varol'dan 2. yıl kutlaması</a>
      </p>
      <figure>
        <a href="https://www.posta.com.tr/silili-sarkici-mon-laferteden-ustsuz-protesto-2219633">
          <img src="https://i.pstimaj.com/img/100/180x95/5dce80a366a97cd8fb6da6e9"/>
        </a>
      </figure>
      <p>
        <a href="https://www.posta.com.tr/silili-sarkici-mon-laferteden-ustsuz-protesto-2219633">2 Şilili şarkıcı Mon Laferte'den üstsüz protesto</a>
      </p>
      <figure>
        <a href="https://www.posta.com.tr/adliye-onunde-ilginc-anlar-bosanmasini-boyle-kutladi-2219634">
          <img src="https://i.pstimaj.com/img/100/180x95/5dce7fd866a97cda0e80b210"/>
        </a>
      </figure>
      <p>
        <a href="https://www.posta.com.tr/adliye-onunde-ilginc-anlar-bosanmasini-boyle-kutladi-2219634">3 Adliye önünde ilginç anlar! Boşanmasını böyle kutladı</a>
      </p>
      <figure>
        <a href="https://www.posta.com.tr/istanbulda-3-kisinin-cesedi-bulundu-siyanur-tespit-edildi-2219487">
          <img src="https://i.pstimaj.com/img/100/180x95/5dce4a7eae298b36de54c1a5"/>
        </a>
      </figure>
      <p>
        <a href="https://www.posta.com.tr/istanbulda-3-kisinin-cesedi-bulundu-siyanur-tespit-edildi-2219487">4 İstanbul'da 3 kişinin cesedi bulundu! Siyanür tespit e...</a>
      </p>
      <figure>
        <a href="https://www.posta.com.tr/mucize-doktor-11-bolum-fragmani-yayinladi-ali-icin-buyuk-bir-firsat-doguyor-2219529">
          <img src="https://i.pstimaj.com/img/100/180x95/5dce6aab66a97cd00374c96b"/>
        </a>
      </figure>
      <p>
        <a href="https://www.posta.com.tr/mucize-doktor-11-bolum-fragmani-yayinladi-ali-icin-buyuk-bir-firsat-doguyor-2219529">5 Mucize Doktor 11. bölüm fragmanı yayınladı: Ali için b...</a>
      </p>
      <figure>
        <a href="https://www.posta.com.tr/masterchefte-olay-adalet-bu-gece-mi-bitti-2219515">
          <img src="https://i.pstimaj.com/img/100/180x95/5dce5b0d66a97cd00374c943"/>
        </a>
      </figure>
      <p>
        <a href="https://www.posta.com.tr/masterchefte-olay-adalet-bu-gece-mi-bitti-2219515">6 MasterChef'te olay: Adalet bu gece mi bitti?</a>
      </p>
      <figure>
        <a href="https://www.posta.com.tr/orkun-isitmak-acikladi-hangi-gazeteci-exatlon-turkiyede-yarisacak-2219519">
          <img src="https://i.pstimaj.com/img/100/180x95/5dce611266a97cd00374c954"/>
        </a>
      </figure>
      <p>
        <a href="https://www.posta.com.tr/orkun-isitmak-acikladi-hangi-gazeteci-exatlon-turkiyede-yarisacak-2219519">7 Orkun Işıtmak açıkladı: Hangi gazeteci Exatlon Türkiye...</a>
      </p>
      <figure>
        <a href="https://www.posta.com.tr/ozge-ulusoydan-terk-edildi-iddialarina-yanit-2219513">
          <img src="https://i.pstimaj.com/img/100/180x95/5dce58c966a97cd004710661"/>
        </a>
      </figure>
      <p>
        <a href="https://www.posta.com.tr/ozge-ulusoydan-terk-edildi-iddialarina-yanit-2219513">8 Özge Ulusoy'dan 'terk edildi' iddialarına yanıt</a>
      </p>
      <figure>
        <a href="https://www.posta.com.tr/kocasini-terk-etti-pisman-olup-catiya-cikti-2219507">
          <img src="https://i.pstimaj.com/img/100/180x95/5dce55a9ae298b3632dae927"/>
        </a>
      </figure>
      <p>
        <a href="https://www.posta.com.tr/kocasini-terk-etti-pisman-olup-catiya-cikti-2219507">9 Kocasını terk etti, pişman olup çatıya çıktı</a>
      </p>
      <figure>
        <a href="https://www.posta.com.tr/dizi-oyuncusu-aradiklarini-soyleyip-dolandiriyorlar-2219468">
          <img src="https://i.pstimaj.com/img/100/180x95/5dce2c4eae298b2d0d075ad4"/>
        </a>
      </figure>
      <p>
        <a href="https://www.posta.com.tr/dizi-oyuncusu-aradiklarini-soyleyip-dolandiriyorlar-2219468">10 Dizi oyuncusu aradıklarını söyleyip dolandırıyorlar</a>
      </p>
      <figure>
        <img src="https://i.pstimaj.com/img/78/90x50/5dc9224666a97cf379703ec0"/>
      </figure>
      <p>SIRADAKİ HABER Pablo Escobar'ın bilinmeyenlerini kitapta anlattılar</p>
    </article>
  </body>
</html>