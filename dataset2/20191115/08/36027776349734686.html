<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/15/kitob-davlat-geologik-qoriqxonasini-milliy-geologiya-tabiat-bogiga-aylantirish-rejalashtirilmoqda/?utm_source=daryo_lotin"/>
    <meta property="og:site_name" content="Daryo"/>
    <meta property="article:published_time" content="2019-11-15T08:16:00+00:00"/>
    <meta property="og:title" content="“Kitob davlat geologik qo‘riqxonasi”ni milliy geologiya tabiat bog‘iga aylantirish rejalashtirilmoqda"/>
    <meta property="og:description" content="Tabiat bog‘i Davlat geologiya va mineral resurslar qo‘mitasi tizimidagi mas’uliyati cheklangan jamiyat shaklida tashkil etilishi rejalashtirilmoqda"/>
  </head>
  <body>
    <article>
      <h1>“Kitob davlat geologik qo‘riqxonasi”ni milliy geologiya tabiat bog‘iga aylantirish rejalashtirilmoqda</h1>
      <address>
        <time datetime="2019-11-15T08:16:00+00:00">15 Nov 2019, 08:16</time>
      </address>
      <p>Qashqadaryo viloyatining Kitob tumanidagi “Kitob davlat geologik qo‘riqxonasi”ni “Kitob milliy geologiya bog‘i”ga aylantirish rejalashtirilmoqda. Bu haqdagi Vazirlar Mahkamasi qarorining loyihasi Qonun hujjatlari muhokamasi portaliga <a href="https://regulation.gov.uz/uz/document/10203">joylashtirildi</a>.</p>
      <figure>
        <img src="https://s.daryo.uz/wp-content/uploads/2019/11/%D0%91%D0%B5%D0%B7-%D0%BD%D0%B0%D0%B7%D0%B2%D0%B0%D0%BD%D0%B8%D1%8F-2-600x449.jpg"/>
        <figcaption>Foto: Ekologiya va atrof muhitni muhofaza qilish davlat qo‘mitasi</figcaption>
      </figure>
      <p>Qo‘riqxonani milliy geologiya bog‘iga aylantirishdan quyidagi maqsadlar ko‘zlanmoqda:</p>
      <ul>
        <li>Kitob Davlat geologik qo‘riqxonasida joylashgan xalqaro ahamiyatga ega “Zinzilban” geologik kesmasini, geologik merosini va bioxilma-xilligini saqlab qolish va muhofaza qilish;</li>
        <li>alohida ekologik, madaniy va estetik qimmatga ega bo‘lgan tabiy obyektlar va majmualarni, ilmiy va madaniy meroslarini saqlab qolish;</li>
        <li>hudud jozibadorligi tufayli mahalliy va xorijiy sayyohlarni ushbu geologik meros, uning bioxilma-xilliklari bilan tanishishiga imkon yaratish;</li>
        <li>hududning geoturizm salohiyatini yanada rivojlantirish.</li>
      </ul>
      <p>Mazkur geologiya tabiat bog‘i Davlat geologiya va mineral resurslar qo‘mitasi tizimidagi mas’uliyati cheklangan jamiyat shaklida tashkil etilishi rejalashtirilmoqda.</p>
      <p>Qaror loyihasining muhokamasi 29-noyabrgacha davom etadi.</p>
    </article>
  </body>
</html>