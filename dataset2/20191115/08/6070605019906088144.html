<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/media/premis-ondas-evole-pepa-bueno-buenafuente-berto-romero-carlos-alsina-herrera-missatge-concordia_0_2344565578.html"/>
    <meta property="og:site_name" content="Ara.cat"/>
    <meta property="article:published_time" content="2019-11-15T08:01:42+00:00"/>
    <meta property="og:title" content="Carlos Herrera recull l’Ondas amb “un missatge de concòrdia”"/>
    <meta property="og:description" content="Buenafuente i Romero també van ser guardonats per 'Nadie sabe nada'"/>
  </head>
  <body>
    <article>
      <h1>Carlos Herrera recull l’Ondas amb “un missatge de concòrdia”</h1>
      <h2>Buenafuente i Romero també van ser guardonats per 'Nadie sabe nada'</h2>
      <address>
        <time datetime="2019-11-15T08:01:42+00:00">15 Nov 2019, 08:01</time>
      </address>
      <p>Carlos Herrera es va convertir en el protagonista de la gala dels premis Ondas -atorgats anualment per Ràdio Barcelona- a l’agrair el seu guardó al millor professional de la ràdio amb un discurs en català que, segons va dir, volia ser “un missatge de concòrdia i unitat”. Durant la cerimònia, que va tenir lloc ahir al Gran Teatre del Liceu de Barcelona i va comptar amb Juan Carlos Ortega com a mestre de cerimònies, també es va premiar Pepa Bueno, que va cridar a la resistència de la professió en una “època d’assetjament i insult als periodistes”.</p>
      <p>Uns altres que van rebre premi en l’edició 66 dels Ondas van ser Andreu Buenafuente i Berto Romero, que van ser guardonats pel programa <i>Nadie sabe nada</i>, reconegut com a millor idea radiofònica. Per la seva banda, Jordi Évole va recollir el premi al millor programa d’actualitat per <i>Salvados</i>. El comunicador va aprofitar el seu agraïment per ironitzar sobre les situacions de pressió que han denunciat en els últims mesos els professionals de la comunicació. La gran absent de la nit va ser Rosalía, premi al fenomen musical de l’any, ja que era a Las Vegas (EUA) per assistir als Grammy Llatins.</p>
    </article>
  </body>
</html>