<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597423/triantaeksi-xronia-apo-tin-paranomi-anakiryksi-tou-psevdokratous"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T08:06:00+00:00"/>
    <meta property="og:title" content="Τριανταέξι χρόνια από την παράνομη ανακήρυξη του ψευδοκράτους"/>
    <meta property="og:description" content="Συμπληρώνονται σήμερα 36 χρόνια από την παράνομη ανακήρυξη του ψευδοκράτους από τους Τουρκοκύπριους. Η διεθνής κοινότητα, με σειρά ψηφισμάτων του Συμβουλίου..."/>
  </head>
  <body>
    <article>
      <h1>Τριανταέξι χρόνια από την παράνομη ανακήρυξη του ψευδοκράτους</h1>
      <address><time datetime="2019-11-15T08:06:00+00:00">15 Nov 2019, 08:06</time> by <a rel="author">SigmaLive</a></address>
      <p><b>Συμπληρώνονται σήμερα 36 χρόνια από την παράνομη ανακήρυξη του ψευδοκράτους από τους Τουρκοκύπριους. Η διεθνής κοινότητα, με σειρά ψηφισμάτων του Συμβουλίου Ασφαλείας των Ηνωμένων Εθνών, χαρακτήρισε την ανακήρυξη του ψευδοκράτους νομικά άκυρη και κάλεσε όλα τα κράτη μέλη του ΟΗΕ να μην αναγνωρίσουν το αποτέλεσμά της.<br/></b> <br/>Συγκεκριμένα, με τα ψηφίσματα 541 και 550, το Συμβούλιο Ασφαλείας των Ηνωμένων Εθνών «καταδικάζει την απόπειρα απόσχισης τμήματος της Κυπριακής Δημοκρατίας, θεωρεί την ενέργεια αυτή νομικά άκυρη και ζητά την ανάκλησή της. Ταυτόχρονα, καλεί όλα τα κράτη να μην την αναγνωρίσουν και να σέβονται την ανεξαρτησία, την εδαφική ακεραιότητα και την ενότητα της Κυπριακής Δημοκρατίας».<br/> <br/>Διάφορες εκδηλώσεις πραγματοποιούνται σήμερα για καταδίκη της παράνομης ανακήρυξης του ψευδοκράτους.<br/> <br/>Κόμματα και οργανώσεις εξέδωσαν ανακοινώσεις καταδίκης της παράνομης ανακήρυξης και καλούν σε συστράτευση για δικαίωση του αγώνα για επανένωση της Κύπρου.</p>
    </article>
  </body>
</html>