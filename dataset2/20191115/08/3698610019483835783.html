<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/kolomoyskiy-naynyav-dlya-zahistu-advokata-trampa-329732_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T08:51:00+00:00"/>
    <meta property="og:title" content="Коломойський найняв для захисту адвоката Трампа"/>
    <meta property="og:description" content="Касовіц захищатиме інтереси українського олігарха в американському суді у справі про відмивання коштів.  "/>
  </head>
  <body>
    <article>
      <h1>Коломойський найняв для захисту адвоката Трампа</h1>
      <h2>Касовіц захищатиме інтереси українського олігарха в американському суді у справі про відмивання коштів.  </h2>
      <address>
        <time datetime="2019-11-15T08:51:00+00:00">15 Nov 2019, 08:51</time>
      </address>
      <p>Адвокат Марк Касовіц який впродовж декількох років працював з президентом США Дональдом Трампом, представлятиме в суді інтереси <a href="https://dt.ua/ECONOMICS/kolomoyskiy-planuye-povernuti-privatbank-abo-otrimati-kompensaciyu-329526_.html"><b>українського бізнесмена Ігоря Коломойського</b></a> у справі про відмивання грошей, повідомляє <a href="https://www.bloomberg.com/news/articles/2019-11-14/trump-lawyer-kasowitz-takes-on-ukrainian-billionaire-as-client">Bloomberg </a>з посиланням на документи суду.</p>
      <p>"Марк Касовіц, нью-йоркський адвокат, який багато років працював на Трампа і допомагав йому координувати свою реакцію на розслідування, проведене спеціальним радником США по Росії, недавно підписав угоду про захист американських ділових партнерів Ігоря Коломойського, згідно із заявою суду в Делавер", - пише агентство.</p>
      <p>За даними Bloomberg, адвокат захищатиме Коломойського за цивільним позовом, в якому бізнесмена звинувачують у виведенні декількох мільярдів доларів з Приватбанку. Згідно з даними обвинувачення, на ці кошти Коломойський придбав в США кілька компаній та офісних будівель. Позов розглядається в канцелярських суді американського штату Делавер.</p>
      <p>"Включення Касовіца до цієї справи додає інтриги, враховуючи його тісний зв'язок з Трампом та розслідування імпічменту в Конгресі після спроби Трампа змусити Зелінського розпочати кримінальне розслідування, яке може принести користь йому користь у виборчій кампанії", - зазначає агентство.</p>
      <p>Нагадаємо, в квітні стало відомо, що <a href="https://dt.ua/ECONOMICS/fbr-rozsliduye-mozhlivi-finansovi-zlochini-kolomoyskogo-zmi-307924_.html"><b>Федеральне бюро розслідувань США розслідує можливі фінансові злочини українського олігарха</b></a>, колишнього власника націоналізованого Приватбанку Ігоря Коломойського.</p>
      <p>Ігоря Коломойського і його бізнеспартнера Геннадія Боголюбова в США<a href="https://dt.ua/POLITICS/kolomoyskogo-i-bogolyubova-u-ssha-zvinuvachuyut-u-nanesenni-zbitkiv-privatbanku-zmovi-ta-nezakonnomu-zbagachenni-315263_.html"><b> звинувачують у нанесенні збитків банку і легалізації на території США сотень мільйонів доларів,</b></a> отриманих незаконним шляхом, змові, незаконному збагаченні.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>