<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/etf-e-certificati/613983/banca-imi-nuova-infornata-di-certificati-cash-collect"/>
    <meta property="og:site_name" content="bluerating"/>
    <meta property="article:published_time" content="2019-11-15T08:03:38+00:00"/>
    <meta property="og:title" content="Banca Imi, nuova infornata di certificati cash collect"/>
    <meta property="og:description" content="Si amplia la gamma degli strumenti di investimento emessi da Banca IMI, la casa di investimento del gruppo Intesa Sanpaolo."/>
  </head>
  <body>
    <article>
      <h1>Banca Imi, nuova infornata di certificati cash collect</h1>
      <address><time datetime="2019-11-15T08:03:38+00:00">15 Nov 2019, 08:03</time> by <a rel="author">Redazione</a></address>
      <p>Si amplia ulteriormente la gamma degli strumenti di investimento emessi da Banca IMI, grazie ad una nuova proposta di Certificati emessi dalla casa di investimento del gruppo Intesa Sanpaolo: si tratta di 19 Premium Cash Collect Certificate, che saranno quotati sul mercato SeDeX di Borsa Italiana a partire dal 15 Novembre 2019.</p>
      <p><b>ELEMENTI CHIAVE PREMI FISSI:</b> Dal 5,45% al 8,00% FREQUENZA PREMI: Annuali SCADENZA: 13 novembre 2023 BARRIERA EUROPEA: Dal 55% al 85%.</p>
      <figure>
        <img src="https://www.bluerating.com/wp-content/uploads/2019/11/Schermata-2019-11-15-alle-08.57.51.png"/>
      </figure>
      <p>I nuovi Certificati Premium Cash Collect di Banca IMI sono Certificati d’Investimento a Capitale Condizionatamente Protetto che hanno la peculiarità di corrispondere all’investitore tre Premi Fissi Incondizionati annuali durante la vita del certificato e un quarto Premio Condizionato alla scadenza. In particolare, tutti i certificati Premium Cash Collect quotati il 15 novembre hanno le seguenti caratteristiche: prezzo di emissione pari a 100 Euro, durata di 4 anni e barriera osservata unicamente alla scadenza; prevedono il pagamento di 3 premi fissi incondizionati, indipendentemente dall’ andamento dell’azione sottostante e 1 premio condizionato alla scadenza: affinché avvenga il pagamento del premio condizionato e venga rimborsato il prezzo di emissione a scadenza, è sufficiente che il sottostante, nella data di valutazione finale, abbia un valore maggiore o uguale al Livello Barriera. Per questo motivo anche in caso di lievi ribassi dell’azione sottostante, il rendimento del Certificate risulta essere positivo. A titolo di esempio, vediamo in dettaglio il funzionamento di un certificato: il Premium Cash Collect su Twitter (ISIN IT0005390098).</p>
      <p>L’investitore avrà la possibilità di acquistare questo strumento direttamente sul mercato SeDeX di Borsa Italiana a partire dal 15 novembre attraverso il proprio intermediario finanziario di fiducia, phone banking o internet banking. Il certificato pagherà 3 premi fissi incondizionati di Euro 7,10 per ogni strumento nelle seguenti date*: 12 novembre 2020 – 12 novembre 2021 – 14 novembre 2022 *affinché vengano riconosciuti i premi alle date di pagamento è necessario che i certificati siano acquistati entro 3 giorni lavorativi prima delle date effettive di pagamento Ricordiamo che nelle date sopra elencata il pagamento dei premi avviene indipendentemente della performance del sottostante. Qualora il valore dell’azione Twitter dovesse essere al di sotto del livello barriera (pari a 20,3550), il certificato pagherà in ogni caso l’importo di Euro 7,10. Nel giorno di scadenza del certificato (13 novembre 2023) l’investitore percepirà il prezzo di emissione del certificato di Euro 100 maggiorato dell’ultimo premio condizionato di Euro 7,10 qualora il valore dell’azione Twitter (alla data di valutazione finale del 9 novembre 2023) dovesse essere pari o superiore del livello barriera (pari a 20,3550). In caso contrario l’investitore subirà una perdita commisurata a quella che avrebbe ottenuto investendo direttamente nell’azione sottostante. L’investimento in Certificati con azione sottostante denominata in una valuta diversa dall’Euro, non comporta per l’investitore il rischio legato all’andamento del tasso di cambio: tutti i certificati sono denominati in euro e sia i premi intermedi che il rimborso a scadenza avvengono in euro.</p>
      <related>
        <a href="https://www.bluerating.com/etf-e-certificati/609481/da-banca-imi-27-nuovi-certificati-bonus-cap"/>
        <a href="https://www.bluerating.com/etf-e-certificati/606363/certificati-da-banca-imi-27-nuovi-premium-cash-collect"/>
        <a href="https://www.bluerating.com/etf-e-certificati/597709/certificati-i-nuovi-bonus-cap-di-banca-imi"/>
      </related>
    </article>
  </body>
</html>