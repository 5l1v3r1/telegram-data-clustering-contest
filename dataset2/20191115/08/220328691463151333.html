<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/daritkova-lekuvayte-se-predi-bolnichni-406769.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-15T08:48:08+00:00"/>
    <meta property="og:title" content="Дариткова: Лекувайте се преди болнични"/>
    <meta property="og:description" content="Управляващите предложиха вчера първият ден от болничните да не се плаща"/>
  </head>
  <body>
    <article>
      <h1>Дариткова: Лекувайте се преди болнични</h1>
      <address><time datetime="2019-11-15T08:48:08+00:00">15 Nov 2019, 08:48</time> by <a rel="author">Редактори, кадър БНТ</a></address>
      <p>Управляващите предложиха вчера първият ден от болничните да не се плаща. Това ще накара хората да се замислят дали може да изчакат и да се лекуват преди да си вземат болнични, заяви тази сутрин пред БНТ председателката на парламентарната група на ГЕРБ д-р Даниела Дариткова.</p>
      <p>Д-р Дариткова обяви, че и на нея самата ѝ е трудно като практикуващ лекар някой път с тези болнични.</p>
      <p>Тя обясни, че сумите, които се изплащат за тези дни са нараснали от 313 милиона лева до 632 милиона лева. Това затруднява както държавното обществено осигуряване, така и работодателите, заяви тя.</p>
      <p>"Темата се разисква дълго време. Не е предложено никакво разумно и рационално решение", каза още д-р Дариткова.</p>
      <p>Според нея от коалицията предлагат една стъпка напред към това да се помисли как може да се ограничи неправомерното ползване на болнични.</p>
      <p>Тя обясни, че мерките няма да важат за малките деца, за родителите, които ползват болничен за гледане на болно дете и за пострадалите при трудова злополука. За приетите в болница по клинични пътеки механизмите са различни, напомни д-р Даниела Дариткова.</p>
    </article>
  </body>
</html>