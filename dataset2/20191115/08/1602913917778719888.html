<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/companii/cifra-de-afaceri-din-comertul-cu-ridicata-a-crescut-la-noua-luni-cu-5-4-18588243"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-15T08:53:00+00:00"/>
    <meta property="og:title" content="Cifra de afaceri din comerţul cu ridicata a crescut la nouă luni cu 5,4%"/>
    <meta property="og:description" content="Cifra de afaceri din comerţul cu ridicata (cu excepţia comerţului cu autovehicule şi motociclete) a crescut în septembrie, faţă de luna precedentă, atât ca serie brută, cât şi ca serie ajustată în funcţie de numărul de zile lucrătoare şi de sezonalitate, cu 6,6%, respectiv 4,1%."/>
  </head>
  <body>
    <article>
      <h1>Cifra de afaceri din comerţul cu ridicata a crescut la nouă luni cu 5,4%</h1>
      <address>
        <time datetime="2019-11-15T08:53:00+00:00">15 Nov 2019, 08:53</time>
      </address>
      <p>Cifra de afaceri din comerţul cu ridicata (cu excepţia comerţului cu autovehicule şi motociclete) a crescut în septembrie, faţă de luna precedentă, atât ca serie brută, cât şi ca serie ajustată în funcţie de numărul de zile lucrătoare şi de sezonalitate, cu 6,6%, respectiv 4,1%.</p>
      <p>Faţă de septembrie 2018, afacerile din comerţ au crescut cu 6,7%, ca serie brută , şi cu 4,9%, ca serie ajustată.</p>
      <p>În primele nou luni, cifra de afaceri din comerţ a crescut  atât ca serie brută, cât şi ca serie ajustată în funcţie de numărul de zile lucrătoare şi de sezonalitate cu 5,4%, respectiv cu 6,4%.</p>
      <p>Cifra de afaceri din comerţul cu ridicata (cu excepţia comerţului cu autovehicule şi motociclete), serie brută, în luna septembrie 2019, comparativ cu luna precedentă, în termeni nominali, a crescut pe ansamblu cu 6,6% datorită creşterii cifrei de afaceri din: comerţul cu ridicata al produselor agricole brute şi al animalelor vii (+25,1%), activităţile de intermediere în comerţul cu ridicata (+14,5%), comerţul cu ridicata al echipamentului informatic şi de telecomunicaţii (+12,8%), comerţul cu ridicata nespecializat (+10,5%), comerţul cu ridicata al altor maşini, echipamente şi furnituri (+8,0%), comerţul cu ridicata al bunurilor de consum, altele decât cele alimentare (+6,6%) şi din comerţul cu ridicata specializat al altor produse (+4,6%). Cifra de afaceri din comerţul cu ridicata al produselor alimentare, al băuturilor şi al tutunului a scăzut cu 4,3%.</p>
      <p>Cifra de afaceri din comerţul cu ridicata (cu excepţia comerţului cu autovehicule şi motociclete), serie ajustată în funcţie de numărul de zile lucrătoare şi de sezonalitate, în luna septembrie 2019, comparativ cu luna precedentă, în termeni nominali, a crescut, pe ansamblu, cu 4,1%.</p>
      <p>Cifra de afaceri din comerţul cu ridicata (cu excepţia comerţului cu autovehicule şi motociclete), serie brută, în luna septembrie 2019, comparativ cu luna septembrie 2018, în termeni nominali, a crescut pe ansamblu cu 6,7% datorită creşterii din comerţul cu ridicata al altor maşini, echipamente şi furnituri (+16,2%), comerţul cu ridicata nespecializat (+15,2%), comerţul cu ridicata al bunurilor de consum, altele decât cele alimentare (+9,0%), comerţul cu ridicata al produselor alimentare, al băuturilor şi al tutunului (+8,8%), comerţul cu ridicata al echipamentului informatic şi de telecomunicaţii (+7,3%), comerţul cu ridicata specializat al altor produse (+6,4%) şi din comerţul cu ridicata al produselor agricole brute şi al animalelor vii (+3,9%). Cifra de afaceri din activităţile de intermediere în comerţul cu ridicata a scăzut cu 19,9%.</p>
      <p>Cifra de afaceri din comerţul cu ridicata (cu excepţia comerţului cu autovehicule şi motociclete), serie ajustată în funcţie de numărul de zile lucrătoare şi de sezonalitate, în luna septembrie 2019, comparativ cu luna septembrie 2018, în termeni nominali, a crescut, pe ansamblu, cu 4,9%.</p>
      <p>Cifra de afaceri din comerţul cu ridicata, serie brută, în perioada 1.I-30.IX.2019 , comparativ cu perioada 1.I-30.IX.2018, în termeni nominali, a crescut cu 5,4% datorită creşterii cifrei de afaceri din: comerţul cu ridicata al bunurilor de consum, altele decât cele alimentare (+12,5%), comerţul cu ridicata al altor maşini, echipamente şi furnituri (+10,7%), comerţul cu ridicata al echipamentului informatic şi de telecomunicaţii (+9,8%), comerţul cu ridicata nespecializat (+9,5%), comerţul cu ridicata al produselor alimentare, al băuturilor şi al tutunului (+5,9%) şi comerţul cu ridicata specializat al altor produse (+2,3%). Cifra de afaceri a scăzut la activităţile de intermediere în comerţul cu ridicata (-10,2%) şi la comerţul cu ridicata al produselor agricole brute şi al animalelor vii (-0,8%).</p>
      <p>Cifra de afaceri din comerţul cu ridicata, serie ajustată în funcţie de numărul de zile lucrătoare şi de sezonalitate, în perioada 1.I-30.IX.2019 comparativ cu perioada 1.I-30.IX.2018, în termeni nominali, a crescut, pe ansamblu, cu 6,4%.</p>
    </article>
  </body>
</html>