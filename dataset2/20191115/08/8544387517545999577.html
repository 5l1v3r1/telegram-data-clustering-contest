<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/15/dimosio-epipleon-adeia-se-ergazomenes-gia-ginekologiko-elenxo/"/>
    <meta property="og:site_name" content="neolaia.gr"/>
    <meta property="article:published_time" content="2019-11-15T08:22:41+00:00"/>
    <meta property="og:title" content="Δημόσιο: Επιπλέον άδεια σε όλες τις εργαζόμενες για γυναικολογικό έλεγχο"/>
    <meta property="og:description" content="Νομοθετική ρύθμιση, με την οποία θα δίνεται άδεια μίας ημέρας το χρόνο στις γυναίκες υπαλλήλους του δημόσιου και ευρύτερου δημόσιου τομέα, καθώς και της Τοπικής Αυτοδιοίκησης, προκειμένου να υποβάλλονται σε γυναικολογικό έλεγχο, ανακοίνωσε ότι θα προωθήσει το Υπουργείο Εσωτερικών."/>
  </head>
  <body>
    <article>
      <h1>Δημόσιο: Επιπλέον άδεια σε όλες τις εργαζόμενες για γυναικολογικό έλεγχο</h1>
      <h2>Η νομοθετική ρύθμιση που αναμένεται να προωθήσει το ΥΠΕΣ</h2>
      <address><time datetime="2019-11-15T08:22:41+00:00">15 Nov 2019, 08:22</time> by <a rel="author">neolaia.gr Team</a></address>
      <p>Νομοθετική ρύθμιση, με την οποία θα δίνεται άδεια μίας ημέρας το χρόνο στις γυναίκες υπαλλήλους του δημόσιου και ευρύτερου δημόσιου τομέα, καθώς και της Τοπικής Αυτοδιοίκησης, προκειμένου να υποβάλλονται σε γυναικολογικό έλεγχο, ανακοίνωσε ότι θα προωθήσει το Υπουργείο Εσωτερικών.</p>
      <p>Η νομοθετική ρύθμιση που θα καταθέσει ο Υπουργός Εσωτερικών, Τάκης Θεοδωρικάκος και η οποία θα έχει ισχύ από την πρώτη του νέου έτους, θα αναφέρει:</p>
      <p>«Στο άρθρο 50 του Κώδικα Κατάστασης Δημόσιων Πολιτικών Διοικητικών Υπαλλήλων και Υπαλλήλων Ν.Π.Δ.Δ. (ν.3528/2007) και στο άρθρο 57 του Κώδικα Κατάστασης Δημοτικών και Κοινοτικών Υπαλλήλων (ν. 3584/2007), όπως έχουν τροποποιηθεί και ισχύουν, προστίθεται παράγραφος 9 ως εξής:</p>
      <p>α) <i>«Στις υπαλλήλους χορηγείται κατόπιν βεβαίωσης του θεράποντος ιατρού μία (1) ημέρα άδεια το έτος με αποδοχές προκειμένου να υποβληθούν σε ετήσιο γυναικολογικό έλεγχο».</i></p>
      <p>β) <i>Ως ημερομηνία έναρξης ισχύος της ρύθμισης του προηγούμενου εδαφίου ορίζεται η <b>1η Ιανουαρίου 2020».</b></i></p>
      <p>Ο κ. Θεοδωρικάκος συναντήθη κεεπίσης με εκπροσώπους της Αστικής Μη Κερδοσκοπικής Εταιρείας «Women Act» που ως σκοπό έχει την προώθηση των γυναικών σε θέσεις ηγεσίας και ευθύνης. Στη συνάντηση παρίσταντο η γενική γραμματέας Ανθρωπίνου Δυναμικού Δημοσίου Τομέα κυρία Βιβή Χαραλαμπογιάννη, η γενική γραμματέας Οικογενειακής Πολιτικής και Ισότητας των Φύλων Μαρία Συρεγγέλα και οι Μαίη Ζαννή, Μαρία Γιαννιού, Έλενα Τσαγκαράκη και Ρούλα Τσίνα.</p>
      <h3>
        <a href="https://www.neolaia.gr/2019/11/13/koinoniko-merisma-2019-agona-gia-dikeouhus-kai-posa/">Δείτε ακόμα: Κοινωνικό μέρισμα 2019: Μεγάλη αγωνία για τους δικαιούχους και τα ποσά</a>
      </h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/15/vgikan-ta-apotelesmata-gia-tis-metegrafes-2019/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/15/american-horror-story-tha-doume-10i-season/"/>
        <a href="https://neolaia.gr/neo/menw-spiti"/>
        <a href="https://neolaia.gr/2019/11/15/dimosio-epipleon-adeia-se-ergazomenes-gia-ginekologiko-elenxo/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/15/black-friday-2019-alisides-ke-katastimata-pousimetehun-sti-dialisi-timon/"/>
        <a href="https://neolaia.gr/2019/11/14/billie-eilish-dorean-eisitiria/"/>
      </related>
    </article>
  </body>
</html>