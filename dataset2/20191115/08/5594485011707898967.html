<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/bg-futbol/lechkov-podivya-v-studioto-na-btv-skochi-na-khekimyan-oblchvate-khorata-s-lzhi_443217.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-15T08:30:00+00:00"/>
    <meta property="og:title" content="Лечков подивя в студиото на bTV! Скочи на Хекимян: Облъчвате хората с лъжи!"/>
    <meta property="og:description" content="Никога не съм имал амбиции да бъда президент на БФС! Това ясно ли е? Разбрахте ли ме? "/>
  </head>
  <body>
    <article>
      <h1>Лечков подивя в студиото на bTV! Скочи на Хекимян: Облъчвате хората с лъжи!</h1>
      <h2>Никога не съм имал амбиции да бъда президент на БФС! Това ясно ли е? Разбрахте ли ме? </h2>
      <address>
        <time datetime="2019-11-15T08:30:00+00:00">15 Nov 2019, 08:30</time>
      </address>
      <figure>
        <img src="https://static.blitz.bg/documents/thumbnails/sport/780/201911/15737994822.jpg"/>
      </figure>
      <p>Вицепрезидентът на Българския футболен съюз Йордан Лечков гостува в студиото на bTV, където проведе разпален спор с Антон Хекимян. Сливналията дори скочи на водещия, обвинявайки го, че "всяка сутрин облъчва хората с лъжи".  </p>
      <p>Основната тема логично бяха действията на Лечков от последните дни. Както вече стана ясно, героят от САЩ`94 внесъл жалба в съда срещу временния президент на БФС Михаил Касабов.</p>
      <p>"Няма нещо нередно. Действам по устав. Искам категорично да заявя, че не съм подал оставка, аз съм първи вицепрезидент на БФС. Ние сме повече международна организация, отколкото национална - БФС. 14 години съм първи вицепрезидент, неслучайно съм избран от президента за такъв. И продължавам да бъда, така че документите аз ги разписвам", обяви Лечков.</p>
      <p>По повод подадената от него жалба в съда относно вписването в търговския регистър на Михаил Касабов като временен президент на БФС, сливналията каза: "Предприел съм действия, които са по закон. Неприятното е, че пак коментираме странични неща, а футболът остава на заден план." </p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - победата е на върха на пръстите! (18+)</b>
        </a>
      </p>
      <p>"Понеже един ваш чест гост не спира да ръси лъжи по мой адрес, ще ми позволите и аз да кажа нещата без да ме прекъсвате. Аз никога не съм имал амбиции да бъда президент на БФС. Това ясно ли е? Разбрахте ли ме? Ако от моята уста е излязло "конгрес" или "оставка", веднага се хвърлям пред някоя кола. Имам карти, които ще използвам, когато се наложи. Казах ви - има си ред, по който се боря", продължи Лечков.</p>
      <p>Попитан кой е взел решението Михаил Касабов да е временен президент на БФС, той каза: "Без коментар." </p>
      <p>"Как какво правя на базата в Бояна? Аз отговарям за националния отбор. Никога не се крия, когато ми звъните веднага се появявам. И снощи след мача дадох интервю. Не се крия. Нищо не премълчавам. Готов съм и на полиграф да застана, ако е необходимо", продължи Лечков.</p>
      <p>По повод коментарите на Венци Стефанов по негов адрес, героят от САЩ`94 беше лаконичен и не пожела да влиза в полемика с члена на Изпълкома: "За Венци или добро или нищо."<br/> <br/>"Това е отделна тема", каза Лечков след питане той или Касабов управлява БФС в момента. </p>
      <p>"Да, чуваме се с Боби Михайлов. И се виждаме", добави вицепрезидентът на футболната ни централа, oбяснявайки и защо снощи гледа контролата с Парагвай (0:1) встрани от спортния министър Красен Кралев, Михаил Касабов и Атанас Фурнаджиев - "Ако не сте забелязали, винаги от там гледам мачовете. Нямам проблем с Кралев и колегите." </p>
      <p>Впоследствие Лечков беше попитан кога ще се проведе конгрес за избор на ново ръководство на БФС. "Много правилен въпрос. Най-после ми зададохте правилния въпрос. Ако някой иска да има конгрес, има си ред, 1/3 oт клубовете трябва да го поискат", каза Лечков. </p>
      <p>"Някои документи в БФС аз ги подписвам. Първи вицепрезидент съм все пак. За другите подписи не отговарям. Каквото е необходимо - го подписвам. Много искате да знаете! Достатъчно ви казах! Това, което зависи от мен, аз го подписвам. Ако във вашата телевизия се разболее някой шеф, какво става? Спирате да излъчвате ли", обърна се Лечков към водещия.</p>
      <p>"Вие г-н Хекимян, колкото пъти сте ми се обадили, винаги съм коментирал. Интервю не съм ви отказвал. Но недейте като Петър Бакърджиев да подвеждате хората. Един журналист трябва да бъде обективен, а не като вас - да облъчвате хората с лъжи всяка сутрин. Не ми казвайте, че аз лъжа, защото вие лъжете", отсече бившият кмет на Сливен, след което Хекимян сложи край на интервюто.</p>
      <p> </p>
    </article>
  </body>
</html>