<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/15/7103072/"/>
    <meta property="og:site_name" content="Європейська правда"/>
    <meta property="article:published_time" content="2019-11-15T08:38:57+00:00"/>
    <meta property="og:title" content="КС Латвії визнав законною мовну реформу приватних шкіл нацменшин"/>
    <meta property="og:description" content="Конституційний суд Латвії опублікував рішення про законність переведення на державну мову освіти в приватних школах нацменшин: всі мовні поправки для приватних шкіл відповідають Конституції Латвії."/>
  </head>
  <body>
    <article>
      <h1>КС Латвії визнав законною мовну реформу приватних шкіл нацменшин</h1>
      <address>
        <time datetime="2019-11-15T08:38:57+00:00">15 Nov 2019, 08:38</time>
      </address>
      <p>Конституційний суд Латвії опублікував рішення про законність переведення на державну мову освіти в приватних школах нацменшин: всі мовні поправки для приватних шкіл відповідають Конституції Латвії.</p>
      <p>Про це повідомляє "Європейська правда" з посиланням на <a href="https://delfi.lv/">Delfi</a>.</p>
      <p>Оголосивши всі поправки законними, суд вказав, що хоч і в обмеженому обсязі, але можливості викладання мовами меншин зберігаються. В цей же процес був включений пункт про мовні пропорції в приватних освітніх установах.</p>
      <p>Нагадаємо, Сейм Латвії 22 березня 2018 року в остаточному читанні <b><a href="https://www.eurointegration.com.ua/interview/2018/10/2/7087457/">ухвалив </a></b>поправки до Закону про освіту і Закону про загальну освіту, які передбачають, що з 2019/2020 навчального року почнеться поступовий перехід до навчання латиською мовою на етапі середньої школи в школах нацменшин.</p>
      <p>Повний переклад на навчання латиською мовою завершиться 1 вересня 2021 року. Поправки стосуються і приватних навчальних закладів.</p>
      <related>
        <a href="https://www.eurointegration.com.ua/news/2019/11/7/7102779/"/>
      </related>
    </article>
  </body>
</html>