<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/na-sumshchyni-pereviryly-dorogy-pered-zymoyu"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-15T08:15:00+00:00"/>
    <meta property="og:title" content="На Сумщині перевірили дороги перед зимою"/>
    <meta property="og:description" content="З метою визначення стану експлуатаційного утримання автомобільних доріг, вулиць та залізничних переїздів області після закінчення літнього сезону та підготовки їх до зимового періоду інспекторами відділу безпеки дорожнього руху управління патрульної поліції Сумщини проведено осінній комісійний огляд. В обстеженні брали участь також представники служб автомобільних доріг, обласних державних адміністрацій, Укрзалізниці, комунальних організацій."/>
  </head>
  <body>
    <article>
      <h1>На Сумщині перевірили дороги перед зимою</h1>
      <address>
        <time datetime="2019-11-15T08:15:00+00:00">15 Nov 2019, 08:15</time>
      </address>
      <p>З метою визначення стану експлуатаційного утримання автомобільних доріг, вулиць та залізничних переїздів області після закінчення літнього сезону та підготовки їх до зимового періоду інспекторами відділу безпеки дорожнього руху управління патрульної поліції Сумщини проведено осінній комісійний огляд.</p>
      <p>В обстеженні брали участь також представники служб автомобільних доріг, обласних державних адміністрацій, Укрзалізниці, комунальних організацій.</p>
      <p>Під час огляду патрульні фіксували стан покриття проїзної частини (ямковість, деформації, колійність, просідання), узбіч, тротуарів, забезпечення видимості, технічних засобів організації руху, систем водовідведення.</p>
      <p>Особливу увагу приділяли аварійно-небезпечним ділянкам доріг, місця концентрації ДТП, функціонуванню ліній зовнішнього освітлення.</p>
      <p>За результатами огляду патрульні видали 73 приписи (вимоги) на усунення виявлених недоліків та направили 26 інформацій до міських голів, дорожніх, комунальних організацій і обласної державної адміністрації. Також склали 48 адмінматеріалів за порушення правил, норм та стандартів у сфері безпеки дорожнього руху. Робота з виявлення недоліків вулично-шляхової мережі триває.</p>
    </article>
  </body>
</html>