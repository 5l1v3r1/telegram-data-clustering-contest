<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597426/kypros-norvigia-simera-stis-1430"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T08:33:00+00:00"/>
    <meta property="og:title" content="Κύπρος – Νορβηγία σήμερα στις 14:30"/>
    <meta property="og:description" content="Με αντίπαλο τη Νορβηγία συνεχίζει σήμερα τις υποχρεώσεις της στην προκριματική φάση του Ευρωπαϊκού Πρωταθλήματος U21 η Εθνική μας ομάδα των..."/>
  </head>
  <body>
    <article>
      <h1>Κύπρος – Νορβηγία σήμερα στις 14:30</h1>
      <address><time datetime="2019-11-15T08:33:00+00:00">15 Nov 2019, 08:33</time> by <a rel="author">SigmaliveSports</a></address>
      <p>Με αντίπαλο τη Νορβηγία συνεχίζει σήμερα τις υποχρεώσεις της στην προκριματική φάση του Ευρωπαϊκού Πρωταθλήματος U21 η Εθνική μας ομάδα των Ελπίδων. <br/> <br/>Ο αγώνας θα διεξαχθεί στο Στάδιο N.Papas Group Αμμόχωστος - Επιστροφή και θα αρχίσει στις 14:30 με ελεύθερη είσοδο για τους φιλάθλους.<br/> <br/> <br/>Ο κύκλος της προετοιμασίας ολοκληρώθηκε χθες και πέραν της απουσίας του Κωνσταντίνου Αναστασίου που λόγω τραυματισμού δεν μπορεί να βοηθήσει, οι 22 ποδοσφαιριστές που συμμετείχαν στις προπονήσεις βρίσκονται στη διάθεση της τεχνικής ηγεσίας.<br/> <br/>Οι διεθνείς μας κυνηγούν νικηφόρο αποτέλεσμα που θα δημιουργήσει καλύτερες προϋποθέσεις για τη συνέχεια και ιδιαίτερα μέσα στην έδρα μας, μπορούμε να φτάσουμε στη νίκη.<br/> <br/>Ο απολογισμός από την μέχρι τώρα παρουσία μας θα μπορούσε να ήταν μεγαλύτερος, δυστυχώς όμως είμαστε στους 4 βαθμούς και με τα δεδομένα που δημιουργήθηκαν στον τελευταίο αγώνα μέσα στο 2019, μας χρειάζεται απαραίτητα το θετικό αποτέλεσμα.<br/> <br/>Με τους Νορβηγούς συναντηθήκαμε ξανά τον περασμένο Σεπτέμβρη στο Ντράμεν, στον πρώτο εκτός έδρας αγώνα μας στη διοργάνωση και τότε παρά την πολύ καλή παρουσία της ομάδας μας χάσαμε με 2-1.<br/> <br/>Τον αγώνα θα διαιτητεύσει ο Suren Baliyan (Αρμενία) με βοηθούς τους συμπατριώτες του Vanik Simonyan και Atom Sevgulyan. Τέταρτος διαιτητής ορίστηκε ο Zaven Hovhannisyan.<br/> <br/>**Χορηγός της Εθνικής μας ομάδας των Ελπίδων είναι η ΕΚΟ.<br/> <br/>Μέχρι τώρα οι αγώνες στον όμιλο μας:<br/> <br/>Κύπρος – Γιβραλτάρ…1-0<br/>Λευκορωσία – Γιβραλτάρ…10-0<br/>Πορτογαλία – Γιβραλτάρ…4-0<br/>Νορβηγία – Κύπρος…2-1<br/>Λευκορωσία – Πορτογαλία…0-2<br/>Ολλανδία – Κύπρος…5-1<br/>Λευκορωσία – Νορβηγία…1-1<br/>Ολλανδία – Πορτογαλία…4-2<br/>Κύπρος – Λευκορωσία…1-1<br/>Νορβηγία – Ολλανδία…0-4<br/>Γιβραλτάρ - Ολλανδία...0-6<br/> <br/>Την Τρίτη 19 Νοεμβρίου το πρόγραμμα περιλαμβάνει τους αγώνες Νορβηγία - Πορτογαλία και Γιβραλτάρ - Λευκορωσία.<br/> <br/>ΒΑΘΜΟΛΟΓΙΑ<br/>1. ΟΛΛΑΝΔΙΑ 19-3   12<br/>2. ΠΟΡΤΟΓΑΛΙΑ 8-4    6<br/>3. ΛΕΥΚΟΡΩΣΙΑ 12-4 5<br/>4. ΝΟΡΒΗΓΙΑ 3-6 4<br/>5. ΚΥΠΡΟΣ 4-8 4<br/>6. ΓΙΒΡΑΛΤΑΡ 0-21 0<br/> </p>
    </article>
  </body>
</html>