<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/vw-t5-transporter-porsche-911-tuning-extrem-174639.html"/>
    <meta property="og:site_name" content="Auto Bild"/>
    <meta property="article:published_time" content="2019-11-15T08:55:56+00:00"/>
    <meta property="og:title" content="Transporsche: acest VW T5 Bus costă cât un Porsche, dar probabil că merită banii"/>
    <meta property="og:description" content="Aceasta este probabil cea mai puțin practică dubiță Transporter din lume. Dar compensează prin alte calități..."/>
  </head>
  <body>
    <article>
      <h6 class="kicker">Cea mai cea dubiță</h6>
      <h1>Transporsche: acest VW T5 Bus costă cât un Porsche, dar probabil că merită banii</h1>
      <address><time datetime="2019-11-15T08:55:56+00:00">15 Nov 2019, 08:55</time> by <a rel="author">AutoBild</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/volkswagen-t5-porsche-911-th2rs-1.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/volkswagen-t5-porsche-911-th2rs-2.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/volkswagen-t5-porsche-911-th2rs-3.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/volkswagen-t5-porsche-911-th2rs-4.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/volkswagen-t5-porsche-911-th2rs-5.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/volkswagen-t5-porsche-911-th2rs-6.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/volkswagen-t5-porsche-911-th2rs-7.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/volkswagen-t5-porsche-911-th2rs-8.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/volkswagen-t5-porsche-911-th2rs-9.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/volkswagen-t5-porsche-911-th2rs-10.jpg"/>
        </figure>
      </slideshow>
      <p>
        <b>Aceasta este probabil cea mai puțin practică dubiță Transporter din lume. Dar compensează prin alte calități…</b>
      </p>
      <p>Citește și:</p>
      <p>
        <a href="https://www.auto-bild.ro/stiri/asa-arata-cel-mai-lung-volkswagen-kombi-din-lume-foto-89135.html">Așa arată cel mai lung Volkswagen Transporter din lume!</a>
      </p>
      <p>
        <a href="https://www.auto-bild.ro/stiri/sunt-nebuni-au-bagat-51-de-oameni-intr-o-dubita-video-80022.html">Sunt nebuni! Au băgat 51 de oameni într-o dubiță! (VIDEO)</a>
      </p>
      <p>O ofertă puțin mai ciudată a fost postată recent pe un <a href="https://home.mobile.de/AUTOHAUSSCHIEMANN#des_286242176">site de vânzări auto</a> din Germania: un Transporter T5 pentru care proprietarul cere 155.500 €. Un preț aproape echivalent cu al unui Porsche 911 GT3 de ultimă generație. Cam mult pentru o dubiță. Însă prețul este explicat de toate informațiile care constituie descrierea acestui T5, redenumit TH2RS.</p>
      <p>Proprietarul a cumpărat mașina în 2004. Patru ani mai târziu, aceasta a fost implicată într-un accident, în urma căruia a fost luată decizia de recondiționare; doar că într-un mod diferit față de schițele originale. <i>Foarte diferit</i>.</p>
      <p>Spre exemplu, a primit un motor nou: un boxer de 3,6 litri aspirat, preluat de la un Porsche 911 Turbo (generația 996). În versiune standard, acesta se lăuda cu 420 de cai-putere și 560 de Newtoni-metru, însă sub capota lui T5 a ajuns la 647 CP și 790 Nm. Iar puterea este trimisă la roțile din spate printr-o transmisie manuală, cu șase trepte. Resursele sunt apoi administrate corespunzător de un diferențial Drexler.</p>
      <p>În această configurație, T5-ul acesta vopsit în verdele specific Porsche RS poate accelera de la 0 la 100 km/h în circa 4,9 secunde, și până la o viteză maximă de 310 km/h. Deloc rău pentru un autovehicul de 2,1 tone care arată ca o cărămidă. Modificări au fost făcute și la sistemul de frânare, firește: jantele de 19 inci încălțate în anvelope Michelin Pilot Super Sport ascund discuri de frână Brembo, cu diametru de 390 mm pe față și de 365 mm pe spate.</p>
      <p>La interior, T5 își pierde din practicitate, dar câștigă la alte capitole: acum dispune de doar cinci locuri (individuale) reprezentate de scaune cu profil sport, din fibră de carbon. Probabil nu sunt foarte confortabile, însă asigură suficientă protecție laterală. Bordul a fost puternic simplificat, cu volanul montat central.</p>
      <p>În cazul în care acest T5 îți reamintește de Multivan TH2, ei bine, e vorba de aceeași mașină. TH2 este, de fapt, o versiune anterioară a lui TH2RS. Și dacă suma de 155.000 € cerută pe el te descurajează, e bine să știi că achiziția poate fi făcută și printr-un program de leasing.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/vw-lupo-drag-tuning-174615.html"/>
        <a href="https://www.auto-bild.ro/second-hand/porsche-911-second-hand-173627.html"/>
        <a href="https://www.auto-bild.ro/stiri/sema-2019-dodge-charger-speedkore-tuning-174074.html"/>
      </related>
    </article>
  </body>
</html>