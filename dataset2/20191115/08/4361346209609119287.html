<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/wtcr-michelisz-hajszalra-a-vegso-gyozelemtol/186647"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T08:15:00+00:00"/>
    <meta property="og:title" content="WTCR – Michelisz hajszálra a végső győzelemtől"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>WTCR – Michelisz hajszálra a végső győzelemtől</mark>
      </h1>
      <address><time datetime="2019-11-15T08:15:00+00:00">15 Nov 2019, 08:15</time> by <a rel="author">Bors</a></address>
      <p>Legutóbb 2017-ben állt ilyen közel Michelisz Norbert az összetett elsőséghez, ám ak­kor végül be kellett érnie a túraautó-vb 2. helyével. Az időközben Világkupává alakult versenysorozatban az utolsó előtti állomás, Makaó előtt mindössze hat ponttal van lemaradva az élen álló argentin Esteban Guerrieri mö­gött, érthető, ha optimistán várja a rajtot. Főleg, hogy a helyszín a szíve csücske, hiszen tíz éve itt ünnepelhette az első futamgyőzelmét.</p>
      <figure>
        <img src="http://media.borsonline.hu/cikk/20/192238/big-lead/650x360/2024118_02-esteban-guerrieri-and-norbert-michelisz-foto-wtcr.jpg"/>
        <figcaption>Michelisz (jobbra) előtte mindössze hat ponttal vezet Guerrieri © wtcr</figcaption>
      </figure>
      <p>– Sok erőt ad, hogy legutóbb Szuzukában a Hyundai számára nehéz fordulóból is jól ki tudtam jönni. Hiszem, hogy Makaóban újra erősek leszünk, sőt azt vá­rom, hogy ez a hétvége döntő szerepet játszik majd az összetett győzelemért zajló csatában. A pálya a nürburgringi mellett az egyik legnehezebb a sorozatban, hiszen vannak kanyarok, amelyekbe 143 kilométer/órával döngetünk, és a kijáratánál ott a fal, szóval kockázatos a határon autózni, de egyben óriási élvezet is – mondta Michelisz, aki megígérte szurkolóinak, nem kíméli majd a gázpedált.</p>
      <p>Persze fő riválisa, Guerrieri is tudja, sok múlik a makaói három futamon, az ő taktikája, hogy az időmérőn a lehető legjobb helyet csípje el, mert szerinte ez a kulcsa a dobogós helyezéseknek.</p>
      <p>A futamok szombaton (7.55) és vasárnap (1.45 és 4.25) a Eurosport1-en és az M4Sporton láthatóak.</p>
    </article>
  </body>
</html>