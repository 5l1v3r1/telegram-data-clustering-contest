<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718495/mercato-5g-iphone-2020"/>
    <meta property="og:site_name" content="iPhone Italia"/>
    <meta property="article:published_time" content="2019-11-15T08:43:36+00:00"/>
    <meta property="og:title" content="I prossimi iPhone guideranno il mercato degli smartphone 5G nel 2020"/>
    <meta property="og:description" content="Gli iPhone 2020 domineranno il mercato 5G nel corso del prossimo anno, almeno stando ai nuovi dati pubblicati in queste ore da una società di analisi."/>
  </head>
  <body>
    <article>
      <h1>I prossimi iPhone guideranno il mercato degli smartphone 5G nel 2020</h1>
      <address>
        <time datetime="2019-11-15T08:43:36+00:00">15 Nov 2019, 08:43</time>
      </address>
      <p>Secondo i dati pubblicati da <a href="https://news.strategyanalytics.com/press-release/devices/strategy-analytics-apple-capture-top-spot-5g-smartphones-2020">Strategy Analytics</a>, il mercato degli smartphone 5G nel 2020 sarà guidato dai nuovi iPhone a cui Apple starebbe già lavorando.</p>
      <p>Si prevede che Apple acquisirà una<b> quota dominante del mercato 5G nel 2020</b>, a seguito del lancio dei nuovi iPhone previsto per fine settembre. Strategy Analytics ritiene che Apple debba semplicemente continuare sulla stessa linea di prodotti per dominare il mercato 5G dopo settembre 2020.</p>
      <p>“<i>Può sembrare controintuitivo che Apple, che attualmente non ha telefoni 5G nel suo portafoglio, sarà in grado di superare gli attuali leader del mercato 5G Samsung e Huawei</i>“, commenta Ken Hyers, direttore di Strategy Analytics. “<i>Ma con tre nuovi modelli 5G in arrivo il prossimo anno, Apple deve semplicemente adeguarsi alle attuali tariffe di aggiornamento per i modelli di iPhone appena introdotti per guidare il mercato”. </i></p>
      <p>Attualmente, il mercato degli smartphone 5G è dominato da <b>Samsung</b>, ma nel 2020 si faranno avanti sia Apple che Huawei.  Tutti gli <b>iPhone in arrivo nel 2020</b> dovrebbero includere la tecnologia 5G, al fine di competere al meglio con gli smartphone Android che supportano e supporteranno la stessa tecnologia. Nello specifico, Apple dovrebbe presentare un modello da 5.4 pollici, uno da 6.1 pollici e un dispositivo da 6.7 pollici.</p>
      <p>Anche se Apple dovrebbe fare bene nel mercato degli smartphone 5G nel 2020, Strategy Analytics ritiene comunque che Samsung sarà il leader del 5G a lungo termine grazie al suo “d<i>ominio del mercato complessivo degli smartphone</i>” e una “<i>più ampia gamma di prezzi</i>“. Huawei, invece, dominerà il mercato cinese.</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>