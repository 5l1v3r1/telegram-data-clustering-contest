<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news-ardea/ardea-la-consigliera-edelvais-aderisce-a-fratelli-ditalia.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-15T08:53:59+00:00"/>
    <meta property="og:title" content="Ardea, la consigliera Edelvais aderisce a Fratelli D’Italia"/>
    <meta property="og:description" content="Ancora cambiamenti nella minoranza ad Ardea. «L’adesione di Ludovici Edelvais a Fratelli d’Italia ad Ardea è un tassello importante per le nostre battaglie politiche in Provincia di Roma» è il primo commento a caldo dell’On. Silvestroni Presidente Provinciale di Fratelli d’Italia. «Un approdo naturale – il commento della consigliera Ludovici Edelvais, ad Ardea c’è bisogno di […]"/>
  </head>
  <body>
    <article>
      <h1>Ardea, la consigliera Edelvais aderisce a Fratelli D’Italia</h1>
      <address><time datetime="2019-11-15T08:53:59+00:00">15 Nov 2019, 08:53</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/03/edelvais-ludovici.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><b>Ancora cambiamenti nella minoranza ad Ardea</b>. <i>«<b>L’adesione di Ludovici Edelvais a Fratelli d’Italia</b> ad Ardea è un tassello importante per le nostre battaglie politiche in Provincia di Roma»</i> è il primo commento a caldo <b>dell’On. Silvestroni</b> Presidente Provinciale di Fratelli d’Italia. «Un approdo naturale – il commento della consigliera <b>Ludovici Edelvais</b>, ad Ardea c’è bisogno di concretezza e un approccio serio ai problemi, in questa avventura non sono ovviamente sola ma insieme a tanti amici che credono nel progetto».</p>
      <p>«Di lavoro ce n’è tanto – annuncia la Consigliera – le questioni non mancano, insisteremo su tutte quelle che interessano da vicino i cittadini, sono una donna che proviene dal territorio, non da listini bloccati, sono in consiglio Comunale ad Ardea per rappresentare i cittadini. Ho aderito non solo per il programma ma anche per il metodo che caratterizza Fratelli d’Italia all’insegna dell’onesta e serietà di Giorgia Meloni ,sono convinta che il consenso si conquista e gli spazi non si occupano. Aderisco a Fratelli d’Italia perché ne sposo in pieno gli ideali, e perché è un partito che crede e dà spazio ai giovani e alle donne».</p>
      <p>Per il Segretario Provinciale Marco Silvestroni e deputato del Collegio che ricomprende anche la centralissima Ardea commenta con entusiasmo l’ingresso della consigliera Comunale Edelvais: «Importante e significativo il passaggio di Edelvais, è dimostrazione che la nostra crescita in Provincia di Roma è costante, FdI in tutti i comuni della Provincia di Roma ha continuato a crescere quando era il tempo di Renzi, quando era il tempo di Grillo e continua a crescere quando alle poltrone ci si attacca il PD, Renzi e Di Maio. Perché per noi il tempo è sempre e solo quello di Giorgia Meloni».</p>
      <p>«Il nostro lavoro di serietà – conclude Silvestroni  – è di coerenza e alla lunga paga perché Fratelli d’Italia non fa scappatelle, né con il PD né con i 5 Stelle. Abbiamo tante idee ma una sola parola».</p>
      <slideshow>
        <figure>
          <img src="https://www.ilcorrieredellacitta.com/wp-content/ewww/lazy/placeholder-630x420.png"/>
          <figcaption>L'On. Silvestroni (FDI)</figcaption>
        </figure>
        <figure>
          <img src="https://www.ilcorrieredellacitta.com/wp-content/uploads/2018/07/generica-90545.660x368.jpg"/>
          <figcaption>Edelvais Ludovici, Consigliere Comunale di Ardea</figcaption>
        </figure>
      </slideshow>
      <related>
        <h4>Articoli correlati</h4>
        <a href="https://www.ilcorrieredellacitta.com/news-ardea/ardea-la-consigliera-edelvais-aderisce-a-fratelli-ditalia.html"/>
        <a href="https://www.ilcorrieredellacitta.com/news-aprilia/follia-ad-aprilia-parcheggia-abusivamente-sul-posto-invalidi-poi-aggredisce-il-vigile-che-gli-chiedeva-di-spostare-lauto.html"/>
        <a href="https://www.ilcorrieredellacitta.com/news/oroscopo-paolo-fox-16-novembre-2019-ecco-le-previsioni-segno-per-segno.html"/>
        <a href="https://www.ilcorrieredellacitta.com/colleferro-valmontone-palestrina-velletri/labico-quale-futuro-stiamo-costruendo-per-l-infanzia-dalla-parte-dei-bambini.html"/>
        <a href="https://www.ilcorrieredellacitta.com/news/ostia-arrestato-alessandro-fasciani-figlio-del-boss-carmine-mentre-stava-per-scappare-in-messico-ha-tentato-di-investire-un-carabiniere.html"/>
        <a href="https://www.ilcorrieredellacitta.com/ultime-notizie/ostia-nuovo-scacco-al-clan-fasciani-in-manette-il-nipote-del-boss-alessandro.html"/>
      </related>
    </article>
  </body>
</html>