<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_tyutyunom-u-serednovichchi-likuvali-36-hvorob/938273"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T08:20:00+00:00"/>
    <meta property="og:title" content="Тютюном у Середньовіччі лікували 36 хвороб"/>
    <meta property="og:description" content="Генуезький мандрівник Христофор Колумб 15 листопада 1492 року висадився на острові Гаунангані, нині це Сан-Сальвадор, Багамські острови. Став першим європейцем, що побачив, як аборигени курять. Вони втягували в себе дим із тліючих листків рослини, яку називали &quot;табако&quot; а самокрутки - &quot;сигаро&quot;. ..."/>
  </head>
  <body>
    <article>
      <h1>Тютюном у Середньовіччі лікували 36 хвороб</h1>
      <address><time datetime="2019-11-15T08:20:00+00:00">15 Nov 2019, 08:20</time> by <a rel="author">Ольга Васьків</a></address>
      <figure>
        <img src="https://static2.gazeta.ua/img2/cache/preview/938/938273_w_300.jpg?v=0"/>
        <figcaption>Аборигени дарують Колумбу листя рослини, яку називають "табако" . Ілюстрація: https://xombit.com</figcaption>
      </figure>
      <p>Генуезький мандрівник <b>Христофор Колумб 15 листопада 1492 року висадився на острові Гаунангані</b>, нині це Сан-Сальвадор, Багамські острови. Став першим європейцем, що побачив, як <b>аборигени курять.</b> Вони втягували в себе дим із тліючих листків рослини, яку називали "табако" а самокрутки - "сигаро".</p>
      <p>"Нас зустріло безліч майже оголених людей, які йшли із своїх поселень з палаючими головешками в руках і травою, дим якої вони "пили". Інші несли одну велику сигару і при кожній зупинці запалювали її, після чого кожен робив з неї три-чотири затяжки, випускаючи дим через ніздрі. Коли всі таким чином освіжались, вирушали в путь знову", - описує процес куріння тютюну 41-річний Христофор Колумб.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_moreplavec-nalyakav-indianciv-misyachnim-zatemnennyam/918332"/>
      </related>
      <p>Супутники Колумба привезли з собою невеликі запаси тютюну і звичку його куріння. Колумб привіз тютюн до іспанського королівського двору, де рослину довгий час вирощували як декоративну. Родріго де Хересу — члену команди, яка плавала в Америку на Санта-Марії, був першим європейським курцем. Згодом був заарештований за підозрою в одержимості дияволом. Співвітчизники вирішили, що дим з рота Родріго — явна ознака одержимості дияволом. Хереса посадили у в'язницю, де він пробув цілих 7 років.</p>
      <p>У середині XVI століття особистий лікар короля Іспанії Філіпа ІІ почав рекламувати тютюн як універсальні ліки. Лікарі XVI ст. нараховували до 36 захворювань, які можна лікувати курінням тютюну. Королева Франції Катерина Медичі за рекомендацією свого посла в Лісабоні Жана Ніко, прізвище якого дало назву основному складнику тютюну — нікотину, курила люльку для полегшення головного болю.</p>
      <blockquote>Мореплавець і першовідкривач Х<a href="https://gazeta.ua/articles/history/_moreplavec-nalyakav-indianciv-misyachnim-zatemnennyam/918332">ристофор Колумб</a> 30 липня 1502 року вперше зустрів представників племені майя - нащадків цивілізації центральної Америки.</blockquote>
    </article>
  </body>
</html>