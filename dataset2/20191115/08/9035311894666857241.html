<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/15/abd-turkiye-ye-yaptirim-tasarisinda-geri-adim-atti"/>
    <meta property="og:site_name" content="euronews"/>
    <meta property="article:published_time" content="2019-11-15T08:07:43+00:00"/>
    <meta property="og:title" content="ABD, Türkiye'ye yaptırım tasarısında geri adım attı"/>
    <meta property="og:description" content="Amerika Birleşik Devletleri (ABD) Senatosu Dış İlişkiler Komitesi Başkanı Cumhuriyetçi Jim Risch, Türkiye'ye yaptırım tasarısına onay vermek istemediklerini söyledi."/>
  </head>
  <body>
    <article>
      <h1>ABD, Türkiye'ye yaptırım tasarısında geri adım attı</h1>
      <address><time datetime="2019-11-15T08:07:43+00:00">15 Nov 2019, 08:07</time> by <a rel="author">Bahtiyar Kucuk</a></address>
      <p>Amerika Birleşik Devletleri (ABD) Senatosu Dış İlişkiler Komitesi Başkanı Cumhuriyetçi Jim Risch, Türkiye'ye yaptırım tasarısına onay vermek istemediklerini söyledi.</p>
      <p>Cumhurbaşkanı Recep Tayyip Erdoğan ve ABD Başkanı Donald Trump'ın Beyaz Saray'da görüşmesinin ardından konuşan Risch, “Muhtemelen, yaptırım tasarısını şimdi geçirmemek en iyisi” dedi.</p>
      <p>Tasarı, Ankara ve Moskova arasındaki S-400 anlaşması ile Türkiye'nin Suriye politikası üzerine gündeme gelmişti.</p>
      <p>Trump-Erdoğan görüşmesinde bulunan isimlerden Risch, Ankara'yla S-400 alımıyla ilgili yapılacak görüşmelerdeki gerginliği azaltmak amacıyla senatörlerin Türkiye'ye yaptırım tasarısını "şu anda" geçirmemelerini istediğini söyledi.</p>
      <p>Ancak Cumhuriyetçi Senatör “ABD’nin bu ilişkinin altını oymak istemiyor, fakat o silah satışı tamamlanmamalı” ifadesini kullandı.</p>
      <ul>
        <li>
          <a href="https://tr.euronews.com/2019/11/07/abd-li-senatorlerden-mektup-turkiye-suriye-baris-anlasma-ihlal-ediyorsa-yaptirim-uygulayin">ABD'li senatörlerden mektup: Türkiye Suriye'de barış anlaşmasını ihlal ediyorsa, yaptırım uygulayın</a>
        </li>
        <li>
          <a href="https://tr.euronews.com/2019/10/10/abd-senatosu-turkiye-ye-yaptirim-icin-harekete-gecti-yaptirim-tasarisinda-neler-var">ABD Senatosu Türkiye'ye yaptırım için harekete geçti: Yaptırım tasarısında neler var?</a>
        </li>
      </ul>
      <h3>"Moskova ile ilişkileri riske edemeyeceğiz"</h3>
      <p>Erdoğan ise Beyaz Saray'daki görüşmenin ardından yaptığı açıklamada Moskova ile ilişkileri riske edemeyeceğinin altını çizdi.</p>
      <p>Aralarında Cumhuriyetçi Jim Risch'in bulunduğu Kongre üyeleri, Ankara'nın Rusya’dan S-400 hava savunma sistemi satın almasına ve Barış Pınarı Harekatına karşı Türkiye’ye yaptırım öngören tasarılar hazırladı.</p>
      <p>Washington, S-400’ler nedeniyle Türkiye’yi ortak üreticileri arasında bulunduğu F-35 programından çıkarmıştı.</p>
      <p>Ek kaynaklar<b> • Reuters</b></p>
    </article>
  </body>
</html>