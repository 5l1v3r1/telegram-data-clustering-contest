<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-39/salute/vieni-avanti-vaccino-ndash-novembre-mese-giusto-219070.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-15T08:05:00+00:00"/>
    <meta property="og:title" content="Vieni avanti vaccino! – novembre"/>
    <meta property="og:description" content="VIENI AVANTI VACCINO! – NOVEMBRE È IL MESE GIUSTO PER VACCINARSI CONTRO L’INFLUENZA: L’AVANZARE DELL’AUTUNNO PORTA LE PERSONE A FREQUENTARE INEVITABILMENTE POSTI AL CHIUSO DOVE IL RICAMBIO D’ARIA È SCARSO – SCUOLE E MEZZI PUBBLICI SONO I LUOGHI DOVE IL VIRUS CIRCOLA PIÙ FACILMENTE E SE NON VOLETE FAR PARTE DELLA STATISTICA VI CONVIENE CORRERE DAL DOTTORE: L’ANNO SCORSO SONO STATE MESSE A LETTO…"/>
  </head>
  <body>
    <article>
      <h1>Vieni avanti vaccino! – novembre</h1>
      <address>
        <time datetime="2019-11-15T08:05:00+00:00">15 Nov 2019, 08:05</time>
      </address>
      <p>
        <b>
          <b>VIENI AVANTI VACCINO! – NOVEMBRE È IL MESE GIUSTO PER VACCINARSI CONTRO L’INFLUENZA: L’AVANZARE DELL’AUTUNNO PORTA LE PERSONE A FREQUENTARE INEVITABILMENTE POSTI AL CHIUSO DOVE IL RICAMBIO D’ARIA È SCARSO – SCUOLE E MEZZI PUBBLICI SONO I LUOGHI DOVE IL VIRUS CIRCOLA PIÙ FACILMENTE E SE NON VOLETE FAR PARTE DELLA STATISTICA VI CONVIENE CORRERE DAL DOTTORE: L’ANNO SCORSO SONO STATE MESSE A LETTO…</b>
        </b>
      </p>
      <hr/>
      <p>
        <b>Gianni Rezza* per il <a href="http://WWW.CORRIERE.IT/">“Corriere della Sera - Salute”</a></b>
      </p>
      <p>
        <b>* Direttore Dipartimento Malattie Infettive, Istituto Superiore di Sanità</b>
      </p>
      <figure>
        <a href="https://www.dagospia.com/mediagallery/Dago_fotogallery-255495/1129824.htm">
          <img src="https://cdn-static.dagospia.com/img/foto/03-2019/vaccino-1129824.png"/>
        </a>
        <figcaption>vaccino</figcaption>
      </figure>
      <p>In questo periodo dell' anno si rinnova l' invito alla vaccinazione contro l' influenza. Con l' avanzare dell' autunno iniziano i primi isolamenti del virus (per la verità, se li cercassimo assiduamente, troveremmo casi sporadici anche in piena estate) e si profila quella che sarà la prossima stagione influenzale.</p>
      <p>Come sempre, si pongono le seguenti domande: come sarà l' influenza quest' anno, sarà più o meno aggressiva, quanti casi farà? Molte risposte, però, sono destinate a rimanere inevase, in quanto è difficile fare previsioni e nessuno possiede la sfera di cristallo per leggere il futuro.</p>
      <figure>
        <a href="https://www.dagospia.com/mediagallery/Dago_fotogallery-255495/1122285.htm">
          <img src="https://cdn-static.dagospia.com/img/foto/02-2019/vaccino-1122285.png"/>
        </a>
        <figcaption>vaccino</figcaption>
      </figure>
      <p>Ciò è particolarmente vero per un virus come quello dell' influenza, che muta in continuazione, e che più si trasforma più trova persone suscettibili, suoi potenziali bersagli. Non sappiamo quindi se quest' anno l' influenza sarà più o meno aggressiva, in quanto ciò dipende dal tipo di virus che circolerà, da quante persone colpirà, e soprattutto quanto affliggerà persone anziane o fragili.</p>
      <p>Ad esempio, l' influenza in genere mette a letto ogni anno fra i 3 e i 6 milioni di italiani, ma negli ultimi due anni ne sono stati colpiti oltre 8 milioni. Alcune certezze, però, le abbiamo.</p>
      <figure>
        <a href="https://www.dagospia.com/mediagallery/Dago_fotogallery-255495/1100826.htm">
          <img src="https://cdn-static.dagospia.com/img/foto/01-2019/vaccino-influenza-1100826.jpg"/>
        </a>
        <figcaption>vaccino influenza</figcaption>
      </figure>
      <p>In genere, la circolazione virale aumenta con l' arrivo dell' inverno, quando i comportamenti umani ne favoriscono la diffusione. Le scuole, ma anche i mezzi pubblici e altri luoghi di ritrovo, sono ambienti chiusi e affollati in cui il contatto ravvicinato può aumentare il rischio di trasmissione dell' infezione.</p>
      <p>È così che il virus comincia a camminare e, sotto le feste di Natale, quando persone provenienti da città diverse si incontrano, e ancor più col rientro a scuola, si mette a correre, fino a fare un picco in genere tra gennaio o febbraio, che a volte viene anticipato a inizio anno. Siamo anche certi che il modo migliore per evitare o almeno ridurre il rischio di ammalare è proteggersi con la vaccinazione.</p>
      <figure>
        <a href="https://www.dagospia.com/mediagallery/Dago_fotogallery-255495/896835.htm">
          <img src="https://cdn-static.dagospia.com/img/foto/05-2017/vaccino2-896835.jpg"/>
        </a>
        <figcaption>vaccino2</figcaption>
      </figure>
      <p>A vaccinarsi devono essere soprattutto gli anziani e le persone a rischio di complicanze, ma anche chi li accudisce dovrebbe farlo per evitare di portare il contagio dentro le case o le strutture assistenziali. Il vaccino non può garantire una protezione del 100%, dal momento che i virus influenzali sono molto variabili, ma l' Oms ogni anno ne aggiorna la composizione per adeguarlo ai virus circolanti.</p>
      <figure>
        <a href="https://www.dagospia.com/mediagallery/Dago_fotogallery-255495/914246.htm">
          <img src="https://cdn-static.dagospia.com/img/foto/06-2017/vaccino-8-914246.jpg"/>
        </a>
        <figcaption>vaccino-8</figcaption>
      </figure>
      <p>Novembre è il mese giusto per vaccinarsi, e il proprio medico di base sa quale vaccino utilizzare per personalizzare quanto possibile la scelta (ad esempio un vaccino adiuvato per i grandi anziani o un normale tetravalente per gli altri). Insomma, prevenire l' influenza e le sue complicanze è possibile, perché non approfittarne?</p>
      <figure>
        <a href="https://www.dagospia.com/mediagallery/Dago_fotogallery-255495/925286.htm">
          <img src="https://cdn-static.dagospia.com/img/foto/08-2017/vaccino-925286.jpg"/>
        </a>
        <figcaption>VACCINO</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255495/618559.htm">
          <img src="https://cdn-static.dagospia.com/img/foto/12-2014/vaccino-siringa-618559.jpg"/>
        </a>
        <figcaption>vaccino siringa</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255495/925285.htm">
          <img src="https://cdn-static.dagospia.com/img/foto/08-2017/vaccino-925285.jpg"/>
        </a>
        <figcaption>VACCINO</figcaption>
      </figure>
    </article>
  </body>
</html>