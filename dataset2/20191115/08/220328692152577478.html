<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-pravosudie/magdalinchev-ochakva-ukaz-za-geshev-v-obichayniya-srok-406766.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-15T08:06:50+00:00"/>
    <meta property="og:title" content="Магдалинчев очаква указ за Гешев в обичайния срок"/>
    <meta property="og:description" content="Той не вижда никаква заплаха в думите на Иван Гешев към члена на ВСС Атанаска Дишева"/>
  </head>
  <body>
    <article>
      <h1>Магдалинчев очаква указ за Гешев в обичайния срок</h1>
      <address><time datetime="2019-11-15T08:06:50+00:00">15 Nov 2019, 08:06</time> by <a rel="author">Редактори</a></address>
      <p>Съществуват различни тълкувания кога държавният глава ще издаде указ за новия главен прокурор. Но очаквам той да го направи в обичайния срок - както беше при назначаването на председателя на Върховния административен съд Георги Чолаков. Това заяви представляващият ВСС Боян Магдалинчев пред бТВ.</p>
      <p>Той коментира още, че не вижда никаква заплаха в думите на Иван Гешев към члена на ВСС Атанаска Дишева, че от нея би могло да стане много добър общински съветник: "Не говоря за конкретния случай, но не оставам с впечатления, че става въпрос за заплаха, не вярвам да е изречено в контекста на заплахата." Вероятно е имал предвид, че г-жа Дишева е добър оратор и много добре се аргументира при изказвания, каза още Магдалинчев.</p>
    </article>
  </body>
</html>