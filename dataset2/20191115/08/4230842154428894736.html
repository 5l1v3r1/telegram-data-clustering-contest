<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191115-protydiya-rejderstvu-ta-vdoskonalennya-dbr-poryadok-dennyj-rady-na-15-lystopada/"/>
    <meta property="og:site_name" content="ФАКТИ"/>
    <meta property="article:published_time" content="2019-11-15T08:00:39+00:00"/>
    <meta property="og:title" content="Протидія рейдерству та вдосконалення ДБР: порядок денний Ради на 15 листопада"/>
    <meta property="og:description" content="Які законопроекти на порядку денному Верховної Ради 15 листопада – далі у матеріалі."/>
  </head>
  <body>
    <article>
      <h1>Протидія рейдерству та вдосконалення ДБР: порядок денний Ради на 15 листопада</h1>
      <address>
        <time datetime="2019-11-15T08:00:39+00:00">15 Nov 2019, 08:00</time>
      </address>
      <p>Які законопроекти на порядку денному Верховної Ради 15 листопада – далі у матеріалі.</p>
      <p>15 листопада Верховна Рада планує розглянути три законопроекти у першому і другому читаннях. Ще 10 значаться у списку включення до порядку денного та ухвалення рішення. Серед них проект закону про <b>внесення змін до Земельного кодексу України</b> та інших законодавчих актів щодо планування використання земель, а також законопроект про державне регулювання діяльності у сфері організації та проведення азартних ігор.</p>
      <p>
        <b>На перше читання винесені:</b>
      </p>
      <p>Проект закону про внесення змін до розділу ІІ Перехідні положення закону України Про внесення змін до деяких законодавчих актів України щодо спрощення досудового розслідування окремих категорій кримінальних правопорушень.</p>
      <p>
        <b>Читайте: </b>
        <a href="https://fakty.com.ua/ua/ukraine/20191114-derzhavnyj-byudzhet-2020-yak-my-budemo-zhyty-u-nastupnomu-rotsi/">Державний бюджет 2020: як ми будемо жити у наступному році</a>
      </p>
      <p>
        <b>У другому читанні будуть розглянуті:</b>
      </p>
      <ul>
        <li>Проект закону про внесення змін до закону України Про Державне бюро розслідувань щодо удосконалення діяльності Державного бюро розслідувань (друге читання);</li>
        <li>Проект закону про внесення змін до Земельного кодексу України та деяких інших законодавчих актів щодо протидії рейдерству.</li>
      </ul>
      <p>Нагадаємо, що Факти ICTV публікували<a href="https://fakty.com.ua/ua/ukraine/20191017-kalendar-roboty-verhovnoyi-rady-do-sichnya/"> календар засідань Верховної Ради IX скликання</a> до кінця січня 2020 року.</p>
    </article>
  </body>
</html>