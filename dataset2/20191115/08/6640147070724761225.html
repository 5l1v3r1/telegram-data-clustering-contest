<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/sea-of-thieves-the-seabound-souls-dlc/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T08:34:00+00:00"/>
    <meta property="og:title" content="Sea of Thieves: The Seabound Souls sarà il nuovo DLC gratuito | Game Division"/>
    <meta property="og:description" content="Durante l'Inside Xboc andato in onda ieri Rare ha annunciato il nuovo aggiornamento gratuito per Sea of Thieves che uscirà a fine mese."/>
  </head>
  <body>
    <article>
      <h1>Sea of Thieves: The Seabound Souls sarà il nuovo DLC gratuito | Game Division</h1>
      <address>
        <time datetime="2019-11-15T08:34:00+00:00">15 Nov 2019, 08:34</time>
      </address>
      <p>Dopo aver annunciato la propria <a href="https://www.tomshw.it/videogioco/everwild-inside-xbox-rare/">nuova IP Everwild</a> durante l’Inside Xbox, Rare ha annunciato anche un nuovo aggiornamento gratuito per<b> Sea of Thieves</b>. Lo studio di sviluppo britannico ha rilasciato il proprio titolo piratesco ormai un anno e mezzo fa, riuscendo ad attirare le attenzioni di una community sempre molto presente ed appassionata.</p>
      <p><b>The Seabound Soul sarà il nuovo DLC gratuito</b> che mira ad espandere la storia e le meccanica di Sea of Thieves. L’aggiornamento sarà reso <b>disponibile dal prossimo 20 novembre per Xbox One e PC</b>. Esattamente come tutti le scorse aggiunte all’interno dei mari del gioco Rare, ogni giocatore potrà affrontare questa nuova avventura indipendentemente dalla quantità di esperienza raccolta all’interno di Sea of Thieves.</p>
      <figure>
        <iframe src="https://www.youtube.com/embed/iLNUNt9YWBs" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/sea-of-thieves-63116.768x432.jpg"/>
        </figure>
        <figure>
          <img src="https://www.tomshw.it/images/images/2019/11/sea-of-thieves-63115.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/xbox-scarlett-prezzo-potenza/">Xbox Scarlett, prezzo e potenza al centro della parole di Phil Spencer</a></p>
      <p>In The Seabound Soul, i giocatori si uniranno al fantasma del Capitano Pendragon e si uniranno alla sua ricerca per la misteriosa nave, Ashen Dragon.  Questo sarà un <b>DLC basato sulla trama che espanderà la lore del mondo di gioco e introdurrà persino una nuova arma</b> per la vostra nave: le palle di cannone infuocate . Un tipo di munizioni esplosive che si potranno caricare nei cannoni o lanciarle manualmente contro i nemici, incendiare una nave nemica sarà un ottimo modo per iniziare una zuffa piratesca per esempio.</p>
      <p>Come dicevamo a inizio articolo, insieme a The Seabound Soul, Rare ha anche annunciato un nuova IP, Everwild. Si sa molto poco su questo prossimo titolo e Rare non ha dato alcun accenno alla data di uscita. <b>Siete pronti per solcare i mari di Sea of Thieves per una nuova misteriosa avventura?</b> Diteci la vostra nella sezione dedicata ai commenti.</p>
      <blockquote>Il mare di Sea of Thieves si sta espandendo sempre di più. Acquista il gioco ora su Amazon a <a href="https://toms.it/KgnZb">questo indirizzo</a>.</blockquote>
    </article>
  </body>
</html>