<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/erchontai-ayxiseis-se-misthoys-kai-syntaxeis-apo-tin-protochronia-deite-analytika-paradeigmata/"/>
    <meta property="og:site_name" content="europost.gr"/>
    <meta property="article:published_time" content="2019-11-15T08:45:42+00:00"/>
    <meta property="og:title" content="Έρχονται αυξήσεις σε μισθούς και συντάξεις από την Πρωτοχρονιά! Δείτε αναλυτικά παραδείγματα"/>
    <meta property="og:description" content="Αυξήσεις στις καθαρές αποδοχές μισθωτών και συνταξιούχων έρχονται από το νέο έτος. Συγκεκριμένα και σύμφωνα με ρεπορτάζ του OPEN από την Πρωτοχρονια αναμένεται να δουν αυξήσεις εκατομμύρια µισθωτοί και συνταξιούχοι. Οι αυξήσεις θα προκύψουν από τη νέα µορφή της φορολογικής κλίµακας"/>
  </head>
  <body>
    <article>
      <h1>Έρχονται αυξήσεις σε μισθούς και συντάξεις από την Πρωτοχρονιά! Δείτε αναλυτικά παραδείγματα</h1>
      <address>
        <time datetime="2019-11-15T08:45:42+00:00">15 Nov 2019, 08:45</time>
      </address>
      <p>Αυξήσεις στις καθαρές αποδοχές μισθωτών και συνταξιούχων έρχονται από το νέο έτος.</p>
      <p>Συγκεκριμένα και σύμφωνα με ρεπορτάζ του OPEN από την Πρωτοχρονια αναμένεται να δουν αυξήσεις εκατομμύρια µισθωτοί και συνταξιούχοι.<br/>Οι αυξήσεις θα προκύψουν από τη νέα µορφή της φορολογικής κλίµακας που θα επηρεάσει τον φόρο εισοδήµατος για όλα τα φυσικά πρόσωπα.</p>
      <p>Ερχονται αυξήσεις, οριστικοποιείται η µορφή της φορολογικής κλίµακας</p>
      <p>Η µορφή της φορολογικής κλίµακας οριστικοποιείται και οι επιτελείς του υπουργείου Οικονοµικών φέρονται να καταλήγουν σε µια εκδοχή η οποία θα περιορίζει το δηµοσιονοµικό κόστος και θα κλείνει το δηµοσιονοµικό κενό που βλέπουν οι θεσµοί για το επόµενο έτος.<br/>Πιο συγκεκριμένα, στο 9% από 22% αναµένεται να πέσει το ποσοστό για αποδοχές µέχρι 10.000, αµετάβλητο µένει το δεύτερο κλιµάκιο, την ώρα που από 20.000 ευρώ και πάνω θα υπάρξει ελάφρυνση κατά µία µονάδα.</p>
      <p>Αυξήσεις σε μισθούς με παραδείγματα<br/>Για παράδειγμα, κάποιος που παίρνει ως μισθό μεικτά 800 ευρώ, άρα καθαρά 674 ευρώ, κοστίζει στην εταιρεία του 998,48 ευρώ. Ωστόσο, από τις αρχές του 2020, λόγω του της μείωσης στη φορολογία, ο καθαρός μισθός για την εταιρεία θα ανέλθει στα 677,6 ευρώ, όπερ σημαίνει 3,6 ευρώ αύξηση ανά μήνα, ενώ στην εταιρεία θα κοστίζει 994,88 ευρώ.</p>
      <p>Αν κάποιος παίρνει 1.000 ευρώ μεικτά<br/>Επίσης, κάποιος που παίρνει ως μισθό μεικτά 1.000 ευρώ, άρα καθαρά 842,5 ευρώ, κοστίζει στην εταιρεία του 1.248,5 ευρώ. Ωστόσο, από τις αρχές του 2020, ο καθαρός μισθός για την εταιρεία θα ανέλθει στα 847 ευρώ, όπερ σημαίνει 4,5 ευρώ αύξηση ανά μήνα, ενώ στην εταιρεία θα κοστίζει 1.243,60 ευρώ.</p>
      <p>Εκπτωση φόρου και αφορολόγητο<br/>Όσον αφορά την έκπτωση φόρου που οδηγεί στο αφορολόγητο όριο, πρόκειται να ισχύσουν τα εξής</p>
      <p>Αγαµος: 777 ευρώ που συνεπάγεται αφορολόγητο όριο 8.636 ευρώ.<br/>Εγγαµος µε 1 παιδί: 810 ευρώ για να προκύπτει αφορολόγητο 9.000 ευρώ.<br/>Εγγαµος µε 2 παιδιά: 900 ευρώ για να προκύψει αφορολόγητο όριο 10.000 ευρώ.<br/>Εγγαµος µε 3 παιδιά: 1.120 ευρώ που οδηγεί σε αφορολόγητο 11.000 ευρώ.<br/>Εγγαµος µε 3 παιδιά και άνω: 1.340 ευρώ που οδηγεί σε αφορολόγητο όριο 12.000 ευρώ.</p>
      <p>Νέα φορολογική κλίμακα εισοδήματος<br/>Τα ποσά της έκπτωσης φόρου θα δίνονται στο σύνολό τους για εισόδηµα από µισθούς ή συντάξεις έως 12.000 ευρώ. Για εισοδήµατα άνω των 12.000 ευρώ οι εκπτώσεις φόρου θα περιορίζονται κατά 20 ευρώ ανά 1.000 ευρώ επιπλέον εισοδήµατος.<br/>Στη νέα της µορφή η φορολογική κλίµακα εισοδήµατος των φυσικών προσώπων θα οδηγεί σε µειώσεις του φόρου εισοδήµατος το πολύ έως 450 ευρώ τον χρόνο για µισθωτούς και συνταξιούχους, ενώ για τους ελεύθερους επαγγελματίες το όφελος θα κάνει την εµφάνισή του από το 2021 και θα ανέρχεται έως 1.700 ευρώ. Για την πλειονότητα µισθωτών και συνταξιούχων η ετήσια ελάφρυνση από τη νέα φορολογική κλίµακα θα κυμαίνεται από 50 έως 180 ευρώ.<br/>Το όφελος για τους µισθωτούς θα φανεί από το νέο έτος µε τη µείωση της παρακράτησης του φόρου εισοδήµατος. </p>
    </article>
  </body>
</html>