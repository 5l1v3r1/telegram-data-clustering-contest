<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-sanjay-dutt-hold-khalnayak-and-open-up-on-tiger-shroff-2850221.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T08:04:10+00:00"/>
    <meta property="og:title" content="'खलनायक' सीक्वल पर संजय दत्त ने लगाई रोक, टाइगर श्रॉफ को लेकर कही ये बड़ी बात!"/>
    <meta property="og:description" content="बॉलीवुड एक्टर संजय दत्त को हिंदी फिल्म इंडस्ट्री का मंझा हुआ एक्टर कहा जाता है क्योंकि संजय हीरो और विलेन दोनों ही किरदारों को बहुत अच्छे से निभाते हैं। हाल ही में खबर आई थी कि संजय दत्त की सुपरहिट..."/>
  </head>
  <body>
    <article>
      <h1>'खलनायक' सीक्वल पर संजय दत्त ने लगाई रोक, टाइगर श्रॉफ को लेकर कही ये बड़ी बात!</h1>
      <address><time datetime="2019-11-15T08:04:10+00:00">15 Nov 2019, 08:04</time> by <a rel="author">लाइव हिन्दुस्तान टीम,नई दिल्ली</a></address>
      <p>बॉलीवुड एक्टर संजय दत्त को हिंदी फिल्म इंडस्ट्री का मंझा हुआ एक्टर कहा जाता है क्योंकि संजय हीरो और विलेन दोनों ही किरदारों को बहुत अच्छे से निभाते हैं। हाल ही में खबर आई थी कि संजय दत्त की सुपरहिट फिल्म खलनायक का रीमेक बनाने जा रहे हैं। बीते दिनों ही रिपोर्ट में खुलासा किया गया है कि, संजू बाबा अपनी फिल्म खलनायक के रीमेक की पूरी तैयारी कर चुके हैं। फिल्म के लिए संजू बाबा ने सबकुछ प्लान कर रखा है। </p>
      <p>
        <a href="https://www.livehindustan.com/entertainment/story-top-10-bollywood-news-and-gossip-in-hindi-2850077.html">बॉलीवुड मसाला: पढ़ें बॉलीवुड की 10 बड़ी खबरें और गॉसिप</a>
      </p>
      <p>बॉलीवुड बबल की रिपोर्ट के अनुसार, फिल्म को संजय दत्त अपने ही प्रोड्क्शन हाउस में बना रहे है। संजय दत्त अपनी इस फिल्म के सीक्वल में किसी और को नहीं बल्कि टाइगर श्रॉफ को लेना चाहते हैं। बताया गया है कि इस फिल्म के सीक्वल में टाइगर की एंट्री चाहते हैं संजू बाबा। संजय दत्त ने खुद टाइगर के पापा और एक्टर जैकी श्रॉफ से इसकी बात भी की थी। बता दें कि जैकी भी खलनायक में संजय के साथ थे। वहीं अब खबर है कि फिल्म खलनायक के सीक्ववल को फिलहाल होल्ड कर दिया गया है। रिपोर्ट में बताया गया है कि, खलनायक का प्रोजेक्ट संजय दत्त के दिल के बेहद करीब है। फिल्म को लेकर संजय कोई रिस्क नहीं लेना चाहते हैं। वो फिल्म को अच्छे से और बड़े स्केल पर बनाना चाहते हैं। </p>
      <p>
        <a href="https://www.livehindustan.com/entertainment/story-ranveer-singh-and-deepika-padukone-pay-their-obeisance-at-golden-temple-in-amritsar-today-2850035.html">स्वर्ण मंदिर पहुंचे दीपिका-रणवीर, जोड़ी जीत लेगी आपका दिल</a>
      </p>
      <p>इसके साथ ही उन्होंने फिल्म को बनाने का फैंसला अपने प्रोड्क्शन के बैनर तले ही किया है। इस वक्त वो फिल्म को लेकर अलग अलग आईडियाज सुन रहे हैं और सभी से बातचीत कर रहे हैं। फिल्म अभी शुरूआती चरण में ही है और अभी सिर्फ बातचीत ही हो रही है। वहीं एक दूसरी रिपोर्ट में बताया गया है कि, संजय फिल्म के फर्स्ट ड्राफ्ट से खुश नहीं है।  वो चाहते हैं कि फिल्म की स्टोरी को दोबारा से लिखा जाए। </p>
      <p>फिलहाल संजय ने फिल्म को रोक दिया है और इस पर कब काम शुरू होगा, ये कहना मुश्किल है। बता दें कि, खलनायक 1993 में रिलीज हुई थी। इस फिल्म में संजय के साथ माधुरी दीक्षित नजर आईं थीं। फिल्म में संजू बाबा का निगेटिव रोल था। फिल्म बॉक्स ऑफिस पर हिट रही थी।</p>
    </article>
  </body>
</html>