<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/accidents/10081927-na-poltavschin-nepovnoltn-zlodyuzhki-vkrali-gorhv-na-15-tisyach-griven.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-15T08:08:00+00:00"/>
    <meta property="og:title" content="На Полтавщині неповнолітні злодюжки вкрали горіхів на 1,5 тисячі гривень"/>
    <meta property="og:description" content="Підлітки пізно ввечері проникли до гаража односельця та поцупили горіхи В одному з сіл Миргородського району неповнолітні злодюжки викрали горіхів на суму 1,5 тисяч грн з гаража свого односельця. Про"/>
  </head>
  <body>
    <article>
      <h1>На Полтавщині неповнолітні злодюжки вкрали горіхів на 1,5 тисячі гривень</h1>
      <address><time datetime="2019-11-15T08:08:00+00:00">15 Nov 2019, 08:08</time> by <a rel="author">Катерина Турубара</a></address>
      <p>
        <b>Підлітки пізно ввечері проникли до гаража односельця та поцупили горіхи</b>
      </p>
      <p>В одному з сіл Миргородського району неповнолітні злодюжки викрали горіхів на 1,5 тисяч грн з гаража свого односельця. Про це повідомила пресслужба Національної поліції Полтавської області.</p>
      <p>Як встановили оперативники кримінальної поліції Миргорода, підлітки пізно ввечері проникли до гаража в домогосподарстві та поцупили горіхи.</p>
      <p>За фактом крадіжки, поєднаної з проникненням у приміщення, правоохоронці відкрили кримінальне провадження за частиною 3 статті 185 Кримінального кодексу України. Чинне законодавство за подібні дії передбачає покарання у вигляді позбавлення волі на строк від трьох до шести років.</p>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a></p>
    </article>
  </body>
</html>