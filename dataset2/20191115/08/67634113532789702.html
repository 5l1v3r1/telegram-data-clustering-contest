<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150582/"/>
    <meta property="og:site_name" content="AgroNews"/>
    <meta property="article:published_time" content="2019-11-15T08:22:00+00:00"/>
    <meta property="og:title" content="В українських садах почали з’являтися нові екзотичні шкідники та хвороби"/>
    <meta property="og:description" content="Зі зміною клімату в садах України з'явилися нові шкідники, яких до потепління не було. Про це розповів провідний інженер Ботанічного саду ім. М.М. Гришко Олексій Сорока, передає AgroPortal. Експерт зауважив, що боротися з ними потрібно правильно – з осені, інакше вони знищать рослину. «Є такі..."/>
  </head>
  <body>
    <article>
      <h1>В українських садах почали з’являтися нові екзотичні шкідники та хвороби</h1>
      <address><time datetime="2019-11-15T08:22:00+00:00">15 Nov 2019, 08:22</time> by <a rel="author">agronews.uaode/author</a></address>
      <p>
        <b>Зі зміною клімату в садах України з’явилися нові шкідники, яких до потепління не було. Про це розповів провідний інженер Ботанічного саду ім. М.М. Гришко Олексій Сорока, передає AgroPortal.</b>
      </p>
      <p>Експерт зауважив, що боротися з ними потрібно правильно – з осені, інакше вони знищать рослину.</p>
      <p>«Є такі хвороби, які зараз непомітні. Рослина росте, і все добре. А навесні з’являється курчавість на персику, наприклад. Також існує така проблема, як самшитова вогнівка, яка за тиждень з’їдає кущ. Раніше її не було. Або пройшли заморозки, замерзли абрикоси і вишні. А насправді це може бути маніліоз. Він дає опіки», – зазначає Сорока.</p>
      <p>За його словами, рослини потрібно обробляти восени, так як спори ховаються в корі, на листках. Також необхідно збирати опале листя. У них можуть бути хвороби.</p>
      <p>«Навесні теж, до розпускання листя, коли тільки починають з’являтися бруньки, потрібно обробляти рослини фунгіцидами», – розповідає науковець.</p>
      <p>Він також зауважує, що у зв’язку зі зміною клімату не потрібно поспішати утеплювати вуличні рослини восени. Якщо раніше робили це в листопаді, то зараз це потрібно робити десь у грудні.</p>
      <p>«Якщо дерево або рослина почало цвісти восени, то це вплине на цвітіння навесні. Буде менше квітів, але це – не критично», – відзначає Сорока.</p>
    </article>
  </body>
</html>