<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/borderlands-3-quando-dlc-campagna/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T08:26:00+00:00"/>
    <meta property="og:title" content="Borderlands 3, ecco quando verrà svelato il primo DLC della campagna | Game Division"/>
    <meta property="og:description" content="Gearbox Software ha ufficialmente annunciato su twitter quando sarà mostrato il primo video del DLC della campagna di Borderlands 3."/>
  </head>
  <body>
    <article>
      <h1>Borderlands 3, ecco quando verrà svelato il primo DLC della campagna | Game Division</h1>
      <address><time datetime="2019-11-15T08:26:00+00:00">15 Nov 2019, 08:26</time> by <a rel="author">https://www.facebook.com/alessandro.niro.88</a></address>
      <p>A quanto lasciato intendere da un tweet sull’account ufficiale del titolo, a breve potremo avere un primo assaggio del nuovo DLC della campagna di Borderlands 3. La data d’uscita del nuovo contenuto non è ancora nota, tuttavia sono previste novità per la giornata di <b>mercoledì 20 novembre</b> alle 17:00 (ora italiana).</p>
      <p>Il filmato verrà mostrato in occasione del <b>The Borderlands Show</b>, presentato da Randy Pitchford. “<i>Il trailer di presentazione del primo DLC della campagna di Borderlands 3 debutterà mercoledì 20 novembre alle 8:00 PT durante il The Borderlands Show, con il produttore esecutivo di Gearbox, Randy Pitchford</i>“, si legge nel tweet condiviso sulla pagina ufficiale del gioco, con un appuntamento trasmesso in live streaming su <b>Twitch</b>.</p>
      <p>Leggi anche: <a href="https://www.tomshw.it/videogioco/ps5-socom-online-guerrilla-games/">PS5, SOCOM online è il nuovo gioco di Guerrilla Games?</a></p>
      <figure>
        <img src="https://www.tomshw.it/images/images/2019/08/borderlands-3-46859.jpg"/>
      </figure>
      <p>Nel corso della diretta ci sarà spazio per parlare anche della nuova <b>patch</b> prevista per fine mese, che includerà <b>Strage alla Struttura Segreta</b> di Maliwan, la <b>Mayhem Mode 4</b> e alcuni miglioramenti richiesti a gran voce dalla community.</p>
      <p>Prima di lasciarvi, vi ricordiamo che sulle nostre pagine, potete leggere la <a href="https://www.tomshw.it/videogioco/toms-hardware-a-milan-games-week-2019-overclock-estremo-tornei-e-un-bagno-di-folla/">recensione completa</a> del titolo a cura del nostro <b>Yuri Polverino</b> il quale afferma con assoluta certezza che “<i>è sicuramente un prodotto con una solidità evidente. Il gameplay, il look e la narrativa tipica del brand contribuiscono a creare un capitolo un po’ conservativo ma comunque di grande impatto. I contenuti, vari e ricchi, sapranno intrattenere per moltissime ore gli appassionati del genere e in particolare del gioco. Gearbox poteva forse lavorare meglio sulla qualità dell’esplorazione e pensare a qualcosa di veramente forte per quanto concerne l’endgame. Nel complesso, però, il gioco è assolutamente promosso</i>“.</p>
      <p><b>Borderlands 3</b> è disponibile per PC, PlayStation 4 e Xbox One. Entro la fine dell’anno approderà anche su <b>Google Stadia</b>.</p>
      <blockquote>Non hai ancora la tua copia di Borderlands 3? Recupera subito acquistandola su Amazon a un prezzo più che interessante. <a href="https://toms.it/hA1OC">Clicca qui</a> ed effettua l’ordine!</blockquote>
    </article>
  </body>
</html>