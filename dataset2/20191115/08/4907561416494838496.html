<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/uzmanlardan-ailelere-ara-tatil-uyarisi-2219528"/>
    <meta property="og:site_name" content="Posta"/>
    <meta property="article:published_time" content="2019-11-15T08:53:36+00:00"/>
    <meta property="og:title" content="Uzmanlardan ailelere ara tatil uyarısı"/>
    <meta property="og:description" content="Bugün ilkokul, ortaokul ve lise öğrencileri, ara tatile çıkacak. Bu yıl ilk kez uygulanan ara tatil programı ile 9 gün sürecek tatilde Milli Eğitim Bakanlığı tarafından etkinlikler hazırlandı. Ara tatil arasının çocuklara iyi geleceğini belirten uzmanlar, ara vermeden sürekli çalışmanın duygusal bir basınç oluşturabileceğini vurguluyor. Tatillerin dinlenerek, eğlenerek, değişik aktivitelerle değerlendirilmesinin eğitimde verimliği artırdığına dikkat çeken uzmanlar, “Molalar öğrenmenin bir parçası olup psikolojik iyilik halinin bekçisidir” diyor. Uzmanlar, bu dönemin çocukla bir arada zaman geçirmek için önemli fırsat olduğunu belirtiyor."/>
  </head>
  <body>
    <article>
      <h1>Uzmanlardan ailelere ara tatil uyarısı</h1>
      <address>
        <time datetime="2019-11-15T08:53:36+00:00">15 Nov 2019, 08:53</time>
      </address>
      <h3>Bugün ilkokul, ortaokul ve lise öğrencileri, ara tatile çıkacak. Bu yıl ilk kez uygulanan ara tatil programı ile 9 gün sürecek tatilde Milli Eğitim Bakanlığı tarafından etkinlikler hazırlandı. Ara tatil arasının çocuklara iyi geleceğini belirten uzmanlar, ara vermeden sürekli çalışmanın duygusal bir basınç oluşturabileceğini vurguluyor. Tatillerin dinlenerek, eğlenerek, değişik aktivitelerle değerlendirilmesinin eğitimde verimliği artırdığına dikkat çeken uzmanlar, “Molalar öğrenmenin bir parçası olup psikolojik iyilik halinin bekçisidir” diyor. Uzmanlar, bu dönemin çocukla bir arada zaman geçirmek için önemli fırsat olduğunu belirtiyor.</h3>
      <p>İlkokul, ortaokul ve lise öğrencileri 2019-2020 Eğitim ve Öğretim yılının ilk ara tatiline çıkıyor. Ara tatilde öğrenciler dinlenecek ve kendileri için tasarlanan sanat, bilim ve etkinlik programlarına katılacak. Uzmanlar ise <a href="https://www.posta.com.tr/haberler/ara-tatil">ara tatil </a>programının çocukların sosyalleşmesinde önemli bir adım olarak görüyor. Uzmanlar ara tatilde çocukları ders çalışma baskısı altında tutmaları konusunda aileleri uyarıyor.</p>
      <p>NPİSTANBUL Beyin Hastanesi Çocuk-Ergen Uzman Klinik Psikolog Leyla Arslan, uzun eğitim dönemlerinde verilen ara tatillerin çocuğun gelişimi ve akademik başarısı üzerine önemli katkılar sağlayacağını söyledi.</p>
      <h3>‘Tatil çocuklarda başarısızlık, kaygı ve duygusal basıncı önler’</h3>
      <p>Dokuz gün sürecek tatilin çocuk açısından olumlu olarak kabul edilecek birçok yönü olduğunu kaydeden Uzman Klinik Psikolog Leyla Arslan, bunları şöyle sıraladı:</p>
      <p>• Gelişim açısından düşünürsek hem büyük hem de küçük çocuklarda yorgunluğu önler. Yorgunluk ise verimli ders çalışmayı engelleyen en önemli faktörlerden birisidir.</p>
      <p>• Sürekli çalışmak, ara vermemek iyi bir fikir değildir. Performans kaygısının ve başarısızlık korkusunun yerleşmesine, duygusal bir basınç oluşturmasına neden olur.</p>
      <p>• Hayatın kendisi öğretmendir, okul dışı öğrenmeler de çocuğun gelişimi açısından çok etkilidir.</p>
      <p>• Tam gün okula devam eden çocuklarda ödev baskısı sıklıkla görülen bir sorundur.</p>
      <p>• Öğrencilerin önünde uzun bir eğitim yaşantısı olacağı için öğrenme davranışını sevmeleri, zorunluluktan ziyade hevesli ve istekli olarak çalışmalara katılmaları, okulun da kazandırması beklenen en kritik önemdeki davranıştır.</p>
      <p>• Mevcut çalışma takvimi içerisinde gördüğümüz çok zeki olsa, çalışmayı sevse bile bir çocuk, aşırı çalıştığı zaman saçı dökülür, egzama çıkarır, uyku bozukluğu yaşar ve beden strese girer. Bu tür performans kaygısı nedeniyle takip ettiğimiz öğrencilerin tatile çıkar çıkmaz somatik belirtilerinin hemen geçtiğini gördüğümüz durumlar çok olmuştur.</p>
      <h3>‘Ara tatil okulu dönmeyi destekler’</h3>
      <p>Uzman Klinik Psikolog Leyla Arslan, bu tür kısa tatillerin çocuğun ruh sağlığını olumlu etkilediğini ve çocukların arkadaşlarını, öğretmenini ve eğitim faaliyetlerini özleyerek okula dönmelerini desteklediğine dikkat çekti.</p>
      <h3>‘Aktiviteler verimliliği artırır’</h3>
      <p>Tatillerin dinlenerek, eğlenerek, değişik aktiviteler kazanılarak değerlendirilmesinin eğitimde verimliği artırdığına dikkat çeken Uzman Klinik Psikolog Leyla Arslan, “<b>Molalar öğrenmenin bir parçası olup, psikolojik iyilik halinin bekçisidir. Değişik fiziksel aktiviteler ise sadece fiziksel sağlığa zarar sağlamaz aynı zamanda bilişsel işlevleri artırarak daha yüksek akademik performansa yol açar</b>” dedi.</p>
      <h3>‘Aktivitelere ebeveynler de katılım sağlamalı’</h3>
      <p>Onlarca yıl süren araştırmaların fiziksel olarak aktif olan çocukların hem uzun vadede hem kısa vadede aktfi olmayan akranlarına oranla akademik olarak daha iyi performans gösterdiğini ortaya koyduğunu kaydeden Leyla Arslan, tavsiyelerini şöyle sıraladı:</p>
      <p>“<b>Ebeveynler çocuğun tatil planlarına kendilerini de dahil edebilirse elbette ideal olan gerçekleşir. Evde veya başka yerde olması fark etmez. Ailecek bir şeyler yapmak giderek zorlaşmasına rağmen ailenin işlerini erteleyerek bir arada zaman geçirmeye önem vermesi çocuk için en temel ve en önemli ihtiyaçlardan biridir. Çocukların dinlenme hakkında saygı duyarak, oynaması, kendi yeteneklerini keşfetmesi, akrabalık ilişkilerini güçlendirmesi iyi bir zaman planlamasıyla mümkündür. Tatil demek, kurallardan vazgeçmek değil, alışkanlıkları değiştirecek farklı öğrenmeleri aktif hale getirmek ve bunu oyun şekline döndürebilmek, çocuğun katılımını ve motivasyonunu sağlayabilmek için yeni bir strateji izleyebilmektedir.</b>”</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/guvercin-dizisi-konusu-ve-karakterleri-2220227">
          <img src="https://i.pstimaj.com/img/100/180x95/5dd28d0eae298beaa779388a"/>
        </a>
      </figure>
      <p>
        <a href="https://www.posta.com.tr/guvercin-dizisi-konusu-ve-karakterleri-2220227">1 Güvercin dizisi konusu ve karakterleri</a>
      </p>
      <figure>
        <a href="https://www.posta.com.tr/vucudunuzun-toksinlerle-dolu-oldugunu-gosteren-isaretler-2220225">
          <img src="https://i.pstimaj.com/img/100/180x95/5dd2875fae298bea3cba7535"/>
        </a>
      </figure>
      <p>
        <a href="https://www.posta.com.tr/vucudunuzun-toksinlerle-dolu-oldugunu-gosteren-isaretler-2220225">2 Vücudunuzun toksinlerle dolu olduğunu gösteren işaretl...</a>
      </p>
      <figure>
        <a href="https://www.posta.com.tr/zalim-istanbul-19-bolumde-nedim-hesaplasmaya-geliyor-2220224">
          <img src="https://i.pstimaj.com/img/100/180x95/5dd2873966a97c816bcc9a30"/>
        </a>
      </figure>
      <p>
        <a href="https://www.posta.com.tr/zalim-istanbul-19-bolumde-nedim-hesaplasmaya-geliyor-2220224">3 Zalim İstanbul 19. bölümde Nedim hesaplaşmaya geliyor!</a>
      </p>
      <figure>
        <a href="https://www.posta.com.tr/ozlem-kaymaz-herkesten-dua-istedi-birlikte-basaracagiz-2220092">
          <img src="https://i.pstimaj.com/img/100/180x95/5dd243fdae298be087dfe41b"/>
        </a>
      </figure>
      <p>
        <a href="https://www.posta.com.tr/ozlem-kaymaz-herkesten-dua-istedi-birlikte-basaracagiz-2220092">4 Özlem Kaymaz herkesten dua istedi: Birlikte başaracağı...</a>
      </p>
      <figure>
        <a href="https://www.posta.com.tr/agiz-ve-dis-sagligi-nedir-dis-sagligini-korumanin-yontemleri-2220097">
          <img src="https://i.pstimaj.com/img/100/180x95/5dd2484e66a97c772b680497"/>
        </a>
      </figure>
      <p>
        <a href="https://www.posta.com.tr/agiz-ve-dis-sagligi-nedir-dis-sagligini-korumanin-yontemleri-2220097">5 Ağız ve Diş Sağlığı nedir? Diş sağlığını korumanın yön...</a>
      </p>
      <figure>
        <a href="https://www.posta.com.tr/usta-tiyatrocu-jale-birsel-92-yasinda-hayatini-kaybetti-2220114">
          <img src="https://i.pstimaj.com/img/100/180x95/5dd24f57ae298be087dfe43f"/>
        </a>
      </figure>
      <p>
        <a href="https://www.posta.com.tr/usta-tiyatrocu-jale-birsel-92-yasinda-hayatini-kaybetti-2220114">6 Usta tiyatrocu Jale Birsel 92 yaşında hayatını kaybett...</a>
      </p>
      <figure>
        <a href="https://www.posta.com.tr/seda-sayanin-yuzundeki-degisiklik-dikkat-cekti-2220058">
          <img src="https://i.pstimaj.com/img/100/180x95/5dd1cd26ae298bcdae3b9633"/>
        </a>
      </figure>
      <p>
        <a href="https://www.posta.com.tr/seda-sayanin-yuzundeki-degisiklik-dikkat-cekti-2220058">7 Seda Sayan'ın yüzündeki değişiklik dikkat çekti</a>
      </p>
      <figure>
        <a href="https://www.posta.com.tr/gonul-yazar-ve-ruzgar-magden-ayrildi-2220142">
          <img src="https://i.pstimaj.com/img/100/180x95/5dd25bd766a97c772cf0013d"/>
        </a>
      </figure>
      <p>
        <a href="https://www.posta.com.tr/gonul-yazar-ve-ruzgar-magden-ayrildi-2220142">8 Gönül Yazar ve Rüzgar Mağden ayrıldı</a>
      </p>
      <figure>
        <a href="https://www.posta.com.tr/insulin-direnci-nedir-insulin-direncinin-belirtileri-nelerdir-2220214">
          <img src="https://i.pstimaj.com/img/100/180x95/5dd27d1466a97c816a5031bf"/>
        </a>
      </figure>
      <p>
        <a href="https://www.posta.com.tr/insulin-direnci-nedir-insulin-direncinin-belirtileri-nelerdir-2220214">9 İnsülin direnci nedir? İnsülin direncinin belirtileri ...</a>
      </p>
      <figure>
        <a href="https://www.posta.com.tr/gulsenin-20-bin-tllik-cizmesi-ve-4-bin-tllik-elbisesi-2220062">
          <img src="https://i.pstimaj.com/img/100/180x95/5dd22260ae298bd74fef6e4e"/>
        </a>
      </figure>
      <p>
        <a href="https://www.posta.com.tr/gulsenin-20-bin-tllik-cizmesi-ve-4-bin-tllik-elbisesi-2220062">10 Gülşen'in 20 bin TL'lik çizmesi ve 4 bin TL'lik elbise...</a>
      </p>
      <figure>
        <img src="https://i.pstimaj.com/img/78/90x50/5dc7bbc166a97cbb795e576a"/>
      </figure>
      <p>SIRADAKİ HABER Ekranlar çocukların beyinini yavaşlatıyor</p>
    </article>
  </body>
</html>