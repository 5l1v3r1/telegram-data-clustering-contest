<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/economia/finanza/2019/11/15/news/saipem_studia_la_maxi-fusione_con_la_rivale-241154902/"/>
    <meta property="og:site_name" content="Repubblica.it"/>
    <meta property="article:published_time" content="2019-11-15T08:30:00+00:00"/>
    <meta property="og:title" content="Saipem studia la maxi-fusione con la rivale Subsea 7"/>
    <meta property="og:description" content="Sarebbe una delle maggiori operazioni nel comparto dei servizi all'industria petrolifera"/>
  </head>
  <body>
    <article>
      <h1>Saipem studia la maxi-fusione con la rivale Subsea 7</h1>
      <h2>Sarebbe una delle maggiori operazioni nel comparto dei servizi all'industria petrolifera</h2>
      <address>
        <time datetime="2019-11-15T08:30:00+00:00">15 Nov 2019, 08:30</time>
      </address>
      <p><b>MILANO </b>- Sarebbe un gigante dei servizi petroliferi: Saipem starebbe considerando un'unione con la rivale Subsea 7.<br/><br/>Lo riporta l'agenzia <i>Bloomberg </i>citando alcune fonti. Subsea 7, dopo una crescita delle azioni alla Borsa di Oslo nell'ordine del 15% quest'anno, ha raggiunto una capitalizzazione di mercato di 3,2 miliardi di dollari. Invece Saipem, quotata in Piazza Affari, secondo il mercato vale 4,4 miliardi di euro ovvero 4,85 miliardi di dollari al cambio attuale (<a href="https://finanza.repubblica.it/Company/?symbol=SPM:IM">segui Saipem in diretta</a>).<br/><br/>Nessuna decisione finale - ricorda l'agenzia - è stata presa e non c'è certezza che la transazione venga chiusa. Si tratta comunque di un momento complicato per il settore, che risente della ridiscesa dei prezzi del greggio.<br/><br/>Si ricorda altresì che se andasse in porto sarebbe uno dei maggiori deal della storia dei servizi all'industria petrolifera: bisogna risalire all'acquisizione da 7,64 miliardi di dollari da parte della Siemens della Dresser-Rand nel 2014. Quest'anno, già l'Eni (che è il principale azionista di Saipem) ha stretto un accordo con Omv per rilevare una quota da 5,8 miliardi nella Abu Dhabi National Oil Co.. Dal 2000, Eni ha messo in fila dieci operazioni di taglia miliardaria.</p>
    </article>
  </body>
</html>