<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/bakan-ersoy-fettah-taminceyi-savundu/926960"/>
    <meta property="og:site_name" content="medya faresi"/>
    <meta property="article:published_time" content="2019-11-15T08:01:00+00:00"/>
    <meta property="og:title" content="Turizm Bakanı Ersoy’dan Fettah Tamince’ye övgüler!"/>
    <meta property="og:description" content="Kültür ve Turizm Bakanı azınlık vakıflarının yönetimlerine ilişkin düzenleme yapılacağını söyledi."/>
  </head>
  <body>
    <article>
      <h1>Turizm Bakanı Ersoy’dan Fettah Tamince’ye övgüler!</h1>
      <h2>Kültür ve Turizm Bakanı azınlık vakıflarının yönetimlerine ilişkin düzenleme yapılacağını söyledi.</h2>
      <address>
        <time datetime="2019-11-15T08:01:00+00:00">15 Nov 2019, 08:01</time>
      </address>
      <p>Kültür ve Turizm Bakanı Mehmet Nuri Ersoy, Turizm Ajansı’nın yönetim kuruluna “bir dönem cemaat içinde yer aldığını” itiraf eden Fettah Tamince’nin atanmasını değerlendirdi.</p>
      <p>Ersoy, “Benim bir tane markam var, yurtdışında markalaşmış Rixos markası. Hiç düşünmeden orada olması gereken kişi benim açımdan Fettah Tamince’dir. Ben sektör açısından bakıyorum, siz siyasi bakıyorsunuz” dedi.</p>
      <p>Ersoy, TBMM’de Plan ve Bütçe Komisyonu’nda milletvekillerinin sorularını yanıtladı.</p>
      <p>Ersoy, özetle şöyle konuştu:</p>
      <p><b>Kazıların 12 aya yayılması:</b>Kazıda 12 aylık bir program başlattık. Türkiye tarihinde ilk kez. İlk etapta 20 tane ile başladık. Bu sene 60’a çıkacağız, ondan sonraki sene de 120. Türk kazı başkanlıklarıyla yapılanların tamamını 3 yıl  içerisinde destekleme programı içerisine alacağız.  </p>
      <p><b>Konaklama vergisi:</b>Bu tüketiciden alınacak bir vergi. Ben bir uyarıda bulundum. Hazine ve Maliye Bakanlığı da bunu kabul etti. 1 Nisan’da başlaması için. Neden 1 Nisan? Yaz paket turları 1 Nisan’da başlıyor. İçiniz rahat olsun. Dünyanın her yerinde uygulanan bir vergi. Aslında turist bunu biliyor, sürpriz olmayacak. </p>
      <p><b>Azınlık vakıflarının seçimleri:</b>Azınlık vakıflarının seçimleriyle ilgili geçici acil bir çözüm bulduk. Patrik seçimlerinden sonra öncelikli işimiz bu. Bir düzenleme yapılması gerekiyordu. Yönetmeliği çıkacak.</p>
      <p><b>Fettah Tamince’nin atanması:</b>İçtenlikle cevap vereyim mi? Bana bir tane isim verin Türkiye markası, dünyada markalaşmış otel zinciri. Benim bir tane markam var, yurtdışında markalaşmış Rixos markası. Hiç düşünmeden orada olması gereken kişi benim açımdan Fettah Tamince’dir. Ben sektör açısından bakıyorum, siz siyasi bakıyorsunuz. </p>
      <p>
        <i>
          <b>
            <a href="http://www.cumhuriyet.com.tr/haber/turkiye/1702191/bakan-ersoy-taminceyi-savundu.html">(CUMHURİYET - Selda Güneysu)</a>
          </b>
        </i>
      </p>
    </article>
  </body>
</html>