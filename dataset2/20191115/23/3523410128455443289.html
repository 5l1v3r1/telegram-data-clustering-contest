<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640193/%D9%BE%D8%A7%D9%85%D9%BE%D8%A6%D9%88-%D8%A8%D8%A7-%D8%B9%D8%B1%D8%A8%D8%B3%D8%AA%D8%A7%D9%86-%D8%A8%D8%B1%D8%A7%DB%8C-%D9%85%D9%82%D8%A7%D8%A8%D9%84%D9%87-%D8%A8%D8%A7-%D8%A7%DB%8C%D8%B1%D8%A7%D9%86-%D8%AA%D9%84%D8%A7%D8%B4-%D9%85%DB%8C%E2%80%8C%DA%A9%D9%86%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T23:16:00+00:00"/>
    <meta property="og:title" content="پامپئو: با عربستان برای مقابله با ایران تلاش می‌کنیم"/>
    <meta property="og:description" content="وزیر خارجه عربستان سعودی که به واشنگتن سفر کرده است با همتای آمریکایی خود دیدار کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640193/%D9%BE%D8%A7%D9%85%D9%BE%D8%A6%D9%88-%D8%A8%D8%A7-%D8%B9%D8%B1%D8%A8%D8%B3%D8%AA%D8%A7%D9%86-%D8%A8%D8%B1%D8%A7%DB%8C-%D9%85%D9%82%D8%A7%D8%A8%D9%84%D9%87-%D8%A8%D8%A7-%D8%A7%DB%8C%D8%B1%D8%A7%D9%86-%D8%AA%D9%84%D8%A7%D8%B4-%D9%85%DB%8C%E2%80%8C%DA%A9%D9%86%DB%8C%D9%85">پامپئو: با عربستان برای مقابله با ایران تلاش می‌کنیم</a>
      </h1>
      <h2>وزیر خارجه عربستان سعودی که به واشنگتن سفر کرده است با همتای آمریکایی خود دیدار کرد.</h2>
      <address><time datetime="2019-11-15T23:16:00+00:00">15 Nov 2019, 23:16</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «فیصل بن فرحان بن عبدالله» وزیر خارجه عربستان سعودی روز پنج‌شنبه(دیروز) در مقر وزارت خارجه آمریکا در واشنگتن با «<b>مایک پامپئو</b>» همتای آمریکایی خود دیدار کرد.</p>
      <p>در این دیدار روابط استراتژیک تاریخی بین آمریکا و عربستان سعودی، راهکارهای تقویت همکاری دو کشور، آخرین تحولات منطقه‌ای و بین‌المللی و شراکت برای مبارزه با افراطی‌گری و تروریسم بررسی شد.</p>
      <p>خبرگزاری عربستان سعودی(واس) با اعلام این خبر افزود که در این دیدار «بنت بندر بن سلطان» سفیر عربستان در آمریکا نیز حضور داشت.</p>
      <p>از سوی دیگر شبکه سعودی العربیه گزارش کرد که پامپئو پس از این دیدار تأکید کرد که «آمریکا و عربستان برای مقابله با رفتارهای بی‌ثبات‌کننده ایران تلاش می‌کنند».</p>
      <p>پامپئو همچنین روز پنج‌شنبه(دیروز) در حساب توئیتری خود نوشت که نشست «پرباری» با فیصل بن فرحان همتای سعودی خود داشته است.</p>
      <p>بن فرحان ریاست هیأت سعودی در نشست واشنگتن درباره سوریه که روز پنج‌شنبه(دیروز) در مقر وزارت خارجه آمریکا برگزار شد، بر عهده داشت.</p>
    </article>
  </body>
</html>