<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-north-korea-calls-joe-biden-rabid-dog-that-must-be-beaten-to-death-2851825.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T23:56:33+00:00"/>
    <meta property="og:title" content="उत्तर कोरिया ने बाइडेन को 'पागल कुत्ता' कहा, जिसे 'पीट-पीटकर' मार डालना चाहिए'"/>
    <meta property="og:description" content="उत्तर कोरिया ने अमेरिकी राष्ट्रपति पद के चुनाव की डेमोक्रेटिक उम्मीदवारी की दावेदारी कर रहे जो बाइडेन पर कड़ा प्रहार करते हुए उन्हें एक ''पागल कुत्ता' कहा है। यह शब्दावली पहले अमेरिकी..."/>
  </head>
  <body>
    <article>
      <h1>उत्तर कोरिया ने बाइडेन को 'पागल कुत्ता' कहा, जिसे 'पीट-पीटकर' मार डालना चाहिए'</h1>
      <address><time datetime="2019-11-15T23:56:33+00:00">15 Nov 2019, 23:56</time> by <a rel="author">एएफपी,सियोल</a></address>
      <p>उत्तर कोरिया ने अमेरिकी राष्ट्रपति पद के चुनाव की डेमोक्रेटिक उम्मीदवारी की दावेदारी कर रहे जो बाइडेन पर कड़ा प्रहार करते हुए उन्हें एक ''पागल कुत्ता' कहा है। यह शब्दावली पहले अमेरिकी राष्ट्रपति डोनाल्ड ट्रंप ने इस्तेमाल की थी और उत्तर कोरिया ने उनसे यह उधार लिया है।</p>
      <p>उत्तर कोरिया अपने विवादित बयान के लिए जाना जाता है, लेकिन यह टिप्पणी उसके अपने मानकों से भी अधिक कठोर है। उत्तर कोरिया की आधिकारिक समाचार एजेंसी 'केसीएनए' ने गुरुवार (14 नवंबर) को कहा कि बाइडेन ने ''डीपीआरके" के सर्वोच्च नेतृत्व की गरिमा को धूमिल करने का दुस्साहस किया।</p>
      <p>बयान में कहा गया, ''अगर उन्हें ऐसा करने दिया गया तो बाइडेन जैसे पागल कुत्ते बहुत से लोगों को नुकसान पहुँचा सकते हैं। उन्हें डंडे से पीट-पीट कर मार डालना चाहिए।" उसमें कहा गया, ''ऐसा करना अमेरिका के लिए भी फायदेमंद होगा।"</p>
      <p>यह स्पष्ट नहीं हो सका है कि उत्तर कोरिया का गुस्सा किस वजह से फुटा है। बहरहाल, बाइडेन के प्रचार अभियान में इस हफ्ते एक विज्ञापन जारी किया गया था, जिसमें ट्रम्प की विदेश नीति की निंदा करते हुए कहा गया था कि ''तानाशाहों और अत्याचारियों की प्रशंसा की जाती है, हमारे सहयोगियों को नजरअंदाज कर दिया गया।"</p>
      <p>जब वॉयसओवर में ''अत्याचारियो शब्द का उच्चरण किया जाता है, ठीक उसी समय अमेरिकी राष्ट्रपति डोनाल्ड ट्रम्प और उत्तर कोरिया के नेता किम जोंग उन की सिंगापुर शिखर वार्ता में हाथ मिलाते हुए एक तस्वीर दिखाई देती है।" केसीएनए ने इस दौरान ट्रम्प की एक टिप्प्णी का भी इस्तेमाल करते हुए कहा कि बाइडेन को ''स्लीपी" जो कहा। केसीएनए ने कहा कि ''बाइडेन" के डिमेंशिया के अंतिम चरण में पहुंचने के संकेत है। ऐसा लगता है कि उनके जीवन को अलविदा करने का समय आ गया है।</p>
    </article>
  </body>
</html>