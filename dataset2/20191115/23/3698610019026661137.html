<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/zelenskiy-zvilniv-goliv-rda-u-zaporizkiy-i-zhitomirskiy-oblastyah-329886_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T23:35:00+00:00"/>
    <meta property="og:title" content="Зеленський звільнив голів РДА у Запорізькій і Житомирській областях"/>
    <meta property="og:description" content="Президент провів кадрові перестановки."/>
  </head>
  <body>
    <article>
      <h1>Зеленський звільнив голів РДА у Запорізькій і Житомирській областях</h1>
      <h2>Президент провів кадрові перестановки.</h2>
      <address>
        <time datetime="2019-11-15T23:35:00+00:00">15 Nov 2019, 23:35</time>
      </address>
      <p>Президент України Володимир Зеленський провів кадрові перестановки серед керівників <b><a href="https://dt.ua/POLITICS/zelenskiy-zvilniv-ryad-goliv-rda-u-dvoh-oblastyah-321558_.html">районних державних адміністрацій</a></b>. Про це повідомила прес-служба Офісу президента.</p>
      <p>Зміни торкнулися РДА Запорізької та Житомирської областей. Президент відсторонив від посади Артема Попова - голову Бельмацької районної державної адміністрації і перепризначив його на посаду голови Приморської РДА, головою якої був Сергій Беличев.</p>
      <p>Голову Мелітопольської адміністрації Сергія Селевича президент звільнив і перепризначив його на посаду Приазовської РДА, головою якої була Наталя Романенко.</p>
      <p>Крім цього, український гарант перепризначив голів Пологівської районної державної адміністрації Артура Крупського і Розівської районної державної адміністрації Володимира Ревута.</p>
      <p>В Житомирській області Зеленський призначив головами Бердичівської, Коростенської та Чуднівської райдержадміністрацій Людмилу Данилюк, Юрія Тарасюка і Олександра Хомича відповідно.</p>
      <p>Раніше повідомлялося про те, що <b><a href="https://dt.ua/UKRAINE/zelenskiy-zvilniv-16-goliv-rda-u-dnipropetrovskiy-oblasti-322221_.html">Зеленський звільнив 16 голів РДА</a></b> у Дніпропетровській області.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>