<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/15/el-blistao-vanja-marinkovic-vece-oblezili-bivsi-igraci-partizana/"/>
    <meta property="og:site_name" content="Sportska centrala"/>
    <meta property="article:published_time" content="2019-11-15T23:50:44+00:00"/>
    <meta property="og:title" content="EL: Blistao Vanja Marinković, veče obležili bivši igrači Partizana"/>
    <meta property="og:description" content="Kompletirano je 8. kolo Evrolige, a osim Asvela pobede su ostvarili CSKA, Olimpijakos i Valensija. Fenerbahče je u Moskvi doživeo šesti ovosezonski poraz u Evroligi, a sve je bilo rešeno posle treće četvrtine koju su „armejci“ dobili dvocifrenom razlikom. Majk Džejms je odigrao neverovatan meč, postigao 31 poen, šutirao trojke 6/8 i ostvario indeks korisnosti […]"/>
  </head>
  <body>
    <article>
      <h1>EL: Blistao Vanja Marinković, veče obležili bivši igrači Partizana</h1>
      <address><time datetime="2019-11-15T23:50:44+00:00">15 Nov 2019, 23:50</time> by <a rel="author">Zile</a></address>
      <p>Kompletirano je 8. kolo Evrolige, a osim Asvela pobede su ostvarili CSKA, Olimpijakos i Valensija.</p>
      <p>Fenerbahče je u Moskvi doživeo šesti ovosezonski poraz u Evroligi, a sve je bilo rešeno posle treće četvrtine koju su „armejci“ dobili dvocifrenom razlikom. Majk Džejms je odigrao neverovatan meč, postigao 31 poen, šutirao trojke 6/8 i ostvario indeks korisnosti 38. Pratio ga je Janis Strelnieks sa 23 poena (trojke 4/5) i indeksom 29 i to su bila jedina dva igrača CSKA sa dvocifrenim brojem poena. Kod gostiju Slukas je ubacio 20, Vilijams 19 poena, a Nikola Kalinić je za skoro 39 minuta imao učinak od 6 poena i 10 skokova.</p>
      <p>Valensija je pobedila drugi put u Evroligi ove sezone, a najefikasniji je bio Vanja Marinković. Bivši igrač Partizana odigrao je najbolji meč ove sezone i postigao 19 poena (5/6 za 2p, 3/5 za 3p), a pratili su ga Motum sa 14, Vives sa 13 i Dubljević sa 11 poena. Kod Bajerna Lučić je bio najbolji sa 14 poena, dok je Lo dodao 11.</p>
      <p>Nikola Milutinov je predvodio Olimpijakos do pobede protiv Žalgirisa. Srpski reprezentativac je bio MVP meča sa indeksom 27, do kojeg je došao sa učinkom od 14 poena, 8 skokova i 2 asistencije, a nad njim je načinjeno i 7 faulova. Spanulis je postigao 16 poena, a kao i Milutinov Brendon Pol je završio meč sa 14 poena. Kod Žalgirisa je blistao Džok Lendejl sa 23 poena (7/8 za dva poena) i indeksom 23.</p>
      <p><b>CSKA – Fenerbahče 88:70</b> (21:17, 18:17, 25:15, 24:21)<br/><b>Olimpijakos – Žalgiris 83:74</b> (19:18, 18:21, 23:16, 23:19)<br/><b>Valensija – Bajern 82:56</b> (20:16, 19:13, 20:18, 23:9)</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/15/zvezda-ispustila-dvocifrenu-prednost-produzetak-koban-za-crveno-bele/"/>
        <a href="https://www.sportskacentrala.com/2019/11/15/obradovic-kakvog-odavno-niste-videli-sram-vas-bilo-sve-video/"/>
        <a href="https://www.sportskacentrala.com/2019/11/14/real-bolji-od-barse-alba-iznenadila-pao-makabi-silan-u-vitoriji/"/>
        <a href="https://www.sportskacentrala.com/2019/11/14/nepogresivi-micic-himki-zaustavio-armani/"/>
        <a href="https://www.sportskacentrala.com/2019/11/12/todorovic-sjajan-u-trijumfu-andore-cetvrtina-za-anale-ekipe-buducnosti/"/>
        <a href="https://www.sportskacentrala.com/2019/11/11/za-pohvalu-zvezda-ispred-svih-u-evroligi/"/>
        <a href="https://www.sportskacentrala.com/2019/11/09/gotovo-perfektni-kori-higins-mvp-7-kola-evrolige/"/>
        <a href="https://www.sportskacentrala.com/2019/11/08/pao-siguran-tejlor-srusio-cska/"/>
        <a href="https://www.sportskacentrala.com/2019/11/08/konacno-fenerbahce-lucic-dobar-slavila-i-barsa/"/>
      </related>
    </article>
  </body>
</html>