<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/15/pul-ogirlashni-istamayman-marchello-lippi-yana-xitoy-terma-jamoasi-bosh-murabbiyligidan-ketdi/?utm_source=daryo_lotin"/>
    <meta property="og:site_name" content="Daryo"/>
    <meta property="article:published_time" content="2019-11-15T23:08:00+00:00"/>
    <meta property="og:title" content="“Pul o‘g‘irlashni istamayman”. Marchello Lippi yana Xitoy terma jamoasi bosh murabbiyligidan ketdi"/>
    <meta property="og:description" content="Xitoy JCh—2022 saralashi doirasida Suriyaga mag‘lub bo‘lgandi"/>
  </head>
  <body>
    <article>
      <h1>“Pul o‘g‘irlashni istamayman”. Marchello Lippi yana Xitoy terma jamoasi bosh murabbiyligidan ketdi</h1>
      <address>
        <time datetime="2019-11-15T23:08:00+00:00">15 Nov 2019, 23:08</time>
      </address>
      <p>Futbol bo‘yicha Xitoy terma jamoasi bosh murabbiyi Marchello Lippi lavozimini tark etishini <a href="https://sport24.ru/news/football/2019-11-14-lippi-pokinul-post-glavnogo-trenera-sbornoy-kitaya">ma’lum qildi</a>.</p>
      <figure>
        <img src="https://s.daryo.uz/wp-content/uploads/2019/11/c66b4a1c933f43c3-680x453.jpg"/>
        <figcaption>Foto: Yandex Photos</figcaption>
      </figure>
      <p>14-noyabr, payshanba kuni Xitoy terma jamoasi JCh—2022 ikkinchi saralash bosqichi doirasida Suriyaga qarshi bahs olib bordi va 1:2 hisobida mag‘lub bo‘ldi. Xitoy 5-turdan so‘ng guruh peshqadami Suriyadan besh ochkoga ortda bormoqda.</p>
      <p>“O‘yin haqida gapirishni istamayman. Jamoa maydonda bor kuchini namoyish qilishi kerak. Murabbiy ko‘rsatmalarini bajarishi lozim. Agar futbolchilar mag‘lub bo‘lishdan qo‘rqsa, u holda ularda kurashish xohishi yo‘q.</p>
      <p>Mag‘lubiyat — mening javobgarligim. Raqib kuchli chiqdi.</p>
      <p>Yillik maoshim juda baland. Bu pullarni o‘g‘irlashni  istamayman. Men bu mag‘lubiyat uchun javobgarlikni to‘liq o‘z bo‘ynimga olaman. Rasman bosh murabbiylik lavozimidan ketishimni ma’lum qilaman”, — deydi Lippi o‘yindan keyingi matbuot anjumanida.</p>
      <p>71 yoshli italiyalik mutaxassis so‘nggi o‘n oy ichida ikkinchi bor Xitoy terma jamoasi bosh murabbiyligidan ketdi. Avvalroq Lippi 2016-yilning oktabridan 2019-yilning yanvariga qadar Xitoy termasini boshqaragandi. U may oyida terma jamoaga qaytgandi.</p>
      <aside>
        <b>Yanada ko‘proq futbol va sport yangiliklaridan boxabar bo‘lishni istasangiz, “Daryo”ning Telegram’dagi rasmiy sport kanali — <a href="https://t.me/joinchat/AAAAAEN_jPAAf5CHVr-Olg">@daryo_sport</a>’ga obuna bo‘ling!</b>
      </aside>
    </article>
  </body>
</html>