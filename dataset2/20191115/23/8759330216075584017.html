<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903922/mission-impossible-anderlecht-krijgt-zware-taak-om-chadli-aan-te-trekken-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T23:30:00+00:00"/>
    <meta property="og:title" content="'Anderlecht wil nu al praten over Chadli, AS Monaco maakt besprekingen moeilijk'"/>
    <meta property="og:description" content="Nacer Chadli heeft zich de laatste weken onmisbaar gemaakt bij RSC Anderlecht. De Rode Duivel is betrokken in heel wat doelpunten, wat er ook voor zorgt dat paars-wit graag langer wil doorgaan met Chadli. Al moet er eerst een akkoord worden gevonden met AS Monaco."/>
  </head>
  <body>
    <article>
      <h1>'Anderlecht wil nu al praten over Chadli, AS Monaco maakt besprekingen moeilijk'</h1>
      <address>
        <time datetime="2019-11-15T23:30:00+00:00">15 Nov 2019, 23:30</time>
      </address>
      <p>
        <b>Nacer Chadli heeft zich de laatste weken onmisbaar gemaakt bij RSC Anderlecht. De Rode Duivel is betrokken in heel wat doelpunten, wat er ook voor zorgt dat paars-wit graag langer wil doorgaan met Chadli. Al moet er eerst een akkoord worden gevonden met AS Monaco.</b>
      </p>
      <p>Enkele weken geleden raakte al bekend dat Anderlecht Chadli hoopt definitief te kunnen overnemen. De Rode Duivel <a href="https://www.voetbalprimeur.be/nieuws/903763/chadli-praat-nog-niet-over-verlengd-verblijf-bij-anderlecht-nog-geen-akkoord-.html?utm_source=doorlink&amp;utm_medium=doorlink&amp;utm_campaign=doorlink">wilde een langer verblijf nog niet bevestigen</a>, maar sloot het deze week ook niet uit. Toch dreigen het zware onderhandelingen te worden voor <i>paars-wit</i>.</p>
      <p><i>Het Laatste Nieuws</i> meldt namelijk dat AS Monaco niet van plan is om nu al te spreken met Anderlecht over een transfer. De Monegasken houden voorlopig de boot nog af.</p>
      <p>AS Monaco ziet het dan ook graag gebeuren dat Chadli goed blijft presteren bij Anderlecht. Niet alleen stijgt zijn waarde door prestaties bij paars-wit, maar ook een goed EK kan zijn waarde nog doen verhogen. Bij Monaco wil men dan ook het onderste uit de kan halen om de twaalf miljoen te recupereren die het zelf betaalde voor onze landgenoot.</p>
      <p>De kans is echter bijzonder klein dat Anderlecht dat bedrag wil, of zelfs kan, neerleggen voor Chadli. Daarnaast verdient Chadli bruto maar liefst drie miljoen euro bij Monaco.</p>
    </article>
  </body>
</html>