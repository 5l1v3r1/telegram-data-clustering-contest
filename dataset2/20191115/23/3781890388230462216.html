<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/741572"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T23:30:00+00:00"/>
    <meta property="og:title" content="&quot;เซิ้ง&quot;หมอลำไทยกับดนตรีตะวันตกที่ลงตัว"/>
    <meta property="og:description" content="“เซิ้ง” ซิงเกิ้ลแรกจาก Diaries งานดนตรียุคใหม่ผสมผสาน หมอลำไทยกับดนตรีตะวันตกอย่างลงตัว"/>
  </head>
  <body>
    <article>
      <h1>"เซิ้ง"หมอลำไทยกับดนตรีตะวันตกที่ลงตัว</h1>
      <address>
        <time datetime="2019-11-15T23:30:00+00:00">15 Nov 2019, 23:30</time>
      </address>
      <p>
        <b>“เซิ้ง” ซิงเกิ้ลแรกจาก Diaries งานดนตรียุคใหม่ผสมผสาน หมอลำไทยกับดนตรีตะวันตกอย่างลงตัว</b>
      </p>
      <p>Diaries วงดนตรี แนว Psychedelic Rock ที่รวมตัวกันตั้งแต่สมัยมัธยม ประกอบไปด้วย 3 หนุ่ม อาร์ม - ธนโชติ กาญจนวิจิตร (ร้องนำ + กีต้าร์), เค - กันดิศ หิรัณยัษฐิติ (เบส), เกม - พิธาน คันศร (กลอง) และยังเคยได้รับรางวัลชนะเลิศจากการประกวดโครงการ Tiger Jams2 ในปี 2017 และในปีเดียวกันนั้นก็ยังคว้ารางวัลวงดนตรีหน้าใหม่ยอดเยี่ยมจาก FUNGJAI AWARDS 2017 อีกด้วย หลังจากนั้นพวกเค้ายังคงเก็บเกี่ยวประสบการณ์การเล่นดนตรีและทำเพลงต่างๆ อย่างต่อเนื่องจนได้เข้าเป็นศิลปินหน้าใหม่ของค่าย Loveis Entertainment</p>
      <figure>
        <img src="https://www.dailynews.co.th/admin/upload/20191114/news_GZvrBBpGrA114259_533.jpg?v=20191116191?v=4486"/>
      </figure>
      <figure>
        <img src="https://www.dailynews.co.th/admin/upload/20191114/news_lxnfXJbCmm114259_533.jpg?v=20191116191?v=7327"/>
      </figure>
      <p>ล่าสุดกับซิงเกิ้ลแรก “เซิ้ง | Zerng” เป็นเพลงที่มีจังหวะสนุกๆ และบ่งบอกความเป็น Diaries ได้อย่างชัดเจน ที่มาของเพลงนี้เกิดจากตอนที่ อาร์ม (นักร้องนำ) ได้ท่อนริฟกีต้าร์ขึ้นมาก่อน และคิดว่าท่อนริฟนี้มีความสะเดิดและความเป็นหมอลำที่สนุกสนานจนอยากแต่งเพลงในลักษณะนี้บ้างจึงเริ่มแต่งเนื้อร้อง ซึ่งแรงบันดาลใจตอนแต่งเนื้อร้อง อาร์มพยายามนึกถึงตอนที่ไปจีบผู้หญิงคนหนึ่งที่เหมือนผู้หญิงจะมีใจ แต่ก็มีความปิดกั้นตัวเอง จึงพยายามแต่งเพลงที่อยากจะสื่อสารให้ผู้หญิงคนนี้เปิดใจแสดงออกและชวนให้ออกมาเซิ้งด้วยกัน<br/><br/>นอกจากนี้ ในด้านทำนองเพลงยังเเป็นเพลงที่มีการแอบผสมผสานสำเนียงดนตรีพื้นบ้าน หมอลำไทยและดนตรีร็อคตะวันตกเข้าด้วยกัน บวกกับเนื้อร้องที่ใช้คำไทยโบราณอย่างลงตัว รับรองทุกๆคนที่ได้ฟังเพลงนี้จะต้องได้โยกได้เซิ้งอย่างสนุกสนานแน่นอน<br/><br/><b>สามารถติดตามฟังเพลงและชมมิวสิควิดีโอ “เซิ้ง | Zerng” ได้ตั้งแต่วันนี้ที่ Youtube: LOVEiS+ และติดตามความเคลื่อนไหวต่างๆได้ทาง Facebook Fanpage: LOVEiS/Diaries Instagram : LOVEiS_News / Diariesrock</b></p>
    </article>
  </body>
</html>