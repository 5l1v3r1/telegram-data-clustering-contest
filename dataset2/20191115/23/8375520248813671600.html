<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/criminal/sud-vidpustiv-cholovika-deputatki-skorohod-pid-nichniy-domashniy-aresht-640300.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T23:17:18+00:00"/>
    <meta property="og:title" content="Суд відпустив чоловіка депутатки Скороход під нічний домашній арешт"/>
    <meta property="og:description" content="На Олексія Алякіна поклали обов’язок носити електронний браслет, з’являтися на виклик прокурора або суду та не змінювати місця проживання"/>
  </head>
  <body>
    <article>
      <h1>Суд відпустив чоловіка депутатки Скороход під нічний домашній арешт</h1>
      <address>
        <time datetime="2019-11-15T23:17:18+00:00">15 Nov 2019, 23:17</time>
      </address>
      <h4>На Олексія Алякіна поклали обов’язок носити електронний браслет, з’являтися на виклик прокурора або суду та не змінювати місця проживання</h4>
      <p>Шевченківський районний суд узяв під нічний домашній арешт бізнесмена Олексія Алякіна, чоловіка депутатки Верховної Ради Анни Скороход.</p>
      <p>Про це у коментарі <a href="https://www.radiosvoboda.org/a/news-cholovika-skorokhod-vzialy-pid-domashnii-aresht/30274364.html">«Радіо Свобода»</a> заявила речниця прокуратури Києві Надія Максимець.</p>
      <p>«Ми звернулися з клопотанням про обрання запобіжного заходу у вигляді утримання під вартою до вирішення питання про екстрадицію на запит іноземної держави. Суд обрав домашній арешт з дев’ятої вечора до сьомої години ранку», – сказала вона.</p>
      <p>За інформацією речниці, на Алякіна поклали обов’язок носити електронний браслет, з’являтися на виклик прокурора або суду та не змінювати місця проживання.</p>
      <p>«Буде підготовлена апеляційна скарга, будемо оскаржувати це рішення в апеляційному порядку», – зауважує Надія Максимець.</p>
      <p>Як зазначила речниця, зараз триває екстрадиційна перевірка Олексія Алякіна, прокуратура Києва очікує дані від колег із Чернігівської області.</p>
      <p>Раніше у п'ятницю фракція «Слуги народу» <a href="https://glavcom.ua/country/society/slugi-narodu-na-zasidanni-frakciji-virishili-dolyu-skorohod-i-polyakova-640107.html">вирішила виключити зі складу депутатів Антона Полякова і Анну Скороход</a>.</p>
      <p>Нагадаємо, під час засідання Верховної Ради нардеп <a href="https://glavcom.ua/news/deputatka-skorohod-cherez-te-shcho-ya-ne-golosuvala-za-rinok-zemli-zatrimali-mogo-cholovika-dlya-vidachi-rosiji-639919.html">Скороход заявила, що її чоловіка затримали через її позицію проти скасування мораторію</a> і запуску ринку землі.</p>
      <p>У відповідь глава фракції «Слуга народу» Давид <a href="https://glavcom.ua/news/arahamiya-zvinuvativ-deputatku-skorohod-v-korupciji-i-hoche-viklyuchiti-jiji-iz-frakciji-639930.html">Арахамія заявив, що Скороход пропонувала хабар</a> народним депутатам і має намір ініціювати її виключення з фракції.</p>
      <p>До відома, спікер парламенту Дмитро <a href="https://glavcom.ua/country/politics/razumkov-prokomentuvav-situaciyu-navkolo-deputatki-skorohod-640061.html">Разумков прокоментував ситуацію навколо депутатки Скороход.</a> Голова Ради підкреслив, що не може стверджувати, чи винен чоловік Скороход, чи ні.</p>
      <blockquote><b>Читайте також статтю:<br/></b>   •  <b><a href="https://glavcom.ua/country/politics/slugi-narodu-minus-dva-za-shcho-vignali-annu-skorohod-ta-antona-polyakova-640264.html">«Слуги народу»: мінус два. За що вигнали Анну Скороход та Антона Полякова</a></b></blockquote>
      <related>
        <a href="https://glavcom.ua/country/politics/slugi-narodu-minus-dva-za-shcho-vignali-annu-skorohod-ta-antona-polyakova-640264.html"/>
        <a href="https://glavcom.ua/news/sluga-narodu-maje-namir-rozrobiti-etichniy-kodeks-dlya-svojih-deputativ-radi-vereshchuk-640185.html"/>
        <a href="https://glavcom.ua/news/mogu-spornut-arahamiya-znaje-de-skorohod-bude-cherez-tizhden-640155.html"/>
      </related>
    </article>
  </body>
</html>