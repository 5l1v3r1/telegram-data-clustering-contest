<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955787"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T23:01:53+00:00"/>
    <meta property="og:title" content="రివ్యూస్‌ను స్వాగతిస్తున్నా: సందీప్ కిషన్"/>
    <meta property="og:description" content="ADVT"/>
  </head>
  <body>
    <article>
      <h1>రివ్యూస్‌ను స్వాగతిస్తున్నా: సందీప్ కిషన్</h1>
      <address>
        <time datetime="2019-11-15T23:01:53+00:00">15 Nov 2019, 23:01</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>యూత్ హీరో సందీప్ కిషన్ హీరోగా స్టన్నింగ్ బ్యూటీ హన్సిక మోత్వాని హీరోయిన్‌గా.. జి.నాగేశ్వర్ రెడ్డి దర్శకత్వంలో రూపుదిద్దుకున్న చిత్రం ‘తెనాలి రామకృష్ణ’. జవ్వాజి రామాంజనేయులు సమర్పించిన ఈ చిత్రాన్ని అగ్రహారం నాగిరెడ్డి, శ్రీనివాస్, కె. సంజీవ రెడ్డి సంయుక్తంగా నిర్మించారు. నవంబర్ 15న ప్రేక్షకుల ముందుకు వచ్చిన ఈ చిత్రం సక్సెస్‌ఫుల్‌గా రన్ అవుతోంది. ఈ సందర్భంగా చిత్ర యూనిట్ సక్సెస్ మీట్ ఏర్పాటు చేశారు.</p>
      <p> </p>
      <p><b>ఈ కార్యక్రమంలో దర్శకుడు జి. నాగేశ్వర్ రెడ్డి మాట్లాడుతూ.. </b>‘‘మా సినిమాను చూడడానికి థియేటర్‌కు వచ్చి ఎంజాయ్ చేస్తున్న అందరికీ థ్యాంక్స్. నవ్వించడానికి మేము సినిమా తీశాము ఆడియన్స్ అదే చేస్తున్నారు. సినిమాలో కామెడీ ఉంది, మ్యూజిక్ బాగుంది, ట్విస్ట్‌లు బాగున్నాయని అంటున్నారు మాకు అదే చాలు. రెస్పాన్స్ బాగుంది. నా సినిమాకు వర్క్ చేసిన ప్రతి టెక్నీషియన్‌కు ధన్యవాదాలు, సినిమాకు వచ్చే రెస్పాన్స్‌తో మా యూనిట్ సభ్యులు అందరూ హ్యాపీగా ఉన్నారు’’ అని తెలిపారు.</p>
      <p> </p>
      <p><b>హీరో సందీప్ కిషన్ మాట్లాడుతూ..</b> ‘‘మేము ఈ సినిమా నవ్వించడానికి తీసామని ముందు నుండే చెబుతూ వస్తున్నాము. రివ్యూస్‌ను స్వాగతిస్తున్నాను. నాకు వచ్చే కాల్స్‌ను బట్టి అర్థం చేసుకోవచ్చు సినిమా ఆడియన్స్‌ను నవ్విస్తుందని. బోర్ కొట్టకుండా సినిమా ఉందని అంటున్నారు. ప్రతి షోకు జనాలు పెరుగుతున్నారు, ఆ విషయం మమ్మల్ని సంతోష పెట్టింది. మా సినిమాను సపోర్ట్ చేస్తున్న ప్రేక్షకులకు ప్రత్యేక ధన్యవాదాలు, ఆడియన్స్ ఈ సినిమాలో చాలా సీన్స్‌లో నవ్వుతున్నారు..’’ అని అన్నారు.</p>
    </article>
  </body>
</html>