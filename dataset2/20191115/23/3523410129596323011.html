<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640199/%D9%85%D8%AD%DA%A9%D9%88%D9%85-%D8%B4%D8%AF%D9%86-%D9%85%D8%B4%D8%A7%D9%88%D8%B1-%D9%BE%DB%8C%D8%B4%DB%8C%D9%86-%D8%AA%D8%B1%D8%A7%D9%85%D9%BE-%D8%AF%D8%B1-%D8%AA%D9%85%D8%A7%D9%85%DB%8C-%D8%A7%D8%AA%D9%87%D8%A7%D9%85%D8%A7%D8%AA-%D9%88%D8%A7%D8%B1%D8%AF%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T23:34:00+00:00"/>
    <meta property="og:title" content="محکوم شدن مشاور پیشین ترامپ در تمامی اتهامات وارده"/>
    <meta property="og:description" content="راجر استون، مشاور پیشین دونالد ترامپ در تمامی پرونده‌های اتهامی خود از جمله دروغگویی به کنگره و لاپوشانی حقیقت گناهکار شناخته شد."/>
  </head>
  <body>
    <article>
      <h1>
        <a href="https://www.bultannews.com/fa/news/640199/%D9%85%D8%AD%DA%A9%D9%88%D9%85-%D8%B4%D8%AF%D9%86-%D9%85%D8%B4%D8%A7%D9%88%D8%B1-%D9%BE%DB%8C%D8%B4%DB%8C%D9%86-%D8%AA%D8%B1%D8%A7%D9%85%D9%BE-%D8%AF%D8%B1-%D8%AA%D9%85%D8%A7%D9%85%DB%8C-%D8%A7%D8%AA%D9%87%D8%A7%D9%85%D8%A7%D8%AA-%D9%88%D8%A7%D8%B1%D8%AF%D9%87">محکوم شدن مشاور پیشین ترامپ در تمامی اتهامات وارده</a>
      </h1>
      <h2>راجر استون، مشاور پیشین دونالد ترامپ در تمامی پرونده‌های اتهامی خود از جمله دروغگویی به کنگره و لاپوشانی حقیقت گناهکار شناخته شد.</h2>
      <address><time datetime="2019-11-15T23:34:00+00:00">15 Nov 2019, 23:34</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری رویترز، راجر استون، مشاور پیشین دونالد ترامپ در تمامی پرونده‌های اتهامی خود از جمله دروغگویی به کنگره و لاپوشانی حقیقت گناهکار شناخته شد.</p>
      <p>بر این اساس، دادگاه فدرال آمریکا امروز جمعه اعلام کرد استون در تمامی ۷ پرونده اتهامی خود گناهکار شناخته شد.</p>
      <p>رابرت مولر، بازپرس دخالت روسیه در انتخابات آمریکا وی را به پنهانکاری درباره انتقال اطلاعات به سایت افشاگر ویکی لیکس در انتخابات سال ۲۰۱۶ متهم کرده بود.</p>
      <p>دادستان آمریکا در این باره گفت: استون در شهادت خود در جلسه سال ۲۰۱۷ به کمیته اطلاعات مجلس نمایندگان آمریکا دروغ گفته است. وی در آن جلسه منکر ارتباط با سایت ویکی لیکس و همچنین کارزار انتخاباتی ترامپ با این سایت شده بود.</p>
      <p>وی افزود: استون درباره واسطه‌ای که مسئول انتقال اطلاعات بوده نیز دروغ گفته است. وی همچنین مانع از شهادت یکی از متهمان به نام رندی کریکو شده است. استون در روند اجرای عدالت کارشکنی کرده است.</p>
    </article>
  </body>
</html>