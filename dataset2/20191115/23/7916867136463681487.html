<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134674-motumo-vedama-valensijos-ekipa-namuose-pervaziavo-per-bayern.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-15T23:55:00+00:00"/>
    <meta property="og:title" content="Motumo vedama Valensijos ekipa namuose pervažiavo per „Bayern“"/>
    <meta property="og:description" content="Valensijos „Basket“ (2-6) ekipa iškovojo antrąją pergalę Eurolygos turnyre. Jaume Postarnau auklėtiniai namuose 82:56 (20:16, 19:13, 20:18, 23:9) sutriuškino Miuncheno „Bayern“ (3-5). Pirmąją rungtynių pusę geriau už varžovus sužaidė Valensijos klubas, kuris antrojo kėlinio pabaigoje po Vanjos Marinkovičiaus ir Guillemo Viveso dvitaškių ilsėtis išėjo turėdamas 10 taškų persvarą (39:29). Trečiojo kėlinio pabaigoje po 5 Brocko Motumo taškų iš ..."/>
  </head>
  <body>
    <article>
      <h1>Motumo vedama Valensijos ekipa namuose pervažiavo per „Bayern“</h1>
      <address>
        <time datetime="2019-11-15T23:55:00+00:00">15 Nov 2019, 23:55</time>
      </address>
      <p>Nuotr.: facebook.com</p>
      <figure>
        <a href="https://www.basketnews.lt/paveikslelis-157465-any1000x1000.jpg">
          <img src="https://www.basketnews.lt/paveikslelis-157465-any630x500.jpg"/>
        </a>
      </figure>
      <p>Nuotr. facebook.com</p>
      <p>Valensijos „Basket“ (2-6) ekipa iškovojo antrąją pergalę Eurolygos turnyre. Jaume Postarnau auklėtiniai namuose <b>82:56</b> (20:16, 19:13, 20:18, 23:9) sutriuškino Miuncheno „Bayern“ (3-5).</p>
      <p>Pirmąją rungtynių pusę geriau už varžovus sužaidė Valensijos klubas, kuris antrojo kėlinio pabaigoje po Vanjos Marinkovičiaus ir Guillemo Viveso dvitaškių ilsėtis išėjo turėdamas 10 taškų persvarą (39:29).</p>
      <p>Trečiojo kėlinio pabaigoje po 5 Brocko Motumo taškų iš eilės „Basket“ susikrovė jau 14 taškų persvarą (56:42).</p>
      <p>Iki ketvirtojo kėlinio pabaigos rungtyniauti likus 7 minutėms, Quino Colomas smeigė tritaškį, Bojanas Dubljevičius pelnė 4 taškus iš eilės, Colomas pataikė dar vieną tritaškį, o po Aarono Doornekampo taiklios baudos „Basket“ įgijo rekordinį 20 taškų (73:53) pranašumą, kurio per likusį laiką „Bayern“ ekipai likviduoti nesugebėjo.</p>
      <p>Naudingiausiai nugalėtojų gretose rungtyniavo buvęs žalgirietis Motumas, kuris per 17 aikštelėje praleistų minučių pelnė 14 taškų (4/4 dvit., 2/3 trit.), atkovojo du kamuolius, tris perėmė ir iš viso surinko 18 naudingumo balų.</p>
      <p>
        <i>„Basket“: Vanja Marinkovičius 19, Brockas Motumas 14 (3 per. kam.), Guillemas Vivesas 13, Bojanas Dubljevičius 11 (7 atk. kam.), Quino Colomas 9 (4 rez. perd., 3 per. kam.).</i>
      </p>
      <p>
        <i>„Bayern“: Vladimiras Lučičius 14, Maodo Lo 11, Petteri Koponenas 9.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-201523-crop100x150.jpg"/>
      </figure>
      <p><a href="https://www.basketnews.lt/zaidejai/15927-brock-motum.html">Brock Motum</a> Taškai: 14 Naudingumas: 18 Perimti kamuoliai: 3 Tritaškiai: 67% 2/3</p>
    </article>
  </body>
</html>