<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/showbiz/fruktoviy-salat-recept-na-noviy-rik-gotuyemo-doma-50053577.html"/>
    <meta property="og:site_name" content="НВ"/>
    <meta property="article:published_time" content="2019-11-15T01:06:00+00:00"/>
    <meta property="og:title" content="З медом, йогуртом або морозивом. Як приготувати фруктовий салат на Новий Рік"/>
    <meta property="og:description" content="Фруктовий салат один з популярних десертів, який подають на святковий стіл."/>
  </head>
  <body>
    <article>
      <h1>З медом, йогуртом або морозивом. Як приготувати фруктовий салат на Новий Рік</h1>
      <h2>Фруктовий салат один з популярних десертів, який подають на святковий стіл.</h2>
      <address>
        <time datetime="2019-11-15T01:06:00+00:00">15 Nov 2019, 01:06</time>
      </address>
      <p>Салат з фруктів багато хто любить за його приємний післясмак. Для салату можна використовувати будь-які фрукти - яблука, груші, ківі, банани, апельсини, мандарини, манго, консервований ананас і різні горіхи.</p>
      <p>Читайте також:</p>
      <ul>
        <li>
          <a href="https://style.nv.ua/ukr/food-drink/panakota-recept-desertu-yak-prigotuvati-gotuyemo-vdoma-50048943.html">Італійський десерт. Як приготувати панакоту за 20 хвилин</a>
        </li>
        <li>
          <a href="https://style.nv.ua/ukr/food-drink/pechivo-z-peredbachennyami-recept-yak-prigotuvati-vdoma-50051987.html">На Новий Рік або вечірку. Покроковий рецепт печива з передбаченнями</a>
        </li>
        <li>
          <a href="https://style.nv.ua/ukr/food-drink/kapreze-salat-za-5-hv-yak-prigotuvati-gotuyemo-doma-50052808.html">З моцарелою і пряним базиліком. Як приготувати класичний італійський салат Капрезе</a>
        </li>
      </ul>
      <p>Заправкою для фруктового салату може бути йогурт, морозиво, збиті вершки, заварний крем або мед з лимонним соком. Пропонуємо приготувати фруктовий салат з медом, йогуртом або морозивом на Новий Рік 2020.</p>
      <h3>Фруктовий салат: рецепт</h3>
      <p>
        <b>Складові:</b>
      </p>
      <ul>
        <li>банан - 1 шт.</li>
        <li>апельсин - 2 шт.</li>
        <li>ківі - 1 шт.</li>
        <li>яблуко - 1 шт.</li>
        <li>йогурт, мед або морозиво - за смаком</li>
      </ul>
      <p>Як зробити фруктовий салат? Очищаємо апельсини від шкірки і кісточок, нарізаємо фрукти на маленькі шматочки.</p>
      <p>Очищаємо банан від шкірки і нарізаємо такими ж шматочками.</p>
      <p>Ківі очищаємо від шкірки і нарізаємо невеликими кубиками.</p>
      <p>Яблуко нарізаємо в останню чергу, тому що воно має властивість темніти.</p>
      <p>Заправляємо фруктовий салат медом з лимонним соком, йогуртом або морозивом і перемішуємо все. Фруктовий салат готовий.</p>
      <p>Десерт можна подати в салатниці або порційно в яблуці або апельсині. Для цього потрібно зрізати верхівку яблука, вийняти м'якоть ложкою і всередину викласти салат. Щоб подати салат в апельсині, розрізаємо фрукт на дві частини і акуратно витягаємо м'якоть. Після чого викладаємо всередину салат.</p>
      <p>Фруктовий салат також можна прикрасити зернятками граната, виноградинами, листочками м'яти або тертим шоколадом.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/157/big_portrait/1e6e8f8a4893b979fa72b42ddd229939.png?stamp=20191114175834&amp;q=85&amp;output=jpg&amp;bg=white"/>
        <figcaption>Фото: Instagram - moshkoviktor</figcaption>
      </figure>
      <p>Читайте також:<br/><a href="https://style.nv.ua/ukr/food-drink/salat-cezar-klasichniy-recept-gotuyemo-vdoma-50047301.html">&amp;nbspКласика поза часом. Як приготувати салат Цезар за традиційним рецептом</a></p>
    </article>
  </body>
</html>