<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/putin-prokomentuvav-mozhlivist-zustrichi-iz-zelenskim-u-kazahstani-329714_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T01:34:00+00:00"/>
    <meta property="og:title" content="Путін прокоментував можливість зустрічі із Зеленським у Казахстані"/>
    <meta property="og:description" content="Ніяких двосторонніх зустрічей між президентами Росії і України не планується аж до нормандського саміту."/>
  </head>
  <body>
    <article>
      <h1>Путін прокоментував можливість зустрічі із Зеленським у Казахстані</h1>
      <h2>Ніяких двосторонніх зустрічей між президентами Росії і України не планується аж до "нормандського саміту".</h2>
      <address>
        <time datetime="2019-11-15T01:34:00+00:00">15 Nov 2019, 01:34</time>
      </address>
      <p>Лідери України і Росії <a href="https://dt.ua/POLITICS/dvostoronnya-zustrich-zelenskogo-i-putina-ne-planuyetsya-mzs-ukrayini-329626_.html"><b>не планують особистих зустрічей</b></a> аж до самого початку "нормандського саміту", <a href="https://www.youtube.com/watch?v=7aP8Qp3XKxA">заявив</a> президент Росії Володимир Путін на брифінгу на саміті БРІКС у четвер, 14 листопада, коментуючи можливість зустрічі з президентом України Володимиром Зеленським у Казахстані.</p>
      <p>Зокрема, Путін заявив, що Україна повинна "шукати щастя не за океаном, а домовлятися зі своїми сусідами".</p>
      <p>"Ми домовилися зустрітися у нормандському форматі. Навіщо нам метушитися та бігати на непідготовлені зустрічі. У цьому ніхто не зацікавлений, ні я, ні президент Зеленський. Ми ж повинні вийти з якимось результатом. Також ми у контакті, ми розмовляємо по телефону. Але нам потрібно підійти до якихось рішень. Зустріч у нормандському форматі можлива. Окрім нормандського формату, ніякого іншого немає. Росія за збереження такого формату", – заявив він.</p>
      <figure>
        <iframe src="https://www.youtube.com/embed/7aP8Qp3XKxA" width="640" height="360" data-service="Youtube" scrolling="no"/>
      </figure>
      <p>Нагадаємо, що колишній президент Казахстану Нурсултан Назарбаєв запропонував провести зустріч Зеленського і Путіна в Казахстані, зазначивши, що президент України вже погодився на зустріч тет-а-тет. Водночас у РФ заявили про те, що <a href="https://dt.ua/POLITICS/u-rf-vidreaguvali-na-propoziciyu-nazarbayeva-schodo-zustrichi-zelenskogo-i-putina-329355_.html"><b>така зустріч президентів України та РФ без "ретельної підготовки" не була б корисною</b></a> й Кремль наразі зосереджений на "нормандському форматі".</p>
      <p>Зеленський заявляв про те, що дуже хоче провести зустріч у "нормандському форматі" та зустрітися із президентом Росії Володимиром Путіним. Зокрема, він <a href="https://dt.ua/POLITICS/mi-pogodilis-na-dvi-dati-zelenskiy-pro-zustrich-v-normandskomu-formati-325877_.html"><b>хоче провести й двосторонню зустріч із президентом РФ</b></a>.</p>
      <p>Раніше <b><a href="https://dt.ua/">DT.UA</a> </b>з посиланням на джерело повідомило, що<b> <a href="https://dt.ua/POLITICS/zustrich-normandskoyi-chetvirki-mozhe-vidbutisya-24-abo-26-listopada-329128_.html">зустріч "Нормандської четвірки" може відбутися 24 або 26 листопада</a></b>. За словами поінформованого співрозмовника, якщо зустріч не відбудеться цими днями, то до кінця року вона не відбудеться взагалі.</p>
      <footer>За матеріалами: <a href="https://dt.ua/go/aHR0cHM6Ly93d3cueW91dHViZS5jb20vY2hhbm5lbC9VQ19JRWNuTmVIY19id2Q5MkJlci1sZXc=">Youtube/Россия 24</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>