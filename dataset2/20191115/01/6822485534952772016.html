<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980823061.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-15T01:29:00+00:00"/>
    <meta property="og:title" content="برای جلوگیری از ریزش مو این مواد غذایی را فراموش نکنید"/>
    <meta property="og:description" content="به گزارش باشگاه خبرنگاران جوان، مهمترین علت ریزش مو ژنتیک است. شما نمی‌توانید ژن‌های خود را تغییر دهید، اما ممکن است بتوانید ریزش مو را کاهش دهید. اگر بدن شما ویتامین‌های مهم و ترکیبات دیگر را از دست بدهد، ممکن است دچار ریزش مو شوید، بنابراین ایجاد تغییر در رژیم غذایی می‌تواند به شما کمک کند تا از ریزش مو با علت غیر ژنتیکی جلوگیری کنید. در ادامه با برخی از مواد غذایی که حاوی ویتامین‌ها و مواد معدنی مورد نیاز برای جلوگیری از ریزش مو‌ها هستند، آشنا می‌شوید."/>
  </head>
  <body>
    <article>
      <h1>برای جلوگیری از ریزش مو این مواد غذایی را فراموش نکنید</h1>
      <address>
        <time datetime="2019-11-15T01:29:00+00:00">15 Nov 2019, 01:29</time>
      </address>
      <p>اگر به زیبایی و سلامت موهایتان اهمیت می‌دهد و کابوس ریزش مو آزارتان می‌دهد، این مطلب را دنبال کنید.</p>
      <p>به گزارش باشگاه خبرنگاران جوان، مهمترین علت ریزش مو ژنتیک است. شما نمی‌توانید ژن‌های خود را تغییر دهید، اما ممکن است بتوانید ریزش مو را کاهش دهید. اگر بدن شما ویتامین‌های مهم و ترکیبات دیگر را از دست بدهد، ممکن است دچار ریزش مو شوید، بنابراین ایجاد تغییر در رژیم غذایی می‌تواند به شما کمک کند تا از ریزش مو با علت غیر ژنتیکی جلوگیری کنید. در ادامه با برخی از مواد غذایی که حاوی ویتامین‌ها و مواد معدنی مورد نیاز برای جلوگیری از ریزش مو‌ها هستند، آشنا می‌شوید.</p>
      <p><b>آهن</b><br/>در صورت کمبود آهن در بدن، غذا‌های سرشار از آهن ممکن است به شما در جلوگیری از ریزش موهایتان کمک کنند. برای این کار لازم است از پزشک خود بخواهید که ابتدا میزان آهن شما را بررسی کنند. یکی از منابع خوب آهن اسفناج است. اسفناج سرشار از سایر مواد معدنی و ویتامین‌های عالی است که به سالم ماندن فولیکول‌های مو کمک می‌کند. گوشت بدون چربی یکی دیگر از منابع فوق العاده برای اضافه کردن آهن به رژیم غذایی شما است.</p>
      <p><b>فلز روی</b><br/>روی یک ماده مغذی فوق العاده برای پیشگیری و درمان ریزش مو است. مطالعات نشان می‌دهد افرادی که ریزش مو را تجربه می‌کنند سطح روی پایین تری دارند. برای اضافه کردن این عنصر معدنی می‌توانید از اسفناج، گوشت قرمز بدون چربی، حبوبات مانند لوبیا و تخم مرغ استفاده کنید.</p>
      <p><b>ویتامین A</b><br/>غذا‌های سرشار از ویتامین A، سرشار از بتاکاروتن هستند. خوردن این موادغذایی به طور کلی برای بدن شما مفید خواهد بود، زیرا بتاکاروتن برای بینایی و ایمنی بدن مفید است و به جلوگیری از سرطان هم کمک می‌کند. برای افزایش مصرف بتاکاروتن، روی مواد غذایی مانند پرتقال، هویج، سیب زمینی شیرین، کدو تنبل زمستانی و اسفناج که از نظر بتا کاروتن غنی هستند، تمرکز کنید. خوردن غذا‌های خام (در صورت لزوم) به جذب بیشتر ویتامین A کمک می‌کند، زیرا فرآیند پخت و پز باعث کاهش میزان بتاکاروتن در مواد غذایی می‌شود.</p>
      <p><b>ویتامین D</b><br/>ویتامین D یک مکمل مهم است. بدن شما هنگام قرار گرفتن در معرض آفتاب، ویتامین D تولیدمی کند. اما بسیاری از افراد در خارج از خانه وقت نمی‌گذارنند و افرادی که تمایل به پوشیدن ضد آفتاب یا پوشاندن آن دارند، از این ویژگی بی بهره اند. غذا‌های دارای مقادیر بالای ویتامین D شامل ماهی تن، ماهی قزل آلا، گوشت گاو و زرده تخم مرغ هستند.</p>
      <p><b>سلنیوم</b><br/>سلنیوم در بسیاری از سطوح از جمله ریزش مو و مصونیت از آسیب به آن از اهمیت برخوردار است و کمبود آن ممکن است در صورت ابتلا به کم کاری تیروئید، HIV، تحت دیالیز یا بیماری کرون رخ دهد. آجیل‌ها منبع خوبی از سلنیوم هستند.</p>
      <p><b>بیوتین</b><br/>بیوتین یکی از ویتامین‌های گروه B است که با عنوان ویتامین B۷ شناخته می‌شود و کمبود آن می‌تواند باعث ریزش مو، آسیب رسیدن به عصب و سلامت پوست شود. مقادیر زیادی از این ویتامین را در مواد غذایی مانند تخم مرغ، سیب زمینی شیرین و اسفناج پیدا خواهید کرد. بیوتین بر نحوه عملکرد برخی دارو‌ها هم تأثیر می‌گذارد بنابراین قبل از شروع مکمل‌ها با پزشک خود صحبت کنید.</p>
      <p><b>روغن‌های امگا</b><br/>حتما شنیده اید که امگا ۳ و امگا ۶ برای قلب و مغز شما عالی هستند. شواهدی وجود دارد که نشان می‌دهد اسید‌های چرب برای جلوگیری از ریزش مو هم موثر عمل می‌کنند و ممکن است به رشد مجدد مو منجر شوند.</p>
      <p>ماهی قزل آلا یک راه عالی برای دریافت امگا ۳ است. اگر ماهی، آجیل، انگور، آفتابگردان، کنجد، کدو تنبل و نارگیل را به رژیم غذایی خود اضافه کنید به جلوگیری از ریزش موهایتان کمک بزرگی کرده اید. تحقیقات نشان داده اند، مردانی که به مدت ۲۴ هفته ۴۰۰ گرم میلی گرم روغن دانه کدو تنبل مصرف کرده اند، ۴۰ ٪ رشد مو دارند.</p>
    </article>
  </body>
</html>