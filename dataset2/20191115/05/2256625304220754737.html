<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158433_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-15T05:36:00+00:00"/>
    <meta property="og:title" content="Младежите гонят задължителна победа срещу Полша"/>
    <meta property="og:description" content="Александър Димитров с куп проблеми в защита"/>
  </head>
  <body>
    <article>
      <h1>Младежите гонят задължителна победа срещу Полша</h1>
      <address><time datetime="2019-11-15T05:36:00+00:00">15 Nov 2019, 05:36</time> by <a rel="author">"Тема спорт"</a></address>
      <p>Младежкият национален отбор на България приема днес Полша от 18:00 часа на стадион "Славия" в решителна евроквалификация.<br/> <br/>Възпитаниците на Александър Димитров започнаха отлична кампанията с разгром над Естония като гост и равен с Русия у дома. След това обаче трикольорите паднаха от Сърбия в София и не можаха да бият аутсайдера Латвия навън.<br/> <br/>Така шансовете ни за класиране станаха минимални. Затова днешният двубой с Полша е от изключително значение. Съперникът е все още без загуба - 3 победи и равен.<br/> <br/>Само победа ще запази искрица надежда за момчетата на Александър Димитров. Той пък има да решава куп проблеми в защита.<br/> <br/>"Притеснен съм с окомплектоването на състава. Две от момчетата са тежко контузени и отпаднаха от сбора. Това са Алекс Петков и Илия Юруков. Връща се Андреа Христов, но той още не е готов, а трябва да бъде в състава. Виктор Попов е с първия отбор.<br/> <br/>Най-силното ни звено - защитата, е доста разклатено. Нашата основна сила е отборът, колективът. Смятам, че тези момчета, които са тук, както винаги ще дадат максимума от моментните си възможности.<br/> <br/>Поляците ще разчитат на всичко най-добро. За съжаления при тях всичко е наред. Ние обаче ще се борим и не се предаваме", каза младият селекционер на България.</p>
      <p> </p>
    </article>
  </body>
</html>