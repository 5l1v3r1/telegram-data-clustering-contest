<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/star-wars-jedi-fallen-order-i-driver-amd-per-giocarci-al-meglio/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T05:35:00+00:00"/>
    <meta property="og:title" content="Star Wars Jedi: Fallen Order, i driver AMD per giocarci al meglio | Tom's Hardware"/>
    <meta property="og:description" content="I Radeon Software Adrenalin 19.11.2 sono usciti da alcune ore e offrono pieno supporto al nuovo Star Wars Jedi: Fallen Order di Respawn Entertainment."/>
  </head>
  <body>
    <article>
      <h1>Star Wars Jedi: Fallen Order, i driver AMD per giocarci al meglio | Tom's Hardware</h1>
      <address>
        <time datetime="2019-11-15T05:35:00+00:00">15 Nov 2019, 05:35</time>
      </address>
      <p><a href="http://www.tomshw.it/hardware/nvidia-ecco-i-driver-per-star-wars-jedi-fallen-order-e-stormland/">Dopo Nvidia</a>, anche <b>AMD</b> accoglie il debutto di <b>Star Wars Jedi: Fallen Order</b> (<a href="http://www.tomshw.it/videogioco/star-wars-jedi-fallen-order-recensione/">qui la recensione</a>), il nuovo gioco di Respawn Entertainment disponibile su PC, Xbox One e PS4.</p>
      <p>I nuovi driver <b>Radeon Software Adrenalin 19.11.2</b>, scaricabili da Radeon Settings o <a href="https://www.amd.com/en/support/kb/release-notes/rn-rad-win-19-11-2">da questo indirizzo</a>, introducono proprio il supporto a un titolo che a differenza di Star Wars Battlefront di Electronic Arts è un’action adventure single player, senza modalità multigiocatore, season pass o microtransazioni. All’interno di Star Wars Jedi Fallen Order prenderete il controllo di Kal, un padawan che non ha concluso il proprio addestramento a causa dell’Ordine 66.</p>
      <figure>
        <img src="https://www.tomshw.it/images/images/2019/07/star-wars-jedi-fallen-order-44343.768x432.jpg"/>
      </figure>
      <p>I nuovi driver di AMD <b>risolvono anche un bug con Player Unknown’s: Battlegrounds</b>, in cui aree specifiche di una mappa o città potevano mostrare un calo prestazionale o dello stuttering intermittente. Purtroppo i driver non fanno molto altro, ma arrivano a pochi giorni dalla release precedente dedicata a Red Dead Redemption 2 (ovviamente questi driver contengono i miglioramenti per il titolo Rockstar).</p>
      <p>Di seguito la lista dei problemi noti ad AMD ma ancora in via di risoluzione:</p>
      <ul>
        <li>Le GPU della serie Radeon RX 5700 potrebbero perdere in modo intermittente la visualizzazione dello schermo o il segnale video durante il gioco.</li>
        <li>Le GPU della serie Radeon RX 5700 potrebbero presentare cali di frame rate in alcuni giochi a 1080p e impostazioni di gioco basse.</li>
        <li>L’overlay delle prestazioni potrebbe causare stuttering o un lampeggiamento (flashing) dello schermo in alcune applicazioni.</li>
        <li>L’attivazione dell’HDR potrebbe causare instabilità del sistema durante il gioco con Radeon ReLive abilitato.</li>
        <li>La Radeon VII potrebbe mostrare una frequenza di memoria elevata in idle o sul desktop.</li>
        <li>L’overlay delle prestazioni potrebbe riportare un uso della memoria VRAM errato.</li>
        <li>Richiamare Radeon Overlay potrebbe portare ad avere giochi sfocati o minimizzati quando l’HDR è attivato in Windows.</li>
      </ul>
      <p>Ricordiamo che i <b>requisiti minimi</b> di questo gioco comprendono un processore AMD FX-6100 o equivalente, oppure un Intel Core i3-3320 o simile, 8 GB di RAM, almeno una scheda video Radeon HD 7750 o GeFore GTX 650 e ben 55 GB di spazio su disco – il gioco è installabile su sistemi Windows 7/8.1/10 a 64 bit.</p>
      <p>Per quanto concerne i <b>requisiti consigliati</b> si sale ad almeno un Ryzen 7 1700 / Core i7-6700K, 16 GB di memoria (in un primo momento EA sbagliò a indicarli inserendo 32 GB…) e una scheda video pari almeno alla Radeon RX Vega 56 o alla GeForce GTX 1070/GTX 1660 Ti.</p>
      <blockquote>Visti i requisiti consigliati, per giocare al meglio al nuovo Star Wars forse è meglio dotarsi di una <a href="https://toms.it/Sj9c9">Radeon RX 5700</a> a circa 360 euro.</blockquote>
    </article>
  </body>
</html>