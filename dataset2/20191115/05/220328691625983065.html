<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/slntse-shche-zameni-sutreshnata-mgla-406751.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-15T05:57:20+00:00"/>
    <meta property="og:title" content="Слънце ще замени сутрешната мъгла"/>
    <meta property="og:description" content="Максималните температури ще са между 16° и 21°"/>
  </head>
  <body>
    <article>
      <h1>Слънце ще замени сутрешната мъгла</h1>
      <address><time datetime="2019-11-15T05:57:20+00:00">15 Nov 2019, 05:57</time> by <a rel="author">Редактори</a></address>
      <p>Днес ще преобладава слънчево време. Ще духа слаб юг-югоизточен вятър. Максималните температури ще са между 16° и 21°. В сутрешните часове на места в равнините ще има ниска облачност или мъгла. Ще бъде почти тихо. Минималните температури ще бъдат между 8° и 13°. Атмосферното налягане ще бъде близко до средното за месеца.</p>
      <p>Над Черноморието преди обяд ще бъде предимно облачно, след обяд облачността ще се разкъса. Ще духа слаб изток-югоизточен вятър. Максималните температури на въздуха ще са 18°-19°. Температурата на морската вода е 17°-18°. Вълнението на морето ще е 2-3 бала.</p>
      <p>Над планините ще бъде предимно слънчево. Ще духа слаб до умерен вятър от юг-югозапад. Максималната температура на височина 1200 метра ще е около 13°, на 2000 – около 7°.</p>
      <p>През почивните дни ще е без валежи. В източната половина от страната вятърът ще бъде от южната четвърт, предимно слаб. В планините и планинските райони, където ще бъде предимно слънчево, с разкъсана висока облачност, отново ще се затопли. В равнинната част от страната ще има ниска облачност или мъгла, която в отделни райони ще се задържа по-дълго и там дневните температури ще остават до около 12°. В останалата част от страната, където в следобедните часове ще има и слънчеви часове, максимални температури - между 15° и 20°. Преобладаващи минимални - между 5° и 10°. В понеделник южният вятър временно ще се усили. Облачността ще бъде предимно значителна, с повишена вероятност за превалявания, на повече места в южните райони от страната.</p>
    </article>
  </body>
</html>