<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/boyoviki-obstrilyali-poziciji-objednanih-sil-iz-garmat-odin-bojec-zaginuv-640066.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T05:31:07+00:00"/>
    <meta property="og:title" content="Бойовики обстріляли позиції Об'єднаних сил із гармат: один боєць загинув"/>
    <meta property="og:description" content="Противник вчора 15 разів обстрілював українських військових"/>
  </head>
  <body>
    <article>
      <h1>Бойовики обстріляли позиції Об'єднаних сил із гармат: один боєць загинув</h1>
      <address>
        <time datetime="2019-11-15T05:31:07+00:00">15 Nov 2019, 05:31</time>
      </address>
      <h4>Противник вчора 15 разів обстрілював українських військових</h4>
      <p>У четвер, 14 листопада, бойовики на Донбасі збройні формування Російської Федерації 15 разів порушили режим припинення вогню.</p>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, гранатометів різних систем, великокаліберних кулеметів та іншої стрілецької зброї. Окрім того, ворог вів вогонь з гармат БМП.</p>
      <p>Про це йдеться у ранковому зведенні пресцентру операції Об’єднаних сил.</p>
      <p>В районі відповідальності оперативно-тактичного угруповання «Схід» російські окупаційні війська здійснили вісім обстрілів:</p>
      <ul>
        <li>двічі біля Кам'янки – з автоматичних та ручних протитанкових гранатометів і стрілецької зброї;</li>
        <li>два рази неподалік Пісків – з мінометів калібру 82 мм, станкових протитанкових гранатометів та великокаліберних кулеметів;</li>
        <li>поблизу Новомихайлівки – з підствольних гранатометів і великокаліберних кулеметів.</li>
        <li>біля Широкиного і Гнутового – зі стрілецької зброї та автоматичних гранатометів;</li>
        <li>неподалік Красногорівки – з великокаліберних кулеметів та іншої стрілецької зброї.</li>
      </ul>
      <p>В районі відповідальності оперативно-тактичного угруповання «Північ» зафіксовано сім ворожих обстрілів:</p>
      <ul>
        <li>біля Жолобка – зі стрілецької зброї та підствольних і ручних протитанкових гранатометів;</li>
        <li>неподалік Новолуганського і Луганського - з гранатометів різних систем та великокаліберних кулеметів;</li>
        <li>поблизу Майорська – з РПГ та великокаліберних кулеметів;</li>
        <li>двічі біля Новотошківського – з гранатометів різних систем і стрілецької зброї;</li>
        <li>у районі Оріхового – з мінометів калібру 82 мм, озброєння БМП-1, гранатометів різних систем та великокаліберних кулеметів.</li>
      </ul>
      <p>Вчора, 14 листопада, внаслідок обстрілів, поранення, несумісні з життям, отримав один військовослужбовець Об'єднаних сил.</p>
      <p>З початку цієї доби російські окупаційні війська один раз обстрілювали наші позиції. Неподалік Новолуганського ворог вів вогонь з ручних протитанкових гранатометів і стрілецької зброї. Втрат немає.</p>
      <related>
        <a href="https://glavcom.ua/news/putin-rozvesti-viyska-na-donbasi-treba-uzdovzh-usijeji-liniji-zitknennya-640026.html"/>
        <a href="https://glavcom.ua/country/health/poraneniy-kombrig-128-ji-brigadi-perebuvaje-u-reanimaciji-yomu-vryatuvali-kincivku-640021.html"/>
        <a href="https://glavcom.ua/news/u-minoboroni-povidomili-pro-situaciyu-na-dilyankah-rozvedennya-viysk--639995.html"/>
      </related>
    </article>
  </body>
</html>