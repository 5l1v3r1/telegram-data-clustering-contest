<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/hata-newspaper/_novij-parkovij-stane-kraschim-zhitlom-dlya-simyi/938237"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T05:30:00+00:00"/>
    <meta property="og:title" content="&quot;Новий Парковий&quot; стане кращим житлом для сім'ї"/>
    <meta property="og:description" content="&amp;mdash;&amp;ensp;Півтора року тому в'їхали в таунхаус комплексу &quot;Другий Парковий&quot; на вулиці Віталія Вергая в Черкасах. Придбали ще на стадії забудови, &amp;mdash; говорить черкащанка Катерина Пономарьова. У новому домі живе із чоловіком та сином. &amp;mdash; Спершу боялися переїжджати в мікрорайон ..."/>
  </head>
  <body>
    <article>
      <h1>"Новий Парковий" стане кращим житлом для сім'ї</h1>
      <address><time datetime="2019-11-15T05:30:00+00:00">15 Nov 2019, 05:30</time> by <a rel="author">Анна Орел</a></address>
      <figure>
        <img src="https://static2.gazeta.ua/img2/cache/gallery/938/938237_1_w_1200.jpg?v=0"/>
        <figcaption>Житловий комплекс ”Новий Парковий” складається з 70 таунхаусів і 240 квартир. Розташований у мікрорайоні ”Південно-західний” на вулиці 30-річчя Перемоги, 25<cite>Автор: ФОТО надане компанією ”новий парковий”</cite></figcaption>
      </figure>
      <p>— Півтора року тому в'їхали в таунхаус комплексу "Другий Парковий" на вулиці Віталія Вергая в Черкасах. Придбали ще на стадії забудови, — говорить черкащанка Катерина Пономарьова. У новому домі живе із чоловіком та сином. — Спершу боялися переїжджати в мікрорайон "Південно-західний". До того жили на "Митниці", ближче до центру міста. Але зараз дуже задоволена. Все поряд. Є школи, дитячі садочки, супермаркети, ринок. А в самому комплексі відкрили кав'ярню, піцерію, пекарню, суші-бар. До центру — 10 хвилин машиною.</p>
      <p>— Маємо два поверхи й горище. Там зробили невеликий спортзал. Біля дому є подвір'я. На ньому облаштували літню терасу, посадили газон, поставили мангал, — додає Катерина. — Тепер часто збираємося з друзями або влаштовуємо сімейні вечори. Коли обирали забудовників, цей комплекс був найкращим варіантом. Тут безпечно, територія закрита. Дитина спокійно бігає, грається, я не хвилююся. Хороше опалення, в кімнатах завжди тепло. Дуже вдале планування. Ми нічого не перебудовували. Зробили ремонт під власний смак, поставили меблі й побутову техніку.</p>
      <p>"Другий Парковий" здали в експлуатацію 2018 року.</p>
      <p>— Комплекс складається із чотирьох блоків таунхаусів і багатоповерхівок. У десяти вже живуть люди, — розповідає Юлія Вакуленко, заступник директора центру продажу ЖК "Новий Парковий". — Здавали без ремонту. Мешканцям так зручніше, бо все роблять за власним бажанням. Але ми завжди встановлюємо якісні вікна, вхідні двері, двоконтурний газовий котел, лічильники. Ззовні будинки утеплюємо. Стіни поштукатурені. Під'їзди із гарним ремонтом. Подвір'я освітлені, викладені плиткою. Є фонтани.</p>
      <p>За кілька кварталів звідси, на вулиці 30-річчя Перемоги, ці ж забудовники споруджують подібний житловий комплекс "Новий Парковий".</p>
      <p>— До "Нового Паркового" входять 70 таунхаусів, три 10-поверхові будинки із 240 квартирами та комерційні приміщення. Їх купують під магазини, аптеки чи салони краси. Будівлі лише цегляні, з автономним газовим опаленням. Також на території комплексу зведуть великий дитячий майданчик. Житловий комплекс має чудове географічне розміщення. Поряд є парк для прогулянок, зоопарк, продуктові супермаркети, будівельний гіпермаркет, ринок, дитяча й доросла поліклініки, пологовий будинок.</p>
      <p>У багатоповерхівках — однокімнатні квартири від 35 до 42 кв. м, двокімнатні — від 58 до 63 кв. м, трикімнатні — 94 "квадрати". Всі таунхауси двоповерхові, від 77 до 138 кв. м. Бонус — горище. З нього часто роблять третій поверх. Біля будинків є невеликі подвір'я із зоною відпочинку та паркомісцем для машин.</p>
      <p>— Приміщення без ремонту, проте пропонуємо послуги наших дизайнерів і будівельників. За додаткову плату вони зроблять гарний ремонт до введення дому в експлуатацію. Крім того, після завершення будівництва, допомагаємо сформувати ОСББ, а комплекс огороджуємо парканом. "Новий Парковий" стане кращим варіантом житла для сім'ї.</p>
      <p>м. Черкаси</p>
      <p>вул. В. Вергая, буд. 5, оф. 43</p>
      <p>тел.: 0(98) 388 14 08; 0(63) 506 88 10</p>
      <p>park.ck.ua</p>
      <p>Ліцензія на здійснення будівельної діяльності видана Державною архітектурно-будівельною інспекцією України від 14 лютого 2018 р. №8-Л</p>
      <p>Дозвіл на виконання робіт виданий Державною архітектурно-будівельною інспекцією України від 1 червня 2018 року №ІУ 113181520945</p>
    </article>
  </body>
</html>