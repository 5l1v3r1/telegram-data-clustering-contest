<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/parye-uskladnyuye-vvedennya-sankciy-chomu-50053662.html"/>
    <meta property="og:site_name" content="НВ"/>
    <meta property="article:published_time" content="2019-11-15T05:20:00+00:00"/>
    <meta property="og:title" content="ПАРЄ готується ускладнити механізм введення санкцій — ЗМІ"/>
    <meta property="og:description" content="Комітет ПАРЄ з політичних питань і демократії підготує резолюцію, яка може змінити принцип голосування за санкції проти країн-членів Ради Європи, які порушують їх статутні зобов’язання, повідомило DW джерело."/>
  </head>
  <body>
    <article>
      <h1>ПАРЄ готується ускладнити механізм введення санкцій — ЗМІ</h1>
      <h2>Комітет ПАРЄ з політичних питань і демократії підготує резолюцію, яка може змінити принцип голосування за санкції проти країн-членів Ради Європи, які порушують їх статутні зобов’язання, повідомило DW джерело.</h2>
      <address>
        <time datetime="2019-11-15T05:20:00+00:00">15 Nov 2019, 05:20</time>
      </address>
      <p>За його словами, це рішення було прийнято на засіданні комітету 14 листопада в Берліні.</p>
      <p>У документі пояснюється, що таким чином ПАРЄ продовжує працювати над гармонізацією діяльності органів Ради Європи. У резолюції мова може йти про зміну принципу голосування про санкції проти національних делегацій.</p>
      <p>Зараз в ПАРЄ ці рішення приймають простою більшістю голосів, тоді як для ухвалення важливих рішень в Комітеті міністрів РЄ потрібна кваліфікована більшість у дві третини голосів.</p>
      <p>На розгляд депутатів ПАРЄ резолюцію планують винести в січні 2020 року. Якщо парламентарії підтримають її, це стане приводом для внесення відповідних змін до регламенту асамблеї, які ускладнять введення санкцій проти країн, які порушують основоположні принципи Ради Європи.</p>
      <p>Член української делегації в ПАРЄ Олексій Гончаренко заявив, що представники України в засіданні у Берліні участі не брали.</p>
      <p>Влітку 2019 року <a href="https://nv.ua/ukr/world/geopolitics/parye-povernula-povnovazhennya-delegaciji-rosiji-popri-porushennya-moskvoyu-principiv-radi-yevropi-50029091.html">ПАРЄ прийняла рішення про підтвердження повноважень делегації РФ</a> без обмежень, незважаючи на порушення Москвою принципів Ради Європи.</p>
      <p>Крім того, <a href="https://nv.ua/ukr/world/geopolitics/parye-shvalila-rezolyuciyu-shchodo-povernennya-rosiji-50028731.html">ПАРЄ прийняла резолюцію</a>, яка забезпечує повернення Росії в організацію без виконання міжнародних зобов’язань. Її підтримали 118 делегатів, 62 висловилися проти.</p>
      <p>Після цього <a href="https://nv.ua/ukr/world/geopolitics/parye-radu-prosyat-zupiniti-uchast-ukrajini-v-asambleji-50028798.html">українська делегація призупинила свою роботу в літній сесії ПАРЄ</a>, а також <a href="https://nv.ua/ukr/ukraine/politics/ukrajinska-delegaciya-vidmovilasya-brati-uchast-v-sesiji-parye-novini-ukrajini-50044323.html">офіційно відмовилася від участі в осінній сесії</a>.</p>
    </article>
  </body>
</html>