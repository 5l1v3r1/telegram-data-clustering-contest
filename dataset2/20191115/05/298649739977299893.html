<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/15/conte-subito-un-patto-con-enti-locali-il-mose-va-terminato-top10_20191115_063217/"/>
    <meta property="og:site_name" content="Askanews"/>
    <meta property="article:published_time" content="2019-11-15T05:32:17+00:00"/>
    <meta property="og:title" content="Conte: “Subito un patto con enti locali. Il Mose va terminato”"/>
    <meta property="og:description" content="Roma, 15 nov. (askanews) – Doppia intervista su la Stampa e sul Corriere della Sera del presidente del Consiglio Giuseppe Conte, interamente dedicata al disastro dell’acqua alta a Venezia mentre oggi è attesa una nuova piena con l’acqua che potrebbe sfiorare 1 metro e 50. Interviste dai contenuti molto simili salvo alcune sfumature, peraltro se […]"/>
  </head>
  <body>
    <article>
      <h1>Conte: “Subito un patto con enti locali. Il Mose va terminato”</h1>
      <h2>Oggi si teme una nuova piena. "Sindaco commissario emergenza"</h2>
      <address>
        <time datetime="2019-11-15T05:32:17+00:00">15 Nov 2019, 05:32</time>
      </address>
      <figure>
        <img src="http://www.askanews.it/wp-content/uploads/2019/11/20191115_063207_11626E99.jpg"/>
      </figure>
      <p>Roma, 15 nov. (askanews) – Doppia intervista su la Stampa e sul Corriere della Sera del presidente del Consiglio Giuseppe Conte, interamente dedicata al disastro dell’acqua alta a Venezia mentre oggi è attesa una nuova piena con l’acqua che potrebbe sfiorare 1 metro e 50. Interviste dai contenuti molto simili salvo alcune sfumature, peraltro se entrambi i quotidiani le pubblicano a pagina 3 nel caso della Stampa diventa l’apertura dell’edizione odierna – con il titolo “Conte: subito un patto tra enti locali e governo per proteggere Venezia” – mentre il Corsera la richiama in prima, con l’annuncio del conferimento dei poteri di commissario sull’emergenza al sindaco.</p>
      <p>Questo “non è il tempo delle polemiche” avverte Conte che spazza via qualunque ipotesi di ridiscutere l’opera. “Il Mose serve e va terminato – afferma – ad oggi è l’unica risposta sostenibile al problema dell’acqua alta a Venezia. Ultimare la realizzazione dell’opera è inevitabile”.</p>
      <p>Dopo la visita sui luoghi colpiti il premier afferma che i veneziani “hanno saputo reagire, ho visto una grande solidarietà e la voglia di rimettersi subito in piedi. A questa comunità – promette – voglio dire che il governo farà la sua parte”.</p>
      <p>“Anticipo che il sindaco sarà nominato commissario in relazione allo stato di emergenza che ieri abbiamo deliberato in Consiglio dei minisitri”, aggiunge Conte.</p>
      <p>Voz</p>
    </article>
  </body>
</html>