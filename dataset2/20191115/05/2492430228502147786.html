<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188547/Maastunnel-dicht-voor-fietsers-en-voetgangers-voor-renovatie"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-15T05:20:31+00:00"/>
    <meta property="og:title" content="Maastunnel dicht voor fietsers en voetgangers voor renovatie"/>
    <meta property="og:description" content="Vanaf vrijdag wordt er gewerkt aan de fiets- en voetgangerstunnel in de Maastunnel. Om 09:00 uur gaat de tunnel dicht voor renovatie. De verwachting is dat de werkzaamheden zeven maanden gaan duren."/>
  </head>
  <body>
    <article>
      <h1>Maastunnel dicht voor fietsers en voetgangers voor renovatie</h1>
      <address>
        <time datetime="2019-11-15T05:20:31+00:00">15 Nov 2019, 05:20</time>
      </address>
      <slideshow>
        <figure>
          <video src="https://rijnmond.bbvms.com/custom/getDownload?sourceid=35D928B3DA71DA83C12584B30024A06A"/>
          <figcaption>Fietsers verlaten de pont na hun overgang.</figcaption>
        </figure>
        <figure>
          <img src="https://imgr.rgcdn.nl/6c93ee9aa86540ec84eb3faad4879519/opener/Fietsers-maken-gebruik-van-de-veerpont-om-de-oversteek-te-maken.jpg?v=J450M3HVdX7AcX6SD_2UJg2"/>
          <figcaption>Fietsers maken gebruik van de veerpont om de oversteek te maken.</figcaption>
        </figure>
        <figure>
          <img src="https://imgr.rgcdn.nl/aab9ccf13dd8420b86b822284d22a955/opener/De-eerste-fietsers-die-gebruik-maken-van-de-veerdienst.jpg?v=DHLxo_IO2I4bhDkl45ft-w2"/>
          <figcaption>De eerste fietsers die gebruik maken van de veerdienst.</figcaption>
        </figure>
        <figure>
          <img src="https://imgr.rgcdn.nl/6f1afb920017474f9e51dbe6f921b5cb/opener/De-eerste-fietsers-die-gebruik-maken-van-de-veerdienst.jpg?v=mneXbsUlqc0BDovvnnz0jw2"/>
          <figcaption>De eerste fietsers die gebruik maken van de veerdienst.</figcaption>
        </figure>
        <figure>
          <img src="https://imgr.rgcdn.nl/5b432cbb2f50446997d7d2a0946273c7/opener/De-roltrappen-voor-fietsers-en-voetgangers-in-de-Maastunnel.jpg?v=cVWZQ9HXC-8JnwCZRpBrhA2"/>
          <figcaption>De roltrappen voor fietsers en voetgangers in de Maastunnel.</figcaption>
        </figure>
      </slideshow>
      <figure>
        <audio src="https://rijnmond.bbvms.com/custom/getDownload?sourceid=EDA6A088384739D0C12584B3001E89D2"/>
        <figcaption>De eerste overtocht van de veerdienst tussen Noord en Zuid.</figcaption>
      </figure>
      <figure>
        <audio src="https://rijnmond.bbvms.com/custom/getDownload?sourceid=FD344A3FCBF2C934C12584B3002F7F98"/>
        <figcaption>Wethouders Bokhove en Van Gils over de sluiting van de fietstunnel.</figcaption>
      </figure>
      <h4>Vanaf vrijdag wordt er gewerkt aan de fiets- en voetgangerstunnel in de Maastunnel. Om 09:00 uur gaat de tunnel dicht voor renovatie. De verwachting is dat de werkzaamheden zeven maanden gaan duren.</h4>
      <p>Fietsers en voetgangers zullen tijdens de renovatie een andere route moeten kiezen om de oversteek over de Maas te maken. Om deze oversteek makkelijker te maken gaat er iedere twintig minuten een gratis fietspont.</p>
      <p>De veerdienst vaart tussen de Sint-Janshaven in Charlois naar de Sint-Jobshaven aan de noordkant. Per dag zullen ongeveer zevenduizend fietsers gebruik maken van de veerdienst.</p>
      <related>
        <a href="http://www.rijnmond.nl/nieuws/188412/Afgesloten-Maastunnel-vanaf-vrijdag-omfietsen-of-met-de-pont"/>
      </related>
      <p>Naar verwachting gaan de renovatiewerkzaamheden zeven maanden duren. Het werk aan de voetgangerstunnel duurt daarna nog vier maanden, maar voetgangers kunnen dan al via de fietserstunnel lopen.</p>
    </article>
  </body>
</html>