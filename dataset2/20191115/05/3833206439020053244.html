<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Inzheneri-posochiha-kak-mozhe-da-bude-spasen-Betonniyat-most-913866"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-15T05:35:00+00:00"/>
    <meta property="og:title" content="Инженери посочиха как може да бъде спасен Бетонният мост!"/>
    <meta property="og:description" content="Бетонният мост не трябва да се събаря, а да се реконструира и разшири - това е категоричното мнение ..."/>
  </head>
  <body>
    <article>
      <h1>Инженери посочиха как може да бъде спасен Бетонният мост!</h1>
      <address>
        <time datetime="2019-11-15T05:35:00+00:00">15 Nov 2019, 05:35</time>
      </address>
      <p>Бетонният мост не трябва да се събаря, а да се реконструира и разшири - това е категоричното мнение на Камарата на инженерите в инвестиционното проектиране, което сподели специално за <b>Plovdiv24.bg</b> председателят инж. Емил Бойчев.</p>
      <p>Възможно е вертикалният просвет да се увеличи, като съоръжението се повдигне. Според инж. Бойчев това може да стане чрез вдигане на носещите рамки от северната страна, което е по-сложният процес. От южната страна това би станало доста по-лесно. Чрез повдигането ще се реши и проблемът с преминаването на влаковете по високоскоростната линия Пловдив - Свиленград и няма да се налага композициите да свалят пантографите, докато преминат съоръжението, както го правят сега.</p>
      <p>Едновременно с реконструкцията, Бетонният мост трябва и да се разшири, за да поеме увеличения автомобилен трафик. "Тъй като в момента се изготвя нов ОУП, сега е момента в него да се включи разширението" - смята инж. Бойчев. </p>
      <p>Официалното становище на КИИП е изпратено до всички институции, които имат отношение по темата.</p>
    </article>
  </body>
</html>