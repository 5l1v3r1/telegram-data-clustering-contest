<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/hatalmas-forgalomkorlatozasra-kell-szamitani-a-puskas-arena-kornyeken-mutatjuk-hogy-tud-eljutni-a-merkozesre-es-stadionavatora/186654"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T05:50:00+00:00"/>
    <meta property="og:title" content="Hatalmas forgalomkorlátozásra kell számítani a Puskás Aréna környékén - mutatjuk, hogy tud eljutni a mérközésre és stadionavatóra"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Hatalmas forgalomkorlátozásra kell számítani a Puskás Aréna környékén - mutatjuk, hogy tud eljutni a mérközésre és stadionavatóra</mark>
      </h1>
      <address><time datetime="2019-11-15T05:50:00+00:00">15 Nov 2019, 05:50</time> by <a rel="author">MTI</a></address>
      <p>
        <b>Forgalomkorlátozásra kell számítani ma Budapesten, a Puskás Aréna környékén. A stadion megnyitójára, a Magyarország-Uruguay mérkőzésre mintegy hetvenezer szurkolót várnak. A Budapesti Közlekedési Központ (BKK) a metró és az 1-es villamos igénybevételét javasolja. </b>
        <b>Forgalomkorlátozásra kell számítani ma Budapesten, a Puskás Aréna környékén. A stadion megnyitójára, a Magyarország-Uruguay mérkőzésre mintegy hetvenezer szurkolót várnak. A Budapesti Közlekedési Központ (BKK) a metró és az 1-es villamos igénybevételét javasolja.</b>
      </p>
      <p>A Budapesti Rendőr-főkapitányság közleménye szerint 15 órától 23 óráig lezárják a Dózsa György utat a Kerepesi út és a Thököly út között, a Stefánia utat a Hungária körút és a Thököly út között, az Egressy utat a Stefánia út és a Hungária körút között, továbbá az Ifjúság útját.</p>
      <p>Lezárásra kell számítani az Istvánmezei út, a Cházár András utca és a Verseny utca egy-egy szakaszán is.</p>
      <p>
        <b>A Thököly út, a Hungária körút és a Kerepesi út által határolt területre csak az ott lakók hajthatnak be. Emellett ma 7 órától 23 óráig tilos megállni a környéken.</b>
      </p>
      <p>A BKK a közleményében azt írta: a stadion bejáratai a Dózsa György út és a Stefánia út felől érhetők el. A környéken korlátozottak a parkolási lehetőségek, ezért arra kérik a szurkolókat, hogy semmiképp se autóval közelítsék meg a stadiont, hanem a közösségi közlekedést vegyék igénybe, a társaság sűrűbben indítja majd járatait.</p>
      <p>
        <b>A megszokottnál lényegesen gyakrabban jár majd a 2-es és 4-es metró, az 1-es villamos, sűrűbben indul a 7E autóbusz, a 178-as buszjárat útvonalát Pesten a Bosnyák térig meghosszabbítják, emellett ideiglenesen minden Thököly úton közlekedő busz megáll a Reiner Frigyes parknál és a Stefánia útnál is.</b>
      </p>
      <p>A forgalomkorlátozások miatt egyes járatok - 30-as, 95-ös és 130-as autóbusz, 75-ös és 77-es trolibusz - útvonala megváltozhat előreláthatóan 15 órától az utolsó járatok indulásáig.</p>
    </article>
  </body>
</html>