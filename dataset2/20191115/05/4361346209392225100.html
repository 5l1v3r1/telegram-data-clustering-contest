<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/oszinte-vallomas-istenes-bence-idegosszeroppanassal-kuzdott/186653"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T05:28:00+00:00"/>
    <meta property="og:title" content="Őszinte vallomás – Istenes Bence idegösszeroppanással küzdött"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Őszinte vallomás – Istenes Bence idegösszeroppanással küzdött</mark>
      </h1>
      <address><time datetime="2019-11-15T05:28:00+00:00">15 Nov 2019, 05:28</time> by <a rel="author">Bors</a></address>
      <p>
        <b>A vidám és viccelődő műsorvezető komoly lelki problémákkal harcolt az utóbbi időben. </b>
        <b>A vidám és viccelődő műsorvezető komoly lelki problémákkal harcolt az utóbbi időben.</b>
      </p>
      <p>– Az életünk az elmúlt egy évben annyira kaotikus volt. Nagyon sok dolgot meg kellett emésztenem, átgondolni, megélni, meg kellett érnem bizonyos dolgokhoz. <b>Volt tavaly egy ideg-összeroppanásom, </b>mert annyi minden történt. Egyszerűen nyugira volt szükségem – mesélte Istenes Bence D. Tóth Krisztának a Spektrum Home, Elviszlek magammal c. műsorában.</p>
      <p>Véleménye szerint nem volt olyan konkrét eset az életében, ami ezt az állapotot okozta. Egyszerűen az elmúlt 12 év, amit a médiában eltöltött, az okozta a végső traumát a lelkében.</p>
      <p><b>– Elkezdtem bezárni, elbújni, falakat felépíteni magam köré, a médiában is. Hogy ne mutassam ki az érzelmeimet, ne sírjak, mert akkor kihasználnak, átvernek, tudják a gyenge pontjaim.</b> A médiában kontroll alatt kell élned a magánéleted is, ezt ne csináld, azt ne mondd. Elkezd az meghatározni, hogy jó fej akarsz lenni mindenkivel. Azt éreztem, hogy feszítenek ezek a dolgok, és ez már nem én vagyok – vallotta be Istenes Bence.</p>
      <p><b>– Eljött 2018, amikor megszületett a gyerekem, a nagypapám pedig haldoklott... Ott láttam azt, hogy úristen, ez az élet, innen odáig tart. </b>Úgy szeretnék élni, hogy minél több boldog pillanatom legyen. Csak olyanokkal szeretnék bárhova elmenni, akiket szeretek. Nem akarok olyan műsort vezetni, amit nem szeretek – mesélte a műsorvezető, első lépésként egy piros melegítőben ment el egy olyan gálára ahol elvárás a szmoking.</p>
      <p>– <b>Ezzel átléptem egy korlátot, nem érdekel, ki mit gondol - mesélte a műsorvezető, </b>aki tudja, hosszú út áll még előtte, hogy újra önmaga legyen. Ezért még sokat kell tennie, de már rálépett a helyes útra.</p>
      <p>Bence nagy vágya, hogy Németországban is elismert műsorvezető lehessen, de nem mindenáron. Több lehetőséget is ajánlottak már neki a német X-Faktorban nyújtott teljesítménye miatt, és a német RTL reggeli műsorvezetői posztjára is kapott egy állásajánlatot. Ezt azért utasította vissza, mert a híreket is neki kellett volna elmondania.</p>
      <p>
        <b>A beszélgetést vasárnap délután 16.30-kor láthatják a Spektrum Home csatornánján.</b>
      </p>
      <p>
        <a href="https://www.blikk.hu/sztarvilag/sztarsztorik/ideg-osszeroppanasa-volt-tavaly-istenes-bencenek-dtk-elviszlek-magammal-vallomas/v43dkzs">
          <b>Blikk</b>
        </a>
      </p>
    </article>
  </body>
</html>