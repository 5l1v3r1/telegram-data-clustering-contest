<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/15/abd-nin-cekilmesinin-ardindan-rusya-suriye-nin-kuzeyinde-helikopter-ussu-kurdu"/>
    <meta property="og:site_name" content="euronews"/>
    <meta property="article:published_time" content="2019-11-15T05:30:48+00:00"/>
    <meta property="og:title" content="Rusya Suriye’nin kuzeyinde helikopter üssü kurdu"/>
    <meta property="og:description" content="ABD yönetimi, Suriye’deki askeri varlığını büyük oranda çekerken Rusya ülkenin kuzeyindeki Kamışlı kentinde helikopter üssü kurdu. Rusya’nın bu adımla sahadaki kontrolünü daha da arttırması bekleniyor."/>
  </head>
  <body>
    <article>
      <h1>Rusya Suriye’nin kuzeyinde helikopter üssü kurdu</h1>
      <address><time datetime="2019-11-15T05:30:48+00:00">15 Nov 2019, 05:30</time> by <a rel="author">Euronews </a></address>
      <p>Amerikan yönetimi Suriye’deki askeri varlığını büyük oranda çekerken, Rusya ülkenin kuzeyindeki Kamışlı kentinde helikopter üssü kurdu. Rusya Savunma Bakanlığı televizyonu Zvezda TV, helikopter üssünün Kamışlı Havaalanı’nda kurulduğunu açıkladı. Rusya’nın bu adımla sahadaki kontrolünü daha da arttırması bekleniyor.</p>
      <p>Görüntülerde iki Mi-35 helikopterinin yeni üstte uçtuğu görüldü. Biri Mi-8 askeri nakliye helikopteri olmak üzere şu ana kadar üstte 3 helikopter konuşlandırıldı ancak bu sayı artacağı tahmin ediliyor.</p>
      <p>Rusya’nın Suriye’de iki kalıcı askeri üssü bulunuyor. Biri Lazkiye kentindeki hava üssü, diğer ise Tartus deniz üssü.</p>
      <p>Yeni helikopter üssünün kalıcı olup olmayacağı henüz bilinmiyor. Türkiye ile birlikte Suriye sınırında ortak devriye görevi yürüten Rusya alandaki kontrolünü güçlendirmeyi planlıyor.</p>
      <h3>Putin: İdlib’de daha işimiz var</h3>
      <p>Rus yetkililer bu küçük helikopter üssünün Suriye’nin kuzeyindeki Rusya operasyonlarına kolaylık sağlamak amacıyla kurulduğunu söyledi.</p>
      <p>Öte yandan, Rusya Devlet Başkanı Vladimir Putin, Suriye’nin kuzeybatısındaki İdlib bölgesinde Rusya’nın daha çok işinin bulunduğunu kaydetti.</p>
      <ul>
        <li>
          <a href="https://tr.euronews.com/2019/11/09/abdden-idlib-e-duzenlenen-hava-saldirilari-nedeniyle-rusya-ve-suriye-ye-kinama">ABD'den İdlib'e düzenlenen hava saldırıları nedeniyle Rusya ve Suriye'ye kınama</a>
        </li>
        <li>
          <a href="https://tr.euronews.com/2019/10/23/kamisli-neden-soci-mutabakatinin-disinda-tutuldu">Kamışlı neden Soçi mutabakatının dışında tutuldu?</a>
        </li>
        <li>
          <a href="https://tr.euronews.com/2019/11/14/abd-savunma-bakan-suriye-de-500-600-askerimiz-olacak">ABD Savunma Bakanı: Suriye'de 500-600 askerimiz olacak</a>
        </li>
      </ul>
      <h3>Kamışlı Soçi mutabakatının dışında tutulmuştu</h3>
      <p>Kamışlı kenti Türkiye ile Rusya arasında varılan Soçi mutabakatının dışında bırakılmıştı. Suriye sınırında Türk-Rus ortak devriyeleri başlarken ilgili maddede “Kamışlı hariç” denilmişti. Bu istisnanın önemli sebeplerinden biri Kamışlı’nın oldukça karmaşık yapısı. Şehirde hem Suriyeli Kürtlerin hem de Esad rejiminin güçleri bulunuyor. Kamışlı, Mardin’in ilçelerinden Nusaybin’in hemen karşısında yer alıyor. Kamışlı Havaalanı’nın kontrolü Suriye hükümetinin elinde.</p>
    </article>
  </body>
</html>