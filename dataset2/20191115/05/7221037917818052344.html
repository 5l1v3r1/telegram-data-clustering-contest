<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/erdoganin-eski-danismanindan-hilal-kaplana-sozde-soru-tepkisi/926944"/>
    <meta property="og:site_name" content="medya faresi"/>
    <meta property="article:published_time" content="2019-11-15T05:41:00+00:00"/>
    <meta property="og:title" content="Erdoğan’ın eski danışmanından Hilal Kaplan’a sözde soru tepkisi"/>
    <meta property="og:description" content="Cumhurbaşkanı Erdoğan'ın eski metin yazarı ve eski AKP Milletvekili Aydın Ünal, sosyal medya hesabından dikkat çeken bir paylaşımda bulundu. Aydın Ünal, Hilal Kaplan'ın Trump'a sorusu için, &quot;sözde soru&quot; ifadesini kullandı."/>
  </head>
  <body>
    <article>
      <h1>Erdoğan’ın eski danışmanından Hilal Kaplan’a sözde soru tepkisi</h1>
      <h2>Cumhurbaşkanı Erdoğan'ın eski metin yazarı ve eski AKP Milletvekili Aydın Ünal, sosyal medya hesabından dikkat çeken bir paylaşımda bulundu. Aydın Ünal, Hilal Kaplan'ın Trump'a sorusu için, "sözde soru" ifadesini kullandı.</h2>
      <address>
        <time datetime="2019-11-15T05:41:00+00:00">15 Nov 2019, 05:41</time>
      </address>
      <p>Cumhurbaşkanı Recep Tayyip Erdoğan ile ABD Başkanı Trump,<b>“Barış Pınarı Harekatı”</b>sonrası dün ilk kez yüz yüze görüşme gerçekleştirdi.</p>
      <p>Görüşmenin yankıları devam ederken, basın toplantısında Trump'a soru soran Sabah yazarı Hilal Kaplan da konuşulmaya devam ediyor.</p>
      <p>Söz konusu toplantıda, Hilal Kaplan, Trump’a<b>“Selefi Barack Obama’nın hatalı dış politikasının üstesinden gelmek gibi bir yükü olduğunu, bu hatalardan birinin YPG olduğunu”</b>söyleyerek, Erdoğan’la görüşmesinin ardından halen Abdullah Öcalan’ın manevi evladı Mazlum Kobani’ye Beyaz Saray davetinin geçerli olup olmadığını sordu.</p>
      <p>Trump ise, sorularını sorduktan sonra Sabah gazetesi yazarı Hilal Kaplan'a,<b> “Gazeteci olduğunuza emin misiniz” </b>dedi. Trump daha sonra, Kaplan'a, Kobani'yi kastederek, <b>"Onunla yakın zamanda iyi bir görüşme gerçekleştirdik. Onunla beraber çalışıyoruz"</b>diye belirtti.</p>
      <h3>"SÖZDE SORU"</h3>
      <p>Cumhurbaşkanı Erdoğan'ın eski metin yazarı ve eski AKP Milletvekili Aydın Ünal ise, sosyal medya hesabından dikkat çeken bir paylaşımda bulundu.</p>
      <p>Aydın Ünal, Hilal Kaplan'ın Trump'a sorusu için,<b>"sözde soru"</b>ifadesini kullanırken, Trump'ın Kaplan'a gösterdiği tepkiyi de<b>"yerinde"</b>olarak nitelendirdi.</p>
      <p>Ünal, aynı zamanda, Trump'ın açıklamalarının da arada kaynadığına işaret ederken, Trump'ın söz konusu soruya verdiği yanıtın<b> "sorun"</b>teşkil ettiğini ifade etti.</p>
      <p>Aydın Ünal,<b>"(Sözde) soru ve Trump’ın yerinde tepkisi konuşulurken yaptığı açıklama araya kaynıyor, dikkatlerden kaçıyor. Trump’ın şu açıklamaları son derece sorunlu"</b>diye belirtti.</p>
      <figure>
        <img src="http://i.medyafaresi.com/uploads/content/aydinunal15112019png.png?v=1573796645"/>
      </figure>
      <p>(ODATV)</p>
    </article>
  </body>
</html>