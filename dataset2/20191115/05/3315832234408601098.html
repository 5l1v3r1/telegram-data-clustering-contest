<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/e69fa9bdd2bf0b25/un-cutremur-cu-magnitudinea-de-7-1-s-a-produs-in-indonezia-a-fost-emisa-alerta-de-tsunami.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-15T05:28:03+00:00"/>
    <meta property="og:title" content="Un cutremur cu magnitudinea de 7,1 s-a produs în Indonezia; A fost emisă alertă de tsunami"/>
    <meta property="og:description" content="Indonezia a emis o alertă de tsunami în urma puternicului cutremur care s-a produs joi în largul coastelor indoneziene în apopiere de Insulele Moluce, provocând panică în rândul populației care s-a refugiat în zonele mai înalte ale insulei, potrivit presei locale, citată de Reuters."/>
  </head>
  <body>
    <article>
      <h1>Un cutremur cu magnitudinea de 7,1 s-a produs în Indonezia; A fost emisă alertă de tsunami</h1>
      <address><time datetime="2019-11-15T05:28:03+00:00">15 Nov 2019, 05:28</time> by <a rel="author">Jurnal.md</a></address>
      <p>
        <b>Indonezia a emis o alertă de tsunami în urma puternicului cutremur care s-a produs joi în largul coastelor indoneziene în apopiere de Insulele Moluce, provocând panică în rândul populației care s-a refugiat în zonele mai înalte ale insulei, potrivit presei locale, citată de Reuters.</b>
      </p>
      <p>Cutremurul a avut o magnitudine de 7,1 , la 139 de kilometri de orașul Temate, la adâncimea de 45 de km, conform USGS, notează Mediafax.</p>
      <p>Inițial, Institutul Geologic american anunțase o magnitudine de 7,4.</p>
      <p>Cel mai probabil (un tsunami) nu va atinge țărmul, dar tot trebuie să fim în alertă”, a declarat Rahmat Triyono, un oficial al agenției de Geofizică din Indonezia, pentru postul Kompas TV. Acesta a adăugat că nu există pagube.</p>
      <p>Cutremurul a fost, de asemenea, resimțit puternic în Insula Sulawesi, la vest de epicentru.</p>
    </article>
  </body>
</html>