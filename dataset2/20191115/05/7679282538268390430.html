<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-if-sugarcane-is-not-paid-dues-sugar-mills-will-be-auctioned-cm-yogi-adityanath-2850110.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T05:43:53+00:00"/>
    <meta property="og:title" content="गन्ना बकाया भुगतान नहीं किया तो नीलाम कर देंगे चीनी मिलें : योगी"/>
    <meta property="og:description" content="मुख्यमंत्री योगी आदित्यनाथ ने गन्ना भुगतान के मामले में चीनी मिलों को अंतिम चेतावनी दे डाली है। उन्होंने कहा कि अगर चीनी मिलें किसानों को भुगतान नहीं करती तो उनको नीलामी की कार्रवाई करनी..."/>
  </head>
  <body>
    <article>
      <h1>गन्ना बकाया भुगतान नहीं किया तो नीलाम कर देंगे चीनी मिलें : योगी</h1>
      <address><time datetime="2019-11-15T05:43:53+00:00">15 Nov 2019, 05:43</time> by <a rel="author">लखीमपुर खीरी पीलीभीत | हिटी</a></address>
      <p>मुख्यमंत्री योगी आदित्यनाथ ने गन्ना भुगतान के मामले में चीनी मिलों को अंतिम चेतावनी दे डाली है। उन्होंने कहा कि अगर चीनी मिलें किसानों को भुगतान नहीं करती तो उनको नीलामी की कार्रवाई करनी पड़ेगी।</p>
      <p>मुख्यमंत्री ने कहा कि महराजगंज में एक चीनी मिल को नीलाम करके किसानों का भुगतान दिलाया है। पीलीभीत में भी एक जनसभा को संबोधित करते हुए मेडिकल कालेज बनाने की घोषणा की। वे यहां सामूहिक विवाह कार्यक्रम में भी सम्मिलित हुए।</p>
      <p>मुख्यमंत्री योगी आदित्यनाथ गुरुवार को कृषि एवं प्रौद्योगिकी विश्वविद्यालय कानपुर के कृषि महाविद्यालय कैंपस के लोकार्पण कार्यक्रम को संबोधित कर रहे थे। उन्होंने कहा कि किसानों के लिए हर संभव प्रयास किए हैं। जब प्रदेश में सरकार बनी तो किसानों का छह साल का गन्ना मूल्य का भुगतान बकाया था। उन्होंने किसानों का भुगतान प्राथमिकता के आधार पर कराया। मुख्यमंत्री ने कहा कि खीरी में 9 मिलें हैं जिनमें से छह मिलें गन्ना भुगतान कर चुकी हैं, लेकिन तीन मिलों पर किसानों का बकाया है।<br/> <br/><b>अब बन रही चीनी से भुगतान </b><br/>मेरठ। मिलों में बनाई जा रही चीनी बेचकर पिछला बकाया भुगतान करने की बंदिश कर दी गई है। इसके लिए मिलों को आदेश जारी कर दिया गया है। गन्ना आयुक्त राजेश मिश्रा ने कहा कि चीनी से मिलें बकाया भुगतान करेंगी। वरना सख्त कार्रवाई की जाएगी। </p>
    </article>
  </body>
</html>