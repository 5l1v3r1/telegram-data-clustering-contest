<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/bfd3131900152876/comisarul-ue-desemnat-pentru-vecinatate-si-extindere-asistenta-financiara-pentru-rm-va-fi-suspendata-in-lipsa-reformelor.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-15T05:06:02+00:00"/>
    <meta property="og:title" content="Comisarul UE desemnat pentru vecinătate și extindere: Asistența financiară pentru RM va fi suspendată în lipsa reformelor"/>
    <meta property="og:description" content="Asistența financiară pentru Republica Moldova va fi suspendată dacă reformele profunde de la Chișinău nu vor fi continuate, a declarat comisarul european desemnat pentru vecinătate și extindere, Olivér Várhelyi, la audierea sa de joi în Comisia pentru afaceri externe a Parlamentului European, care trebuie să-i valideze candidatura."/>
  </head>
  <body>
    <article>
      <h1>Comisarul UE desemnat pentru vecinătate și extindere: Asistența financiară pentru RM va fi suspendată în lipsa reformelor</h1>
      <address><time datetime="2019-11-15T05:06:02+00:00">15 Nov 2019, 05:06</time> by <a rel="author">Jurnal.md</a></address>
      <p>
        <b>Asistența financiară pentru Republica Moldova va fi suspendată dacă reformele profunde de la Chișinău nu vor fi continuate, a declarat comisarul european desemnat pentru vecinătate și extindere, Olivér Várhelyi, la audierea sa de joi în Comisia pentru afaceri externe a Parlamentului European, care trebuie să-i valideze candidatura.</b>
      </p>
      <p>„Cunosc foarte bine ultimele evoluții din Republica Moldova, care sunt nefericite. Dar voi coopera cu Moldova și pentru Moldova astfel încât reformele să nu fie întârziate”, a spus Várhelyi, citat de Caleaeuropeană.ro.</p>
      <p>Întrebat cum va gestiona relația cu Republica Moldova, în condițiile în care situația de la Chișinău va fi prima sa criză de gestionat, Olivér Várhelyi a spus că Uniunea Europeană trebuie să se aigure că reformele vor fi aplicate, și dacă nu vor fi aplicate, atunci asistența financiară va fi suspendată, cum s-a mai întâmplat în trecut.</p>
      <p>„Este clar că asistența financiară este strict legată de progresul obținut prin reforme”, a adăugat Várhelyi.</p>
    </article>
  </body>
</html>