<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/15/7232011/"/>
    <meta property="og:site_name" content="Українська правда"/>
    <meta property="article:published_time" content="2019-11-15T04:11:53+00:00"/>
    <meta property="og:title" content="Сенцов отримав премію імені Магнітського"/>
    <meta property="og:description" content="Звільненому українському політв’язню та режисеру Олегу Сенцову вручили міжнародну премію імені Сергія Магнітського. "/>
  </head>
  <body>
    <article>
      <h1>Сенцов отримав премію імені Магнітського</h1>
      <address>
        <time datetime="2019-11-15T04:11:53+00:00">15 Nov 2019, 04:11</time>
      </address>
      <p>Звільненому українському політв'язню та режисеру Олегу Сенцову вручили міжнародну премію імені Сергія Магнітського. </p>
      <p><b>Джерело:</b> "<a href="https://www.golos-ameriki.ru/a/sentsow-awarded-magnitsky/5167127.html">Голос Америки</a>"</p>
      <p><b>Деталі:</b> Нагороду вручила американська телеведуча Меган Маккейн, дочка покійного сенатора Джона Маккейна.</p>
      <figure>
        <img src="https://img.pravda.com/images/doc/9/e/9ec1220-sentsov.jpg"/>
        <figcaption>Звільненому українському політв'язню, режисеру Олегу Сенцову вручили міжнародну премію імені Сергія Магнітського. <cite>Twitter Вільяма Браудера</cite></figcaption>
      </figure>
      <p>Премія присуджується за журналістські розслідування та боротьбу за права людини.</p>
      <p>Присудили нагороду Сенцову ще у листопаді минулого року, проте режисер не міг прийняти її особисто. </p>
      <p>
        <b>Передісторія:</b>
      </p>
      <ul>
        <li>10 травня 2014 року російські окупанти Криму затримали режисера Олега Сенцова та активіста Олександра Кольченка й звинуватили їх у підготовці терактів. Кримчани заперечували звинувачення.</li>
        <li>25 серпня 2015 року Північно-Кавказький військовий суд Ростова <a href="https://www.pravda.com.ua/news/2015/08/25/7078925/">засудив Сенцова</a> до 20 років позбавлення волі, а Кольченка до 10 років в’язниці.</li>
        <li>У травні 2018 року в колонії міста Лабитнангі Сенцов оголосив <a href="https://www.pravda.com.ua/news/2018/05/16/7180423/">голодування </a>з вимогою звільнити всіх політичних в'язнів Кремля. Він відмовлявся від прийому їжі 145 днів і <a href="https://www.pravda.com.ua/news/2018/10/5/7194180/">припинив</a> голодування з 6 жовтня через загрозу примусового годування.</li>
        <li>7 вересня 2019 року відбувся <a href="https://www.pravda.com.ua/news/2019/09/7/7225605/">обмін </a>утримуваними Україною і Росією громадянами у форматі "35 на 35". Зокрема, Москва видала Києву і політв’язнів Сенцова та Кольченка.</li>
      </ul>
      <footer>Ольга Гетьманець, УП</footer>
      <related>
        <a href="https://www.pravda.com.ua/news/2019/10/24/7229939/"/>
        <a href="https://www.pravda.com.ua/news/2019/10/23/7229807/"/>
        <a href="https://www.pravda.com.ua/news/2019/10/21/7229695/"/>
      </related>
    </article>
  </body>
</html>