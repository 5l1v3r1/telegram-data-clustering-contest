<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/741774"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T04:47:00+00:00"/>
    <meta property="og:title" content="ยังไม่ฟันอาญา&quot;ตร.ศาล&quot; ชี้ดูพยานหลักฐานชัดเจนก่อน"/>
    <meta property="og:description" content="แหล่งข่าวฝ่ายสอบสวนคดียิงกันตายในศาลจังหวัดจันทบุรี เผย ยังไม่แจ้งเอาผิด 'ตำรวจศาล' แม้โลกออนไลน์วิจารณ์ คลิปภาพส่งปืนให้เสมียทนายความ นำไปใช้ยิงอดีตรองจเรตำรวจดับ ยันต้องรอสอบพยานหลักฐานให้เกิดความชัดเจนก่อน"/>
  </head>
  <body>
    <article>
      <h1>ยังไม่ฟันอาญา"ตร.ศาล" ชี้ดูพยานหลักฐานชัดเจนก่อน</h1>
      <address>
        <time datetime="2019-11-15T04:47:00+00:00">15 Nov 2019, 04:47</time>
      </address>
      <p>
        <b>แหล่งข่าวฝ่ายสอบสวนคดียิงกันตายในศาลจังหวัดจันทบุรี เผย ยังไม่แจ้งเอาผิด "ตำรวจศาล" แม้โลกออนไลน์วิจารณ์ คลิปภาพส่งปืนให้เสมียทนายความ นำไปใช้ยิงอดีตรองจเรตำรวจดับ ยันต้องรอสอบพยานหลักฐานให้เกิดความชัดเจนก่อน</b>
      </p>
      <p>จากกรณีการสอบสวน ร.ต.อ.ขจร บรรจง รองสวป. ปฏิบัติงานตำรวจศาล ซึ่งอยู่ในเหตุการณ์ยิงกันในห้องพิจารณาคดีศาลจังหวัดจันทบุรี และยังเป็นเจ้าของอาวุธปืนที่ นายธนากร ธีรวโรดม เสมียนทนายความ นำไปใช้ยิง พล.ต.ต. ธารินทร์ จันทิพย์ อดีตรองจเรตำรวจแห่งชาติจนเสียชีวิต โดยล่าสุดทางนายธนากร ได้รับการประกันตัวออกไปตามที่ได้เสนอข่าวไปแล้วนั้น <br/><br/>เกี่ยวกับเรื่องนี้ เมื่อวันที่ 15 พ.ย. แหล่งข่าวฝ่ายสอบสวนตำรวจเมืองจันทบุรี เปิดเผยว่า หลังจากที่มีการสอบสวน ร.ต.อ.ขจร ไปแล้วช่วงวานนี้ (14 พ.ย.) ซึ่งให้การที่เป็นประโยชน์ต่อรูปคดีเป็นอย่างมาก อย่างไรก็ตามได้เกิดกระแสวิพากษ์วิจารณ์เกี่ยวกับเรื่องคลิปในศาล ซึ่งไม่สามารถนำมาเผยแพร่ได้ แม้พบข้อเท็จจริงตามภาพทำนองว่า มีการส่งปืนให้ นายธนากร นำไปยิง พล.ต.ต.ธารินทร์ ถึงแก่ชีวิตก็ตาม โดยในกรณีนี้ทางเจ้าหน้าที่จะต้องสอบสวนพยานหลักฐานให้รอบด้านเสียก่อน ซึ่งจะให้พุ่งเป้าไปยังคลิปวีดีโอแล้วก็ดำเนินคดีอาญาเอาผิด ร.ต.อ.ขจร ในทันทีไม่ได้.</p>
    </article>
  </body>
</html>