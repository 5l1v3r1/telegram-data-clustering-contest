<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/741768"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T04:40:00+00:00"/>
    <meta property="og:title" content="เปิดคลิปต้นเรื่องตีกลับ &quot;ฟอร์จูนเนอร์&quot;อ้างไม่รู้ขับชน?!"/>
    <meta property="og:description" content="เพจดังลุยเปิดคลิปเหตุการณ์ต้นเรื่อง แฉพฤติกรรม 'ฟอร์จูนเนอร์' หลังเฉี่ยวมอเตอร์ไซค์แล้วขับหนี ไล่ชนพลเมืองดีที่เข้าขวางแถมอ้างไม่รู้ว่าชน?! เผยกล้องหน้ารถบันทึกชัด เบี่ยงรถแถมหักพวงมาลัยหนี!"/>
  </head>
  <body>
    <article>
      <h1>เปิดคลิปต้นเรื่องตีกลับ "ฟอร์จูนเนอร์"อ้างไม่รู้ขับชน?!</h1>
      <address>
        <time datetime="2019-11-15T04:40:00+00:00">15 Nov 2019, 04:40</time>
      </address>
      <p>
        <b>เพจดังลุยเปิดคลิปเหตุการณ์ต้นเรื่อง แฉพฤติกรรม "ฟอร์จูนเนอร์" หลังเฉี่ยวมอเตอร์ไซค์แล้วขับหนี ไล่ชนพลเมืองดีที่เข้าขวางแถมอ้างไม่รู้ว่าชน?! เผยกล้องหน้ารถบันทึกชัด เบี่ยงรถแถมหักพวงมาลัยหนี!</b>
      </p>
      <p>จากกรณีมีผู้ใช้เฟซบุ๊ก @Warayoot Pinjai(DJ Nicky)โพสต์คลิปวิดีโอ เหตุการณ์รถยนต์โตโยต้า ฟอร์จูนเนอร์ เฉี่ยวชนกับรถ มอเตอร์ไซค์แต่ไม่ยอมลงมาดูผู้เสียหาย จากนั้นได้ขับรถหลบหนีจนเฉี่ยวชนรถ มอเตอร์ไซค์ที่พยายามจอดขวางไม่ให้หลบหนี จนถูกตำรวจสกัดจับได้ที่หน้าขนส่งเอกมัย โดยทาง พล.ต.สุรศักดิ์ จิตต์บุญ อายุ 76 ปี อดีตทหารบกเกษียณอายุ คนขับรถฟอร์จูนเนอร์ ได้ให้การว่า<i><b> "เหตุการณ์เกิดขึ้นตนไม่มีความรู้สึกว่าเกิดเหตุเฉี่ยวชนอะไรเลย ยืนยันว่าไม่ผิด พวก จยย.ต่างหากที่ผิดที่มาจอดขวางรถ แล้วจะให้ตนลงจากรถได้อย่างไรมี จยย.ตั้ง 20 คัน รุมล้อมไล่ล่าใครจะกล้าลง"</b></i> จนทำให้เรื่องที่เกิดขึ้น กลายเป็นที่วิพากษ์วิจารณ์นั้น<br/><br/>ล่าสุดเมื่อวันที่ 15 พ.ย. ผู้สื่อข่าว<b> "เดลินิวส์ออนไลน์"</b> รายงานว่า โลกออนไลน์ต่างเกิดกระแสวิจารณ์อย่างรุนแรงขึ้นอีกครั้ง เมื่อแฟนเพจชื่อดังอย่าง "เฮีย" ระบุ <i><b>"ไหน-ึงว่าไม่ได้ชนใครมาไง ไอลุง ตอแ-ลนี่หว่า... #อย่าเกรี้ยวกราดไปผลักนักข่าวถ่ายคลิปอีกอะ" </b></i>พร้อมเผยคลิปเหตุการณ์จากกล้องหน้ารถ ที่เผยให้เห็นว่า พล.ต.สุรศักดิ์ ขับฟอร์จูนเนอร์เบี่ยงขวาเปลี่ยนเลน จังหวะนั้นมีคนขี่มอเตอร์ไซค์ซ้อน 2 มาพอดี แต่ก็ก็ยังเบียดเลนจนเกิดเฉี่ยวชนกัน หลังจากนั้นทั้งคู่ก็จอดกลางถนน คล้ายมีการโต้เถียงเกิดขึ้น ก่อนที่ฟอร์จูนเนอร์จะขับออกไปทันที ท่ามกลางเหล่ามอเตอร์ไซค์พลเมืองดีที่พยายามขี่ประกบติดตามไป<br/><br/>อย่างไรก็ตาม เบื้องต้นขณะนี้ ตำรวจได้แจ้ง 2 ข้อหากับ พล.ต.สุรศักดิ์ คือข้อหา 1.ทำให้เสียทรัพย์ และ 2.ขับรถโดยประมาททำให้ทรัพย์สินเสียหาย ส่วนผลตรวจร่างกายไม่มีแอลกอฮอล์..<br/> </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fwatch%2F%3Fv%3D2391689924424188&amp;show_text=false&amp;width=640" width="640" height="358" data-service="Facebook" scrolling="no"/>
      </figure>
      <p>ขอบคุณคลิปจาก @เฮีย<br/><br/><b>ข่าวที่เกี่ยวข้อง..<br/><a href="https://www.dailynews.co.th/regional/741535">-'CBR'เป็นพยานให้'ฟีลาโน่' ยันฟอร์จูนเนอร์-ชนแล้วหนี</a><br/><a href="https://www.dailynews.co.th/regional/741513">-ฟัน2ข้อหาพล.ต.ซิ่งฟอร์จูนเนอร์ โวยพวกจยย.เป็นคนผิด</a></b></p>
      <figure>
        <img src="https://www.dailynews.co.th/admin/upload/20191115/news_fqVuWDYcDs114153_533.jpg?v=201911151211?v=7076"/>
      </figure>
    </article>
  </body>
</html>