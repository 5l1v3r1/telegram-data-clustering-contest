<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-rosiya-bogosluzhinnia-vdoma/30272932.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-15T04:50:17+00:00"/>
    <meta property="og:title" content="Росія: Конституційний суд дозволив проводити богослужіння вдома"/>
    <meta property="og:description" content="Конституційний суд Росії дозволив вірянам проводити богослужіння і обряди вдома. Як йдеться в повідомленні на сайті суду 14 листопада, рішення ухвалене за позовом парафіянки протестантської церкви, як"/>
  </head>
  <body>
    <article>
      <h1>Росія: Конституційний суд дозволив проводити богослужіння вдома</h1>
      <address>
        <time datetime="2019-11-15T04:50:17+00:00">15 Nov 2019, 04:50</time>
      </address>
      <p>Конституційний суд Росії дозволив вірянам проводити богослужіння і обряди вдома. Як йдеться в повідомленні на сайті суду 14 листопада, рішення ухвалене за позовом парафіянки протестантської церкви, яку оштрафували, бо вона дозволила громаді проводити служби в своєму будинку в Ростовській області. Влада розцінили домашню службу як нецільове використання нерухомості.</p>
      <p>Конституційний суд постановив, що приватне житло призначене задовольняти не тільки матеріальні потреби громадян, а й їхні духовні інтереси. При цьому якщо йдеться про житлове приміщення, більшу частину часу воно має використовуватися саме для життя.</p>
      <p>У розглянутому судом випадку жінка надавала свій будинок для служб тільки дві години на тиждень. За це в 2017 році її оштрафували на 10 тисяч рублів.</p>
    </article>
  </body>
</html>