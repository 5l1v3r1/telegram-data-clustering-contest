<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/putin-vimagaye-osobliviy-status-donbasu-novini-ukrajini-50053657.html"/>
    <meta property="og:site_name" content="НВ"/>
    <meta property="article:published_time" content="2019-11-15T04:41:00+00:00"/>
    <meta property="og:title" content="Путін наполягає на пролонгації дії закону про особливий статус Донбасу"/>
    <meta property="og:description" content="Президент Росії Володимир Путін заявив, що Україна повинна продовжити дію закону про особливий статус Донбасу."/>
  </head>
  <body>
    <article>
      <h1>Путін наполягає на пролонгації дії закону про особливий статус Донбасу</h1>
      <h2>Президент Росії Володимир Путін заявив, що Україна повинна продовжити дію закону про особливий статус Донбасу.</h2>
      <address>
        <time datetime="2019-11-15T04:41:00+00:00">15 Nov 2019, 04:41</time>
      </address>
      <p>Про це Путін заявив журналістам після саміту БРІКС, передає <a href="https://hromadske.ua/posts/putin-vimagaye-vid-ukrayini-prodovzhiti-zakon-pro-osoblivij-status-donbasu">Громадське</a>.</p>
      <p>«Ми чуємо від перших осіб України про те, що може бути ухвалений інший закон про особливий статус Донбасу. Який? Це абсолютно ключова річ. Якщо буде ухвалено щось таке, що не погоджено „ЛНР“ і „ДНР“, тоді все миттєво зайде у глухий кут», — сказав він.</p>
      <p>На думку Путіна, у разі відсутності закону про особливий статус, втрачає сенс й формула Штайнмаєра, адже вона «є лише інструментом для імплементації закону про особливий статус».</p>
      <p>Він нагадав, що 31 грудня 2019-го чинний закон втрачає силу.</p>
      <p>«31-го закінчується термін, далі що? Що ми будемо робити у нормандському форматі? Це взагалі ключове питання», — сказав він.</p>
      <p>Раніше <a href="https://nv.ua/ukr/world/geopolitics/putin-vimagaye-povnogo-rozvedennya-viysk-na-donbasi-novini-rosiji-50053641.htmlhttps:/nv.ua/tags/vladimir-putin.html">Володимир Путін заявив про необхідність розведення військ уздовж всієї лінії розмежування.</a></p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/510/original/e0b4974ba07deb674ce13ca1556c032f.png?stamp=1&amp;q=85&amp;w=115"/>
      </figure>
      <p>Семен Новопрудський<br/>Парадокс Штайнмаєра</p>
      <p>1 жовтня президент Володимир Зеленський заявив, <a href="https://nv.ua/ukr/ukraine/politics/zelenskiy-pro-formulu-shtaynmayera-novini-ukrajini-50045769.html">що Україна узгодила текст формули Штайнмаєра,</a> яка надалі увійде в новий закон про статус Донбасу.</p>
      <p>Міністр закордонних справ України Вадим Пристайко повідомив, що формула Штайнмаєра регулює вступ в силу закону про особливий статус Донбасу.</p>
      <p>Згідно з новим формулюванням, закон застосовується на тимчасових умовах з моменту проведення виборів, а остаточно вступає в силу після рішення Бюро демократичних інститутів і прав людини ОБСЄ про визнання результатів виборів.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/events/ukrajinci-viyshli-na-mitingi-cherez-formuli-shtaynmayera-novini-ukrajini-50046013.html">Формула Штайнмаєра: в Херсоні, Запоріжжі, Чернівцях та Кропивницькому проходять мітинги — відео</a>
        </li>
        <li>
          <a href="https://nv.ua/ukr/opinion/zelenskiy-i-formula-shtaynmayera-shcho-naspravdi-pidpisav-prezident-ukrajini-novini-ukrajini-50046365.html">Формула Штайнмаєра. Що ж отримав Путін?</a>
        </li>
      </ul>
    </article>
  </body>
</html>