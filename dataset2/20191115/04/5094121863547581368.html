<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/meziricsti-ochranci-prirody-oznacili-stromy-ktere-neco-pamatuji-20191114.html"/>
    <meta property="og:site_name" content="Deník.cz"/>
    <meta property="article:published_time" content="2019-11-15T04:39:00+00:00"/>
    <meta property="og:title" content="Lípy, duby či javor. Valašsko má dvanáct nových památných stromů"/>
    <meta property="og:description" content="/FOTOGALERIE/ Dvanáct památných stromů tento týden označili valašskomeziříčští ochránci přírody v okolí Vsetína a Valašského Meziříčí.  "/>
  </head>
  <body>
    <article>
      <h1>Lípy, duby či javor. Valašsko má dvanáct nových památných stromů</h1>
      <address><time datetime="2019-11-15T04:39:00+00:00">15 Nov 2019, 04:39</time> by <a rel="author">Josef Beneš</a></address>
      <p>„Jsou to stromy, které nebyly označené vůbec, nebo dřevěné tabule se smaltovým státním znakem v jejich blízkosti byly poškozené,“ upřesnil ekolog Milan Orálek.</p>
      <p>Nové označení získaly převážně lípy, ale také duby a javor babyka.</p>
      <p>Mezi nejzajímavější patří zhruba dvě stě let stará lípa poblíž valašskomeziříčského náměstí, která je nejstarším živým organismem v historickém jádru města, a dub v Pržně, jenž vyrostl v sousedství studny a svými kořeny ji zcela obepíná.</p>
      <p>„Domníváme se, že má zhruba tři sta let, ale špatně se to odhaduje. Velká část památných stromů na Vsetínsku má dutý kmen, a proto jejich navrtání a sečtení letorostů není možné. Navíc tato metoda stromy poškozuje, a proto jsme od ní upustili. Stáří stromů jenom odhadujeme, případně se snažíme vycházet z historických fotografií,“ vysvětlil Orálek.</p>
      <figure>
        <img src="https://g.denik.cz/32/1f/divadlo-v-lidovem-dome-251017_denik-150-3x2.jpg"/>
      </figure>
      <aside>
        <a href="https://valassky.denik.cz/kultura_region/nahlednete-take-do-zakulisi-noc-divadel-je-poprve-na-vsetine-20191113.html">Nahlédněte také do zákulisí, Noc divadel je poprvé na Vsetíně Přečíst článek ›</a>
      </aside>
    </article>
  </body>
</html>