<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/posta-gazetesi-haydar-dumene-sorulan-yeni-sorular-15-kasim-2019-haber-fotograf-2219458"/>
    <meta property="og:site_name" content="Posta"/>
    <meta property="article:published_time" content="2019-11-15T04:17:32+00:00"/>
    <meta property="og:title" content="Posta Gazetesi Haydar Dümen’e sorulan yeni sorular (15 Kasım 2019)"/>
    <meta property="og:description" content="Haydar Dümen 15 Kasım 2019 tarihli POSTA gazetesi yazısında okurlarından gelen soruları cevapladı. İşte Haydar Dümenin hayranlarından gelen sorulara verdiği yanıtlar..."/>
  </head>
  <body>
    <article>
      <h1>Posta Gazetesi Haydar Dümen’e sorulan yeni sorular (15 Kasım 2019)</h1>
      <address>
        <time datetime="2019-11-15T04:17:32+00:00">15 Nov 2019, 04:17</time>
      </address>
      <h3><a href="https://www.posta.com.tr/haberler/haydar-dumen">Haydar Dümen</a> 15 Kasım 2019 tarihli POSTA gazetesi yazısında okurlarından gelen soruları cevapladı. İşte Haydar Dümen'in hayranlarından gelen sorulara verdiği yanıtlar...</h3>
      <figure>
        <img src="https://i.pstimaj.com/img/78/700x0/5d997e17ae298b9b0f8b5a68"/>
      </figure>
      <h4>BÖYLE SORU YOK!</h4>
      <p>
        <b>Sesim kısılıyor, yüzüm kızarıyor</b>
      </p>
      <p>
        <b>18 yaşındayım. Bugüne kadar hiçbir kızla çıkmadım ve bir ilişkim olmadı. Kızlarla konuşamıyorum, sesim kısılıyor, yüzüm kızarıyor. Ben bu çekingenliği nasıl yenerim? Yardımcı olur musunuz?</b>
      </p>
      <p>
        <b>CEVAP</b>
      </p>
      <p>Okurum, korkular üzerine gitmekle silinir, yok olur. Araba ve motor sağlamsa gaza bastın, ibre 150’yi gösterse ne olacak, 160’ı gösterse ne olacak? Araba bozuksa 60 kilometreyle de gitsen yarı yolda kalırsın. Şaklabanlığa gerek yok. Erkek arkadaşlarınla ne konuşuyorsan ona benzer şeyler konuş. Havadan, sudan ve dünyada olup bitenlerden konuş. 3-5 ay sonra bakacaksın ki her şey yolunda. Bir gün kızın da isteğiyle elini tutmuşsan, olay bitti. El ele yürüdüğünüz bu yolda doğa sizin ardınızda.</p>
      <figure>
        <img src="https://i.pstimaj.com/img/78/700x0/5db90f49ae298ba7862b9dee"/>
      </figure>
      <h4>GÜNÜN SORULARI</h4>
      <p>
        <b>Nasıl büyütürüm?</b>
      </p>
      <p>
        <b>29 yaşındayım. Penisim 14 santim. Bu yüzden ilişkiye girmeye utanıyorum. Nasıl büyütülür? Yardım edin.</b>
      </p>
      <p>Bak aslanım, her şey ideal. Peki nedir bu büyük penis tutkusu? Sistemin başka amaçları var. Bu bölümün en can alıcı amacı üremektir. Yoksa kimse karşısına çıkıp alkış tutmayacaktır. Değerli okurum, seninkinin maşallahı var. Büyüyeceği kadar büyümüş. Yardıma gelince gözündeki santimsel gözlüğü çıkar, evrensel gözlüğü tak.</p>
      <figure>
        <img src="https://i.pstimaj.com/img/78/700x0/5d86ff32ae298b9f3f184bfa"/>
      </figure>
      <p>
        <b>Eşim şikayetçi</b>
      </p>
      <p>
        <b>21 yaşındayım. Eşimle 1 yıldır evliyiz, eşim ve ben penisimin 15 santim olmasından şikayetçiyiz. Bunu uzatmanın gerçekten bir çaresi varsa lütfen söylemenizi istiyorum. Evliliğim elden gidiyor.</b>
      </p>
      <p>Annesinin paşası, çok değerli okurum. Acaba sen kaç santim olmasını isterdin? Eşin kaç santim istiyor? Henüz kendinizi var etme yaşındayken evlenmişsiniz. Evlilik depremlerini yaşıyorsunuz. Şimdiden takıntılar başlamış. Daha önünüzde 50 yıldan fazla zaman var. 50 yıl böyle geçmez. Amaçlarınızı belirleyip yola devam edin. Çünkü mükemmelsin.</p>
      <figure>
        <img src="https://i.pstimaj.com/img/78/700x0/5d86ff3166a97c42f43a2f33"/>
      </figure>
      <p>
        <b>Kızlık zarım bozuldu mu?</b>
      </p>
      <p>
        <b>Merdivenlerden düştüm ve hafif kan geldi. Gelen kan 2-3 damlaydı ve açık pembeydi. Çok ağrım var. Dün akşamdan bu yana sancım devam ediyor. Kızlık zarımın bozulup bozulmadığını çok merak ediyorum. Doktora gitmem gerekir mi?</b>
      </p>
      <p>
        <b>CEVAP</b>
      </p>
      <p>Sevgili okurum, kızlığının bozulmadığı inancındayım. Şimdilik dert edinme, unut. Daha ileriki yıllarda çok kafana takılırsa bir kadın-doğum uzmanına başvurursun.</p>
      <figure>
        <img src="https://i.pstimaj.com/img/78/700x0/5dabdfb866a97c401e49163b"/>
      </figure>
      <p>
        <b>Sayı azalır mı?</b>
      </p>
      <p>
        <b>26 yaşındayım. Canım sıkıldıkça mastürbasyon yapıyorum veya kızlarla ilişkiye giriyorum. Mastürbasyonda gelen meni kızlarla ilişkiye girdiğimde az geliyor. İleride sperm sayım azalır mı?</b>
      </p>
      <p>
        <b>CEVAP</b>
      </p>
      <p>Değerli okurum, spermde azalma olmaz ama beynin mastürbasyona saplanır kalır. Kızlar, kadınlar sana fazla zevk vermez. Ama spermlerin ne azalır, ne çoğalır. Çünkü o fabrikan non stop çalışır.</p>
      <figure>
        <img src="https://i.pstimaj.com/img/78/700x0/5d9acd9c66a97c8cc2ce74e4"/>
      </figure>
      <p>
        <b>Hep ağrım var</b>
      </p>
      <p>
        <b>7 aylık evliyim ama her ilişkiye girdiğimizde ağrı hissediyorum. Zevk diye bir şeyi ben tanıyorum. Her zaman ağrı oluyor, neden?</b>
      </p>
      <p>
        <b>CEVAP</b>
      </p>
      <p>Sevgili okurum, vajinanın jinekolojik tetkiki gerekir. İltihap ya da mantar türü şey var mı? Rahim ve onu bağlayan askılar, yumurtalıklar nasıl? Onlar sağlamsa, penis ve vajina arasında uyumda bir sorun olabilir. Yani penis, normalin üstündedir. Bütün bunlar normal çıkarsa ağrının da çözümü bulunur.</p>
      <figure>
        <img src="https://i.pstimaj.com/img/78/700x0/5da2bf32ae298b156b6179b9"/>
      </figure>
      <p>
        <b>Hamile kalır mıyım?</b>
      </p>
      <p>
        <b>20 yaşında kızım. 1.5 yıllık ilişkim var. Erkek arkadaşımla düzenli olarak ilişkiye giriyoruz. Sevgilim boşalmadan önce bir sıvı geliyor. Bu sıvıdan gebe kalabilir miyim?</b>
      </p>
      <p>
        <b>CEVAP</b>
      </p>
      <p>Sevgili okurum, o sıvıdan hamile kalma ihtimalin yok. Amma burada bir amması var. O sıvının içine karışmış spermler de olabilir. Çok nadir ama ihtimaller içinde düşünürsek gebe kalabilirsiniz. Korunma yöntemlerine bakın ve dikkatli olun.</p>
      <figure>
        <img src="https://i.pstimaj.com/img/78/700x0/5dabdfb866a97c409bd35d76"/>
      </figure>
      <p>
        <b>Yaş sorun yaratır mı?</b>
      </p>
      <p>
        <b>43 yaşındayım. Sevgilim benden 19 yaş küçük. Cinsellikte de uyumluyuz. Evlenmeyi düşünüyoruz. 15-20 yıl sonra da aynı uyumu gösterebiir miyiz? Bilimsel açıdan evliliğimiz doğru mudur?</b>
      </p>
      <p>
        <b>CEVAP</b>
      </p>
      <p>Değerli okurum, ileride sorun yaratmayacağı gibi sen 60 yaşına geldiğinde kimliğinin ve cinselliğin doruklarındayken, kadın 40 yaşına merdiven dayamış olacak. Hafiften menopoz esintileri de başlayabilir. Ama sen 70 yaşında yine fonksiyonlarını sürdürecek ve cinselliği yaşayacaksın. İşte o zaman aranızdaki yaş farkı göze görünmeyecek. Kadın da 50’sine gelmiş olacak. Bana göre uygun bir seçimdir, gerisi sizi ilgilendirir.</p>
      <figure>
        <img src="https://i.pstimaj.com/img/78/700x0/5d47db6cae298bf78e2acec5"/>
      </figure>
      <p>
        <b>Eşimi seviyorum</b>
      </p>
      <p>
        <b>6 yıldır evliyim. Eşim askerde. Öncesinde çok iyi bir seks hayatımız vardı. 2 ay önce eşim izne geldi. Onunla öpüşmekten bile midem bulandı, ilişkiye girmek istemedim. Bu yüzden kavga ettik. Onu çok seviyorum ama ne yapacağımı bilmiyorum.</b>
      </p>
      <p>
        <b>CEVAP</b>
      </p>
      <p>Sevgili okurum, bu tür ayrılıklarda genellikle eş yokken kadın tutkuyla, özlemle kocasını bekliyor. Ama karşılaştıklarında taş ve buz kesiliyor. Bunu sık sık görüyoruz. Seninkisi de onlardan biri. Sebep, sonuç ilişkilerini bence önce kendin keşfet. Sonra gerekirse psikiyatriye git. İlk aşamada psikiyatrislerin çözüm bulacağından emin değilim. Durum düzelir diyorum. Eşinle açık açık konuş.</p>
      <figure>
        <img src="https://i.pstimaj.com/img/78/700x0/5d997e1766a97c57e7c29f15"/>
      </figure>
      <p>
        <b>Nereden anlarım?</b>
      </p>
      <p>
        <b>19 yaşındayım. Sevgililerimle düzgün bir ilişki yaşamama rağmen işin yatak boyutunda duraksıyorum. Karşı cinsin isteyip istemediğini nereden anlayacağım?</b>
      </p>
      <p>
        <b>CEVAP</b>
      </p>
      <p>Değerli okurum, bu kızla açık açık konuşmadan ben ne söylesem boş. Ama bir şeyi söyleyebilirim. Koşma, yavaş yavaş gerisini kendi hazırlayacaktır. Hem canım acelen ne? Yaşın kaç? Kızı da düşün.</p>
      <figure>
        <img src="https://i.pstimaj.com/img/78/700x0/5d997e18ae298b9b106f2aee"/>
      </figure>
      <p>
        <b>Tam sertleşmiyor</b>
      </p>
      <p>
        <b>22 yaşındayım. 1.63 boyunda ve 78 kiloyum. Bugüne kadar hiç cinsel deneyimim olmadı. Penisim tam olarak sertleşmiyor. Mastürbasyon yaparken bile yumuşak. 8 ay sonra evleniyorum. Ne önerirsiniz?</b>
      </p>
      <p>
        <b>CEVAP</b>
      </p>
      <p>Değerli okurum, kilon fazla. Penisin normal. Ama evlilik gibi çok önemli bir yapılanmaya adım atarken kendini tanı. Bir üroloji uzmanı arkadaşımıza git. Hem sperm sayını hem de hormonal düzeyini kontrol ettir. Yoluna aydınlık ve bilinçli gir.</p>
      <figure>
        <img src="https://i.pstimaj.com/img/78/700x0/5d997e18ae298b9b0f8b5a6a"/>
      </figure>
      <p>
        <b>Canım acıyor</b>
      </p>
      <p>
        <b>18 yaşındayım. Mastürbasyonda penisim acıyor. Sizce neden? Piyasadaki geciktirici haplar işe yarar mı? Yan etkileri var mı?</b>
      </p>
      <p>
        <b>CEVAP</b>
      </p>
      <p>Değerli okurum, penisini zorlamadan mastürbasyon yap. Eğer ağrılar sürerse idrar tahlili de gerekebilir. Penisin içinde kireçlenmeler de olabilir. Geciktiricilere şu anda ihtiyacın yok. Evlendiğinde, geciktirci alacağın zaman mutlaka onu sana bir hekim vermeli. Yanlış şeyler yapmayın. Bu köşede düzelte düzelte canım çıkıyor.</p>
      <figure>
        <img src="https://i.pstimaj.com/img/78/700x0/5d997e0966a97c57e7c29f13"/>
      </figure>
      <p>
        <b>Bana dokunmuyor</b>
      </p>
      <p>
        <b>20 yaşında, nişanlı, istekli kızım. Cinselliği yaşamadım. Nişanlımla sarılmanın dışında bir şey yaşamıyoruz. O, bazen bundan bile rahatsız olduğunu söylüyor. Bir akşam sarılırken boşaldığını hissettim. Bana dokunmaktan kaçıyor. Bu durumdan rahatsızım. Ne yapmalıyım?</b>
      </p>
      <p>
        <b>CEVAP</b>
      </p>
      <p>Sevgili okurum, nişanlının erken boşalması var ve buna bağlı olarak da güvensizlik duygusu. Bu erken boşalma nedeniyle çekiniyor olabilir. Evlendikten sonra erken boşalma tedavi edilebilir. Şimdilik alışma ve uzlaşma süreci içindesiniz. Zaten nişanlılığın anlamı budur. Yavaş yavaş yol almaya bak. Sana, eline, bedenine, kokuna, beyni biraz alışsın, şartlansın. Gerisi kolay.</p>
      <p>
        <b>GÜNÜN SÖZÜ</b>
      </p>
      <p>
        <b>
          <i>Tatlı sözün temelinde tatlı düşünceler yatmıyorsa, o sözler birer tuzaktır. H.D.</i>
        </b>
      </p>
      <figure>
        <img src="https://i.pstimaj.com/img/78/90x50/5db90f4b66a97c6102df52b5"/>
      </figure>
      <p>SIRADAKİ HABER Posta Gazetesi Haydar Dümen’e sorulan yeni sorular (14 Kasım 2019)</p>
    </article>
  </body>
</html>