<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/15/igy-meg-sosem-lathatta-borsod-abauj-zemplen-csodait-video"/>
    <meta property="og:site_name" content="infostart"/>
    <meta property="article:published_time" content="2019-11-15T04:40:00+00:00"/>
    <meta property="og:title" content="Így még sosem láthatta Borsod-Abaúj-Zemplén csodáit - videó"/>
    <meta property="og:description" content="Drónnal repülte be a megye legszebb helyeit egy fotós, sajátos hangulatú videót készítve, tavasszal, nyáron és ősszel is rögzítve a látványt."/>
  </head>
  <body>
    <article>
      <h1>Így még sosem láthatta Borsod-Abaúj-Zemplén csodáit - videó</h1>
      <address><time datetime="2019-11-15T04:40:00+00:00">15 Nov 2019, 04:40</time> by <a rel="author">Infostart</a></address>
      <h3>Drónnal repülte be a megye legszebb helyeit egy fotós, sajátos hangulatú videót készítve, tavasszal, nyáron és ősszel is rögzítve a látványt.</h3>
      <p>Közel hat perces drónvideót készített <a href="https://www.facebook.com/Feh%C3%A9r-S%C3%A1ndor-Photography-366070990911924/">Fehér Sándor</a>, a <a href="https://boon.hu/eletstilus/helyi-eletstilus/ki-gepen-szall-folebe-dronvideon-borsod-3904329/">boon.hu</a> egyik olvasója, aki mesélt is a portálnak a felvételek készítéséről. A fényképezés gyermekkora óta kedvence, felnőttként pedig beleszeretett a drónozásba, és már nem fotókat, inkább videókat készített.</p>
      <p>Eredetileg ennél jóval rövidebb felvételt szeretett volna, de annyi csodaszép hely van a megyében, ráadásul még így is sok minden kimaradt, mint például a Rudabányai bányató, ami egészen lenyűgöző látványt nyújt a magasból, hogy végül mégsem vágta meg drasztikusan az anyagot. Azt azért megemlítette, hogy a legnagyobb nehézséget az engedélyezés okozta. " Teljesen életszerűtlenek a drónozás szabályai, sokkal jobb felvételek is készülhettek volna, ha nem lenne ilyen szigorú az előírás." Ez azonban nem szegte kedvét, több új drónos terve is van.</p>
      <figure>
        <iframe src="https://www.youtube.com/embed/HD6fgpcHpWY" width="560" height="315" data-service="Youtube" scrolling="no"/>
      </figure>
      <p>
        <i>Nyitókép: YouTube/Fehér Sándor</i>
      </p>
    </article>
  </body>
</html>