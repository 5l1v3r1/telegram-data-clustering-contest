<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191115-vask-prodovzhyv-aresht-grymchaka/"/>
    <meta property="og:site_name" content="ФАКТИ"/>
    <meta property="article:published_time" content="2019-11-15T04:15:45+00:00"/>
    <meta property="og:title" content="ВАСК продовжив арешт Гримчака"/>
    <meta property="og:description" content="Колишній заступник міністра з питань тимчасово окупованих територій Юрій Гримчак пробуде за гратами ще два місяці."/>
  </head>
  <body>
    <article>
      <h1>ВАСК продовжив арешт Гримчака</h1>
      <address>
        <time datetime="2019-11-15T04:15:45+00:00">15 Nov 2019, 04:15</time>
      </address>
      <p>Колишній заступник міністра з питань тимчасово окупованих територій Юрій Гримчак пробуде за гратами ще два місяці.</p>
      <p>Вищий антикорупційний суд України продовжив запобіжний захід екс-заступнику міністра МінТОТ Юрію Гримчаку, якого підозрюють у хабарництві.</p>
      <p>ВАКС задовольнив клопотання Спеціалізованої антикорупційної прокуратури і залишив його під вартою на два місяці.</p>
      <p>Йому також визначено заставу у розмірі майже 6 млн грн.</p>
      <p>
        <b>Читайте:</b>
        <a href="https://fakty.com.ua/ua/ukraine/20190815-zatrymannya-grymchaka-versiyi-deklaratsiya-i-shho-jomu-zagrozhuye/"> Затримання Гримчака: версії, декларація і що йому загрожує</a>
      </p>
      <p>Окрім того, арешт помічника Гримчака Ігоря Овдієнка продовжили на 30 днів із заставою майже 4 млн грн.</p>
      <p>Обох підозрюють в отриманні хабара за вплив на прийняття рішення особою, уповноваженою на виконання функцій держави, поєднане з вимаганням такої вигоди, вчинене за попередньою змовою групою осіб (ч. 2 ст. 28 та ч. 3 ст. 369-2 ККУ).</p>
      <p>Нагадаємо, 14 серпня <a href="https://fakty.com.ua/ua/ukraine/20190814-nabu-i-sbu-provodyat-obshuk-u-yuriya-grymchaka/">Гримчака та його помічника затримали</a> за підозрою у вимаганні $1 млн хабара за надання певних послуг.</p>
      <p><b>Джерело</b>: <a href="https://www.facebook.com/HACCUkraine/photos/a.104658910904750/152590592778248/?type=3&amp;theater">ВАСК</a></p>
    </article>
  </body>
</html>