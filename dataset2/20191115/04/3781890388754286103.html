<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741770"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T04:20:00+00:00"/>
    <meta property="og:title" content="'ตันเชงโฮ'ชูสปิริตนักสู้เสือเหลือง สมควรแล้วชนะไทย"/>
    <meta property="og:description" content="'ตันเชงโฮ' โค้ชทีมชาติมาเลเซีย ยกสปิริตเสือเหลืองสุดยอด สมควรแล้วที่ชนะ 'ช้างศึก'"/>
  </head>
  <body>
    <article>
      <h1>'ตันเชงโฮ'ชูสปิริตนักสู้เสือเหลือง สมควรแล้วชนะไทย</h1>
      <address>
        <time datetime="2019-11-15T04:20:00+00:00">15 Nov 2019, 04:20</time>
      </address>
      <p>
        <b>"ตันเชงโฮ" โค้ชทีมชาติมาเลเซีย ยกสปิริตเสือเหลืองสุดยอด สมควรแล้วที่ชนะ "ช้างศึก"</b>
      </p>
      <p>ตันเชงโฮ กุนซือมาเลเซีย ปลื้มใจในพลังนักสู้ของทีมชาติมาเลเซีย ในเกมที่ พลิกชนะไทย 2-1 ที่บูกิตจาลิล เมื่อ 14 พ.ย. ทำให้ มาเลเซีย มี 6 แต้ม เท่า สหรัฐอาหรับเอมิเรตส์(ยูเออี) ยังมีโอกาสเข้ารอบ ตาม เวียดนาม ที่มี 10 แต้ม และ ไทย 7 แต้ม<br/><br/>โค้ชเสือเหลือง กล่าวว่า "นักเตะทุกคนมหัศจรรย์มาก มันไม่ง่ายเลย เพราะเรารู้อยู่แล้วว่าไทยแข็งแกร่ง แต่นักเตะเราก็โชว์จิตวิญญาณนักสู้ นั่นคือสิ่งสำคัญ ที่ทำให้เราสมควรได้ 3 แต้ม แม้จะเสียประตูเร็ว แต่นักเตะแสดงการรวมกันก้าวไปข้างหน้า การต่อสู้ที่น่ากลัว จนได้จุดเปลี่ยนจากประตูของ เบรนแดน(ตีเสมอ 1-1)"<br/><br/>"การผจญภัยสู่การเข้ารอบของเราเพิ่งผ่านไปครึ่วทาง ยังมีอีก 4 แมตช์ เราจะใช้ชัยชนัของไทย และแรงจูงใจเพื่อสร้างผลที่ดีในเกมต่อไป"<br/><br/>นัดต่อไป 19 พ.ย. ไทย เยือน เวียดนาม เตะเวลาไทย 20.00 น. และ มาเลเซีย พบ อินโดนีเซีย.<br/><br/><b><i>(รูปจาก fb. Football Association of Malaysia (Official))</i></b></p>
    </article>
  </body>
</html>