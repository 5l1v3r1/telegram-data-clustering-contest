<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547427.html/%D8%A8%D8%B1%DA%AF%D8%B2%D8%A7%D8%B1%DB%8C-%DA%A9%D9%86%DA%AF%D8%B1%D9%87-%D8%A8%DB%8C%D9%86-%D8%A7%D9%84%D9%85%D9%84%D9%84%DB%8C-%D8%B4%D8%B9%D8%B1-%D9%88-%D8%AF%D8%A7%D8%B3%D8%AA%D8%A7%D9%86-%DA%A9%D9%88%D8%AA%D8%A7%D9%87-%D8%AF%D8%B1-%D8%A8%D9%87%D9%85%D9%86-%D9%85%D8%A7%D9%87-%D8%A7%D9%85%D8%B3%D8%A7%D9%84"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T11:22:00+00:00"/>
    <meta property="og:title" content="برگزاری کنگره بین‌المللی شعر و داستان کوتاه در بهمن‌ماه امسال"/>
    <meta property="og:description" content="مدیرکل حفظ آثار و نشر ارزش‌های دفاع مقدس مازندران از برگزاری همایش آزادگان بسیج در هفته بسیج و همچنین کنگره بین‌المللی شعر و داستان کوتاه و همایش فاتحان فاو با همکاری استان‌های گلستان، گیلان و مازندران در بهمن ماه سال‌جاری در مرکز استان خبر داد."/>
  </head>
  <body>
    <article>
      <h1>برگزاری کنگره بین‌المللی شعر و داستان کوتاه در بهمن‌ماه امسال</h1>
      <h2>مدیرکل حفظ آثار مازندران عنوان کرد؛</h2>
      <address>
        <time datetime="2019-11-15T11:22:00+00:00">15 Nov 2019, 11:22</time>
      </address>
      <p>مدیرکل حفظ آثار و نشر ارزش‌های دفاع مقدس مازندران از برگزاری همایش آزادگان بسیج در هفته بسیج و همچنین کنگره بین‌المللی شعر و داستان کوتاه و همایش فاتحان فاو با همکاری استان‌های گلستان، گیلان و مازندران در بهمن ماه سال‌جاری در مرکز استان خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، سردار عبدالله ملکی پنج شنبه شب در گردهمائی مسئولان دفاتر حفظ آثار شهرستان‌های مازندران در جویبار با بیان اینکه تاکنون 30 هزار ساعت خاطره از خانواده شهدا و رزمندگان دوران دفاع مقدس جمع‌آوری شده است گفت: تا نیمه اول سال 99  خاطرات بیش از ۱۰ هزار شهید دفاع مقدس جمع‌اوری خواهد شد.<br/> <br/>وی افزود: از 30 هزار ساعت خاطرات جمع‌آوری شده، 25 هزار ساعت مربوط به خانواده شهداست و 5 هزار ساعت متعلق به خاطرات رزمندگان است که این میزان بسیار کم بوده و باید تلاش خود را بیشتر کنیم.<br/> <br/>مدیرکل حفظ آثار و نشر ارزش‌های دفاع مقدس مازندران از تدریس درس دفاع مقدس بین کارمندان در فضای مجازی خبر داد و گفت: تاکنون 3 هزار و 500 نفر از کارمندان درس دفاع مقدس را در فضای مجازی سپری کردند که به همه آنان مدرک داده شد.<br/> <br/>ملکی تصریح کرد: مازندران میزبان 375 شهید گمنام است که بیشتر یادمان‌های شهدای گمنام استان به اتمام رسیده و مابقی نیز تا پایان شش ماه نخست سال آینده تکمیل خواهد شد.<br/> <br/>وی با بیان اینکه ۱۹۷ کتاب توسط اداره کل حفظ و آثار استان مازندران به چاپ رسیده ایت اظهار کرد: ۱۰ کتاب دیگر نیز آماده چاپ است و در آینده نیز ۱۲۳ کتاب دیگر توسط اداره کل  حفظ آثار استان مازندران و گلستان در حوزه‌های یگان‌های رزم، دولت و مردم به چاپ خواهد رسید.<br/> <br/> <br/>مدیر کل حفظ آثار دفاع مقدس مازندران بااشاره به اینکه ۳۰۰ شناخت‌نامه فرماندهان شهید را دردستور کار داریم افزود: تاکنون قریب به ۵۰ مورد آن به نوشته  تحریر در آمده است.<br/> <br/>ملکی در پایان از برگزاری همایش آزادگان بسیج در هفته بسیج خبرداد و گفت: کنگره بین‌المللی شعر و داستان کوتاه و همچنین همایش فاتحان فاو با همکاری استان‌های گلستان، گیلان و مازندران در بهمن ماه سال‌جاری در مرکز استان برگزار می‌شود.<br/><br/>انتهای پیام/</p>
    </article>
  </body>
</html>