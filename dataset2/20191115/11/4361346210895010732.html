<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/osszeall-a-soho-party-a-nyitomeccsre/186695"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T11:39:00+00:00"/>
    <meta property="og:title" content="Összeáll a Soho Party a nyitómeccsre"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Összeáll a Soho Party a nyitómeccsre</mark>
      </h1>
      <address><time datetime="2019-11-15T11:39:00+00:00">15 Nov 2019, 11:39</time> by <a rel="author">Bors</a></address>
      <p>
        <b>Egyre inkább körvonalazódik a 19 órakor kezdődő Magyarország–Uruguay nyitómeccs előtt 17.35-től induló felvezető műsorok programja. </b>
        <b>Egyre inkább körvonalazódik a 19 órakor kezdődő Magyarország–Uruguay nyitómeccs előtt 17.35-től induló felvezető műsorok programja.</b>
      </p>
      <p>
        <b>Pályára vonulnak, és anekdotáznak a Népstadionban korábban futballozó legendák.</b>
      </p>
      <p>Újra összeáll a 90-es évek elején nagy népszerűségnek örvendő diszkózenekar, a Soho Party, akikkel együtt lehet majd énekelni a magyar fociszurkolók nagy kedvencét, a négy esztendővel ezelőtt a lelátókon újra slágerré érett Az éjjel soha nem érhet véget című számot.</p>
      <figure>
        <iframe src="https://www.youtube.com/embed/H49RAnhN9K8" width="650" height="360" data-service="Youtube" scrolling="no"/>
      </figure>
      <p><b>Felcsendül a külhonba szakadt magyarság himnusza, a Nélküled című szívszaggató ballada is. </b>Mond néhány szót a tervezést és építést irányító kormánybiztos, Fürjes Balázs.</p>
      <h3>Várhatóan 18.50-től búcsúztatják el a pálya szélén Gera Zoltánt,</h3>
      <p>akinek sok-sok emlékezetes meccsét, pillanatát felelevenítik. Az izgalmas programot kisfilmekkel, fényshow-val színesítik.</p>
    </article>
  </body>
</html>