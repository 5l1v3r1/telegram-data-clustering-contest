<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/debyut-boris-bonev-se-zabrka-v-prvi-politicheski-skandal_news709457.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-15T11:46:00+00:00"/>
    <meta property="og:title" content="Дебют: Борис Бонев се забърка в първи политически скандал"/>
    <meta property="og:description" content="Срещу него има критики за това, че е подкрепил предложението на ГЕРБ за Елен Герджиков, въпреки че е дал заявка да е опозиция"/>
  </head>
  <body>
    <article>
      <h1>Дебют: Борис Бонев се забърка в първи политически скандал</h1>
      <h2>Срещу него има критики за това, че е подкрепил предложението на ГЕРБ за Елен Герджиков, въпреки че е дал заявка да е опозиция</h2>
      <address>
        <time datetime="2019-11-15T11:46:00+00:00">15 Nov 2019, 11:46</time>
      </address>
      <p>https://blitz.bg/politika/debyut-boris-bonev-se-zabrka-v-prvi-politicheski-skandal_news709457.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573810921-b.jpg"/>
      </figure>
      <p><b>Младият общински съветник Борис Бонев влезе в първия политически скандал, след като отказа да разкрие своя глас за избора на председател на Столичния общински съветник. </b><br/><br/>Срещу него има критики за това, че е подкрепил предложението на ГЕРБ за Елен Герджиков, въпреки че е дал заявка да е опозиция.</p>
      <p>Самият Бонев публикува във фейсбук своята позиция:</p>
      <p>"Онзи ден се избираше председател на общински съвет. Оказа се, че всички знаят, че ще бъде избран Елен Герджиков, но е много важно да се запишат, че са участвали в мача със свое предложение.<br/><br/>А според политическия фолклор в СОС, имало две гласувания, на които трябва да заявиш опозиционност - за председател и за бюджет.<br/><br/>Но тук пак имаме същата случка - когато някой иска опозицията да държи общинския съвет, се водят отново политически преговори, т.е. БСП, Демократична България, Спаси София и ако някой друг желае, постигат споразумение и мнозинство, за да наложат свой кандидат.<br/><br/>Такива действия нямаше. Но всички изненадано се занимаваха с това, за кого съм гласувал аз в един предизвестен избор", каза той.</p>
      <p>"Отказвам да участвам в политически театър - намирам го за лицемерно. Аз обичам да се занимавам с политически действия и решения за реалните проблеми на хората. И тепърва ще продължа да го доказвам и показвам. Всичко останало оставям на теоретиците на конспирацията и свободното им време във фейсбук", обясни още общинският съветник.</p>
    </article>
  </body>
</html>