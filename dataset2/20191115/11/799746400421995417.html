<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/15/7103081/"/>
    <meta property="og:site_name" content="Європейська правда"/>
    <meta property="article:published_time" content="2019-11-15T11:01:01+00:00"/>
    <meta property="og:title" content="Джонсон: Британія має &quot;мішок часу&quot; для переговорів про торгівлю з ЄС після Brexit"/>
    <meta property="og:description" content="Прем’єр-міністр Великої Британії Борис Джонсон вважає, що у нього є “мішок часу” для переговорів про нову угоду про вільну торгівлю з ЄС після Brexit."/>
  </head>
  <body>
    <article>
      <h1>Джонсон: Британія має "мішок часу" для переговорів про торгівлю з ЄС після Brexit</h1>
      <address>
        <time datetime="2019-11-15T11:01:01+00:00">15 Nov 2019, 11:01</time>
      </address>
      <p>Прем'єр-міністр Великої Британії Борис Джонсон вважає, що у нього є "мішок часу" для переговорів про нову угоду про вільну торгівлю з ЄС після Brexit.</p>
      <p>Про це повідомляє "Європейська правда" з посиланням на <a href="https://www.politico.eu/">Politico</a>.</p>
      <p>"Немає абсолютно ніяких причин, через які в період з січня по кінець наступного року ми не зможемо укласти цю угоду про вільну торгівлю і отримати чудове нове партнерство з ЄС, засноване на нульових тарифах і нульових квотах", - сказав Джонсон.</p>
      <p>"Угода, яку ми будемо укладати з ЄС, не схожа на будь-яку іншу, яку вони коли-небудь укладали. Вони роблять це з державою, яке вже знаходиться в повній гармонії з їхніми домовленостями", - додав він.</p>
      <p>Якщо Джонсон переможе на виборах і проведе свою угоду про Brexit через парламент, то після цього почнеться перехідний період в один рік, протягом якого Британія і ЄС можуть домовитися про свої майбутні торговельні відносини.</p>
      <p>Якщо Британія хоче попросити більше часу, вона повинна зробити це до 1 липня 2020 року. Але Джонсон неодноразово виключав це. "Я не хочу продовження", - сказав він, додавши, що не попросить про продовження, якщо отримає парламентську більшість на майбутніх виборах.</p>
      <p>Експерти кажуть, що одного року недостатньо для укладення нової складної торгової угоди.</p>
      <p>Як відомо, переговори про Brexit тривали три роки і в результаті їх продовжили ще на рік.</p>
    </article>
  </body>
</html>