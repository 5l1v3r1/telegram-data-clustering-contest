<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152303-znajshly-klykuna-iakogo-neschodavno-vkraly-u-centri-lucka"/>
    <meta property="og:site_name" content="ВолиньPost"/>
    <meta property="article:published_time" content="2019-11-15T11:00:00+00:00"/>
    <meta property="og:title" content="Знайшли кликуна, якого нещодавно вкрали у центрі Луцька"/>
    <meta property="og:description" content="Волинські поліцейські повернули Луцьку, викрадений символ міста"/>
  </head>
  <body>
    <article>
      <h1>Знайшли кликуна, якого нещодавно вкрали у центрі Луцька</h1>
      <address>
        <time datetime="2019-11-15T11:00:00+00:00">15 Nov 2019, 11:00</time>
      </address>
      <p>Волинські поліцейські повернули Луцьку, <a href="http://www.volynpost.com/news/151774-u-centri-lucka-vkraly-skulpturu-klykuna-foto">викрадений символ міста</a>.<br/><br/>Правоохоронці встановили, що крадіжку одного із таємничих символів древнього Луцька скоїв 21-річний житель обласного центру. Співробітники Луцького відділу поліції скульптуру кликуна вилучили. Вона не зазнала пошкоджень, - пише ГУНП у Волинській області.<br/><br/>«Завдяки професійним та злагодженим діям співробітників Луцького відділу поліції цей зухвалий злочин розкрито. Особу зловмисника встановлено. Йому буде оголошено про підозру в скоєнні злочину, передбаченого ч.1 ст. 185 Кримінального кодексу України. Після завершення розслідування суд визначить правопорушнику міру покарання», – повідомив начальник ГУНП у Волинській області Петро Шпига. <br/><br/>Санкція статті передбачає, зокрема, до трьох років позбавлення волі. <br/><br/>«Ми вірили, що символ повернеться в місто. Приємно, що поліцейські дійсно стоять на захисті безпеки громадян та правопорядку. Дякую поліції, що знайшли й повернули місту цінну для кожного з нас скульптуру луцького кликуна», – зазначила Катерина Теліпська, начальник управління туризму та промоції міста Луцької міськради.<br/><br/>Нагадаємо, що торік 18 жовтня о 6 ранку злодії скоїли крадіжку скульптури луцького кликуна, котрий був розташований по вулиці Лесі Українки в обласному центрі. Поліцейські Луцького відділу поліції встановили причетність до скоєння цього злочину двох 15-річних лучан. Слідчі оголосили їм про підозру у скоєнні правопорушення, передбаченого ч.2 ст. 185 Кримінального України. Викраденого кликуна вилучили та повернули місту. Слідчі завершили досудове розслідування. Обвинувальний акт із матеріалами провадження скеровано до суду.</p>
      <figure>
        <img src="http://www.volynpost.com/img/modules/news/d/5f/e37cb4ffcc5993d490a1f6d7be6475fd/cb-1511klykun3.jpg"/>
      </figure>
      <figure>
        <img src="http://www.volynpost.com/img/modules/news/0/47/7474880da0bd1e04db982631c2136470/cb-1511klykun4.jpg"/>
      </figure>
      <figure>
        <img src="http://www.volynpost.com/img/modules/news/0/47/7474880da0bd1e04db982631c2136470/cb-1511klykun1.jpg"/>
      </figure>
      <figure>
        <img src="http://www.volynpost.com/img/modules/news/0/47/7474880da0bd1e04db982631c2136470/cb-1511klykun2.jpg"/>
      </figure>
      <figure>
        <iframe src="https://www.youtube.com/embed/W0lhgstaSzM" width="1102" height="620" data-service="Youtube" scrolling="no"/>
      </figure>
    </article>
  </body>
</html>