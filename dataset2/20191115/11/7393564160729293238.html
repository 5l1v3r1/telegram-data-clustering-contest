<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2573162/bezkostovni-podii-na-vihidnih-16-17-listopada-u-lvovi"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-15T11:05:00+00:00"/>
    <meta property="og:title" content="Безкоштовні події на вихідних, 16 – 17 листопада, у Львові"/>
    <meta property="og:description" content="Безліч безкоштовних подій 16-17 листопада у Львові."/>
  </head>
  <body>
    <article>
      <h1>Безкоштовні події на вихідних, 16 – 17 листопада, у Львові</h1>
      <address><time datetime="2019-11-15T11:05:00+00:00">15 Nov 2019, 11:05</time> by <a rel="author">Катерина Тополюк</a></address>
      <p>
        <i>Традиційно кореспондент 032.ua підготував для своїх читачів добірку безкоштовних подій, які можна  відвідати на вихідних, 16 – 17 листопада, у Львові. </i>
      </p>
      <p>
        <b>Акустичний концерт Степана Горбика</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/440/photo5359554462089325376_5dcd2a34337fd.jpg"/>
      </figure>
      <p>Відбудеться концерт авторських пісень Степана Горбика. Його альбом випущений влітку цього року, має в собі 4 композиції: "Долоньками", "Погода", "Цукерковий смак" та "19.04". Вони написані й звучать у різних настроях, всі бажаючі зможуть це відчути під час прослуховування. Виступ відбудеться під акустичну гітару та тексти на різноманітні теми: від особистих історій до філософських роздумів про буття та буденність. </p>
      <p><b>Де?</b> арт-центр «Дзиґа» (вул. Вірменська, 35); </p>
      <p><b>Коли?</b> 16 листопада о 20:00;</p>
      <p><b>Скільки?</b> Безкоштовно.</p>
      <p>
        <b>Обмін книгами</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/443/1254282-25-travnya-den-filologa_5dcda4b8cf03b.jpeg"/>
      </figure>
      <p>У Львові відбудеться обмін книгами. Всі охочі зможуть принести з собою книги з власної бібліотеки, які ви вже прочитали та ви готові їх обміняти на інші. Мова та рік видання книг не мають значення, але змістове наповнення не повинно нести ідеологічних закликів та насилля. Книги мають зацікавити учасників події, адже головна ідея – знайти щось цікаве для себе та подарувати таку ж можливість іншому.</p>
      <p><b>Де?</b> Бібліотека На Мулярській ( вул. Мулярська, 2а); </p>
      <p><b>Коли?</b> 16 листопада, 17:00 - 20:00;</p>
      <p><b>Скільки?</b> Безкоштовно.</p>
      <p>
        <b>ArtKrok Market</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/443/752792171464056167018562216222108491448320n_5dcda8b353fc7.jpg"/>
      </figure>
      <p>Artkrokmarket – це молодий амбіційний проект студентів академії мистецтв, створений для презентації молодих митців Львова та популяризації їхньої творчості. Відбудеться виставка-ярмарок, учасники матимуть можливість ознайомитися з сучасним мистецьким ринком та стати власником чогось унікального. В заході задіяні 25 митців, які представлять свої роботи. Серед робіт: одяг від брендів-початківців, шопери, сумки, прикраси з натуральних матеріалів, вироби зі шкіри та графічні роботи. </p>
      <p><b>Де? </b>мистецький простір PM Gallery ( вул. Коперника, 17); </p>
      <p><b>Коли?</b> 16 листопада, 11:00 – 21:00;</p>
      <p><b>Скільки?</b> Безкоштовно.</p>
      <p>
        <b>Виставка Павла Макова «Фікус і ластівка»</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/442/5c8511a4179cc8592310705dc589dc83ac3_5dcd624114fbe.jpg"/>
      </figure>
      <p>У Львові в арт-центрі Павла Гудімова "Я Галерея" триває безкоштовна виставка про невизначеність "Фікус і ластівка". Відвідувачі зможуть побачити центральну робота виставки Павла Макова - “Автопортрет з ластівкою", адже, вперше митець разом з пейзажем зобразив людину-персонажа. Це глядач, який займає перший план і дивиться на широкий ландшафт. Зображена лише потилиця за якою можна розпізнати художника. </p>
      <p><b>Де?</b> арт-центр «Дзиґа» (вул. Вірменська, 35); </p>
      <p><b>Коли?</b> 16 - 17 листопада;</p>
      <p><b>Скільки?</b> Безкоштовно.</p>
      <p>
        <b>Концерт дуету Миколи Лахмана і Святослава Мартинюка</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/440/4924212925495321817304276790868225878917120o_5dcd2cddd73c1.jpg"/>
      </figure>
      <p>У «Штуці» відбудеться концерт дуету акордеоністів Миколи Лахмана і Святослава Мартинюка. Вони виконають безліч композицій, серед них: Balkan dance; Astor Piazzolla – Libertango; Avicii - Wake me up; Michael Jackson - Billie jean; Imagine Dragons – Demons; System of a down – Aerials; звукова доріжка до “Sherlock Holmes BBC”; AC/DC – Thunderstruck;</p>
      <p><b>Де?</b> кав’ярня-галерея «Штука» (вул. Котлярська, 8); </p>
      <p><b>Коли?</b> 16 листопада о 19:00;</p>
      <p><b>Скільки?</b> Безкоштовно.</p>
      <p>
        <b>Львівський Блошиний Ринок "Тлум&amp;Крам"</b>
      </p>
      <p>￼</p>
      <figure>
        <img src="https://s.032.ua/section/newsInText/upload/images/news/intext/000/051/442/74592808960990727598650570232869335597056n5dc92c40e3004_5dcd6241d1bf9.jpg"/>
      </figure>
      <p>У неділю у Львові відбудеться благодійна барахолка “Тлум&amp;Крам”. Це можливість продати або придбати вживані одяг, взуття, аксесуари, предмети інтер’єру, книжки, прикраси та інші речі. Детальніше про подію можна дізнатися <a href="https://www.032.ua/news/2569337/u-nedilu-u-lvovi-vdruge-provedut-blagodijnu-baraholku-tlumkram">ТУТ</a>.  </p>
      <p><b>Де?</b> на території Lem Station (вул.  Вітовського, 57); </p>
      <p><b>Коли?</b> 17 листопада о 12:00;</p>
      <p><b>Скільки?</b> Для відвідувачів вхід безкоштовний. </p>
      <p>
        <b>Life Engineering Forum</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/443/4477262919417020994686071494841922601091072o_5dcd9ebee7979.jpg"/>
      </figure>
      <p>Всеукраїнський форум усвідомленості Life Engineering Forum відбудеться одночасно в трьох містах – Одесі, Києві та Львові. На заході виступлять фахівці з емоційної грамотності та тілесного інтелекту. Спікери, які на практиці знають, що таке усвідомлений бізнес, екологія спілкування і соціальна відповідальність. Вони проведуть майстер-класи у сфері усвідомленого бізнесу, дискусії про особливості соціального контексту сучасності, практикуми, що дозволяють зайняти позицію автора і головного героя в своєму житті.</p>
      <p><b>Де?</b> Велика конференц-зала у Центрі Шептицького  (вул. Стрийська, 29); </p>
      <p><b>Коли?</b> 17 листопада о 10:00 - 19:00;</p>
      <p><b>Скільки?</b> Безкоштовно.</p>
      <p>
        <b>Концерт дуету Павла Кропа і Богдана Ільницького</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/440/1273817-1_5dcd2e4ce1e19.jpg"/>
      </figure>
      <p>Гості "Штуки" зможуть послухати концерт струнного дуету Богдана Ільницького і Павла Кропа. У програмі: Beatles - Hey jude; Linkin park – Numb; Michael Jackson - Smooth criminal; Adele -Rolling in the deep; ОЕ - Не питай, Холодно; головна тема з к/ф «Мисливці за привидами», «Гри престолів» та ще низка інших композицій. </p>
      <p><b>Де?</b> кав’ярня-галерея «Штука» (вул. Котлярська, 8); </p>
      <p><b>Коли?</b> 17 листопада о 19:00;</p>
      <p><b>Скільки?</b> Безкоштовно.</p>
      <p>
        <b>Концерт Dzyga Jazz Quintet</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/440/dzygajazz-1200-800-525x3005dc3e84de3bc9_5dcd25e3322f7.jpg"/>
      </figure>
      <p>Концерт музикантів з яких у Львові розпочався джаз -  Володимира Кіта та Аркадія Орєхова. Вона розпочали джазувати у далеких 60-их роках минулого століття. Музика Dzyga Jazz Quintet - інтелектуальна, вона з безмежним полем для інтерпретацій та дисонансів, із домішками етнічного мелосу та стрункою чоловічою харизмою. </p>
      <p><b>Де?</b> арт-центр «Дзиґа» (вул. Вірменська, 35); </p>
      <p><b>Коли?</b> 17 листопада о 20:00;</p>
      <p><b>Скільки?</b> Безкоштовно.</p>
      <p>Нагадаємо, кореспондент 032.ua поспілкувався зі стилісткою та дізнався про найактуальніші модні в'язані речі сезону. Вони не тільки ідеально підійдуть, щоб зігрітися у холодну пору року, але й допоможуть виглядати стильно. В'язані тренди цього сезону можна переглянути <a href="https://www.032.ua/news/2564089/vazanij-sarm-so-nositi-lvivanam-cogo-sezonu-foto">ТУТ.</a></p>
    </article>
  </body>
</html>