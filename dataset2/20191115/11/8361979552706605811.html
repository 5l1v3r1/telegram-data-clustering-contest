<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/volodimir-v-yatrovich-ne-mozhe-priynyati-prisyagu-nardepa-novini-ukrajini-50053719.html"/>
    <meta property="og:site_name" content="НВ"/>
    <meta property="article:published_time" content="2019-11-15T11:17:00+00:00"/>
    <meta property="og:title" content="В’ятрович: Здивований, що керівництво Ради не готове дати мені можливість прийняти присягу нардепа"/>
    <meta property="og:description" content="Обраний до Верховної Ради за партійним списком Європейської солідарності Володимир В’ятрович висловив здивування неготовністю керівництва парламенту до того, щоб він склав присягу нардепа вже в п’ятницю, 15 листопада."/>
  </head>
  <body>
    <article>
      <h1>В’ятрович: Здивований, що керівництво Ради не готове дати мені можливість прийняти присягу нардепа</h1>
      <h2>Обраний до Верховної Ради за партійним списком Європейської солідарності Володимир В’ятрович висловив здивування неготовністю керівництва парламенту до того, щоб він склав присягу нардепа вже в п’ятницю, 15 листопада.</h2>
      <address>
        <time datetime="2019-11-15T11:17:00+00:00">15 Nov 2019, 11:17</time>
      </address>
      <p>«Щиро здивований певною мірою істеричною реакцією деяких моїх колег на факт мого проходження в парламент. Але ще більш здивований позицією керівництва Верховної Ради, яке чомусь не знайшло можливість сьогодні для складання мною присяги в парламенті», — сказав він.</p>
      <p>В’ятрович запевнив, що всі необхідні документи були подані керівництву Ради вранці.</p>
      <p>Однопартієць В’ятровича Андрій Парубій заявив про саботаж з боку фракції Слуги народу.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FEuropeanSolidarity.official%2Fvideos%2F618851255529225%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>12 листопада <a href="https://nv.ua/ukr/ukraine/politics/lucenko-bilshe-ne-nardep-novini-ukrajini-50053106.html">Верховна Рада проголосувала за дострокове припинення повноважень народного депутата Ірини Луценко</a> з фракції Європейська солідарність.</p>
      <p>Перед голосуванням нардеп від фракції Слуги народу Максим Бужанський закликав не підтримувати таке рішення через те, що її місце посяде В’ятрович.</p>
      <p>14 листопада <a href="https://nv.ua/ukr/ukraine/politics/v-yatrovich-zareyestrovaniy-nardepom-partiji-poroshenka-novini-ukrajini-50053610.html">Центральна виборча комісія на засіданні визнала обраним та зареєструвала народним депутатом України колишнього директора Інституту національної пам’яті В’ятровича</a>.</p>
    </article>
  </body>
</html>