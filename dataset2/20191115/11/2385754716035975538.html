<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597464/vroxero-to-skiniko-tou-kairou-kai-to-vrady"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T11:04:00+00:00"/>
    <meta property="og:title" content="Βροχερό το σκηνικό του καιρού και το βράδυ"/>
    <meta property="og:description" content="Ασθενής χαμηλή πίεση επηρεάζει παροδικά την περιοχή. Στην ατμόσφαιρα θα παρατηρείται αραιή σκόνη, που αναμένεται να υποχωρήσει την Κυριακή.   Το..."/>
  </head>
  <body>
    <article>
      <h1>Βροχερό το σκηνικό του καιρού και το βράδυ</h1>
      <address><time datetime="2019-11-15T11:04:00+00:00">15 Nov 2019, 11:04</time> by <a rel="author">SigmaLive</a></address>
      <p><b>Ασθενής χαμηλή πίεση επηρεάζει παροδικά την περιοχή. Στην ατμόσφαιρα θα παρατηρείται αραιή σκόνη, που αναμένεται να υποχωρήσει την Κυριακή.<br/></b> <br/>Το απόγευμα ο καιρός θα είναι μερικώς συννεφιασμένος και κατά διαστήματα συννεφιασμένος, ενώ αναμένονται τοπικές βροχές και μεμονωμένες καταιγίδες, πιθανόν ισχυρές. Σε καταιγίδα ενδέχεται να πέσει χαλάζι. Οι άνεμοι θα πνέουν βορειοανατολικοί ως νοτιοανατολικοί, ασθενείς μέχρι μέτριοι, 3 με 4 μποφόρ και τοπικά ισχυροί, 5 μποφόρ. Στα δυτικά, θα πνέουν δυτικοί ως βορειοδυτικοί, ασθενείς ως μέτριοι, 3 με 4 μποφόρ. Η θάλασσα θα είναι λίγο ταραγμένη και στα προσήνεμα μέχρι ταραγμένη.<br/> <br/>Απόψε ο καιρός θα είναι μερικώς συννεφιασμένος και παροδικά συννεφιασμένος, ενώ αναμένονται μεμονωμένες βροχές ή καταιγίδες, κατά διαστήματα. Οι άνεμοι θα πνέουν κυρίως βορειοανατολικοί ως ανατολικοί, αρχικά ασθενείς και τοπικά μέτριοι, 3 με 4 μποφόρ, για να καταστούν σταδιακά μέτριοι και τοπικά ισχυροί, 4 με 5 μποφόρ. Η θάλασσα θα είναι λίγο ταραγμένη μέχρι ταραγμένη και σταδιακά, στα ανατολικά και τοπικά στα βόρεια και νότια, ταραγμένη. Η θερμοκρασία θα πέσει γύρω στους 14 βαθμούς στο εσωτερικό, γύρω στους 20 στα ανατολικά παράλια, γύρω στους 16 στα δυτικά και τα βόρεια παράλια, γύρω στους 17 στα νότια παράλια και γύρω στους 8 βαθμούς στα ψηλότερα ορεινά.<br/> <br/>Αύριο ο καιρός θα είναι αρχικά μερικώς συννεφιασμένος και παροδικά συννεφιασμένος, ενώ αναμένονται μεμονωμένες βροχές ή καταιγίδες, κατά διαστήματα. Σταδιακά ο καιρός θα βελτιωθεί. Οι άνεμοι θα πνέουν βορειοανατολικοί ως νοτιοανατολικοί ασθενείς μέχρι μέτριοι, 3 με 4 μποφόρ, και παροδικά μέτριοι μέχρι ισχυροί, 4 με 5 μποφόρ. Η θάλασσα θα είναι λίγο ταραγμένη μέχρι ταραγμένη. Η θερμοκρασία θα ανέλθει γύρω στους 24 βαθμούς στο εσωτερικό και στα παράλια και γύρω στους 15 βαθμούς στα ψηλότερα ορεινά.<br/> <br/>Την Κυριακή ο καιρός θα είναι κυρίως αίθριος. Τη Δευτέρα και την Τρίτη θα εμφανίζονται αυξημένες ψηλές νεφώσεις.<br/> <br/>Η θερμοκρασία δεν αναμένεται να σημειώσει αξιόλογη μεταβολή την Κυριακή ενώ τη Δευτέρα και την Τρίτη αναμένεται να σημειώσει σταδιακά μικρή πτώση για να κυμανθεί κοντά στις μέσες κλιματολογικές τιμές.<br/> </p>
    </article>
  </body>
</html>