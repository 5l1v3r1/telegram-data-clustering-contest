<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-madhya-pradesh-cm-kamal-nath-said-some-farmers-could-not-forgive-the-loan-due-to-some-reasons-it-will-happen-soon-2850583.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T11:58:29+00:00"/>
    <meta property="og:title" content="कमलनाथ बोले, कुछ किसानों की किन्ही कारणों से नहीं हो सका कर्ज माफ, जल्द होगा"/>
    <meta property="og:description" content="मध्यप्रदेश के मुख्यमंत्री कमलनाथ ने किसानों की कर्जमाफी को लेकर अपनी वचनबद्धता को शुक्रवार को एक बार फिर दोहराते हुए कहा कि वे किसानों की कर्जमाफी के लिए वचनबद्ध हैं, जिन किसानों की कर्जमाफी किन्ही..."/>
  </head>
  <body>
    <article>
      <h1>कमलनाथ बोले, कुछ किसानों की किन्ही कारणों से नहीं हो सका कर्ज माफ, जल्द होगा</h1>
      <address><time datetime="2019-11-15T11:58:29+00:00">15 Nov 2019, 11:58</time> by <a rel="author">नई दिल्ली, लाइव हिन्दुस्तान टीम</a></address>
      <p>मध्यप्रदेश के मुख्यमंत्री कमलनाथ ने किसानों की कर्जमाफी को लेकर अपनी वचनबद्धता को शुक्रवार को एक बार फिर दोहराते हुए कहा कि वे किसानों की कर्जमाफी के लिए वचनबद्ध हैं, जिन किसानों की कर्जमाफी किन्ही कारणों की वजह से नहीं हो सकी है, उनकी भी कर्जमाफी जल्द होगी। </p>
      <p>कमलनाथ यहां नवीन जिला अस्पताल के लो कार्यक्रम को संबोधित कर रहे थे। उन्होंने किसानों की कजार्माफी को लेकर चिंता भी जाहिर की। उन्होंने कहा कि वे यह मानते हैं कि अभी सभी का कजार् माफ नहीं हुआ है। उसकी वजह  बताते हुए उन्होंने कहा कि अनेक किसानों की गलत नाम से आईडी तथा किसानों के एक से अधिक खाते होने की वजह से यह संभव नहीं हो सका, जिसे जल्द ठीक करके सभी किसानों का कर्ज माफ किया जाएगा।</p>
      <p>मुख्यमंत्री ने पूर्ववर्ती भारतीय जनता पार्टी सरकार पर निशाना साधते हुए कहा कि हमें खाली खजाना प्रदेश की पिछली सरकार ने सौंपा है, जिसे हम विकास की राह पर आगे ले जा रहे हैं। नौजवानों के रोजगार के बारे में उन्होंने कहा कि अच्छी शिक्षा नहीं मिलने के कारण हमारे नौजवान इंटरव्यू भी नहीं निकाल पाते थे, लेकिन हमारी सरकार चाहेगी कि अच्छे कॉलेज खुले, अच्छे शिक्षण संस्थान खुले जिससे हमारा नौजवान बेरोजगार नहीं रहे।</p>
      <p>कमलनाथ ने 144 करोड रुपए की लागत से बने 350 बिस्तर के अत्याधुनिक नवीन जिला चिकित्सालय का लोकार्पण करके जनता को सौंप दिया है। मुख्यमंत्री ने जिले के विभिन्न विकास कार्यों और निर्माण कार्य के लिए 177 करोड़ के अन्य कायोर्ं का भी शिलान्यास एवं लोकार्पण किया है। उन्होंने सभा स्थल से इस बात की घोषणा की कि विदिशा का नवीन जिला चिकित्सालय अब स्वर्गीय माधवराव सिंधिया के नाम से जाना जाएगा।</p>
      <p>कार्यक्रम में उन्होंने स्थानीय विधायक शशांक भार्गव प्रशंसा की। इस मौके पर स्वास्थ्य मंत्री तुलसीराम सिलावट, संस्कृति चिकित्सा मंत्री विजयलक्ष्मी साधौ, प्रभारी मंत्री हर्ष यादव सहित अन्य कांग्रेस नेता एवं पदाधिकारी उपस्थित थे।<br/> </p>
    </article>
  </body>
</html>