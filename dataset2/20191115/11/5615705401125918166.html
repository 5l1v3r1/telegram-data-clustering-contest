<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204499-tramp-uzhe-ziznavsya-u-habarnictvi-pelosi"/>
    <meta property="og:site_name" content="Mind UA"/>
    <meta property="article:published_time" content="2019-11-15T11:30:00+00:00"/>
    <meta property="og:title" content="Трамп уже зізнався у хабарництві – Пелосі"/>
    <meta property="og:description" content="Спікер Палати представників назвала хабарництвом «надання або утримання військової допомоги у відповідь на публічні заяви про фейкове розслідуванні виборів»"/>
  </head>
  <body>
    <article>
      <h1>Трамп уже зізнався у хабарництві – Пелосі</h1>
      <h2>Спікер Палати представників назвала хабарництвом «надання або утримання військової допомоги у відповідь на публічні заяви про фейкове розслідуванні виборів»</h2>
      <address>
        <time datetime="2019-11-15T11:30:00+00:00">15 Nov 2019, 11:30</time>
      </address>
      <p>Спікер Палати представників Ненсі Пелосі заявила, що президент Дональд Трамп уже зізнався у хабарництві в українському скандалі, який лежить в основі розслідування, яке проводять демократи. Про це повідомляє <a href="https://www.reuters.com/article/us-usa-trump-impeachment/pelosi-says-trump-has-admitted-to-bribery-as-impeachment-probe-intensifies-idUSKBN1XO1HD">Reuters</a>.</p>
      <p>«Хабар – це надання або утримання військової допомоги у відповідь на публічні заяви про фейкове розслідуванні виборів. Це хабарництво», – сказала Пелосі.</p>
      <p>«Те, в чому президент зізнався і сказав, що це «чудово», я називаю абсолютно неправильним. Це хабарництво», – додала вона</p>
      <p>Демократи намагаються з'ясувати, чи зловживав Трамп своїми повноваженнями і чи використовував він фінансову допомогу Україні в якості важеля для тиску на Київ з метою домогтися розслідувань стосовно колишнього віце-президента Джо Байдена.</p>
      <p>За американським законодавством, корупція і інші особливо тяжкі злочини,такі як держзрада, можуть вважатися підставами для імпічменту президента.</p>
      <p>Нагадаємо: раніше Пелосі порівняла Трампа з колишнім президентом США Річардом Ніксоном та його участю в корупційному скандалі з Вотергейтом, який привів його в 1974 році до того, що він став єдиним президентом  США, який при житті припинив виконання своїх обов’язків.</p>
      <p>Як повідомлялось, Наприкінці вересня спікер Палати представників Конгресу США демократ Ненсі Пелосі оголосила про початок офіційного розслідування <a href="https://mind.ua/news/20202459-spiker-palati-predstavnikiv-ssha-zayavila-pro-pochatok-proceduri-impichmentu-trampa">в рамках процедури імпічменту </a>президента Трампа в зв'язку зі скандалом, який почався після публікацій The Washington Post і The New York Times про можливий тиск Трампа на президента Зеленського під час липневої телефонної розмови.</p>
      <related>
        <h4>Також читайте</h4>
        <a href="https://mind.ua/news/20204510-rosijski-shpiguni-jmovirno-perehopili-rozmovu-trampa-iz-poslom-pro-ukrayinu-cnn"/>
        <a href="https://mind.ua/news/20204501-v-kndr-nazvali-bajdena-skazhenoyu-sobakoyu-yaku-treba-negajno-zabiti-palkoyu"/>
        <a href="https://mind.ua/news/20204489-oxford-economics-pokrashchiv-prognoz-rostu-vvp-ukrayini"/>
      </related>
    </article>
  </body>
</html>