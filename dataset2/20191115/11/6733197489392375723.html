<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/vw-t-roc-r-ukazuje-ceskou-cenu-je-o-dost-levnejsi-nez-golf-r-i-ateca-cupra"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-15T11:17:00+00:00"/>
    <meta property="og:title" content="VW T-Roc R ukazuje českou cenu. Je o dost levnější než Golf R i Ateca Cupra"/>
    <meta property="og:description" content="Také nejostřejší varianta Volkswagenu T-Roc již vstupuje na český trh. Zvýšené „erko“ vychází překvapivě levněji než samotný Golf R, s nímž sdílí techniku."/>
  </head>
  <body>
    <article>
      <h1>VW T-Roc R ukazuje českou cenu. Je o dost levnější než Golf R i Ateca Cupra</h1>
      <h2>Také nejostřejší varianta Volkswagenu T-Roc již vstupuje na český trh. Zvýšené „erko“ vychází překvapivě levněji než samotný Golf R, s nímž sdílí techniku.</h2>
      <address><time datetime="2019-11-15T11:17:00+00:00">15 Nov 2019, 11:17</time> by <a rel="author">Daniel Fuglevič</a></address>
      <p>Přednosti <a href="https://www.autorevue.cz/autosalon-zeneva-2019-vw-t-roc-r-ma-300-koni-ctyrkolku-s-vypinatelne-esp">Volkswagenu T-Roc R</a> jsou naprosto zřejmé. Jakožto nejrychlejší a nejvýkonnější T-Roc v nabídce má pod kapotou známý dvoulitr 2.0 TSI o výkonu 221 kW (300 koní) a točivém momentu 400 N.m, standardně používá pohon všech kol, sedmistupňové DSG, tužší sportovní podvozek, silnější brzdovou soustavu, jezdí na 18palcových lehkých kolech, stovku dá za 4,8 sekundy a maximálně zvládne limitovaných 250 km/h.</p>
      <related>
        <a href="https://www.autorevue.cz/autosalon-zeneva-2019-vw-t-roc-r-ma-300-koni-ctyrkolku-s-vypinatelne-esp"/>
      </related>
      <p>České zastoupení VW již zveřejňuje <b>základní cenovku T-Rocu R</b>, která bude startovat na <b>1.042.900 Kč</b>. Ve srovnání s nyní odchozí, ale stále prodávanou, generací Golfu R je tedy SUV s identickou technikou o 87.000 levnější (Golf R začíná na částce 1.129.900 Kč). A kdo by hleděl po <a href="https://www.autorevue.cz/test-cupra-ateca-20-tsi-dsg-4drive-to-nejlepsi-z-ceska#part=1">koncernovém sourozenci od Cupry</a>, musí za stejnou techniku zaplatit ještě více – Ateca totiž startuje na 1.224.900 Kč.</p>
      <p>Z této sebranky tedy T-Roc R vychází nejlevněji, přitom základní výbavou určitě nezklame. V základu tedy čekejte rovněž LED světlomety, čtveřici koncovek výfuku, střešní spoiler, sportovní kožený volant s pádly, automatickou klimatizaci Climatronic, digitální přístrojový štít, infotainment Composition Media, asistent parkování a jízdy v pruhu nebo i vyhřívání předních sedadel a trysek ostřikovačů.</p>
      <related>
        <a href="https://www.autorevue.cz/cupra-ateca-limited-edition-ostre-suv-z-ceska-sazi-na-karbon-a-hlasity-vyfuk"/>
      </related>
      <p>Z příplatků zatím VW odhaluje ceny například kožených potahů sedadel (40.600 Kč), výfukového systému Akrapovič (90.200 Kč), větších 19palcových kol (15.200 Kč) nebo lakování panelů interiéru v modrém odstínu (2800 Kč).</p>
      <p>Konfigurátor modelu spustí české zastoupení po úplné homologaci, některé cenovky příplatkových dílů tedy zatím neznáme. Každopádně se ale v nabídce T-Rocu R objeví i zatmavená okna, panoramatické střešní okno, širší balíček asistenčních systémů, adaptivní LED světlomety, bezklíčový přístup, elektrické ovládaní dveří kufru, prémiový audiosystém Beats nebo adaptivní podvozek DCC.</p>
      <table>
        <tr>
          <th colspan="2">Volkswagen T-Roc R – technické údaje a česká cena</th>
        </tr>
        <tr>
          <td>
            <b>Motor</b>
          </td>
          <td align="center">
            <b>2.0 TSI 4Motion</b>
          </td>
        </tr>
        <tr>
          <td>
            <b>Zdvihový objem [cm<sup>3</sup>]</b>
          </td>
          <td align="center">1984</td>
        </tr>
        <tr>
          <td>
            <b>Válce/ventily</b>
          </td>
          <td align="center">4/4</td>
        </tr>
        <tr>
          <td>
            <b>Převodovka</b>
          </td>
          <td align="center">7A</td>
        </tr>
        <tr>
          <td>
            <b>Výkon [kW/min]</b>
          </td>
          <td align="center">221/5300-6500</td>
        </tr>
        <tr>
          <td>
            <b>Točivý moment [Nm/min]</b>
          </td>
          <td align="center">400/2000-5200</td>
        </tr>
        <tr>
          <td>
            <b>Zrychlení 0-100 km/h [s]</b>
          </td>
          <td align="center">4,8</td>
        </tr>
        <tr>
          <td>
            <b>Maximální rychlost [km/h]</b>
          </td>
          <td align="center"> 250</td>
        </tr>
        <tr>
          <td>
            <b>Pohotovostní​ hmotnost [kg]</b>
          </td>
          <td align="center"> 1575</td>
        </tr>
        <tr>
          <td>
            <b>Spotřeba paliva [l/100 km]</b>
          </td>
          <td align="center">7,7-7,5</td>
        </tr>
        <tr>
          <td>
            <b>Základní cena </b>
            <b>[Kč]</b>
          </td>
          <td align="center">
            <b>1.042.900</b>
          </td>
        </tr>
      </table>
      <related>
        <h4>Určitě si přečtěte</h4>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.auto.cz/mercedes-amg-a-35-4matic-vstupni-brana-mezi-ostre-sipy-132088"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.autorevue.cz/cesi-se-zblaznili-do-pistaciove-fabie-existuje-ale-neco-mnohem-raritnejsiho"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
      </related>
    </article>
  </body>
</html>