<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/sud-zasudiv-do-12-rokiv-vyaznici-agenta-fsb-dimentiya-640158.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T11:22:00+00:00"/>
    <meta property="og:title" content="Суд засудив до 12 років в'язниці агента ФСБ «Диментія»"/>
    <meta property="og:description" content="У 2014-2019 роках агент збирав для ФСБ РФ інформацію про військові об'єкти, розвиток суспільно-політичної, соціально-економічної ситуації на Полтавщині та Україні в цілому"/>
  </head>
  <body>
    <article>
      <h1>Суд засудив до 12 років в'язниці агента ФСБ «Диментія»</h1>
      <address>
        <time datetime="2019-11-15T11:22:00+00:00">15 Nov 2019, 11:22</time>
      </address>
      <h4>У 2014-2019 роках агент збирав для ФСБ РФ інформацію про військові об'єкти, розвиток суспільно-політичної, соціально-економічної ситуації на Полтавщині та Україні в цілому</h4>
      <p>Крюківський районний суд Кременчука Полтавської області засудив до 12 років в'язниці агента Федеральної служби безпеки Росії «Диментія». Про це йдеться у <a href="https://ssu.gov.ua/ua/news/1/category/2/view/6714#.EAdLqqXM.dpbs">повідомленні</a> пресцентра Служби безпеки України.</p>
      <p>«Оперативники спецслужби встановили, що колишній працівник органів МВС України був завербований у 2014 році на матеріальній підставі під тимчасово анексованому Криму. У його вербуванні брали участь співробітники так званого УФСБ РФ (управління Федеральної служби безпеки Російської Федерації) в Республіці Крим та м.Севастополь Микола Путинцев і Кирило Симагін, колишні військовослужбовці СБУ, які зрадили військову присягу і перейшли на бік ворога», - сказано в ньому.</p>
      <p>Зазначається, що у 2014-2019 роках агент, який отримав від кураторів позивний «Диментій», за матеріальну винагороду збирав для ФСБ РФ інформацію про військові об'єкти, розвиток суспільно-політичної, соціально-економічної ситуації в Полтавському регіоні та Україні в цілому.</p>
      <p>Зібрані дані розвідки він передавав російським спецслужбам через відпрацьовані канали електронного зв'язку, а також під час відвідування тимчасово окупованого Криму та Росії.</p>
      <p>1 з 5<br/><a href="https://glavcom.ua/news/sud-zasudiv-do-12-rokiv-vyaznici-agenta-fsb-dimentiya-640158.html#">на весь екран згорнути</a></p>
      <figure>
        <img src="https://glavcom.ua/img/gallery/6401/58/671630_big.jpg"/>
      </figure>
      <figure>
        <img src="https://glavcom.ua/img/gallery/6401/58/671631_big.jpg"/>
      </figure>
      <figure>
        <img src="https://glavcom.ua/img/gallery/6401/58/671632_big.jpg"/>
      </figure>
      <figure>
        <img src="https://glavcom.ua/img/gallery/6401/58/671633_big.jpg"/>
      </figure>
      <p><a href="https://glavcom.ua/photo.html">Всі фоторепоратажі<br/></a>Фото: пресцентр СБУ</p>
      <p>Контррозвідники СБУ <a href="https://ssu.gov.ua/ua/news/1/category/21/view/6295#.gDyxlKI6.dpbs">затримали чоловіка у Кременчуці Полтавської області 18 липня</a>.</p>
      <p>Крюківський районний суд Кременчука Полтавської області визнав агента винним у скоєнні злочину, передбаченого ч. 1 ст. 111 (державна зрада) Кримінального кодексу.</p>
      <p>Вирок набрав чинності.</p>
      <p>Під час судового засідання чоловік повністю визнав свою провину в скоєнні злочину проти засад національної безпеки України.</p>
      <related>
        <a href="https://glavcom.ua/news/sprava-mh17-slidchi-opublikuvali-rozmovi-mizh-boyovikami-i-chinovnikami-rf-639944.html"/>
        <a href="https://glavcom.ua/country/politics/uves-svit-zhartuje-nad-politikami-ale-glava-sbu-bakanov-vpershe-prokomentuvav-skandalne-video-deputatki-fedini--639790.html"/>
        <a href="https://glavcom.ua/news/glava-sbu-nazvav-obmin-cemaha-absolyutno-usvidomlenim-rishennyam-639789.html"/>
      </related>
    </article>
  </body>
</html>