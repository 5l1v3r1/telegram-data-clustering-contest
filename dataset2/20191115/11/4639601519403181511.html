<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/15/sports/aytos-einai-o-diaititis-tou-ellada-finlandia/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-15T11:39:06+00:00"/>
    <meta property="og:title" content="Αυτός είναι ο διαιτητής του Ελλάδα – Φινλανδία"/>
    <meta property="og:description" content="Η UEFA έκανε γνωστό τον διαιτητή της αναμέτρησης Ελλάδα – Φινλανδία και αυτός θα είναι ο Ρώσος, Αλεξέι Έσκοφ."/>
  </head>
  <body>
    <article>
      <h1>Αυτός είναι ο διαιτητής του Ελλάδα – Φινλανδία</h1>
      <h2>Η UEFA έκανε γνωστό τον διαιτητή της αναμέτρησης Ελλάδα – Φινλανδία και αυτός θα είναι ο Ρώσος, Αλεξέι Έσκοφ.</h2>
      <address><time datetime="2019-11-15T11:39:06+00:00">15 Nov 2019, 11:39</time> by <a rel="author">ΤοΒΗΜΑ Team</a></address>
      <p>Η Εθνική μας αντιμετωπίζει τη Αρμενία σήμερα (19:00) για την ένατη αγωνιστική του δέκατου ομίλου των προκριματικών του Euro 2020.</p>
      <p>Η UEFA, ωστόσο, έκανε γνωστό τον διαιτητή της αναμέτρησης της τελευταίας αγωνιστικής με τη Φινλανδία στο ΟΑΚΑ (18/11, 21:45). Αυτός θα είναι ο Ρώσος Αλεξέι Εσκόφ, ενώ βοηθοί του θα είναι οι Μοσιάκιν, Νταντσένκο με 4ο τον Μπεζμπορόντοφ.</p>
      <p>
        <a href="https://www.in.gr/2019/11/15/economy/liksiprothesma-katatethike-rythmisi-gia-ofeiles-tou-dimosiou-se-idiotes/">Ληξιπρόθεσμα : Κατατέθηκε ρύθμιση για οφειλές του Δημοσίου σε ιδιώτες</a>
      </p>
      <p>Ο Ρώσος διαιτητής έχει «σφυρίξει» 4 φορές ελληνικές ομάδες σε ευρωπαϊκές διοργανώσεις. Η αρχή έγινε το 2013 όταν ήταν στην αναμέτρηση της Λίνφιλντ με την Ξάνθη για τον τρίτο προκριματικό γύρο του Europa League και οι ακρίτες είχαν αναδειχθεί νικητές με 2-1. Δύο χρόνια αργότερα ήταν διαιτητής του αγώνα του ΑΠΟΕΛ με τον Αστέρα Τρίπολης στο «ΓΣΠ», όπου οι Αρκάδες ηττήθηκαν με 2-1.</p>
      <p>Επόμενη ελληνική ομάδα που κλήθηκε να «σφυρίξει» ο Εσκόφ ήταν ο Ολυμπιακός τον Αύγουστο του 2016, στη νίκη των ερυθρολεύκων επί της Αρούκα με 2-1 για τα προκριματικά του Europa League. Τελευταία αναμέτρηση ελληνικής ομάδας που διαιτήτευσε ήταν τον Νοέμβριο του 2016 στην ήττα του Παναθηναϊκού από τον Άγιαξ για τη φάση των ομίλων του Europa League.</p>
      <p> </p>
      <p>
        <a href="https://www.tovima.gr/2019/11/15/science/algorithmos-gia-asfaleis-eidopoiiseis/">Αλγόριθμος για… ασφαλείς ειδοποιήσεις</a>
      </p>
    </article>
  </body>
</html>