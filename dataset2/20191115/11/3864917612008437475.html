<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2819053-v-ukraini-zrosli-obsagi-vantazoperevezen-morskim-transportom.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T11:55:00+00:00"/>
    <meta property="og:title" content="В Україні зросли обсяги вантажоперевезень морським транспортом"/>
    <meta property="og:description" content="За січень-вересень 2019 року морський транспорт України збільшив обсяги вантажоперевезень на 13,6% у порівнянні з аналогічним періодом 2018 року."/>
  </head>
  <body>
    <article>
      <h1>В Україні зросли обсяги вантажоперевезень морським транспортом</h1>
      <h2>За січень-вересень 2019 року морський транспорт України збільшив обсяги вантажоперевезень на 13,6% у порівнянні з аналогічним періодом 2018 року.</h2>
      <address>
        <time datetime="2019-11-15T11:55:00+00:00">15 Nov 2019, 11:55</time>
      </address>
      <p>Про це повідомляє <a href="http://www.ukrstat.gov.ua/">Державна служба статистики України</a>.</p>
      <p>За три квартали 2019 року морським транспортом України було перевезено 1,59 млн тонн вантажів, що на 13,6% більше, ніж за аналогічний період 2018 року; в тому числі у закордонному сполученні було перевезено 794,6 тис. тонн вантажів (на 15,2% менше), у внутрішньому — 794,1 тис. тонн (на 71,9% більше).</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2818936-u-derzstati-povidomili-pro-rist-pozitivnogo-saldo-zovnisnoi-torgivli-poslugami.html">У Держстаті повідомили про ріст позитивного сальдо зовнішньої торгівлі послугами</a>
      </blockquote>
      <p>Найбільша частка перевезеного морським транспортом у січні-вересні 2019 року припадає на чорні метали (741,4 тис. тонн), на другому місці – зерно (445,4 тис. тонн), на третьому – будівельні вантажі (52,8 тис. тонн).</p>
      <p>Як повідомлялось, за даними Держстату, за 9 місяців 2018 року морським <a href="https://www.ukrinform.ua/tag-transport">транспортом</a> України було перевезено близько 1,4 млн тонн вантажів, що на 18% менше, ніж за аналогічний період 2017 року.</p>
    </article>
  </body>
</html>