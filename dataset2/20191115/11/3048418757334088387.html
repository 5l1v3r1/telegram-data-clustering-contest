<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/15/na-bert-brussen-stopt-nu-ook-zangeres-anouk-met-facebook/"/>
    <meta property="og:site_name" content="ThePostOnline"/>
    <meta property="article:published_time" content="2019-11-15T11:23:00+00:00"/>
    <meta property="og:title" content="Na Bert Brussen stopt nu ook zangeres Anouk met Facebook"/>
    <meta property="og:description" content="Elke verstandige artiest zou moeten stoppen met openbare FB-pagina want uitsluitend open riool en pijnlijk achterlijk volk"/>
  </head>
  <body>
    <article>
      <h1>Na Bert Brussen stopt nu ook zangeres Anouk met Facebook</h1>
      <h2>Elke verstandige artiest zou moeten stoppen met openbare FB-pagina want uitsluitend open riool en pijnlijk achterlijk volk</h2>
      <address><time datetime="2019-11-15T11:23:00+00:00">15 Nov 2019, 11:23</time> by <a rel="author" href="https://www.tpo.nl/author/bert-brussen" target="_blank">Bert Brussen</a></address>
      <p>Anouk gaat stoppen met Facebook. Dat heeft zij vrijdag gemeld in een kort berichtje op haar Facebook-site. Fans reageren begripvol op haar mededeling.</p>
      <p>“Binnenkort stop ik met Facebook, mochten jullie mij nog willen volgen kan dat op Instagram”, laat zij weten. De zangeres geeft niet aan waarom ze tot dit besluit is gekomen.</p>
      <p>De laatste post van Anouk is een foto van een trui waarop te lezen staat ‘Stop Blackfacing, Stop Zwarte Piet’. Ze plaatste vrijdag meerdere berichten waarin zij haar onvrede over de traditionele Zwarte Piet kenbaar maakte.</p>
      <p>Dit leidde tot veel positieve, maar ook veel negatieve reacties. Donderdag maakte de populaire Amerikaanse rapper Waka Flocka Flame bekend Nederland te boycotten zolang de traditionele gitzwarte Piet nog bestaat. “Bied je excuses aan en schaf deze klotedag af”, schreef de rapper.</p>
      <p>In Amerika is al vaker kritiek geuit op het racistische karakter van Zwarte Piet. Zo schreven de Verenigde Naties een rapport waarin de traditie werd veroordeeld en werd opgeroepen Zwarte Piet aan te passen.</p>
      <p>
        <i>Anp</i>
      </p>
      <p><b>Lees ook:</b> <a href="https://tpook.nl/2019/11/14/bert-brussen-is-een-lul/">Bert Brussen is een lul!</a></p>
    </article>
  </body>
</html>