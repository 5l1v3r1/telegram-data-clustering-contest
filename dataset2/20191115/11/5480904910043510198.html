<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/mf-od-prosince-zvysi-pocet-vyher-v-loterii-k-eet-hodnotu-ne/1821379?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-15T11:09:00+00:00"/>
    <meta property="og:title" content="MF od prosince zvýší počet výher v loterii k EET, hodnotu ne"/>
    <meta property="og:description" content="Praha - Ministerstvo financí od prosince zvýší počet možných výher v rámci účtenkové loterie k elektronické evidenci tržeb (EET), a to z 21.025 na 30.215. Celková hodnota výher zůstane zachována, změna se týká jen navýšení počtu nejnižší stokorunové výhry. Úřad o tom informoval v tiskové zprávě. Zároveň připomněl, že od prosince také bude každý hráč moci registrovat maximálně 500 účtenek měsíčně."/>
  </head>
  <body>
    <article>
      <h1>MF od prosince zvýší počet výher v loterii k EET, hodnotu ne</h1>
      <address><time datetime="2019-11-15T11:09:00+00:00">15 Nov 2019, 11:09</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Ministerstvo financí od prosince zvýší počet možných výher v rámci účtenkové loterie k elektronické evidenci tržeb (EET), a to z 21.025 na 30.215. Celková hodnota výher zůstane zachována, změna se týká jen navýšení počtu nejnižší stokorunové výhry. Úřad o tom informoval v tiskové zprávě. Zároveň připomněl, že od prosince také bude každý hráč moci registrovat maximálně 500 účtenek měsíčně.</p>
      <p>MF tak od prosince zvýší o 10.000 počet stokorunových výher a naopak sníží o 800 možnost vyhrát tisícikorunu. Zároveň o deset sníží počet výher s hodnotou 20.000 korun. Celková hodnota výher tak zůstane na pěti milionech korun a automobilu za zhruba 400.000 korun.</p>
      <p>Účtenková loterie funguje od 1. října 2017 a dnes se uskutečnilo její 25. slosování. Během dvou let provozu bylo do Účtenkovky zaregistrováno téměř 400 milionů účtenek. Počet soutěžících, kteří se Účtenkovky aktivně zúčastnili a zaregistrovali alespoň jednu účtenku, dosáhl téměř jednoho milionu.</p>
      <p>Dnešního slosování se zúčastnilo 339.470 aktivních soutěžících, kteří zaregistrovali 14,5 milionu účtenek.</p>
      <p>Ministerstvo loterií sleduje větší motivaci zákazníků k přebírání účtenek vydaných v EET. Zájemci mohou registrovat účtenky prostřednictvím formuláře na www.uctenkovka.cz nebo pomocí mobilní aplikace Účtenkovka. Politická opozice je k loterii skeptická.</p>
      <p>
        <b>Nové rozložení výher:</b>
      </p>
      <p>1,000.000,- Kč (1)</p>
      <p>Osobní automobil (1)</p>
      <p>300.000 Kč (1)</p>
      <p>200.000 Kč (1)</p>
      <p>100.000 Kč (1)</p>
      <p>20.000 Kč (10)</p>
      <p>1.000 Kč (200)</p>
      <p>100 Kč (30.000)</p>
      <p>
        <b>Původní rozložení výher:</b>
      </p>
      <p>1,000.000,- Kč (1)</p>
      <p>Osobní automobil (1)</p>
      <p>300.000 Kč (1)</p>
      <p>200.000 Kč (1)</p>
      <p>100.000 Kč (1)</p>
      <p>20.000 Kč (20)</p>
      <p>1.000 Kč (1000)</p>
      <p>100 Kč (20 000)</p>
      <p>
        <i>Zdroj: MF</i>
      </p>
      <p>sos jw</p>
    </article>
  </body>
</html>