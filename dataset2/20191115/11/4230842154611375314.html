<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191115-normalna-tsina-a-ne-znyzhka-vitrenko-pro-propozytsiyu-putina-shhodo-gazu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-15T11:23:35+00:00"/>
    <meta property="og:title" content="Нормальна ціна, а не знижка – Вітренко про пропозицію Путіна щодо газу"/>
    <meta property="og:description" content="Російський газ має бути дешевшим для України, оскільки під час прямого постачання Газпром не платить за його транспортування в Європу."/>
  </head>
  <body>
    <article>
      <h1>Нормальна ціна, а не знижка – Вітренко про пропозицію Путіна щодо газу</h1>
      <address>
        <time datetime="2019-11-15T11:23:35+00:00">15 Nov 2019, 11:23</time>
      </address>
      <p>Російський газ має бути дешевшим для України, оскільки під час прямого постачання Газпром не платить за його транспортування в Європу.</p>
      <p>Виконавчий директор Нафтогазу Юрій Вітренко вважає, що пропозиція президента РФ Володимира Путіна щодо меншої ціни на газ на 20-25% насправді є просто нормальною ціною за умови прямого постачання.</p>
      <p>Він також розповів, що пряме постачання негативно вплине на Україну.</p>
      <blockquote>– Під час прямого постачання в Україну Газпром менше подає газу для транзиту в Європу, відповідно менше платить за транзит газу Україні. Відповідно, якщо Газпром менше платить, то Україна менше отримує, – сказав Вітренко.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191112-ponad-12-mlrd-kompensatsiyi-chomu-gazprom-i-naftogaz-znovu-u-stokgolmskomu-arbitrazhi/">Чому Газпром і Нафтогаз знову у Стокгольмському арбітражі – інтерв’ю з Юрієм Вітренком</a>
      </p>
      <p>За його словами, Україна може також отримати знижену ціну газу, якщо європейський антимонопольний орган не дозволить Газпрому зловживати своїм становищем на ринку Європи.</p>
      <p>Виконавчий директор Нафтогазу додав, що компанія не збирається відмовлятися від позову проти Газпрому, чого хоче Росія.</p>
      <p>Нагадаємо, Володимир Путін запропонував Україні варіант, який <a href="https://fakty.com.ua/ua/ukraine/20191115-tranzyt-gazu-cherez-ukrayinu-rosiya-gotova-znyzyty-tsinu/">знизить вартість газу</a> на 20-25%.</p>
      <p>
        <b>Джерело:</b>
        <a href="https://www.facebook.com/yuriy.vitrenko/posts/10157027624943458"> Юрій Вітренко</a>
      </p>
    </article>
  </body>
</html>