<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/15/7232059/"/>
    <meta property="og:site_name" content="Українська правда"/>
    <meta property="article:published_time" content="2019-11-15T11:41:16+00:00"/>
    <meta property="og:title" content="Скороход заявила, що &quot;слуги&quot; отримують &quot;зарплати&quot; в конвертах"/>
    <meta property="og:description" content="У відповідь на звинувачення глави фракції Давида Арахамії виключена з фракції “Слуга народу” нардеп Ганна Скороход заявила, що депутати нібито отримують по $ 5 тисяч у конвертах."/>
  </head>
  <body>
    <article>
      <h1>Скороход заявила, що "слуги" отримують "зарплати" в конвертах</h1>
      <address>
        <time datetime="2019-11-15T11:41:16+00:00">15 Nov 2019, 11:41</time>
      </address>
      <p>У відповідь на звинувачення глави фракції Давида Арахамії виключена з фракції "Слуга народу" нардеп Ганна Скороход заявила, що депутати нібито отримують по $ 5 тисяч у конвертах.</p>
      <p><b>Джерело</b>: заява Скороход в кулуарах Верховної Ради</p>
      <p><b>Пряма мова:</b> "Які хабарі, хлопці? Мені зараз розповіли, що я пропонувала по $ 3000.. Тут зарплати по $ 5000 в конвертах. А ви говорите по 3000 за рішення в комітеті.</p>
      <p>Ви самі бачили і зафіксовані були випадки передачі конвертів і всього іншого. Ви самі все це знаєте".</p>
      <p><b>Деталі</b>: Так Скороход відповіла коментуючи звинувачення голови фракції Давида Арахамії в тому, що вона нібито пропонувала нардепам хабарі.</p>
      <p><b>Що було раніше</b>: 15 листопад фракція "Слуга народу" <a href="https://www.pravda.com.ua/news/2019/11/15/7232036/">вирішила виключити</a> Анну Скороход.</p>
      <p>Перед цим Скороход <a href="https://www.pravda.com.ua/news/2019/11/14/7231943/">заявила</a>, що влада затримала її чоловіка Олексія Алякіна через її голосування проти законопроекту про відкриття ринку землі всупереч позиції фракції.</p>
      <p>У той же час, глава фракції Давид Арахамія звинуватив Скороход в пропонуванні хабарів. Крім того, Арахамія стверджував, що Скороход в Раді лобіює інтереси "конкретних олігархічних груп". Він попереджав, що буде ініціювати її виключення з депутатського об'єднання.</p>
      <p>
        <b>
          <i>Читайте також: <a href="https://www.pravda.com.ua/articles/2019/11/14/7231968/">"Плакуча Анна". Хто така Скороход, яку хочуть виключити зі "Слуги народу"</a></i>
        </b>
      </p>
      <related>
        <a href="https://www.pravda.com.ua/news/2019/11/15/7232057/"/>
        <a href="https://www.pravda.com.ua/columns/2019/11/15/7232039/"/>
        <a href="https://www.pravda.com.ua/news/2019/11/15/7232040/"/>
      </related>
    </article>
  </body>
</html>