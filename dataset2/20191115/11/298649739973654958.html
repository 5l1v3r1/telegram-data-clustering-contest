<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/15/colpo-ai-clan-mafiosi-pugliesi-oltre-50-arresti-top10_20191115_124124/"/>
    <meta property="og:site_name" content="Askanews"/>
    <meta property="article:published_time" content="2019-11-15T11:41:24+00:00"/>
    <meta property="og:title" content="Colpo ai clan mafiosi pugliesi: oltre 50 arresti"/>
    <meta property="og:description" content="Roma, 15 nov. (askanews) – Maxi operazione dei carabinieri contro la criminalità organizzata pugliese: colpiti con oltre 50 arresti capi ed affiliati del clan D’Abramo-Sforza di Altamura (Bari). Gli arrestati sono accusati di associazione di tipo mafioso armata, detenzione e porto di armi, anche da guerra, traffico di sostanze stupefacenti, omicidio, tentato omicidio, estorsione, turbativa […]"/>
  </head>
  <body>
    <article>
      <h1>Colpo ai clan mafiosi pugliesi: oltre 50 arresti</h1>
      <h2>Colpite le famiglie D'Abramo-Sforza di Altamura</h2>
      <address>
        <time datetime="2019-11-15T11:41:24+00:00">15 Nov 2019, 11:41</time>
      </address>
      <figure>
        <img src="http://www.askanews.it/wp-content/uploads/2019/11/20191115_124120_FD37254B.jpg"/>
      </figure>
      <p>Roma, 15 nov. (askanews) – Maxi operazione dei carabinieri contro la criminalità organizzata pugliese: colpiti con oltre 50 arresti capi ed affiliati del clan D’Abramo-Sforza di Altamura (Bari). Gli arrestati sono accusati di associazione di tipo mafioso armata, detenzione e porto di armi, anche da guerra, traffico di sostanze stupefacenti, omicidio, tentato omicidio, estorsione, turbativa d’asta.</p>
      <p>Il blitz è scattato tra Bari, Altamura, Foggia, Cerignola, Matera, Lecce e Roma. Hanno partecipato i carabinieri del Comando Provinciale di Bari, supportati dai reparti speciali “Cacciatori di Puglia”, Nucleo Cinofili e VI Elinucleo di Bari. Le misure restrittive sono state emesse dal gip di Bari, su richiesta della locale Direzione Distrettuale Antimafia, a seguito delle indagini condotte dal Nucleo Investigativo del Comando Provinciale Carabinieri di Bari.</p>
      <p>Sav/Int9</p>
    </article>
  </body>
</html>