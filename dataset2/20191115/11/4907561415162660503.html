<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/japonya-imparatoru-naruhito-gunes-tanricasiyla-yemek-yedi-2219649"/>
    <meta property="og:site_name" content="Posta"/>
    <meta property="article:published_time" content="2019-11-15T11:44:27+00:00"/>
    <meta property="og:title" content="Japonya İmparatoru Naruhito, ‘Güneş Tanrıçası’yla yemek yedi’"/>
    <meta property="og:description" content="Japonyada babası Akihitonun tahtından feragat etmesinden sonra 1 Mayısta imparator olan Naruhito, toplam 37 milyon dolara mal olduğu öne sürülen bir törenle kutsallık kazanmak için Güneş Tanrıçası ile baş başa yemek yedi. Ülkede, Tanrıçanın yeryüzüne inip imparatorun bedenine girdiğine inanılıyor."/>
  </head>
  <body>
    <article>
      <h1>Japonya İmparatoru Naruhito, ‘Güneş Tanrıçası’yla yemek yedi’</h1>
      <address>
        <time datetime="2019-11-15T11:44:27+00:00">15 Nov 2019, 11:44</time>
      </address>
      <h3>Japonya'da babası Akihito'nun tahtından feragat etmesinden sonra 1 Mayıs'ta imparator olan Naruhito, toplam 37 milyon dolara mal olduğu öne sürülen bir törenle kutsallık kazanmak için "Güneş Tanrıçası ile baş başa yemek yedi". Ülkede, "Tanrıçanın yeryüzüne inip imparatorun bedenine girdiğine" inanılıyor.</h3>
      <p><b><a href="https://www.posta.com.tr/haberler/japonya">Japonya</a></b>'da muhafazakârlar, <b><a href="https://www.posta.com.tr/haberler/japon">Japon</a> Hanedanı</b>'nın <b><a href="https://www.posta.com.tr/haberler/gunes-tanricasi">Güneş Tanrıçası</a> Amaterasu Omikami</b>'nin soyundan geldiğine inanıyor. Tören hem masrafların vergi mükelleflerinden karşılanması hem de anayasanın laiklik ilkesine aykırı olduğu iddiasıyla tartışmalara neden oldu. Japon medyasına göre 318 kişi, törene izin veren hükümete dava açtı. 1400 yıldır devam eden gelenek çerçevesinde tahta çıkan imparatorlar, Daijosai (Büyük Şükran Töreni) ile tanrıçaya şükranlarını sunuyor, bereket ve barış diliyor. Daijosai, tahta çıkış törenlerinin sonuncusu ve en önemlisi olarak kabul ediliyor.</p>
      <p>Tören için Saray bahçesinde imparatorun "<b>iki seans halinde tanrıçayla toplam 6 saat baş başa kaldığı</b>" iki büyük salon dahil 30 ahşap yapı inşa edildi. 20 milyon dolara mal olduğu söylenen bu yapılar gelenekler uyarınca törenden sonra yakılacak.</p>
      <figure>
        <img src="https://i.pstimaj.com/img/75/640x0/5dce8f32ae298b3fcd094717"/>
      </figure>
      <p>BBC Türkçe'nin haberine göre, Japonya Kraliyet Ailesi uzmanı John Breen'e göre törende, tanrıçalar tarafından kutsanan imparatorlar, <b>"sıradan bir insandan, otoriteleri bu krallıktan diğer krallığa uzanan bir hükümdara" </b>dönüşüyor. Salonlara sadece <a href="https://www.posta.com.tr/haberler/imparator">imparator</a> ve iki kadın hizmetkâr girdiği için, törende neler olduğu kesin olarak bilinmiyor.</p>
      <figure>
        <iframe data-src="https://twitter.com/Brought_to_You/status/1195299575973777409?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>İmparator ipek çarşaflar üzerinde beklemeye başlıyor</h3>
      <p>Ancak Breen'e göre, saflığı simgeleyen 12 kat beyaz ipek elbisesiyle bir yatağın üzerine oturan imparator, üzerine ipek bir çarşaf örterek beklemeye başlıyor. Tanrıça yeryüzüne inip imparatorun bedenine giriyor. Ama Saray yetkilileri bu teoriyi reddediyor, yatağın imparatorun oturması için değil, yorgun güneş tanrıçasının dinlenmesi için konulduğunu söylüyor.</p>
      <figure>
        <img src="https://i.pstimaj.com/img/75/640x0/5dce8f5766a97cda0e80b22b"/>
      </figure>
      <h3>Kaplumbağa kabuğu nereden çatlarsa pirinç oradan geliyor</h3>
      <p>Törenle ilgili hazırlıklar, aylar öncesinden başladı. Tanrıçaya sunulacak pilavın pirincinin hangi çeltik tarlalarından geleceğini belirlemek için bir kaplumbağa kabuğu ateşin üzerine konuldu.</p>
      <p>Kabuğun çatladığı yönlere bakılarak Kyoto ve Toçigi kentleri seçildi. Burada yetiştirilen pirinçler parlatılarak pişirildi. Törende<b> Naruhito</b>'nun bu pilav dahil, 32 çeşit yemeği meşe yapraklarından yapılmış tabaklar içinde tanrıçaya sunduğu ve daha sonra kendisinin de bu yemeklerden yediği tahmin ediliyor. Japonya, 2 bin yıllık geleneği olan dünyanın en eski kesintisiz monarşisi olduğunu iddia ediyor.</p>
      <figure>
        <img src="https://i.pstimaj.com/img/75/640x0/5dce8f7366a97cda0dd330cb"/>
      </figure>
      <h3>İmparatorlar kutsal kabul ediliyordu</h3>
      <p>20'nci yüzyıla kadar Japon hükümdarları, tanrıların vücut bulmuş halleri olarak kutsal varlıklar kabul ediliyordu. Son kutsal imparator Naruhito'nun dedesi Hirohito'ydu.</p>
      <p>İkinci Dünya Savaşı'ndan sonra kabul edilen yeni Japon Anayasası'yla hanedanın siyasete karışması yasaklandı. İmparator Hirohito, kutsallık statüsünden feragat etti.</p>
      <p>Hiçbir siyasi gücü olmayan Naruhito, devletin başı değil, devletin sembolü olarak kabul ediliyor.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/acun-ilicali-exatlon-challengein-yarismaci-kadrosunu-acikladi-2219652">
          <img src="https://i.pstimaj.com/img/100/180x95/5dce962066a97cd8fc29686a"/>
        </a>
      </figure>
      <p>
        <a href="https://www.posta.com.tr/acun-ilicali-exatlon-challengein-yarismaci-kadrosunu-acikladi-2219652">1 Acun Ilıcalı Exatlon Challenge'ın yarışmacı kadrosunu ...</a>
      </p>
      <figure>
        <a href="https://www.posta.com.tr/rtuk-baskani-sahinden-medyaya-siyanur-uyarisi-2219650">
          <img src="https://i.pstimaj.com/img/100/180x95/5dce8fcd66a97cd8fc29685c"/>
        </a>
      </figure>
      <p>
        <a href="https://www.posta.com.tr/rtuk-baskani-sahinden-medyaya-siyanur-uyarisi-2219650">2 RTÜK Başkanı Şahin'den medyaya 'siyanür' uyarısı</a>
      </p>
      <figure>
        <a href="https://www.posta.com.tr/otomobiller-otoparkta-curuyor-2219648">
          <img src="https://i.pstimaj.com/img/100/180x95/5dce8c5266a97cda0dd330aa"/>
        </a>
      </figure>
      <p>
        <a href="https://www.posta.com.tr/otomobiller-otoparkta-curuyor-2219648">3 Otomobiller otoparkta çürüyor</a>
      </p>
      <figure>
        <a href="https://www.posta.com.tr/maymun-bakicisinin-telefonundan-siparis-verdi-2219646">
          <img src="https://i.pstimaj.com/img/100/180x95/5dce8b2566a97cda0e80b227"/>
        </a>
      </figure>
      <p>
        <a href="https://www.posta.com.tr/maymun-bakicisinin-telefonundan-siparis-verdi-2219646">4 Maymun bakıcısının telefonundan sipariş verdi</a>
      </p>
      <figure>
        <a href="https://www.posta.com.tr/adliye-onunde-ilginc-anlar-bosanmasini-boyle-kutladi-2219634">
          <img src="https://i.pstimaj.com/img/100/180x95/5dce7fd866a97cda0e80b210"/>
        </a>
      </figure>
      <p>
        <a href="https://www.posta.com.tr/adliye-onunde-ilginc-anlar-bosanmasini-boyle-kutladi-2219634">5 Adliye önünde ilginç anlar! Boşanmasını böyle kutladı</a>
      </p>
      <figure>
        <a href="https://www.posta.com.tr/8-soruda-james-gustaf-edward-le-mesurierin-olumu-2219632">
          <img src="https://i.pstimaj.com/img/100/180x95/5dce7e3666a97cd8fc29680d"/>
        </a>
      </figure>
      <p>
        <a href="https://www.posta.com.tr/8-soruda-james-gustaf-edward-le-mesurierin-olumu-2219632">6 8 soruda James Gustaf Edward Le Mesurier'in ölümü</a>
      </p>
      <figure>
        <a href="https://www.posta.com.tr/alisan-ve-buse-varoldan-2-yil-kutlamasi-2219640">
          <img src="https://i.pstimaj.com/img/100/180x95/5dce843566a97cda0e80b217"/>
        </a>
      </figure>
      <p>
        <a href="https://www.posta.com.tr/alisan-ve-buse-varoldan-2-yil-kutlamasi-2219640">7 Alişan ve Buse Varol'dan 2. yıl kutlaması</a>
      </p>
      <figure>
        <a href="https://www.posta.com.tr/silili-sarkici-mon-laferteden-ustsuz-protesto-2219633">
          <img src="https://i.pstimaj.com/img/100/180x95/5dce80a366a97cd8fb6da6e9"/>
        </a>
      </figure>
      <p>
        <a href="https://www.posta.com.tr/silili-sarkici-mon-laferteden-ustsuz-protesto-2219633">8 Şilili şarkıcı Mon Laferte'den üstsüz protesto</a>
      </p>
      <figure>
        <a href="https://www.posta.com.tr/istanbulda-3-kisinin-cesedi-bulundu-siyanur-tespit-edildi-2219487">
          <img src="https://i.pstimaj.com/img/100/180x95/5dce4a7eae298b36de54c1a5"/>
        </a>
      </figure>
      <p>
        <a href="https://www.posta.com.tr/istanbulda-3-kisinin-cesedi-bulundu-siyanur-tespit-edildi-2219487">9 İstanbul'da 3 kişinin cesedi bulundu! Siyanür tespit e...</a>
      </p>
      <figure>
        <a href="https://www.posta.com.tr/mucize-doktor-11-bolum-fragmani-yayinladi-ali-icin-buyuk-bir-firsat-doguyor-2219529">
          <img src="https://i.pstimaj.com/img/100/180x95/5dce6aab66a97cd00374c96b"/>
        </a>
      </figure>
      <p>
        <a href="https://www.posta.com.tr/mucize-doktor-11-bolum-fragmani-yayinladi-ali-icin-buyuk-bir-firsat-doguyor-2219529">10 Mucize Doktor 11. bölüm fragmanı yayınladı: Ali için b...</a>
      </p>
      <figure>
        <img src="https://i.pstimaj.com/img/78/90x50/5dc9224666a97cf379703ec0"/>
      </figure>
      <p>SIRADAKİ HABER Pablo Escobar'ın bilinmeyenlerini kitapta anlattılar</p>
    </article>
  </body>
</html>