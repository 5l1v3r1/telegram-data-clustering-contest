<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10696--video-trapas-na-tiskovce-rekl-jste-mi-stefanosi-certil-ze-zverev"/>
    <meta property="og:site_name" content="Tenisový svět"/>
    <meta property="article:published_time" content="2019-11-15T11:30:00+00:00"/>
    <meta property="og:title" content="VIDEO: Trapas na tiskovce! Řekl jste mi Stefanosi? čertil ze Zverev"/>
    <meta property="og:description" content="I to se stává. Když po středeční porážce na Turnaji mistrů předstoupil Alexander Zverev před zástupce médii, jeden z novinářů jej dokonale zaskočil."/>
  </head>
  <body>
    <article>
      <h1>VIDEO: Trapas na tiskovce! Řekl jste mi Stefanosi? čertil ze Zverev</h1>
      <address>
        <time datetime="2019-11-15T11:30:00+00:00">15 Nov 2019, 11:30</time>
      </address>
      <p>
        <b>I to se stává. Když po středeční porážce na Turnaji mistrů předstoupil Alexander Zverev před zástupce médii, jeden z novinářů jej dokonale zaskočil.</b>
      </p>
      <p>„Stefanosi, minulý rok jste zde před námi stál a říkal nám, že…“ zahájil svůj dotaz novinář, kterému německý respondent skočil do řeči. Na otázky totiž odpovídal Alexander Zverev.</p>
      <p> „Řekl jste mi Stefanosi?“ tázal se překvapený Němec, jenž ještě kousal hořkou porážku 3:6 a 2:6, kterou schytal právě od řeckého protivníka.</p>
      <p>„Omlouvám se,“ reagoval za Zverevova ironického kroucení hlavou autor přeřeku, který svým nezdarem pobavil alespoň ostatní kolegy v tiskové místnosti a tenisové příznivce po celém světě.</p>
      <p>Inu, i mistr tesař se někdy utne.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FTennisTV%2Fvideos%2F2583049541816027%2F&amp;show_text=0&amp;width=380" width="380" height="475" data-service="Facebook" scrolling="no"/>
      </figure>
      <p>Zverev si po výhře nad světovou jedničkou Nadalem zkomplikoval porážkou s Tsitsipasem cestu za obhajobou loňského titulu. Postup ze skupiny má však stále ve svých rukou. Pokud dnes porazí jakýmkoliv způsobem Rusa Medveděva, bude v turnaji pokračovat dále. Za předpokladu, že v první páteční dvouhře uspěje již jistý postupující Tsitsipas nad Nadalem, bude mu ke druhému postupovému místu v Agassiho skupině večer stačit i uhraná sada.</p>
      <footer>Filip Lefenda, foto: Twitter: Wimbledon</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10666--mentalni-kouc-o-zverevovi-jeho-pristup-neni-dobry"/>
      </related>
    </article>
  </body>
</html>