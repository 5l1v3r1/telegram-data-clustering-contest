<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/na-lvivskiy-zaliznici-kerivniki-departamentu-maynili-kripto-valyutu-329749_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T11:31:00+00:00"/>
    <meta property="og:title" content="На Львівській залізниці керівники департаменту майнили криптовалюту"/>
    <meta property="og:description" content="За фактом відкрили кримінальне провадження.  "/>
  </head>
  <body>
    <article>
      <h1>На Львівській залізниці керівники департаменту майнили криптовалюту</h1>
      <h2>За фактом відкрили кримінальне провадження.  </h2>
      <address>
        <time datetime="2019-11-15T11:31:00+00:00">15 Nov 2019, 11:31</time>
      </address>
      <p>Посадові особи одного з підрозділів "Львівської залізниці" майнили криптовалюту на "фермі", яку облаштували на території підприємства, повідомив директор департаменту економічної та інформаційної безпеки АТ "Укрзалізниця" Олег Назарук.</p>
      <p>"Під час огляду приміщення, де була розташована так звана ферма, виявлено понад 100 одиниць комп'ютерного обладнання, які здійснювали генерування біткоїнів. Зазначена техніка була під'єднана до електромережі Укрзалізниці. Орієнтовна сума збитків з початку року — 1 млн грн", — розповів Назарук.</p>
      <p>Матеріали перевірки направлено до Тернопільського відділу поліції Головного управління Національної поліції в Тернопільській області. За фактом відкрито кримінальне провадження.</p>
      <p>Відповідно до Закону України "Про Національний банк України" випуск та обіг криптовалюти на території України заборонено. Орієнтовна вартість 1 біткоїна — понад 208 тис. грн.</p>
      <p>Водночас міністр цифрової трансформації України Михайло <a href="https://dt.ua/ECONOMICS/v-ukrayini-planuyut-legalizuvati-kriptovalyutu-324766_.html"><b>Федоров заявив, що планує легалізувати криптовалюту.</b></a></p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>