<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204498-nbu-sprostiv-vidachu-licenzij-nebankivskim-ustanovam-na-perekaz-koshtiv-u-grivni"/>
    <meta property="og:site_name" content="Mind UA"/>
    <meta property="article:published_time" content="2019-11-15T11:20:00+00:00"/>
    <meta property="og:title" content="НБУ спростив видачу ліцензій небанківським установам на переказ коштів у гривні"/>
    <meta property="og:description" content="Регулятор скасував обов’язок небанківської установи узгоджувати з Нацбанком внутрішні правила про переказ коштів"/>
  </head>
  <body>
    <article>
      <h1>НБУ спростив видачу ліцензій небанківським установам на переказ коштів у гривні</h1>
      <h2>Регулятор скасував обов’язок небанківської установи узгоджувати з Нацбанком внутрішні правила про переказ коштів</h2>
      <address>
        <time datetime="2019-11-15T11:20:00+00:00">15 Nov 2019, 11:20</time>
      </address>
      <p>Національний банк (НБУ) спростив порядок видачі небанківським установам ліцензії на переказ коштів в національній валюті без відкриття рахунків. Про це <a href="https://www.bank.gov.ua/news/all/poryadok-vidachi-nebankivskim-ustanovam-litsenziyi-na-perekaz-koshtiv-v-natsionalniy-valyuti-suttyevo-sproscheno">повідомляє</a> прес-служба НБУ.</p>
      <p>Регулятор скасував обов’язок небанківської установи узгоджувати з Нацбанком внутрішні правила про переказ коштів.</p>
      <p>Відтепер у пакеті документів для отримання ліцензії замість внутрішніх правил про переказ коштів подаватиметься інформаційна довідка щодо умов та порядку надання небанківською установою послуг з переказу коштів у формі опитувальника за встановленим зразком. </p>
      <p>Що стосується внутрішніх правил про переказ коштів, то вони стають документом виключно внутрішнього користування небанківської установи. Розробляється та затверджується такий документ (разом з порядком внутрішнього контролю та іншими внутрішніми документами) до початку надання послуг з переказу коштів у відповідності з оновленими вимогами до них, гармонізованими з Директивою (EU) 2015/2366 (PSD2) та Керівними принципами ЕВА.</p>
      <p>Крім того, оновлено вимоги до бізнес-плану, який подається небанківською установою до Національного банку для отримання ліцензії. </p>
      <p>Нагадаємо: сума переказів коштів в межах України <a href="https://mind.ua/news/20204132-suma-groshovih-perekaziv-u-mezhah-ukrayini-sklala-majzhe-140-mlrd-grn-za-devyat-misyaciv-2019-roku">склала майже 140 млрд грн</a> або $5,3 млрд в еквіваленті за дев’ять місяців 2019 року. </p>
      <related>
        <h4>Також читайте</h4>
        <a href="https://mind.ua/news/20204537-bofa-merrill-lynch-polipshiv-prognoz-zrostannya-vvp-ukrayini-v-2019-roci-do-38"/>
        <a href="https://mind.ua/news/20204521-zaborgovanist-bahmatyuka-pered-derzhavoyu-skladae-majzhe-30-mlrd-grn-nacbank"/>
        <a href="https://mind.ua/news/20204505-predstavniki-mvf-zustrilisya-z-kerivnictvom-nacbanku"/>
      </related>
    </article>
  </body>
</html>