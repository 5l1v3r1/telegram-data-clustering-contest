<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191115-zakon-pro-podvijne-gromadyanstvo-planuyut-pidgotuvaty-do-kintsya-2019-bodnar/"/>
    <meta property="og:site_name" content="ФАКТИ"/>
    <meta property="article:published_time" content="2019-11-15T11:17:02+00:00"/>
    <meta property="og:title" content="Закон про подвійне громадянство планують підготувати до кінця 2019 – Боднар"/>
    <meta property="og:description" content="Міністерство закордонних справ розраховує, що закон про подвійне громадянство можуть ухвалити до кінця року."/>
  </head>
  <body>
    <article>
      <h1>Закон про подвійне громадянство планують підготувати до кінця 2019 – Боднар</h1>
      <address>
        <time datetime="2019-11-15T11:17:02+00:00">15 Nov 2019, 11:17</time>
      </address>
      <p>Міністерство закордонних справ розраховує, що закон про подвійне громадянство можуть ухвалити до кінця року.</p>
      <p>За словами заступника міністра закордонних справ Василя Боднаря, законопроект про подвійне громадянство вже готують.</p>
      <p>У МЗС працюють над тим, щоб до кінця року він вже був ухвалений або принаймні завершилась його підготовка.</p>
      <p>Таку довгу підготовку Василь Боднар пояснює тим, що цей закон буде комплексним, який передбачатиме зміни до низки законів.</p>
      <p><b>Читайте:</b> <a href="https://fakty.com.ua/ua/ukraine/20191020-ukrayina-maye-uzakonyty-podvijne-gromadyanstvo-kuleba/">Україна має узаконити подвійне громадянство – Кулеба</a></p>
      <blockquote>– Потрібно вносити зміни в деякі законодавчі акти, які вже діють, і змінювати деякі положення. Це буде стосуватися не тільки самого питання про подвійне громадянство, але і деяких інших. Предметно цим займається міжвідомча група на чолі з керівництвом Офісу президента. Тобто робота триває якраз за дорученням президента, – сказав Василь Боднар.</blockquote>
      <p>Раніше міністр закордонних справ Вадим Пристайко повідомив, що влада розглядає декілька концепцій <a href="https://fakty.com.ua/ua/ukraine/20191101-vlada-rozglyadaye-dekilka-kontseptsij-zaprovadzhennya-podvijnogo-gromadyanstva-prystajko/">запровадження подвійного громадянства</a>.</p>
      <p><b>Фото:</b> <a href="https://www.facebook.com/profile.php?id=100009370612763&amp;sk=photos">Vasyl Bodnar</a></p>
    </article>
  </body>
</html>