<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Basket/OmadesBasket/A1Panathinaikos/diamantopoylos-ston-sport24-radio-103-3-giati-fovaste.5640295.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-15T11:49:00+00:00"/>
    <meta property="og:title" content="Διαμαντόπουλος στον Sport24 Radio 103.3: Γιατί φοβάστε;"/>
    <meta property="og:description" content="Ο Παντελής Διαμαντοπουλος μίλησε για τον Παναθηναϊκό την επομένη της ήττας από την Άλμπα, με τον διευθυντή του Sport24 Radio να επαναλαμβάνει πως οι ξένοι δεν τρέμουν τις ελληνικές ομάδες."/>
  </head>
  <body>
    <article>
      <h1>Διαμαντόπουλος στον Sport24 Radio 103.3: Γιατί φοβάστε;</h1>
      <h2>Ο Παντελής Διαμαντοπουλος μίλησε για τον Παναθηναϊκό την επομένη της ήττας από την Άλμπα, με τον διευθυντή του Sport24 Radio να επαναλαμβάνει πως οι ξένοι δεν τρέμουν τις ελληνικές ομάδες.</h2>
      <address><time datetime="2019-11-15T11:49:00+00:00">15 Nov 2019, 11:49</time> by <a rel="author">sport24 radio</a></address>
      <p>Ο Παντελής Διαμαντόπουλος μίλησε για το μπάσκετ του <a href="https://www.sport24.gr/Basket/OmadesBasket/A1Panathinaikos/">Παναθηναϊκού</a> που από το 2012 αποτυγχάνει στην Ευρωλίγκα και μοίρασε ευθύνες σε όλους. Ο διευθυντής του <a href="https://www.sport24radio.gr/">Sport24 Radio</a> επανέλαβε ότι πλέον οι ξένοι δεν τρέμουν τις ελληνικές ομάδες.</p>
      <p>
        <i>"Το πιο κακό πράγμα που υπάρχει αυτή τη στιγμή στο ελληνικό μπάσκετ είναι ότι συντηρείται ένα μεγάλο μέρος φιλάθλων που ακόμα ζουν με τα όνειρα των προηγούμενων ετών. Αυτό που δεν έχει αλλάξει είναι πως <a href="https://www.sport24.gr/Basket/Euroleague/eb-news/eb_panathinaikos/papapetroy-poname-pio-polu-ap-oti-pisteuei-o-kathenas.5640048.html">και οι δύο ελληνικές ομάδες δεν είναι καλά</a>.</i>
      </p>
      <p>
        <i>Διαβάζω την κριτική που γίνεται στον <a href="https://www.sport24.gr/Basket/Euroleague/eb-news/eb_panathinaikos/panathhnaikos-o-pedoylakhs-arnhthhke-na-milhsei-gia-ta-epomena-paixnidia.5640036.html">Πεδουλάκη</a>... με το που γύρισε ο Αργύρης στον <a href="https://www.sport24.gr/Basket/Euroleague/eb-news/eb_panathinaikos/panathhnaikos-arnhtiko-rekor-sthn-istoria-toy-sth-euroleague.5640003.html">Παναθηναϊκό</a> ξεκίνησε σε χρόνο ρεκόρ η γκρίνια, η μίρλα. Η αλήθεια είναι πως <a href="https://www.sport24.gr/Basket/OmadesBasket/A1Panathinaikos/panathhnaikos-almpa-giouxa-sto-hmixrono-toy-agwna.5639994.html">ο βαθμός υποστηρικτικότητας του Πεδουλάκη ήταν χαμηλότατος</a>.</i>
      </p>
      <p><i>Για αρχή, το λάθος είναι του ιδιοκτήτη της ΚΑΕ Παναθηναϊκός και του ίδιου του Πεδουλάκη που είχε βρει την ησυχία του στο Περιστέρι αλλά πίσω από την επικοινωνιακή ασπίδα, ο στρατιώτης του Παναθηναϊκού, ο Αργύρης δέχτηκε να κάτσει και πάλι στον πάγκο"</i>, είπε μεταξύ άλλων ο Παντελής Διαμαντόπουλος στον αέρα του Sport24 Radio μία ημέρα μετά την οδυνηρή <a href="https://www.sport24.gr/Basket/Euroleague/panathhnaikos-almpa-105-106-tipota-den-htan-arketo.5639727.html">ήττα των πρασίνων με 106-105 από την Άλμπα</a> στο ΟΑΚΑ.</p>
      <p>Τέλος ο Παντελής Διαμαντόπουλος επισημαίνει ότι κάποιοι φοβούνται να πουν την πραγματικότητα για τους "πράσινους": "Ο Παναθηναϊκός είναι στην Ευρωλίγκα μία αποτυχημένη ομάδα από το 2012 και μετά".</p>
      <p>
        <i>
          <b>Ακούστε αναλυτικά όσα είπε ο Παντελής Διαμαντόπουλος για τον μπασκετικό Παναθηναϊκό:</b>
        </i>
      </p>
      <figure>
        <iframe src="https://w.soundcloud.com/player/?url=https%3A//api.soundcloud.com/tracks/713188459&amp;color=%23ff5500&amp;auto_play=false&amp;hide_related=false&amp;show_comments=true&amp;show_user=true&amp;show_reposts=false&amp;show_teaser=true" width="100%" height="166" data-service="SoundCloud" scrolling="no" nowide=""/>
      </figure>
      <p> </p>
    </article>
  </body>
</html>