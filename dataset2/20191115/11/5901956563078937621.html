<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/potrosnik/clanek/uporabniki-facebooka-pozor-med-brskanjem-vas-opazujejo-248704"/>
    <meta property="og:site_name" content="Slovenske novice"/>
    <meta property="article:published_time" content="2019-11-15T11:05:00+00:00"/>
    <meta property="og:title" content="Uporabniki facebooka, pozor: med brskanjem vas opazujejo"/>
    <meta property="og:description" content="Spletni uporabnik Joshua Maddux je opozoril lastnike iphonov, da ima delovanje facebooka v sistemu ios čudno funkcijo, saj se med brskanjem po omrežju avtomatsko prižge kamera, ki med uporabo snem..."/>
  </head>
  <body>
    <article>
      <h1>Uporabniki facebooka, pozor: med brskanjem vas opazujejo</h1>
      <h2>Vsakič, ko zaženete aplikacijo, naj bi se aktivirala tudi sprednja kamera.</h2>
      <address><time datetime="2019-11-15T11:05:00+00:00">15 Nov 2019, 11:05</time> by <a rel="author">P. K.</a></address>
      <p>Spletni uporabnik <b>Joshua Maddux</b> je opozoril lastnike iphonov, da ima delovanje facebooka v sistemu <i>ios</i> čudno funkcijo, saj se med brskanjem po omrežju avtomatsko prižge kamera, ki med uporabo snema dogajanje v ozadju. Vse skupaj je odkril popolnoma naključno in z objavo na twitterju dvignil kar nekaj prahu. <br/><br/>Za kakšno napako pravzaprav gre, se je vprašal Maddux. Ali gre za resnično napako v nastavitvah, ki jih lahko sami upravljamo, ali pa za nov način pridobivanja podatkov. Kamero lahko uporabniki sistema ios v aplikaciji <i>Facebook </i>izklopijo, vendar v nekaterih različicah aplikacije, recimo v verziji 3.2.2, to ni možno.<br/><br/>Ni jasno, ali gre za napako v programski opremi ali briljantno potezo za dodatno pridobivanje najrazličnejših osebnih podatkov. Pri preizkusu je Maddux kamero obrnil stran od sebe in ta je natančno zajela prostor, v katerem je bil. </p>
      <figure>
        <iframe data-src="https://twitter.com/JoshuaMaddux/status/1193434937824702464" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Kako se odziva kamera v primeru androida, ni znano. So pa nekateri uporabniki včasih uporabljali trik in sprednjo kamero prelepili z lepilnim trakom. To pa očitno ni več rešitev, saj pri novejših različicah mobilnih telefonov brskanje po sistemu s prekrito kamero sploh ni možno. </p>
    </article>
  </body>
</html>