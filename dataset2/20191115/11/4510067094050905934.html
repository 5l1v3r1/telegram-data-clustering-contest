<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-1/pedofil-periculos-arestat-la-oradea-barbatul-este-acuzat-de-corupere-sexuala-si-act-sexual-cu-minori-in-forma-continuata-152818.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-15T11:58:00+00:00"/>
    <meta property="og:title" content="Pedofil periculos, arestat la Oradea! Bărbatul este acuzat de corupere sexuală şi act sexual cu minori în formă continuată"/>
    <meta property="og:description" content="Un orădean în vârstă de 62 ani a fost arestat preventiv de judecătorul de drepturi şi libertăţi de la Judecătoria Oradea pentru corupere sexuală, respectiv act sexual cu minori în formă continuată. Gheorghe Gârdan este acuzat de procurorii Parchetului de pe lângă Judecătoria Oradea că ar fi  abuzat sexual în mai multe rânduri de doi adolescenţi."/>
  </head>
  <body>
    <article>
      <h1>Pedofil periculos, arestat la Oradea! Bărbatul este acuzat de corupere sexuală şi act sexual cu minori în formă continuată</h1>
      <address><time datetime="2019-11-15T11:58:00+00:00">15 Nov 2019, 11:58</time> by <a rel="author" href="https://www.ebihoreanul.ro/contact/Laura%20Gal#redactia_form" target="_blank">Laura Gal</a></address>
      <figure>
        <img src="https://www.ebihoreanul.ro/modules/news/files/gardan15112019.jpg"/>
        <figcaption>foto: Facebook</figcaption>
      </figure>
      <p>Un orădean în vârstă de 62 ani a fost arestat preventiv de judecătorul de drepturi şi libertăţi de la Judecătoria Oradea pentru repetate abuzuri sexuale comise asupra unor minori.</p>
      <p>Măsura a fost dispusă, miercuri, la solicitarea procurorilor Parchetului de pe lângă Judecătoria Oradea. Potrivit propunerii de arestare formulate, orădeanul este anchetat pentru act sexual cu un minor în formă continuată (3 acte materiale) respectiv coruperea sexuală a minorilor în formă continuată, (5 acte materiale).</p>
      <p>Instanţa a respins cererea apărătorului inculpatului privind luarea măsurii controlului judiciar sau arestul la domiciliu. </p>
      <p><b>BIHOREANUL </b>a aflat că pedofilul se numeşte Gheorghe Gârdan, iar pe contul său de Facebook apar în rândul prietenilor numeroşi copii. </p>
      <p>Gârdan a fost arestat preventiv pentru o perioadă de 30 de zile, însă Gârdan are la dispoziţie 48 de ore de la pronunţare ca să conteste încheierea judecătorească.</p>
    </article>
  </body>
</html>