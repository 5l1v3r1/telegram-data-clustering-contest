<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-10-notices-issued-in-4-minute-hearing-today-at-the-last-day-of-functioning-of-cji-ranjan-gogoi-2850448.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T11:07:09+00:00"/>
    <meta property="og:title" content="CJI रंजन गोगोई के कामकाज का आखिरी दिन आज, 4 मिनट की सुनवाई में जारी किए 10 नोटिस"/>
    <meta property="og:description" content="अपने कार्यकाल के आखिरी दिन आज सीजेआई रंजन गोगोई  कोर्ट नंबर-1 में सक्सेसर एसए बोबड़े के बगल में बैठे और 10 मामलों पर नोटिस जारी किया। यहां एक नोट लिखकर उन्होंने न्यायपालिका को अपनी..."/>
  </head>
  <body>
    <article>
      <h1>CJI रंजन गोगोई के कामकाज का आखिरी दिन आज, 4 मिनट की सुनवाई में जारी किए 10 नोटिस</h1>
      <address><time datetime="2019-11-15T11:07:09+00:00">15 Nov 2019, 11:07</time> by <a rel="author">लाइव हिन्दुस्तान टीम,नई दिल्ली</a></address>
      <p>अपने कार्यकाल के आखिरी दिन आज सीजेआई रंजन गोगोई  कोर्ट नंबर-1 में सक्सेसर एसए बोबड़े के बगल में बैठे और 10 मामलों पर नोटिस जारी किया। यहां एक नोट लिखकर उन्होंने न्यायपालिका को अपनी 'स्वतंत्रता का प्रयोग करते  चुप्पी बनाए रखने' की बात कही।  भारत के निवर्तमान प्रधान न्यायाधीश रंजन गोगोई शुक्रवार को उच्चतम न्यायालय के कक्ष संख्या एक में पीठ में अंतिम बार शामिल हुए। पीठ में उनके अतिरिक्त न्यायमूर्ति एसए बोबडे भी थे, जो देश के अगले प्रधान न्यायाधीश बनने वाले हैं।</p>
      <p>इस दौरान उच्चतम न्यायालय बार एसोसिएशन के अध्यक्ष राकेश खन्ना ने बार की ओर से प्रधान न्यायाधीश के प्रति आभार व्यक्त किया। भारत के प्रधान न्यायाधीश के तौर पर न्यायमूर्ति रंजन गोगोई का कार्यकाल रविवार को समाप्त हो रहा है।</p>
      <figure>
        <iframe data-src="https://twitter.com/ANI/status/1195296367406485509?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>शीर्ष अदालत के एक अधिकारी ने बताया कि न्यायमूर्ति गोगोई राजघाट जायेंगे। वह पिछले साल प्रधान न्यायाधीश पद की शपथ ग्रहण करने के बाद भी राजघाट गये थे। न्यायमूर्ति गोगोई बाद में सभी उच्च न्यायालयों के 650 न्यायाधीशों और 15,000 न्यायिक अधिकारियों से वीडियो कांफ्रेंसिंग के माध्यम से बात करेंगे। न्यायमूर्ति गोगोई द्वारा सभी न्यायाधीशों और न्यायिक अधिकारियों को को अपना संदेश भी दिये जाने की भी उम्मीद है।<br/> </p>
    </article>
  </body>
</html>