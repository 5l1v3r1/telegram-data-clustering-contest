<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/ostannya-zustrich-klichka-z-bogdanom-mer-rozkriv-podrobici-novini-ukrajini-50053437.html"/>
    <meta property="og:site_name" content="НВ"/>
    <meta property="article:published_time" content="2019-11-15T11:05:00+00:00"/>
    <meta property="og:title" content="Просив працювати з Ткаченком. Кличко розповів про свою останню зустріч з Андрієм Богданом"/>
    <meta property="og:description" content="Мер Києва Віталій Кличко розповів в інтерв'ю Радіо НВ про свою останню зустріч з главою Офісу президента України Андрієм Богданом."/>
  </head>
  <body>
    <article>
      <h1>Просив працювати з Ткаченком. Кличко розповів про свою останню зустріч з Андрієм Богданом</h1>
      <h2>Мер Києва Віталій Кличко розповів в інтерв'ю Радіо НВ про свою останню зустріч з главою Офісу президента України Андрієм Богданом.</h2>
      <address>
        <time datetime="2019-11-15T11:05:00+00:00">15 Nov 2019, 11:05</time>
      </address>
      <p>За словами столичного голови, той просив його координувати свою роботу з нардепом, екс-гендиректором телеканалу 1+1 Олександром Ткаченком і з близьким до ОП головою девелоперської компанії SAGA Development Андрієм Вавришем.</p>
      <p>«Пан Богдан мені особисто на останній нашій зустрічі сказав, що у нього немає часу, я повинен координувати (це було ще влітку) свої дії з паном Ткаченком чи з паном Вавришем. Я задав питання: „Вибачте, будь ласка, а яку вони офіційну посаду мають? І відносно цього я вже далі зможу координувати“. Таких посад немає ні в першого, ні в другого, щоб координувати дії», — розповів Кличко.</p>
      <p>Він також підкреслив, що з Богданом його не пов’язують ніякі відносини.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatar_colors/000/010/250/original/e9e21bb7956e6f7f6e989ba3cad761c6.jpeg?stamp=1&amp;q=85"/>
      </figure>
      <p>Борис Бахтєєв<br/>Доля Кличка. Чи залишиться Київ містом?</p>
      <p>Раніше мер Києва Віталій <a href="https://nv.ua/ukr/ukraine/politics/klichko-zvinuvativ-bogdana-tkachenka-i-vavrisha-v-pidkupi-deputativ-novini-ukrajini-50047143.html">Кличко заявляв, що голова Офісу президента Андрій Богдан, близький до ОП забудовник Андрій Вавриш і нардеп, екс-гендиректор 1+1 Олександр Ткаченко пропонують політичні дивіденди депутатам Київради</a> в обмін на саботаж роботи органу.</p>
      <p>У свою чергу, Богдан звинувачує <a href="https://nv.ua/ukr/ukraine/politics/andriy-bogdan-kiyevom-keruyut-smotryashchie-novini-kiyeva-50034838.html">Кличка в тому, що той нібито не керує Києвом, а в місті всі важелі влади зосередилися в руках «смотрящих».</a></p>
      <p>У листопаді <a href="https://nv.ua/ukr/ukraine/politics/nabu-pochalo-rozsliduvannya-proti-klichka-i-yogo-zastupnikiv-novini-ukrajini-50051870.html">НАБУ відкрило кримінальне провадження</a> про можливу державну зраду і розкрадання державних коштів Віталієм Кличком і його двома заступниками при забудові столиці. <a href="https://nv.ua/ukr/ukraine/politics/klichko-pro-obvinuvachennya-v-derzhzradi-novini-ukrajini-50052564.html">Кличко назвав цей крок політичною боротьбою проти нього</a>.</p>
    </article>
  </body>
</html>