<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76621-Len-devatrocny-chlapec-konci-vysoku-skolu-Ucitelia-hovoria-ze-jeho-hlava-nasava-informacie-ako-spongia"/>
    <meta property="og:site_name" content="REFRESHER"/>
    <meta property="article:published_time" content="2019-11-15T11:32:00+00:00"/>
    <meta property="og:title" content="Len deväťročný chlapec končí vysokú školu. Učitelia hovoria, že jeho hlava nasáva informácie ako špongia"/>
    <meta property="og:description" content="Malého génia z Belgicka označujú za zázrak."/>
  </head>
  <body>
    <article>
      <h1>Len deväťročný chlapec končí vysokú školu. Učitelia hovoria, že jeho hlava nasáva informácie ako špongia</h1>
      <address><time datetime="2019-11-15T11:32:00+00:00">15 Nov 2019, 11:32</time> by <a rel="author">Alexandra Murajdová</a></address>
      <p>
        <b>Malého génia z Belgicka označujú za zázrak.</b>
      </p>
      <p>Len deväťročný chlapec z Belgicka pravdepodobne<b> onedlho získa vysokoškolský titul.</b> Ak sa to stane, bude najmladším bakalárom v histórii. Už teraz ho však bombardujú najlepšie svetové univerzity ponukami na postgraduálne štúdium, informuje <a href="https://edition.cnn.com/2019/11/14/europe/university-graduate-child-genius-scli-intl/index.html">CNN.</a></p>
      <figure>
        <img src="https://i.refresher.sk/public/alexandra-murajdova/genius_s_robotikom.jpg"/>
        <figcaption>
          <cite>instagram/ Laurent Simons</cite>
        </figcaption>
      </figure>
      <p>Laurent Simons študuje elektroniku na Technologickej univerzite v Eindhovene. Učitelia hovoria, že štúdium je skutočne náročné, no Laurent je „jednoducho neobyčajný“. O tom svedčí aj jeho IQ, ktoré je minimálne 145, <b>čo ho zaraďuje medzi géniov</b>.  </p>
      <p>Keď mal osem, dokončil strednú školu, na ktorej bol len 18 mesiacov. Na vysokej sa zdržal 9 mesiacov a v decembri má štúdium ukončiť. Malý génius dúfa, že raz bude astronautom, srdcovým chirurgom alebo rozvíjať umelé orgány.</p>
      <related>
        <a href="https://refresher.sk/60425-KVIZ-Si-mudrejsi-ako-ziak-zakladky-Zvladnes-odpovedat-na-otazky-Testovania-5"/>
      </related>
      <p>Vo svojich študijných plánoch má Laurent podľa jeho otca jasno, po získaní bakalára bude študovať elektrotechniku na doktorandskom štúdiu a popritom medicínu. Laurent by chcel odísť do Kalifornie kvôli peknému počasiu, no učitelia aj rodičia sa zhodli na tom, že <b>najlepší preňho bude Oxford.</b></p>
      <p>Učitelia ho od malička prirovnávali k Einsteinovi či Hawkingovi a tvrdili, že jeho mozog funguje ako špongia. Je teda jasné, že sa učí oveľa rýchlejšie ako rovesníci, no jeho rodičia hovoria, že si dávajú pozor, aby mal aj detstvo: „<i>Nechceme aby bol príliš vážny, vo voľnom čase môže robiť čo len chce. Musíme nájsť tú správnu hranicu medzi jeho talentom a detstvom.“ </i>Hovoria, že najradšej čas trávi so svojim psom, kamarátmi alebo hraním Minecraftu či Fortnitu. </p>
      <figure>
        <img src="https://i.refresher.sk/public/alexandra-murajdova/genius_prazdninuje.jpg"/>
        <figcaption>
          <cite>instagram/ Laurent Simons</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/41154-Pred-cestou-do-skoly-este-14rocny-Australcan-odchytil-dvojmetroveho-pytona-Nechcel-aby-sposobil-problemy-pod-autom"/>
        <a href="https://refresher.sk/34831-Ludoprazdna-krajina-a-zubar-o-deviatej-vecer-Den-v-Saudskej-Arabii-sa-nesie-v-znameni-horucavy-a-cestovania"/>
        <a href="https://refresher.sk/35395-16rocny-Josh-za-rok-vo-svojej-firme-dosiahol-obrat-295tisic-eur-Vyuzil-dieru-na-trhu-a-hotelierom-ponukol-atraktivne-ponuky"/>
        <a href="https://refresher.sk/53780-Iba-12rocny-chlapec-ukradol-mame-kreditku-a-odletel-do-exotiky-na-Bali-Po-hadke-nemal-chut-zostat-doma-a-tuzil-zazit-dobrodruzstvo"/>
        <a href="https://refresher.sk/31118-Potajomky-ziskal-stipendium-do-Anglicka-a-rodicov-postavil-pred-hotovu-vec-Slovak-Gregor-objavil-v-Britanii-lasku-k-fotografii-Rozhovor"/>
        <a href="https://refresher.sk/33352-Ako-prebieha-zmena-12rocneho-chlapca-na-20rocneho-muza-Takmer-9-rokov-trvajuci-Hugov-projekt-ti-to-ukaze"/>
        <a href="https://refresher.sk/42858-12rocny-chlapec-ukradol-auto-rodicom-a-presiel-1300-kilometrov-napriec-Australiou-Zastavili-ho-az-policajti-ked-si-vsimli-poskodeny-naraznik"/>
        <a href="https://refresher.sk/35112-11rocny-chlapec-vie-balit-slecny-lepsie-ako-priemerny-muz-Stacilo-sa-mu-usmiat-a-cislo-mal-vo-vrecku"/>
      </related>
    </article>
  </body>
</html>