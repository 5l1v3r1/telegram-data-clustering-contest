<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/v-balakliyi-na-terytoriyi-vijskovogo-arsenalu-stalos-kilka-vybuhiv-foto-video/"/>
    <meta property="og:site_name" content="VARTA1"/>
    <meta property="article:published_time" content="2019-11-15T11:47:35+00:00"/>
    <meta property="og:title" content="В Балаклії на території військового арсеналу сталось кілька вибухів (фото, відео)"/>
    <meta property="og:description" content="В Балаклії на території військового арсеналу сталось кілька вибухів (фото, відео)"/>
  </head>
  <body>
    <article>
      <h1>В Балаклії на території військового арсеналу сталось кілька вибухів (фото, відео)</h1>
      <address>
        <time datetime="2019-11-15T11:47:35+00:00">15 Nov 2019, 11:47</time>
      </address>
      <p>Post Views: 141</p>
      <p>Сьогодні, 15 листопада у містечку Балаклії, Харківської області прогриміли кілька вибухів. Про це повідомили користувачі в соціальних мережах.</p>
      <p>За інформацією Сергія Черепахи, ексначальника районного ДСНС, відбуваються поодинокі вибухи на території арсеналу, розліт уламків 20-30 метрів, горить трава.</p>
      <p>Мер міста Іван Столбовий підтвердив інформацію, одиничні вибухи сталися на території військового арсеналу. Зараз він з’ясовує із військовою частиною, що сталося.</p>
      <figure>
        <img src="https://varta1.com.ua/wp-content/uploads/2019/11/6.jpg"/>
      </figure>
      <p>Станом на 15.40 відповідне відео з’явилось на офіційному каналі Telegram Президента України.</p>
      <p>ОНОВЛЕНО: На сайті Міноборони повідомлення про планові вибухи, начебто утилізацію боєприпасів.</p>
      <p>“Сьогодні, о 14:28, за повідомленням чергового Центральної артилерійської бази забезпечення боєприпасами, на технічній території, де з метою утилізації залишків боєприпасів та їхніх елементів, які не можна транспортувати, з урахуванням всіх заходів безпеки, здійснювалось встановленим порядком планове знищення залишків боєприпасів та їхніх елементів у спеціально обладнаному для цього місці – котловані, пролунало близько 20 вибухів. Для забезпечення безпеки проведення утилізації було задіяно черговий пожежний підрозділ військової частини. На даний час на технічній території військової частини проводяться заходи щодо впорядкування місця проведення робіт з утилізації залишків боєприпасів та їхніх елементів.” – повідомили на офіційному сайті відомства,</p>
      <p>Також зазначили, що місцевим мешканцям та об’єктам інфраструктури нічого не загрожує. Сховища боєприпасів у безпеці.</p>
      <figure>
        <iframe src="https://www.youtube.com/embed/vS4mB7XrNlc" width="640" height="360" data-service="Youtube" scrolling="no"/>
      </figure>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>