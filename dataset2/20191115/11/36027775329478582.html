<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/15/jerar-depardye-poyi-kalon-majmuasini-ziyorat-qildi/?utm_source=daryo"/>
    <meta property="og:site_name" content="Daryo"/>
    <meta property="article:published_time" content="2019-11-15T11:26:00+00:00"/>
    <meta property="og:title" content="Jerar Depardye “Poyi Kalon” majmuasini ziyorat qildi"/>
    <meta property="og:description" content="Taniqli fransuz aktyori va O‘zbekistonning Fransiyadagi turizm elchisi etib tayinlangan"/>
  </head>
  <body>
    <article>
      <h1>Jerar Depardye “Poyi Kalon” majmuasini ziyorat qildi</h1>
      <address>
        <time datetime="2019-11-15T11:26:00+00:00">15 Nov 2019, 11:26</time>
      </address>
      <p>Taniqli fransuz aktyori va O‘zbekistonning Fransiyadagi turizm elchisi <a href="https://daryo.uz/2019/11/11/jerar-depardye-ozbekistonning-fransiyadagi-turizm-elchisi-etib-tayinlandi/">etib tayinlangan</a> Jerar Depardye mamlakatga ijodiy tashrifi davomida Buxoro viloyatiga bordi. Bu haqda Buxoro viloyati Turizmni rivojlantirish departamenti axborot xizmati <a href="https://telegra.ph/XUSH-KELDING-BUXOROGA-JERAR-DEPARDYE-11-14">xabar berdi</a>.</p>
      <figure>
        <img src="https://s.daryo.uz/wp-content/uploads/2019/11/27344aef2add95300135a-680x453.jpg"/>
        <figcaption>Foto: Buxoro viloyati Turizmni rivojlantirish departamenti axborot xizmati</figcaption>
      </figure>
      <p>Fransuz telekanallarida videoroliklar tayyorlash orqali sayyohlik potensialini oshirish va O‘zbekistonning ijobiy imijini targ‘ib qilishni maqsad qilgan Turizmni rivojlantirish davlat qo‘mitasi B-Tween fransuz ishlab chiqarish kompaniyasi bilan birgalikda Paris Premiere telekanali uchun “Ipak yo‘li” hujjatli filmini tayyorlash rejasini ishlab chiqqan edi. Mazkur filmda fransuz aktyori Jerar Depardye bosh rolni ijro etishi ko‘zda tutilgan bo‘lib, O‘zbekiston haqidagi hujjatli film suratga olish ishlari uchun aktyor Buxoroga keldi.</p>
      <figure>
        <img src="https://s.daryo.uz/wp-content/uploads/2019/11/d229fa3a8d3aab0129f29-680x453.jpg"/>
        <figcaption>Foto: Buxoro viloyati Turizmni rivojlantirish departamenti axborot xizmati</figcaption>
      </figure>
      <p>Mashhur aktyor Buxoro shahar hokimi Karim Kamolov tomonidan Kogon temir yo‘l vokzalida karnay-surnay sadolari ostida tantanali kutib olindi.</p>
      <p>
        <b>Mavzuga doir: </b>
        <a href="https://daryo.uz/2019/11/07/jerar-depardye-ozbekistonga-keldi-islom-svilizatsiyasi-markazida-u-bilan-uchrashuv-bolib-otdi/">Jerar Depardye O‘zbekistonga keldi. Islom sivilizatsiyasi markazida u bilan uchrashuv bo‘lib o‘tdi</a>
      </p>
      <p>Aktyor “Poyi Kalon” majmuasida bo‘lib, ushbu madaniy meros obyektini tomosha qildi.</p>
      <figure>
        <img src="https://s.daryo.uz/wp-content/uploads/2019/11/e85626ce8a8ca31de75ca-680x313.jpg"/>
        <figcaption>Foto: Buxoro viloyati Turizmni rivojlantirish departamenti axborot xizmati</figcaption>
      </figure>
      <p>Shundan so‘ng restoranlarning birida Buxoroning “Sofi osh”ini tayyorlash mahorat darsida ham ishtirok etdi.</p>
      <p>“Viloyatingiz obidalarining qadimiy bejirim qiyofasi bilan tanishish barobarida xalqingizni mehmondo‘stligiga yana bir karra amin bo‘ldim, ayniqsa, buxorocha ohanglar sehri va milliy shirinliklaru xushta’m choy va totli mevalar meni maftun etganini alohida ta’kidlab o‘tishim zarur”, – deydi aktyor.</p>
      <figure>
        <img src="https://s.daryo.uz/wp-content/uploads/2019/11/35f31338ec50317302b17-680x453.jpg"/>
        <figcaption>Foto: Buxoro viloyati Turizmni rivojlantirish departamenti axborot xizmati</figcaption>
      </figure>
      <figure>
        <img src="https://s.daryo.uz/wp-content/uploads/2019/11/7f3cbb768b50f9dafa95f-680x453.jpg"/>
        <figcaption>Foto: Buxoro viloyati Turizmni rivojlantirish departamenti axborot xizmati</figcaption>
      </figure>
      <p><b>Mavzuga doir:</b> <a href="https://daryo.uz/2019/11/13/toshkentda-turistik-brend-elchilari-xalqaro-forumi-otkaziladi/">Toshkentda turistik brend elchilari xalqaro forumi o‘tkaziladi</a></p>
    </article>
  </body>
</html>