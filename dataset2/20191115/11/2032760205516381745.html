<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89703"/>
    <meta property="og:site_name" content="Denník politika"/>
    <meta property="article:published_time" content="2019-11-15T11:35:11+00:00"/>
    <meta property="og:title" content="Video: Voda v Benátkach opäť stúpa, Námestie svätého Marka bolo zatopené až po kolená"/>
    <meta property="og:description" content="15.11.2019 (Webnoviny.sk) – Voda v Benátkach opäť stúpa, a to len tri dni po tom, čo historické talianske mesto zažilo najhoršie záplavy za posledných viac než 50 rokov. Hladina vody by mala v piatok podľa predpovedí dosiahnuť 160 centimetrov, čo je vysoko nad normálom. Známe Námestie svätého Marka bolo v ranných hodinách až po kolená zatopené vodou."/>
  </head>
  <body>
    <article>
      <h1>Video: Voda v Benátkach opäť stúpa, Námestie svätého Marka bolo zatopené až po kolená</h1>
      <address><time datetime="2019-11-15T11:35:11+00:00">15 Nov 2019, 11:35</time> by <a rel="author">Webnoviny</a></address>
      <p>15.11.2019 (Webnoviny.sk) – Voda v Benátkach opäť stúpa, a to len tri dni po tom, čo historické talianske mesto zažilo najhoršie záplavy za posledných viac než 50 rokov. Hladina vody by mala v piatok podľa predpovedí dosiahnuť 160 centimetrov, čo je vysoko nad normálom. Známe Námestie svätého Marka bolo v ranných hodinách až po kolená zatopené vodou.</p>
      <p>Hladina vody v Benátkach v utorok dosiahla úroveň 187 centimetrov nad hladinou mora, čiže bola druhá najvyššia v histórii záznamov. Talianska vláda následne v zaplavenom meste vyhlásila mimoriadny stav s cieľom pomôcť rýchlo zabezpečiť finančné zdroje na nápravu škôd.</p>
      <p><b>Zobraziť fotogalériu k článku:</b><br/>Benátky sa ocitli pod vodou (fotografie)</p>
      <p>Starosta Benátok povedal, že škody sa odhadujú na „<i>stovky miliónov eur</i>„. Historicky najvyššiu hladinu, konkrétne 198 centimetrov, namerali v Benátkach v roku 1966.</p>
      <p>Viac k témam: <a href="https://www.webnoviny.sk/tag/benatky/"><u>Benátky</u></a><br/>Zdroj: Webnoviny.sk – <a href="https://www.webnoviny.sk/video-voda-v-benatkach-opat-stupa-namestie-svateho-marka-bolo-zatopene-az-po-kolena/"><u>Video: Voda v Benátkach opäť stúpa, Námestie svätého Marka bolo zatopené až po kolená</u></a> © SITA Všetky práva vyhradené.</p>
    </article>
  </body>
</html>