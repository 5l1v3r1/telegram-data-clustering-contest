<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89707"/>
    <meta property="og:site_name" content="Denník politika"/>
    <meta property="article:published_time" content="2019-11-15T11:35:18+00:00"/>
    <meta property="og:title" content="Severná Kórea dala Soulu ultimátum, vyhráža sa strhnutím hotelov v Diamantových horách"/>
    <meta property="og:description" content="15.11.2019 (Webnoviny.sk) – Severná Kórea dala Južnej Kórei ultimátum, že strhne všetky hotely a ďalšie zariadenia postavené Juhokórejčanmi v letovisku v Diamantových horách, pokiaľ budú naďalej ignorovať ich požiadavky, aby prišli a vypratali ich. Stanovisko prichádza len niekoľko týždňov po tom, čo letovisko navštívil severokórejský líder Kim Čong-un a nariadil zbúranie tamojších stavieb, ktoré označil za „zašlé“ a postrádajúce národný charakter. Zároveň vyhlásil, že Sever si miesto obnoví po svojom."/>
  </head>
  <body>
    <article>
      <h1>Severná Kórea dala Soulu ultimátum, vyhráža sa strhnutím hotelov v Diamantových horách</h1>
      <address><time datetime="2019-11-15T11:35:18+00:00">15 Nov 2019, 11:35</time> by <a rel="author">Webnoviny</a></address>
      <p>15.11.2019 (Webnoviny.sk) – Severná Kórea dala Južnej Kórei ultimátum, že strhne všetky hotely a ďalšie zariadenia postavené Juhokórejčanmi v letovisku v Diamantových horách, pokiaľ budú naďalej ignorovať ich požiadavky, aby prišli a vypratali ich. Stanovisko prichádza len niekoľko týždňov po tom, čo letovisko navštívil severokórejský líder Kim Čong-un a nariadil zbúranie tamojších stavieb, ktoré označil za „<i>zašlé</i>“ a postrádajúce národný charakter. Zároveň vyhlásil, že Sever si miesto obnoví po svojom.</p>
      <p>Dôvodom týchto krokov je pravdepodobne frustrácia Pchjongjangu z toho, že Soul nechce porušiť medzinárodné sankcie a obnoviť zájazdy do oblasti. Sever doteraz odmietol všetky návrhy Juhu, aby o veci viedli rokovania alebo mohli vyslať delegáciu, ktorá by miesto preskúmala.</p>
      <p>Letovisko bolo v minulosti považované za symbol spolupráce medzi Pchjongjangom a Soulom. Juh zájazdy do oblasti zrušil v roku 2008, keď tam severokórejský vojak zastrelil juhokórejského turistu.</p>
      <p>Viac k témam: <a href="https://www.webnoviny.sk/tag/hotely/"><u>hotely</u></a>, <a href="https://www.webnoviny.sk/tag/juzna-korea/"><u>Južná Kórea</u></a><br/>Zdroj: Webnoviny.sk – <a href="https://www.webnoviny.sk/severna-korea-dala-soulu-ultimatum-vyhraza-sa-strhnutim-hotelov-v-diamantovych-horach/"><u>Severná Kórea dala Soulu ultimátum, vyhráža sa strhnutím hotelov v Diamantových horách</u></a> © SITA Všetky práva vyhradené.</p>
    </article>
  </body>
</html>