<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_zaprovadili-rusifikovanij-pravopis/938301"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T11:03:00+00:00"/>
    <meta property="og:title" content="Запровадили русифікований правопис"/>
    <meta property="og:description" content="Новий український правопис запровадили у шкільне навчання 15 листопада 1946-го. Він був ще більш наближений до російського, ніж правопис 1933-го. Ідея корекції виникла 1942-го, коли нацисти сплюндрували Україну. Із пропозицією до АН УРСР звернувся уряд. Тоді всі українські наукові ..."/>
  </head>
  <body>
    <article>
      <h1>Запровадили русифікований правопис</h1>
      <address><time datetime="2019-11-15T11:03:00+00:00">15 Nov 2019, 11:03</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/gallery/938/938301_1_w_1200.jpg?v=0"/>
        <figcaption>Обговорення проекту українського правопису у селищі Помірки під Харковом. Присутні П. Тичина, М. Рильський, М. Бажан, Л. Булаховський, Ю. Яновський та інші<cite>Автор: movahistory.org.ua</cite></figcaption>
      </figure>
      <p>Новий український правопис запровадили у шкільне навчання <b>15 листопада 1946-го</b>. Він був ще більш наближений до російського, ніж правопис 1933-го.</p>
      <p>Ідея корекції виникла 1942-го, коли нацисти сплюндрували Україну. Із пропозицією до АН УРСР звернувся уряд. Тоді всі українські наукові установи діяли в Уфі - столиці Башкирії, пише <a href="http://uahistory.com/topics/events/9593?fbclid=IwAR1QvVvktIFwKR3AY37VdczZjA32JIXI5mIFcttVfAdLCTaIMjH5oX1SrhQ">Ua History.</a></p>
      <p>Роботу над новим правописом доручили академіку <b>Леоніду Булаховському</b>. Відредагував його мовознавець <b>Ілля Кириченко</b>. Перед ними ставили завдання "забезпечити єдність із правописами братніх народів Радянського Союзу, особливо — російського". Це стосувалося пунктуації, правопису великих і малих літер, написання слів разом і окремо, переносів.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_avtoriv-ukrayinskogo-slovnika-zvinuvatili-v-nacionalizmi/931303"/>
      </related>
      <p>У селі Помірки на Харківщині у воєнній обстановці 1943-го відбулася нарада правописної комісії під головуванням голови Ради Народних комісарів УРСР <b>Микити Хрущова</b>. Був присутній також секретар ЦК КП(б)У з пропаганди <b>Костянтин Литвин</b>.</p>
      <p>В обговоренні проекту взяли участь: <b>Микола Бажан</b>, <b>Павло Тичина</b>, <b>Юрій Яновський</b>, <b>Максим Рильський</b>. Його схвалиди, але жодної пропозиції українських науковців не прийняли. Затвердження доручили Народному комісарові освіти УРСР Павлу Тичині.</p>
      <p>У примітках зазначили, що в алфавіті була відсутня буква Ґ. Апострофу в алфавіту не було і на розміщення слів у словнику він не впливав.</p>
      <p>"Правопис української мови" видали мільйонним накладом як підручник і запровадили в освіту посеред навчального року. Українці називали його російсько-російським.</p>
      <blockquote>На початку 1930-х в УРСР почалась русифікація. Репресіями проти українських діячів керував радянський управлінець Павло Постишев. Він оголосив боротьбу з націоналістами. Заявив, що українську намагались віддалити від російської. <a href="https://gazeta.ua/articles/history/_ukrayinskij-pravopis-nablizili-do-rosijskogo/925796">5 вересня 1933-го в УРСР провели реформу правопису</a>. Таким чином українську мову спробували наблизити до російської.</blockquote>
    </article>
  </body>
</html>