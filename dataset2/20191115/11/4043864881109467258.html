<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/15/7232055/"/>
    <meta property="og:site_name" content="Українська правда"/>
    <meta property="article:published_time" content="2019-11-15T11:02:08+00:00"/>
    <meta property="og:title" content="Порошенко не прийшов на допит у Військову прокуратуру"/>
    <meta property="og:description" content="Експрезидент Петро Порошенко не прийшов на допит у Головну військову прокуратуру у “справі Іловайська”."/>
  </head>
  <body>
    <article>
      <h1>Порошенко не прийшов на допит у Військову прокуратуру</h1>
      <address>
        <time datetime="2019-11-15T11:02:08+00:00">15 Nov 2019, 11:02</time>
      </address>
      <p>Експрезидент Петро Порошенко не прийшов на допит у Головну військову прокуратуру у "справі Іловайська".</p>
      <p><b>Джерело:</b> <a href="https://t.me/LeshchenkoS/555">телеграм-канал</a> екснардепа Сергія Лещенка, <a href="https://blogs.pravda.com.ua/authors/golovan/5dce5d2af279e/">блог адвоката</a> Порошенка Ігоря Голованя на УП</p>
      <p><b>Пряма мова Лещенка:</b> "Порошенка чекали на допит як свідка на 10 ранку 15 листопада, але за викликом до прокурора не з’явився".</p>
      <p><b>Деталі:</b> За даними Лещенка, Порошенка повторно викликали на допит на 10 ранку 19 листопада.<br/><br/>У свою чергу Головань заявив, що Порошенко жодних викликів на допит "на п'ятницю у справі про іловайську трагедію" не отримував.</p>
      <p>Адвокат також нагадав, що на 15 листопада заплановане пленарне засідання Верховної Ради.<br/><br/>За словами Голованя, Порошенко готовий надати власноручні показання, про що повідомили  працівників прокуратури.</p>
      <p>
        <b>Знати більше:</b>
        <i>
          <b>
            <a href="https://www.pravda.com.ua/articles/2019/07/24/7221841/"> Допит без черги. Чому Порошенко раптово нагрянув у ДБР</a>
          </b>
        </i>
      </p>
      <p><b>Передісторія</b>: </p>
      <ul>
        <li>19 травня 2019 року екс-заступник глави АП часів Януковича Андрій Портнов <a href="https://www.pravda.com.ua/news/2019/05/19/7215465/">повідомив </a>про повернення в Україну, після чого почав <a href="https://www.pravda.com.ua/news/2019/05/21/7215622/">подавати </a>до Державного бюро розслідувань заяви зі звинуваченнями п’ятого президента України Петра Порошенка у скоєнні злочинів.</li>
        <li>Наразі ДБР веде щонайменше 13 кримінальних проваджень, в яких фігурує Порошенко. Більша частина з них була відкрила за заявам Портнова.</li>
        <li>17 вересня суд за клопотанням ДБР <a href="https://www.pravda.com.ua/news/2019/09/17/7226542/">наклав арешт</a> на все нерухоме майно і корпоративні права заводу "Кузня на Рибальському", який раніше належав Порошенку. </li>
        <li>Справу стосовно "Кузні на Рибальському" також відкрили після заяви <a href="https://www.pravda.com.ua/news/2019/05/24/7216040/">Портнова</a>. За його версією, Порошенко розкрадав бюджетні кошти через "Кузню", а потім відмив незаконні доходи, провівши продаж заводу через офшори.</li>
        <li>21 вересня п'ятий президент України заявив, що у діючої влади <a href="https://www.pravda.com.ua/news/2019/09/21/7226983/">не вийде "запроторити Порошенка".</a></li>
        <li>23 вересня Порошенко <a href="https://www.pravda.com.ua/news/2019/09/27/7227502/">приходив на допит</a> до Національного антикорупційного бюро.</li>
        <li>2 жовтня ЗМІ повідомили, що Генпрокуратура готує <a href="https://www.pravda.com.ua/news/2019/10/2/7227909/">підозру Порошенку </a>за статтею про зловживання владою.</li>
      </ul>
      <footer>Ірина Балачук, УП</footer>
      <related>
        <a href="https://www.pravda.com.ua/news/2019/11/15/7232045/"/>
        <a href="https://www.pravda.com.ua/news/2019/11/15/7232006/"/>
        <a href="https://www.pravda.com.ua/podcasts/5dc0510f45f34/2019/11/14/7231905/"/>
      </related>
    </article>
  </body>
</html>