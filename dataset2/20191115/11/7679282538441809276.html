<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-vvs-laxman-day-night-test-challenging-for-ravichandran-ashwin-ravindra-jadeja-2850469.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T11:05:41+00:00"/>
    <meta property="og:title" content="अश्विन, जडेजा के लिए चुनौतीपूर्ण होगा डे-नाइट टेस्ट, लक्ष्मण ने बताई वजह"/>
    <meta property="og:description" content="भारत और बांग्लादेश की टीमें को दो मैचों की टेस्ट सीरीज खेलनी हैं जिसका पहला मैच इस समय इंदौर के होल्कर स्टेडियम में खेला जा रहा है, लेकिन सभी की नजरें कोलकाता में होने वाले दूसरे टेस्ट पर हैं क्योंकि..."/>
  </head>
  <body>
    <article>
      <h1>अश्विन, जडेजा के लिए चुनौतीपूर्ण होगा डे-नाइट टेस्ट, लक्ष्मण ने बताई वजह</h1>
      <address><time datetime="2019-11-15T11:05:41+00:00">15 Nov 2019, 11:05</time> by <a rel="author">एजेंसी,नई दिल्ली</a></address>
      <p>भारत और बांग्लादेश की टीमें को दो मैचों की टेस्ट सीरीज खेलनी हैं जिसका पहला मैच इस समय इंदौर के होल्कर स्टेडियम में खेला जा रहा है, लेकिन सभी की नजरें कोलकाता में होने वाले दूसरे टेस्ट पर हैं क्योंकि यह भारत का दिन-रात का पहला टेस्ट मैच होगा।</p>
      <p>भारत के पूर्व बल्लेबाज वीवीएस लक्ष्मण को लगता है कि दिन-रात प्रारूप का टेस्ट मैच भारत के दो प्रमुख स्पिनरों- रविचंद्रन अश्विन और रवींद्र जडेजा के लिए चुनौतीपूर्ण होगा।</p>
      <p>लक्ष्मण ने कहा, “गुलाबी गेंद से तेज गेंदबाजों के लिए सीम चुनौतीपूर्ण रहेगी, खासकर उन तेज गेंदबाजों के लिए उनका काबिलियत गेंद को लगातार सीम के बूते टप्पा खिलाना है। उन्हें हवा में स्विंग नहीं मिलेगी लेकिन उन्हें परिस्थतियों से मदद मिलने की उम्मीद होगी।”</p>
      <p>लक्ष्मण ने कहा, “स्पिनर चाहेंगे कि गेंद की चमक जल्दी से खत्म हो जाए लेकिन गुलाबी गेंद पर अतिरिक्त परत होती है जो मुझे लगता है कि स्पिनरों के लिए मददगार नहीं होगी, ऐसे में अश्विन और जडेजा को चुनौतियों का सामना करना पड़ सकता है। एक और चुनौती ओस की होगी क्योंकि वनडे मैचों में दूसरी पारी में स्पिनरों को परेशानी होती है। इसलिए टेस्ट में भी गेंद गीली होने के कारण स्पिनरों को गेंद को पकड़ने में परेशानी आएगी।”</p>
    </article>
  </body>
</html>