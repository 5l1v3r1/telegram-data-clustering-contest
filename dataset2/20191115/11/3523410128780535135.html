<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640081/%D8%B4%D8%A7%D9%87%D8%AF-%D8%A7%D8%B4%D8%BA%D8%A7%D9%84%DA%AF%D8%B1%DB%8C-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D9%85%DB%8C%D8%A7%D8%AF%DB%8C%D9%86-%D9%86%D9%81%D8%AA%DB%8C-%D9%87%D8%B3%D8%AA%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T11:23:00+00:00"/>
    <meta property="og:title" content="شاهد اشغالگری آمریکا در میادین نفتی هستیم"/>
    <meta property="og:description" content="نشست شورای امنیت سازمان ملل برای بررسی اوضاع سوریه با انتقاد دمشق از اشغالگری آمریکا همراه بود."/>
  </head>
  <body>
    <article>
      <h1>
        <a href="https://www.bultannews.com/fa/news/640081/%D8%B4%D8%A7%D9%87%D8%AF-%D8%A7%D8%B4%D8%BA%D8%A7%D9%84%DA%AF%D8%B1%DB%8C-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D9%85%DB%8C%D8%A7%D8%AF%DB%8C%D9%86-%D9%86%D9%81%D8%AA%DB%8C-%D9%87%D8%B3%D8%AA%DB%8C%D9%85">شاهد اشغالگری آمریکا در میادین نفتی هستیم</a>
      </h1>
      <h2>نشست شورای امنیت سازمان ملل برای بررسی اوضاع سوریه با انتقاد دمشق از اشغالگری آمریکا همراه بود.</h2>
      <address><time datetime="2019-11-15T11:23:00+00:00">15 Nov 2019, 11:23</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از شبکه تلویزیونی الاخباریه سوریه، بشار جعفری، نماینده دائم سوریه در سازمان ملل در نشست شورای امنیت برای بررسی اوضاع سوریه گفت: ما شاهد اشغالگری آمریکا و سیطره مسلحانه این کشور بر میادین نفتی سوریه هستیم.</p>
      <p>وی افزود: کشور‌های عضو شورای امنیت باید به حفظ حاکمیت و تمامیت ارضی سوریه پایببند باشند. ما خواهان حمایت از تلاش‌های دولت سوریه در زمینه مبارزه با تروریسم هستیم.</p>
      <p>جعفری تأکید کرد: سطح نفاق در شورای امنیت به حدی رسیده است که برخی از اعضای آن، خود را فقط به خاطر کشتن ابوبکر بغدادی، سرکرده داعش قهرمان جلوه می‌دهند.</p>
      <p>نماینده سوریه در ادامه گفت: ما خواهان لغو فوری تحریم‌های اقتصادی علیه ملت سوریه هستیم و این تحریم‌ها را تروریسم اقتصادی علیه ملت سوریه می‌دانیم.</p>
      <p>نماینده چین در سازمان ملل نیز در نشست ویژه شورای امنیت، با تاکید بر اینکه پکن خواهان لغو تحریم‌ها علیه سوریه و کمک‌های بیشتر به آوارگان در جهت بازگشت آنهاست، گفت: در پیش گرفتن یک رویکرد اقتصاد و سیاست محور می‌تواند به صلح پایدار در سوریه بینجامد.</p>
    </article>
  </body>
</html>