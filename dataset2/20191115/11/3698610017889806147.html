<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/zelenskiy-obgovoriv-z-tuskom-realizaciyu-domovlenostey-mizh-ukrayinoyu-ta-yes-329755_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T11:58:00+00:00"/>
    <meta property="og:title" content="Зеленський обговорив з Туском реалізацію домовленостей між Україною та ЄС"/>
    <meta property="og:description" content="Туск в черговий раз підтримав Україну."/>
  </head>
  <body>
    <article>
      <h1>Зеленський обговорив з Туском реалізацію домовленостей між Україною та ЄС</h1>
      <h2>Туск в черговий раз підтримав Україну.</h2>
      <address>
        <time datetime="2019-11-15T11:58:00+00:00">15 Nov 2019, 11:58</time>
      </address>
      <p>Під час телефонної розмови президент України Володимир Зеленський і президент Європейської ради Дональд Туск обговорили реалізацію домовленостей 21-го саміту Україна - ЄС. На Банковій стверджують, що Туск відзначив активізацію реформ в Україні, зокрема щодо виконання Угоди про асоціацію з Євросоюзом, розповіли в Офісі президента в п'ятницю.</p>
      <p>"Окремою темою розмови була енергетична безпека в Європі та ситуація з реалізацією проекту "Північний потік – 2". Співрозмовники погодилися щодо важливості безумовного дотримання всіма державами – членами Європейського Союзу енергетичного законодавства ЄС", - йдеться в <a href="https://president.gov.ua/news/prezident-ukrayini-proviv-telefonnu-rozmovu-z-donaldom-tusko-58345">повідомленні</a> Банковій.</p>
      <p>Зеленський подякував Туску за вагому особисту роль у розвитку співробітництва між Україною та ЄС.</p>
      <p>"Зі свого боку Дональд Туск запевнив у своїй незмінній підтримці суверенітету й територіальної цілісності України, а також реформ у нашій державі", - додали в Офісі Зеленського.</p>
      <p>Напередодні Т<a href="https://dt.ua/POLITICS/tusk-nazvav-putinsku-rosiyu-strategichnoyu-problemoyu-vsiyeyi-yevropi-329604_.html"><b>уск назвав путінську Росію стратегічною проблемою Європи</b></a>. Він в черговий раз повторив, що не буде суверенної Європи без незалежної України, а тверда і послідовна позиція ЄС щодо Росії стала першим, настільки ясним і недвозначним виразом європейського суверенітету.</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>