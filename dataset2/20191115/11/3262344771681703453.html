<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33089/red-dead-redemption-2-pc-problemi-avvio-aggiornamento"/>
    <meta property="og:site_name" content="DDay.it"/>
    <meta property="article:published_time" content="2019-11-15T11:30:00+00:00"/>
    <meta property="og:title" content="Ancora problemi per Red Dead Redemption 2 su PC. Aggiornamento risolve problemi con driver Nvidia"/>
    <meta property="og:description" content="È finalmente disponibile al download un importante aggiornamento di Red Dead Redemption 2 per PC che risolve alcune problematiche legate all’avvio del gioco."/>
  </head>
  <body>
    <article>
      <h1>Ancora problemi per Red Dead Redemption 2 su PC. Aggiornamento risolve problemi con driver Nvidia</h1>
      <h2>È finalmente disponibile al download un importante aggiornamento di Red Dead Redemption 2 per PC che risolve alcune problematiche legate all’avvio del gioco.</h2>
      <address><time datetime="2019-11-15T11:30:00+00:00">15 Nov 2019, 11:30</time> by <a rel="author">Riccardo Danzo</a></address>
      <p>In seguito al rilascio di Red Dead Redemption 2 per PC, avvenuto lo scorso 5 novembre, molti videogiocatori hanno riscontrato dei bug importanti che, in alcuni casi, <b>non permettono l’avvio del gioco</b>.</p>
      <p>Rockstar Games si è subito messa al lavoro per risolvere le diverse problematiche relative all’avvio del gioco riscontrate dagli utenti e qualche ora fa <b>ha rilasciato un corposo aggiornamento da 2,91 GB che risolve tale problema</b> e non solo. La nuova versione del gioco, infatti, sistema anche un altro problema di <i>stuttering</i> legato all’utilizzo di alcune schede Nvidia. Nello specifico, l'azienda parla di "imprevisti" legati alle varie combinazioni di driver grafici Nvidia, schede video Nvidia e alcune CPU. </p>
      <p>"<i>Stiamo collaborando con Nvidia per risolvere definitivamente il problema in un aggiornamento futuro</i>" ha fatto sapere Rockstar Games. "<i>Potrebbero volerci un paio di giorni per eseguire i test necessari e assicurarci che l'aggiornamento risolva definitivamente il problema"</i>.</p>
      <p>Per scusarsi dei problemi appena citati, infine, Rockstar ha deciso anche di <b>regalare il Poncho Prieto</b> a chiunque giocherà a Red Dead Redemption 2 da PC questa settimana e "durante tutto il periodo delle feste".</p>
    </article>
  </body>
</html>