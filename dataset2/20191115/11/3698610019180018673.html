<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/nacbank-sprostiv-vidachu-licenziy-na-perekazi-u-grivni-329756_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T11:59:00+00:00"/>
    <meta property="og:title" content="Нацбанк спростив видачу ліцензій на перекази у гривні"/>
    <meta property="og:description" content="Небанківські установи не будуть погоджувати з регулятором внутрішні правила переказу грошових коштів."/>
  </head>
  <body>
    <article>
      <h1>Нацбанк спростив видачу ліцензій на перекази у гривні</h1>
      <h2>Небанківські установи не будуть погоджувати з регулятором внутрішні правила переказу грошових коштів.</h2>
      <address>
        <time datetime="2019-11-15T11:59:00+00:00">15 Nov 2019, 11:59</time>
      </address>
      <p>Національний банк України з сьогоднішнього дня, 15 листопада, спростив порядок видачі небанківським установам ліцензії на грошові перекази <b><a href="https://zn.ua/ECONOMICS/kurs-nbu-trend-ukrepleniya-nacvalyuty-prodolzhaetsya-336135_.html">в національній валюті</a></b> без відкриття рахунків. Про це повідомляє прес-служба НБУ.</p>
      <p>Наголошується, що регулятор скасував обов'язкове узгодження внутрішніх правил про переведення коштів.</p>
      <p>"Відтепер в пакеті документів для отримання ліцензії замість внутрішніх правил про переведення коштів буде подаватися інформаційна довідка про умови та порядок надання небанківською установою послуг з переказу коштів у формі опитувальника за встановленим зразком", - йдеться в повідомленні.</p>
      <p>У Нацбанку вважають, що така форма більш зрозуміла і прозора для заявника. Крім того, на її підготовку та обробку потрібно менше часу.</p>
      <p>Зразок такої довідки у формі опитувальника розміщений <a href="https://bank.gov.ua/supervision/licensing-nonbanking/transf-nc-oa/form">на сайті НБУ</a> в розділі "Форми документів для отримання ліцензії на переказування коштів у національній валюті без відкриття рахунків".</p>
      <p>Зміни затверджені постановою НБУ від 6 листопада №128, яке набирає чинності з 15 листопада.</p>
      <p>Повідомлялося, що <b><a href="https://dt.ua/ECONOMICS/nbu-zgoden-ne-pidvischuvati-minimalniy-rozmir-statutnogo-kapitalu-bankiv-329268_.html">НБУ підтримав законопроект про відмову від збільшення мінімального розміру статутного капіталу банків до 500 млн грн</a></b> та збереження на нинішньому рівні - 200 млн грн, що запропонували депутати.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>