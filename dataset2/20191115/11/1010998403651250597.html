<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/borisov-se-sreshtna-s-poslanika-na-sasht-v-garcija-dzhefri-piat.html"/>
    <meta property="og:site_name" content="bTV Новините"/>
    <meta property="article:published_time" content="2019-11-15T11:05:00+00:00"/>
    <meta property="og:title" content="България ще участва с 20% от капитала на терминала в Александруполис"/>
    <meta property="og:description" content="Това стана ясно на среща между Бойко Борисов и посланика на САЩ в Гърция Джефри Пиат"/>
  </head>
  <body>
    <article>
      <h1>България ще участва с 20% от капитала на терминала в Александруполис</h1>
      <h2>Това стана ясно на среща между Бойко Борисов и посланика на САЩ в Гърция Джефри Пиат</h2>
      <address>
        <time datetime="2019-11-15T11:05:00+00:00">15 Nov 2019, 11:05</time>
      </address>
      <figure>
        <video src="https://vid.btv.bg/btvnews/2019/11/15/boiko_1573813236-1.mp4"/>
      </figure>
      <p>Министър-председателят Бойко Борисов се срещна с посланика на Съединените американски щати в Гърция Джефри Пиат. Разговорът бе в рамките на Четвъртата среща на върха в Солун.</p>
      <p>Двамата обсъдиха участието на България като акционер в проекта за изграждане на терминал за втечнен природен газ до Александруполис.</p>
      <p>Българската страна е взела решение да участва с 20% в капитала на проектната компания. В момента „Булгаргаз“ прави анализ за количествата втечнен природен газ, които предстои да резервира в рамките на втората обвързваща фаза на пазарния тест.</p>
      <p>Акцент по време на срещата бе и диверсификацията на източниците и маршрутите за доставка на природен газ за България и региона на Югоизточна Европа.</p>
      <p>Борисов припомни постигнатия напредък по изграждането на газовата връзка Гърция-България, която е от стратегическо значение за гарантиране енергийната сигурност в региона.</p>
      <p>Премиерът акцентира и върху извършените от началото на 2019 г. до момента доставки на втечнен природен газ за българския пазар - 396 млн. куб. метра, в това число 182 млн. куб. метра газ с произход САЩ.</p>
    </article>
  </body>
</html>