<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_sluga-narodu-vereschuk-pro-dvoh-viklyuchenih-sogodni-voni-a-zavtra-ya/938319"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T11:22:00+00:00"/>
    <meta property="og:title" content="&quot;Слуга народу&quot; Верещук про двох виключених: &quot;Сьогодні вони, а завтра я&quot;"/>
    <meta property="og:description" content="Нардеп від &quot;Слуги народу&quot; Ірина Верещук заявила, що &quot;остаточного рішення не прийнято&quot; про виключення нардепів Анни Скороход і Антона Полякова з фракції. Про це вона сказала у кулуарах журналістам. &quot;Я не знаю, чи їх виключили, тому що було голосування, воно відбувалося підняттям рук, ..."/>
  </head>
  <body>
    <article>
      <h1>"Слуга народу" Верещук про двох виключених: "Сьогодні вони, а завтра я"</h1>
      <address><time datetime="2019-11-15T11:22:00+00:00">15 Nov 2019, 11:22</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938319_w_300.jpg?v=0"/>
        <figcaption>Верещук заявила, що не є членом партії "Слуга народу".</figcaption>
      </figure>
      <p>Нардеп від "Слуги народу" <b>Ірина Верещук</b> заявила, що "остаточного рішення не прийнято" про виключення нардепів<b> Анни Скороход</b> і <b>Антона Полякова</b> з фракції.</p>
      <p>Про це вона сказала у кулуарах журналістам.</p>
      <p>"Я не знаю, чи їх виключили, тому що було голосування, воно відбувалося підняттям рук, була лічильна комісія, але остаточного рішення не прийнято. Ми не знаємо, яка кількість людей проголосувала. Це треба розбиратися", - сказала нардеп. І додала, що "наполягатиме, щоб такі голосування носили правовий характер".</p>
      <p>Верещук заявила, що тих, кого виключили, "виконували усі покладені на них обов'язки".</p>
      <p>"Ми не голосували, коли це стосувалося кнопкодавів, а голосуємо, коли це стосується людини, яка проголосувала "проти" або по іншому себе бачить у фракції. Я хочу бачити положення, за яким ми можемо такі критерії оцінити. І я тоді буду розуміти, як тоді будуть оцінюватися мої виступи. Бо сьогодні вони, а завтра я", - заявила член фракції "Слуга народу".</p>
      <p>Також Верещук сказала, що не підтримала законопроект про ринок землі від "слуг народу".</p>
      <p>"Це законопроект <b>Миколи Сольського</b> (нардеп від "СН". - Gazeta.ua) і групи депутатів", - заявила вона.</p>
      <p>Оновлюється.</p>
    </article>
  </body>
</html>