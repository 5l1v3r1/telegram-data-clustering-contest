<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://leganerd.com/2019/11/15/la-nebulosa-dellaquila-nella-foto-del-giorno-della-nasa/"/>
    <meta property="og:site_name" content="Lega Nerd"/>
    <meta property="article:published_time" content="2019-11-15T11:51:35+00:00"/>
    <meta property="og:title" content="La Nebulosa dell’Aquila nella foto del giorno della NASA"/>
    <meta property="og:description" content="M16, questo il suo nome, è un ammasso stellare di circa 2 milioni di anni ed è una cospicua regione di formazione attiva di stelle situata nella"/>
  </head>
  <body>
    <article>
      <h1>La Nebulosa dell’Aquila nella foto del giorno della NASA</h1>
      <address><time datetime="2019-11-15T11:51:35+00:00">15 Nov 2019, 11:51</time> by <a rel="author" href="https://leganerd.com/author/newsbot15/" target="_blank">Newsbot15</a></address>
      <p>
        <i>M16, questo il suo nome, è un ammasso stellare di circa 2 milioni di anni ed è una cospicua regione di formazione attiva di stelle situata nella costellazione <a href="https://it.wikipedia.org/wiki/Serpente_(costellazione)">Serpens Cauda</a>: le sue formazioni note come i <b>Pilastri della Creazione</b> la rendono unica.</i>
      </p>
      <p>La particolarità della formazione della nebulosa nota come i <b>Pilastri della Creazione</b> o <i>Proboscidi d’Elefante</i> sono lunghe colonne di gas originate dal vento stellare proveniente dall’ammasso centrale.</p>
      <p>La <b>nebulosa</b> è attiva e la sua luminosità data dal bagliore dell’energia emessa dalle stelle giovani e calde permette di individuarla facilmente partendo dalla stella γ Scuti e spostandosi circa 3° a WSW. </p>
      <p> </p>
      <figure>
        <img src="https://leganerd.com/wp-content/uploads/2019/11/Nebaquilamap-1.jpg"/>
      </figure>
      <p> </p>
      <aside>È invisibile ad occhio nudo ma può essere vista facilmente con un telescopio o binocolo ed appare come una <b>macchia</b> chiara ed allungata circondata da un piccolissimo ammasso di stelle.</aside>
      <aside>La nebulosa fu fotografata probabilmente per la prima volta nell’agosto del 1875 da <b>Isaac Roberts</b></aside>
      <p>La nebulosa è stata scoperta a metà del ‘700 grazie alle osservazioni di <b>Philippe Loys de Chéseaux </b>che con il suo telescopio ottico era riuscito ad esplorare solo l’ammasso centrale. Qualche anno più tardi <b>Charles Messier</b> riosservò l’ammasso e lo definì come <i>intrappolato in un debole bagliore.  </i>La nebulosa fu fotografata probabilmente per la prima volta nell’agosto del 1875 da <b>Isaac Roberts</b> attraverso il telescopio del suo osservatorio privato dove individuò la presenza di nubi di gas che circondano l’ammasso specialmente nel lato sudorientale.</p>
      <p>La foto fa parte dell’astrofotografia del giorno diffusa dalla NASA.</p>
      <p> </p>
      <ul>
        <li><a href="https://apod.nasa.gov/apod/astropix.html">M16 and the Eagle Nebula</a> (apod.nasa.gov)</li>
        <li>Image Credit Martin Pugh e <a href="https://it.wikipedia.org/wiki/Nebulosa_Aquila#/media/File:Nebaquilamap.png">Roberto Mura</a></li>
      </ul>
    </article>
  </body>
</html>