<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prazsky.denik.cz/zlociny-a-soudy/slovensky-muslim-z-prahy-dostal-6-5-roku-za-obecne-ohrozeni-20191115.html"/>
    <meta property="og:site_name" content="Pražský deník"/>
    <meta property="article:published_time" content="2019-11-15T11:25:00+00:00"/>
    <meta property="og:title" content="Slovenský muslim měl chystat útok, dostal 6,5 roku za obecné ohrožení"/>
    <meta property="og:description" content="Pražský městský soud dnes vynesl rozsudek nad mužem ze Slovenska, v jehož pražském bytě policie před dvěma lety objevila chemikálie k výrobě výbušniny a návodná videa. Čelil obžalobě z přípravy teroristického útoku a z propagace hnutí směřujícího k potlačení práv a svobod člověka. Nakonec dostal trest ve výši šest a půl roku vězení a vyhoštění z Česka na neurčito. Rozsudek není pravomocný. Informovala o tom Česká televize."/>
  </head>
  <body>
    <article>
      <h1>Slovenský muslim měl chystat útok, dostal 6,5 roku za obecné ohrožení</h1>
      <address><time datetime="2019-11-15T11:25:00+00:00">15 Nov 2019, 11:25</time> by <a rel="author">Richard Šedý ,ČTK</a></address>
      <p>Muži hrozilo odnětí svobody až na 15 let, státní zástupce Martin Bílý pro něj požadoval devítiletý trest. Po celou dobu od zdržení v roce 2017 byl ve vazbě.</p>
      <p>Z usnesení Ústavního soudu, u nějž si muž na stíhání i vazbu neúspěšně stěžoval, vyplývá, že obžalovaný konvertoval v roce 2015 k islámu a že na facebookovém profilu sdílel fotografie a příspěvky, které podle kriminalistů propagovaly terorismus.</p>
      <p>Doma měl údajně nejen chemikálie k výrobě výbušniny s hromadným účinkem intenzity granátu, ale také videa k tomu, jak vyrobit bombu nebo jak výbušninu skrytě upevnit na těle a odpálit. Muž tvrdil, že má zálibu v pyrotechnice a že si chtěl pouze vyrobit rachejtle na oslavu Nového roku.</p>
      <figure>
        <img src="https://g.denik.cz/25/f1/806513-mirov-hrad-veznice-dny-evropskeho-dedictvi_denik-150-3x2.jpg"/>
      </figure>
      <aside>
        <a href="https://prazsky.denik.cz/zlociny-a-soudy/muz-obzalovany-z-pripravy-teroristickeho-utoku-zustane-ve-vazbe-20190103.html">Slovák obžalovaný z přípravy teroristického útoku zůstane ve vazbě Přečíst článek ›</a>
      </aside>
    </article>
  </body>
</html>