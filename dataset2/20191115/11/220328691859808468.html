<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/srbiya-se-zapasyava-ss-zlato-406789.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-15T11:42:44+00:00"/>
    <meta property="og:title" content="Сърбия се запасява със злато"/>
    <meta property="og:description" content="Централната банка на Сърбия за пръв път е купила 9 тона злато от международния пазар"/>
  </head>
  <body>
    <article>
      <h1>Сърбия се запасява със злато</h1>
      <address>
        <time datetime="2019-11-15T11:42:44+00:00">15 Nov 2019, 11:42</time>
      </address>
      <p>Централната банка на Сърбия за пръв път е купила 9 тона злато от международния пазар, а брутните ѝ валутни резерви са надхвърлили 14 млрд. евро.</p>
      <p>Това разкри гуверньорът Йоргованка Табакович при представянето на месечния доклад за инфлацията.</p>
      <p>"Сърбия може да се похвали с диверсификация на валутните резерви с най-качествени активи", каза Табакович, цитирана от сръбски медии.</p>
      <p>Закупеното злато се съхранява на сигурно място в централната банка на Швейцария, като защита от всякакъв риск в международната среда, посочи Табакович.</p>
      <p>Валутната институция разкри и оптимистични очаквания за икономиката на Сърбия. "Новата прогноза на Националната банка на Сърбия е, че тази година ръстът на БВП на Сърбия ще бъде 3,6%, вместо прогнозираните по-рано 3,5% и дори е възможно растежът да бъде по-голям", посочи Табакович.</p>
      <p>По думите ѝ инфлацията в страната остава ниска и стабилна и се очаква да остане такава и в бъдеще.</p>
    </article>
  </body>
</html>