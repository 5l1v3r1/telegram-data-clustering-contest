<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547428.html/%D8%A7%D8%AE%D8%A8%D8%A7%D8%B1-%D9%85%D9%86%D8%AA%D8%B4%D8%B1-%D8%B4%D8%AF%D9%87-%D8%AF%D8%B1%D9%85%D9%88%D8%B1%D8%AF-%D8%A2%D8%AA%D8%B4-%D8%B2%D8%AF%D9%86-%D8%AC%D8%A7%DB%8C%DA%AF%D8%A7%D9%87-%D9%87%D8%A7%DB%8C-%D8%B3%D9%88%D8%AE%D8%AA-%D8%AF%D8%B1-%D8%A7%D8%B3%D8%AA%D8%A7%D9%86-%D9%87%D8%A7%DB%8C-%D8%A7%D8%B5%D9%81%D9%87%D8%A7%D9%86--%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%B4%D8%B1%D9%82%DB%8C-%D9%88-%D8%AE%D9%88%D8%B2%D8%B3%D8%AA%D8%A7%D9%86-%D8%B5%D8%AD%D8%AA-%D9%86%D8%AF%D8%A7%D8%B1%D8%AF---%D9%87%DB%8C%DA%86-%D9%85%D9%88%D8%B1%D8%AF-%D8%AA%D8%AC%D9%85%D8%B9-%D9%88-%D8%A2%D8%AA%D8%B4-%D8%B2%D8%AF%D9%86-%D9%BE%D9%85%D9%BE-%D8%A8%D9%86%D8%B2%DB%8C%D9%86-%D8%AF%D8%B1-%DA%A9%D8%B4%D9%88%D8%B1-%D8%B1%D8%AE-%D9%86%D8%AF%D8%A7%D8%AF%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T11:06:00+00:00"/>
    <meta property="og:title" content="اخبار منتشر شده درمورد آتش زدن جایگاه‌های سوخت در استان‌های اصفهان، آذربایجان شرقی و خوزستان صحت ندارد / هیچ مورد تجمع و آتش زدن پمپ‌بنزین در کشور رخ نداده است"/>
    <meta property="og:description" content="یک مقام آگاه در وزارت کشور با تکذیب برخی اخبار غیررسمی درمورد بروز تجمع یا آتش زدن چند پمپ بنزین در برخی شهرها، تأکید کرد که از زمان اعلام خبر سهمیه‌بندی جدید بنزین تاکنون، هیچ موردی از این دست گزارش نشده است."/>
  </head>
  <body>
    <article>
      <h1>اخبار منتشر شده درمورد آتش زدن جایگاه‌های سوخت در استان‌های اصفهان، آذربایجان شرقی و خوزستان صحت ندارد / هیچ مورد تجمع و آتش زدن پمپ‌بنزین در کشور رخ نداده است</h1>
      <h2>یک مقام آگاه در وزارت کشور:</h2>
      <address>
        <time datetime="2019-11-15T11:06:00+00:00">15 Nov 2019, 11:06</time>
      </address>
      <p>یک مقام آگاه در وزارت کشور با تکذیب برخی اخبار غیررسمی درمورد بروز تجمع یا آتش زدن چند پمپ بنزین در برخی شهرها، تأکید کرد که از زمان اعلام خبر سهمیه‌بندی جدید بنزین تاکنون، هیچ موردی از این دست گزارش نشده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ این مقام آگاه به خبرنگار ایسنا گفت که طبق بررسی‌های انجام‌شده و اخذ اخبار دقیق از تمام استانداری‌ها، تاکنون موردی مبنی بر بروز آشوب، تجمع، درگیری و آتش زدن پمپ بنزین‌ها در هیچ نقظه‌ای از کشور گزارش نشده است.</p>
      <p>وی افزود: اخبار منتشر شده در فضای مجازی مبنی بر آتش زدن جایگاه‌های سوخت در استان‌های اصفهان، آذربایجان شرقی، خوزستان و دیگر مناطق کشور صحت ندارد و این اخبار توسط برخی اکانت‌های خارجی در حال انتشار در توئیتر و فضای مجازی است و انتشار این اخبار با هدف تحریک مردم و به آشوب کشاندن فضای کشور است.</p>
      <p>ساعت ۰۰:۰۰ جمعه ۲۴ آبان، شرکت ملی پخش فرآورده‌های نفتی ایران از اعمال سهمیه‌بندی بنزین و قیمت جدید سوخت در سراسر کشور خبر داد. بعد از انتشار این خبر، برخی حساب‌های کاربری در توئیتر و دیگر شبکه‌های اجتماعی از بروز تجمع در برخی شهرها و به آتش کشیدن چند پمپ بنزین خبر دادند اما بررسی‌ها تا این لحظه نشان می‌دهد که فیلم‌ها و عکس‌های منتشرشده در این زمینه، قدیمی است و مربوط به ساعات اخیر نیست.</p>
      <p>انتهای پیام/</p>
    </article>
  </body>
</html>