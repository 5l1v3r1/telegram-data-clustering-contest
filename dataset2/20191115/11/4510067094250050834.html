<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-2/ziua-meciului-romania-suedia-diseara-in-preliminariile-euro-2020-152812.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-15T11:32:00+00:00"/>
    <meta property="og:title" content="Ziua meciului: România-Suedia, diseară, în preliminariile EURO 2020"/>
    <meta property="og:description" content="Naţionala României va juca, vineri seara, cu începere de la ora 21.45, pe Arena Naţională, împotriva selecţionatei Suediei. Fotbaliştii antrenaţi de Cosmin Contra sunt nevoiţi să învingă Suedia şi să scoată măcar egal cu Spania în ultima partidă din preliminariile EURO2020."/>
  </head>
  <body>
    <article>
      <h1>Ziua meciului: România-Suedia, diseară, în preliminariile EURO 2020</h1>
      <address>
        <time datetime="2019-11-15T11:32:00+00:00">15 Nov 2019, 11:32</time>
      </address>
      <figure>
        <img src="https://www.ebihoreanul.ro/modules/news/files/puscassialtii15112019.jpg"/>
      </figure>
      <p>
        <b>Naţionala României va juca, vineri seara, cu începere de la ora 21.45, pe Arena Naţională, împotriva selecţionatei Suediei.</b>
      </p>
      <p>Fotbaliştii antrenaţi de Cosmin Contra sunt nevoiţi să învingă Suedia şi să scoată măcar egal cu Spania în ultima partidă din preliminariile EURO2020 pentru a se califica la turneul final. </p>
      <p>Între jucătorii convocaţi pentru acest meci se numără şi atacanţii bihoreni Claudiu Keseru şi George Puşcaş.</p>
      <p>Învinşi cu 2-1 în Suedia, tricolorii au nevoie de un succes cu 1-0 sau la mai mult de un gol diferenţă pentru a rămâne în ecuaţia calificării. În cazul unui rezultat pozitiv, totul se va decide luni, pe Wanda Metropolitano, acolo unde o remiză cu Spania ar duce România la EURO 2020, scrie Digi24.ro.</p>
      <p>Suedezii nu au ratat niciun campionat european de 20 de ani şi le e suficient un egal pe Arena Naţională. <br/><br/>Partida de vineri, de pe Arena Naţională, se va disputa cu casa închisă, toate cele 50.000 de bilete fiind vândute, după cum a anunţat FRF.<br/><br/>În meciurile directe dintre cele două echipe, România are 3 victorii, Suedia 5, iar 3 partide s-au terminat la egalitate. Ultimul succes al tricolorilor în faţa Suediei datează din martie 2018, când România câştiga un meci amical disputat la Craiova cu 1-0, prin golul lui Dorin Rotariu.</p>
      <hr/>
      <p>
        <b>Lotul Naţionalei României:</b>
      </p>
      <p>Portari: Ciprian Tătăruşanu (Lyon) Florin Niţă (Sparta Praga), Silviu Lung jr (Kayserispor);</p>
      <p>Fundaşi: Vasile Mogoş (Cremonese), Romario Benzar (Lecce), Adrian Rus (MOL Fehervar), Ionuţ Nedelcearu (FC Ufa), Iulian Cristea (FCSB), Andrei Burcă (CFR Cluj) Nicuşor Bancu (Universitatea Craiova), Alin Toşca (Gazişehir Gaziantep);</p>
      <p>Mijlocaşi: Ciprian Deac (CFR Cluj), Ianis Hagi (Genk), Răzvan Marin (Ajax Amsterdam), Tudor Băluţă (Brighton), Dan Nistor (Dinamo), Alexandru Cicâldău (Universitatea Craiova), Alexandru Mitriţă (New York City FC), Florinel Coman (FCSB), Nicolae Stanciu (Slavia Praga), Constantin Budescu (Astra Giurgiu);</p>
      <p>Atacanţi: Claudiu Keşeru (Ludogoreţ Razgrad), George Puşcaş (Reading), Denis Alibec (Astra Giurgiu).</p>
    </article>
  </body>
</html>