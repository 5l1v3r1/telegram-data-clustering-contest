<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/CULTURE/grishkovec-vpershe-z-2012-roku-vipustiv-pisnyu-vona-pro-represiyi-v-rosiyi-329747_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T11:13:00+00:00"/>
    <meta property="og:title" content="Гришковець вперше з 2012 року випустив пісню, вона про репресії в Росії"/>
    <meta property="og:description" content="Відео зняв Дмитро Бабак  "/>
  </head>
  <body>
    <article>
      <h1>Гришковець вперше з 2012 року випустив пісню, вона про репресії в Росії</h1>
      <h2>Відео зняв Дмитро Бабак  </h2>
      <address>
        <time datetime="2019-11-15T11:13:00+00:00">15 Nov 2019, 11:13</time>
      </address>
      <p>Російський письменник, актор та режисер Євгеній Гришковець вперше за сім років спільно з групою "Бігуді" випустивкліп на пісню "Лист другу", а в грудні випустять новий міні-альбом "Хто тут пам'ятає нас?", пише видання "<a href="https://meduza.io/feature/2019/11/15/seychas-v-tyurmah-nahoditsya-ogromnoe-kolichestvo-chestnyh-lyudey?utm_source=telegram&amp;utm_medium=live&amp;utm_campaign=live">Медуза</a>".</p>
      <p>"Зараз у Росії знову проявляється величезне співчуття до тих, хто засуджений і сидить у в'язницях, або тим, хто перебуває під слідством. Мова йде не про злодюжок-кишенькових злодіїв, не про дрібних шахраїв або якихось наркодилерів. Я говорю про зовсім інших людей. Зараз у в'язницях перебуває величезна кількість чесних людей з бездоганною біографією. Це ті, хто необхідні суспільству як в професійному, так і в людському сенсі. Але вони зараз сидять по тюрмах, по колоніях або по СІЗО. Це люди, які займали серйозні посади в госкорпораціях. Або це мери якихось міст. Або це великі бізнесмени. У цьому сенсі в країні по суті справи відбуваються репресії. Це явище, на мій погляд, останніх трьох років нашої новітньої історії. Хоча ясно, що просто є якісь сили, — особисто для мене вони ніким не персоніфіковані — які при бажанні можуть забрати собі будь-яку посаду, прибравши з неї через арешт будь-яку людину. Вони можу віджати будь-який бізнес. А можуть, якщо їм подобається місце мера в якомусь місті або крісло міністра в якомусь міністерстві, через арешт, через звинувачення у хабарі прибрати людину, поставити на це місце свого. Я вже навіть не кажу про історію Кирила Серебреннікова або тих людей, які зараз отримують дуже жорстокі покарання за участь у мітингах", - сказав Гришковець.</p>
      <figure>
        <iframe src="https://www.youtube.com/embed/ItSVBlslLvU" width="640" height="360" data-service="Youtube" scrolling="no"/>
      </figure>
      <p>27 липня <b><a href="https://dt.ua/WORLD/u-moskvi-zatrimali-na-mitingu-ponad-700-aktivistiv-318817_.html">поліція затримала в Москві понад 1300 людей</a></b>, включаючи неповнолітніх, а також випадкових перехожих, які не брали участі у протестах. Затримання супроводжувалися побиттям, в тому числі жінок і підлітків.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cHM6Ly9tZWR1emEuaW8v">Медуза</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>