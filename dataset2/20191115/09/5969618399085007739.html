<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Basket/OmadesBasket/A1Panathinaikos/syrigos-gia-panathhnaiko-plhgwmenos-se-pneymatiko-kai-agwnistiko-epipedo.5640092.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-15T09:00:00+00:00"/>
    <meta property="og:title" content="Συρίγος για Παναθηναϊκό: Πληγωμένος σε πνευματικό και αγωνιστικό επίπεδο"/>
    <meta property="og:description" content="Ο Γιώργος Συρίγος σχολίασε στο Sport24 Radio 103.3 την ήττα του Παναθηναϊκού από την Άλμπα, χαρακτηρίζοντας τρελό το παιχνίδι, ενώ στάθηκε στον Ράις, την κούραση του Καλάθη και την επόμενη μέρα."/>
  </head>
  <body>
    <article>
      <h1>Συρίγος για Παναθηναϊκό: Πληγωμένος σε πνευματικό και αγωνιστικό επίπεδο</h1>
      <h2>Ο Γιώργος Συρίγος σχολίασε στο Sport24 Radio 103.3 την ήττα του Παναθηναϊκού από την Άλμπα, χαρακτηρίζοντας τρελό το παιχνίδι, ενώ στάθηκε στον Ράις, την κούραση του Καλάθη και την επόμενη μέρα.</h2>
      <address><time datetime="2019-11-15T09:00:00+00:00">15 Nov 2019, 09:00</time> by <a rel="author">Νίκος Συριώδης</a></address>
      <p>Ο Παναθηναϊκός γνώρισε ήττα-σοκ από την Άλμπα (<a href="https://www.sport24.gr/Basket/Euroleague/panathhnaikos-almpa-105-106-tipota-den-htan-arketo.5639727.html">105-106</a>) έπειτα από δύο παρατάσεις για την 8η αγωνιστική της <a href="https://www.sport24.gr/Basket/Euroleague/">EuroLeague</a>, σε ένα αποτέλεσμα που θα κουβαλάει για καιρό. Ο <b>Γιώργος Συρίγος</b> σχολίασε στο <a href="https://www.sport24radio.gr/">Sport24 Radio 103.3</a> την ήττα και την εμφάνιση των "πράσινων", τονίζοντας ότι για χρόνια θα αναρωτιέται κανείς για τις συνθήκες και τις ιδιαιτερότητες εντός και εκτός παρκέ που οδήγησαν σε ένα παρανοϊκό παιχνίδι.</p>
      <p>"<i>Το παιχνίδι θα προστεθεί στη μακρά λίστα με τα παιχνίδια-μυστήρια. Πολλές φορές περνάει και μία 10ετία, τα σκέφτεσαι για τις ιδιαιτερότητές τους και δεν είσαι βέβαια ποιοι ήταν οι ρυθμιστικοί παράγοντες που οδήγησαν σε αυτό το παράδοξο, σε αυτό παρανοϊκό, αντιφατικό, τρελό που είδαμε στο γήπεδο"</i> σχολίασε αρχικά ο Γιώργος Συρίγος, για να συμπληρώσει:</p>
      <h3>ΔΕΝ ΥΠΗΡΧΕ Ο ΡΑΪΣ</h3>
      <p>"<i>Έχει ξεκινήσει το παιχνίδι πολλά 24ωρα πριν με την αντίδραση του μεγαλομετόχου και <a href="https://www.sport24.gr/Basket/Euroleague/eb-news/eb_panathinaikos/tairis-rais-kapoia-pragmata-prepei-na-menoyn-sto-spiti.5637738.html">την αντίδραση του Ράις</a> και όσα παίζοντας σε δεύτερο πλάνο εδώ και μέρες στον Παναθηναϊκό. Σε πρώτο πλάνο είναι το γήπεδο. Είχε την ιδιαιτερότητα ο Παναθηναϊκός να αγωνίζεται με 1.5 γκαρντ λόγω του τραυματισμού γκαρντ. Λέω μισό, επειδή ο Παππάς ακόμα είναι παντελώς πανέτοιμος και ας έκανε βήματα μπροστά.</i></p>
      <p>
        <i>Επί της ουσίας ο Ράις δεν υπάρχει στο παιχνίδι μέχρι να πάρει το τελευταίο σουτ, αφού έχει αγωνιστεί 9 λεπτά και είναι ο πιο αρνητικός και με τη λιγότερη ενέργεια. Θα παρατηρήσω ότι είναι αυτός που επί της ουσίας πήγε το πράγμα σε ένα άλλο επίπεδο με μία δημόσια διαδικτυακή αντιδικία με τον μεγαλομέτοχο, όταν τοποθετήθηκε πάνω στις τοποθετήσεις του μεγαλομετόχου".</i>
      </p>
      <h3>ΑΡΝΗΤΙΚΟΣ ΚΑΙ ΕΠΙΖΗΜΙΟΣ Ο ΝΙΚ</h3>
      <p>Ακολούθως, ο Γιώργος Συρίγος τόνισε: "<i>Μέσα σε όλα αυτά, πληγωμένος και στο κομμάτι το πνευματικό και στο αγωνιστικό, έρχεται και η χειρότερη εμφάνιση του Νικ Καλάθη τα τελευταία χρόνια. Μπορεί να έχει γράψει double-double, αλλά ήταν αρνητικός και επιζήμιος. Αυτό είναι το μόνο που έχει λογική εξήγηση, αφού έχει καταπόνηση από το Παγκόσμιο και  αγωνίζεται σταθερά 35 λεπτά.</i></p>
      <p>
        <i>Μέσα σε αυτά, για να μη μειώσουμε την προσπάθεια της Άλμπα, έπαιξε και αυτή με δύο σημαντικές απουσίες. Είναι μία ομάδα όμως που σημάδευε επί 50 αγωνιστικά λεπτά και να αναδείξει όλα τα προβλήματα του Παναθηναϊκού. Όταν δέχεσαι όμως 7 καλάθια στην πλάτη της άμυνας και πόσες φορές καλάθι μετά από δικό σου καλάθι, με όλο το σεβασμό απέναντι στην Άλμπα, δεν μπορεί να είναι η οπτική μας γωνία 'πω, πω τι έκανε η Άλμπα', όταν επί της ουσίας ήταν ένα δικό της παιχνίδι που γύρισε ο Παναθηναϊκός".</i>
      </p>
      <h3>Η ΕΠΟΜΕΝΗ ΜΕΡΑ</h3>
      <p>Κλείνοντας, ο Γιώργος Συρίγος τόνισε: "<i>Ο Παναθηναϊκός οδηγήθηκε σε αυτή την ήττα μέσα από ένα μονοπάτι με πολλά αδιευκρίνιστα δεδομένα σχετικά με το πώς επέδρασαν όλα αυτά και οδηγηθήκαμε στην εικόνα. Ένα σκληρό δεδομένο - η κούραση του Νικ - ήρθε και έδεσε με <a href="https://www.sport24.gr/Basket/OmadesBasket/A1Panathinaikos/panathhnaikos-thlash-a-vathmou-o-tzimer-frentet.5637683.html">τον τραυματισμό του Φριντέτ</a>. Και αυτό που μένει να απαντηθεί, είναι ποια θα είναι η αντίδραση του κόσμου. Στήριξε ο κόσμος, την ίδια στιγμή δεν έκρυψε την δυσαρέσκειά του όταν ο Παναθηναϊκός έπαιζε με κάτω τα χέρια. Να είμαστε ρεαλιστές. Ξέρουμε ότι σε πολύ μεγάλο βαθμό <a href="https://www.sport24.gr/Basket/OmadesBasket/A1Panathinaikos/giannakopoylos-den-eixate-arx-na-zhthsete-sygnwmh.5637680.html">οι αντιδράσεις του μεγαλομετόχου του Παναθηναϊκού, του κ. Γιαννακόπουλου</a>, χρεώνονται σε πολύ μεγάλο βαθμό με τις αντιδράσεις του κόσμου και των λεγόμενων σκληροπυρηνικών. Υπό αυτή την έννοια μας μένει αυτό το κομμάτι για να δούμε ποια θα είναι η επόμενη μέρα.</i></p>
      <p>
        <i>Το βέβαια είναι ότι ο Παναθηναϊκός από όλη αυτή την ιστορία βγήκε με πληγές, βγήκε με τεράστια αγωνιστική απώλεια - η ήττα αυτή μετράει επειδή έγινε από ομάδα ένα επίπεδο κάτω από αυτόν και ήρθε εντός έδρας - για τον τρόπο που ήρθε, για την εικόνα που παρουσιάστηκε και για όλα τα υπόλοιπα τα οποία χρίζουν έρευνας, διευκρινίσεων, αποσαφήνισης. Δεν θα μπορούσε να είναι χειρότερο το βράδυ και σε καμία περίπτωση το δεδομένο της απουσίας του Φριντέτ και της κούρασης του Καλάθη δεν φτάνει για να το εξηγήσει, ούτε καν για να το τετραγωνίσει σε έναν βαθμό".</i>
      </p>
      <p>
        <b>Ακούστε ολόκληρο το σχόλιο του Γιώργου Συρίγου:</b>
      </p>
      <figure>
        <iframe src="https://w.soundcloud.com/player/?url=https%3A//api.soundcloud.com/tracks/712933609&amp;color=%23ff5500&amp;auto_play=false&amp;hide_related=false&amp;show_comments=true&amp;show_user=true&amp;show_reposts=false&amp;show_teaser=true&amp;visual=true" width="100%" height="166" data-service="SoundCloud" scrolling="no" nowide=""/>
      </figure>
    </article>
  </body>
</html>