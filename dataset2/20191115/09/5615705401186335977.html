<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204494-alibaba-rozrahovue-zaluchiti-pid-chas-spo-ne-menshe-12-mlrd"/>
    <meta property="og:site_name" content="Mind UA"/>
    <meta property="article:published_time" content="2019-11-15T09:55:00+00:00"/>
    <meta property="og:title" content="Alibaba розраховує залучити під час SPO не менше $12 млрд"/>
    <meta property="og:description" content="Компанія запропонує роздрібним інвесторам 12,5 млн акцій, решту 500 млн паперів – глобальним інституційним інвесторам"/>
  </head>
  <body>
    <article>
      <h1>Alibaba розраховує залучити під час SPO не менше $12 млрд</h1>
      <h2>Компанія запропонує роздрібним інвесторам 12,5 млн акцій, решту 500 млн паперів – глобальним інституційним інвесторам</h2>
      <address>
        <time datetime="2019-11-15T09:55:00+00:00">15 Nov 2019, 09:55</time>
      </address>
      <p>В рамках SPO (secondary public offering) в Гонконзі Alibaba Group Holding Ltd. запропонує роздрібним інвесторам 12,5 млн акцій за ціною не більше 188 гонконгського долара ($24) за штуку. Про це йдеться в прес-релізі компанії, передає «<a href="https://www.interfax.ru/business/684274">Інтерфакс</a>».</p>
      <p>Решта 487,5 млн акцій (97,5%) з 500 млн паперів, які компанія планує розмістити, будуть доступні глобальним інституційним інвесторам. Ціна продажу цієї порції акцій буде визначена 20 листопада. У Alibaba допускають, що ціна розміщення акцій для інституціональних інвесторів може бути вищою, ніж для роздрібних.</p>
      <p>Всього компанія розраховує залучити не менше $12 млрд.</p>
      <p>Акції Alibaba будуть розміщені на основному майданчику Гонконгської фондової біржі з цифровим кодом 9988.</p>
      <p>Якщо попит на акції серед роздрібних інвесторів істотно перевищить очікування, Alibaba може розмістити додатково максимум 50 млн акцій. Для інституційних інвесторів опціон дорозміщення може скласти до 75 млн акцій.</p>
      <p>Alibaba повідомила, що планує направити гроші, отримані в результаті розміщення, на рішення, які дозволять збільшити число клієнтів, а також активніше інвестувати в цифрову трансформацію та інновації.</p>
      <p>«Гонконг – один з найбільш важливих фінансових центрів світу, і ми вдячні за можливість брати участь в його майбутньому», – заявив головний виконавчий директор і голова ради директорів Alibaba Деніел Чжан.</p>
      <p>У 2014 році Alibaba залучила $25 млрд за рахунок первинного розміщення акцій в Нью-Йорку, що стало найбільшим IPO в світовій історії.</p>
      <p>Alibaba володіє найбільшими в Китаї платформами електронної комерції, включаючи найпопулярнішу з них – Taobao. На Alibaba припадає 80% обороту електронної торгівлі в країні.</p>
      <p>Нагадаємо: раніше ЗМІ повідомляли, що китайський інтернет-гігант Alibaba Group Holding Ltd<a href="https://mind.ua/news/20204217-alibaba-planue-listing-na-gonkongskij-birzhi-shchob-zaluchiti-15-mlrd-reuters"> готує розміщення акцій </a>на Гонконгській біржі на суму $10-15 млрд. Компанія працювала над цим лістингом в серпні,але угоду було призупинено через антиурядові протести, що призвело до фінансової та політичної невизначеності.</p>
      <p>Як повідомлялось, Alibaba встановила <a href="https://mind.ua/news/20204346-544-000-zamovlen-v-sekundu-alibaba-vstanovila-novij-rekord-u-den-holostyaka">новий рекорд</a> в цьогорічний «День холостяка», заробивши $38 млрд.</p>
      <related>
        <h4>Також читайте</h4>
        <a href="https://mind.ua/news/20204346-544-000-zamovlen-v-sekundu-alibaba-vstanovila-novij-rekord-u-den-holostyaka"/>
        <a href="https://mind.ua/news/20204306-prodazhi-alibaba-v-den-holostyakiv-virosli-na-25-do-23-mlrd-za-pershi-devyat-godin"/>
        <a href="https://mind.ua/news/20204262-zelenskij-zaproponuvav-zasnovniku-aliexpress-stvoriti-randampd-centr-v-ukrayini"/>
      </related>
    </article>
  </body>
</html>