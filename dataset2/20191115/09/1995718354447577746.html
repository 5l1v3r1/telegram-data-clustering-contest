<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152296-cholovik-znajshov-u-lisi-na-rivnenschyni-gryb-iakyj-koshtuie-4-tysiachi-ievro-foto"/>
    <meta property="og:site_name" content="ВолиньPost"/>
    <meta property="article:published_time" content="2019-11-15T09:40:00+00:00"/>
    <meta property="og:title" content="Чоловік знайшов у лісі на Рівненщині гриб, який коштує 4 тисячі євро. ФОТО"/>
    <meta property="og:description" content="У Рівненській області в одному із молодих соснових лісів на галявинці місцевий житель знайшов трюфель."/>
  </head>
  <body>
    <article>
      <h1>Чоловік знайшов у лісі на Рівненщині гриб, який коштує 4 тисячі євро. ФОТО</h1>
      <address>
        <time datetime="2019-11-15T09:40:00+00:00">15 Nov 2019, 09:40</time>
      </address>
      <p>У Рівненській області в одному із молодих соснових лісів на галявинці місцевий житель знайшов трюфель. <br/><br/>Про це повідомила дружина чоловіка <b>Галина Чижевська</b> у Facebook, передає <a href="https://zik.ua/news/2019/11/15/na_rivnenshchyni_cholovik_znaishov_triufel_u_lisi_944855">"Zik"</a>.<br/><br/>Зокрема, жінка попросила порадити рецепт, як приготувати цей делікатес. У відповідь коментарі користувачів мережі <b>Галина</b> відповіла, що гриб чоловік знайшов у лісі, а сама рівнянка раніше ніколи не бачила цей продукт вживу.<br/><br/>"Вони й справді ростуть під землею. Ми збирали маслюки в молодому сосняку і там же була галявинка, повністю перерита дикими кабанами, купа їхніх слідів. Десь біля того місця чоловік і знайшов. Свині і собаки вміють їх шукати, є навіть породи, які для цього навчають. Друзі-мисливці кажуть, що наші мисливські сеттери і такси теж уміють, головне - навчити. А цей грибочок, напевно, вони вирили, але не помітили, - розповіла Галина Чижевська.<br/><br/>До слова, трюфелі – це рід сумчастих грибів із підземними м'ясистими плодовими тілами. Кілограм першосортних свіжих грибів на ринку коштує 3500-4000 євро. Окремі рекордні екземпляри різних видів навіть продаються на аукціонах.</p>
      <figure>
        <img src="http://www.volynpost.com/img/modules/news/7/86/a2a24e21c307ae6ed7154c5ab381e867/cb-744967619442299426070969079536438264987648o.jpg"/>
      </figure>
    </article>
  </body>
</html>