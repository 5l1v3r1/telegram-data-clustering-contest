<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152292-na-volyni-sudyly-nepovnolitnyu-divchynu-iaka-vkrala-u-magazyni-kosmetyku"/>
    <meta property="og:site_name" content="ВолиньPost"/>
    <meta property="article:published_time" content="2019-11-15T09:32:00+00:00"/>
    <meta property="og:title" content="На Волині судили неповнолітню дівчину, яка вкрала у магазині косметику"/>
    <meta property="og:description" content="Неповнолітня обікрала магазин косметики у Рожищі"/>
  </head>
  <body>
    <article>
      <h1>На Волині судили неповнолітню дівчину, яка вкрала у магазині косметику</h1>
      <address>
        <time datetime="2019-11-15T09:32:00+00:00">15 Nov 2019, 09:32</time>
      </address>
      <p>У Рожищенському районному суді розглядали справу щодо неповнолітньої дівчини, яка обікрала магазин.<br/><br/>Слухання справи відбулось 11 листопада, йдеться у постанові суду, - пише <a href="https://rozhyshche.rayon.in.ua/news/195356-nepovnolitnia-obikrala-magazin-kosmetiki-u-rozhishchi">Район.Рожище</a>.<br/><br/>6 листопада о 20:00, перебуваючи в магазині «Єва» у Рожищі, обвинувачена таємно викрала крем для обличчя марки «Maybelline», чим заподіяла потерпілій стороні майнову шкоду на суму 189 гривень.<br/><br/>В судовому засіданні неповнолітня свою вину визнала повністю. У вчиненому розкаялась.<br/><br/>Заслухавши пояснення неповнолітньої, дослідивши матеріали справи, суд прийшов до висновку, що вона вчинила правопорушення, передбачене ч.1 ст. 51 КУпАП (Дрібне викрадення чужого майна).<br/><br/>Суддя постановив визнати дівчиною винною у вчиненні правопорушення та застосувати відносно неї заходи впливу, що застосовуються до неповнолітніх – попередження.<br/><br/><b>Передрук у ЗМІ без дозволу редакції Район.Рожище заборонено.</b></p>
    </article>
  </body>
</html>