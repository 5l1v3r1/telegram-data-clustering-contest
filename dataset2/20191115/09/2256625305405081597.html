<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158451_1.html"/>
    <meta property="og:site_name" content="Novsport"/>
    <meta property="article:published_time" content="2019-11-15T09:35:00+00:00"/>
    <meta property="og:title" content="В Добрич очакват пълна зала срещу Хебър днес"/>
    <meta property="og:description" content="Домакините палят интереса на младите с безплатни пропуски"/>
  </head>
  <body>
    <article>
      <h1>В Добрич очакват пълна зала срещу Хебър днес</h1>
      <address><time datetime="2019-11-15T09:35:00+00:00">15 Nov 2019, 09:35</time> by <a rel="author">dobrudjabg.com</a></address>
      <p>От Добруджа 07 очакват пълна зала срещу Хебър. Мачът е днес, 15 ноември, от 18.30 часа в зала Добротица в Добрич.<br/> <br/>Добромир Добрев от София и Борислав Йорданов от Варна ще са съдии на  срещата от шестия кръг на Суперлигата.  Делегат на БФ Волейбол ще е Юлиян Гюров от Варна. <br/> <br/>Срещите между двата тима винаги са били крайно напрегнати и интересни. През сезон 2017/18 Добруджа успя да запише две победи в редовния шампионат - с 3:2 на 29 ноември 2017 г.в Добрич и с 0:3 на 20 февруари 2018 г. в Пазарджик.<br/> <br/>Миналата година срещата в Пазарджик завърши при  резултат 3:2 в полза на домакините, като мачът се игра на 11 декември 2018 г. Ответната среща бе на 1 март 2019 г, а  Добруджа 07 се поздрави с победа 3:2.<br/> <br/>Припомняме, че 300 родители на ученици  от три добрички училища - СУ "Славейков", СУ"Д.Талев" и ОУ "Хан Аспарух" ще могат да наблюдават мача безплатно, придружавайки своите деца. За пореден път от ръководството на ВК "Добруджа 07" раздадоха  талони за безплатен вход, като задължително условие е родителят да бъде придружен от своя син или дъщеря.<br/> <br/>Целта е да се запалят младите добричлии по играта и да се напълни до краен предел зала "Добротица". Това предполага пълна зала за двубоя днес.<br/> <br/>За настроението на публиката ще се погрижат Слави Михов и Танцова формация "My  dance" с ръководител  Пламена Петрова. От Хебър пък не предвижда да осигури транспорт за своите фенове.<br/> </p>
      <p> </p>
    </article>
  </body>
</html>