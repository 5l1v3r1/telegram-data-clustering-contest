<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/auto-entro-tre-anni-quasi-tutti-gli-automobilisti-utilizzeranno-un-assistente-vocale/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-15T09:52:53+00:00"/>
    <meta property="og:title" content="Auto: entro tre anni quasi tutti gli automobilisti utilizzeranno un assistente vocale"/>
    <meta property="og:description" content="Il 95% degli automobilisti utilizzerà un assistente vocale entro i prossimi tre anni, ma i produttori devono migliorare l’esperienza offerta al fine di soddisfare le aspettative degli utenti. Così rende noto un nuovo report del  Capgemini Research Institute dal titolo “Voice on the go: How can auto manufacturers provide a superior in-car voice experience”, che analizza l’adozione da parte dei consumatori di assistenti vocali in auto e le loro aspettative. Assistenti vocali in auto per riprodurre musica e non solo Il report mette in luce come gli assistenti vocali in auto siano utilizzati su larga scala, un trend in continuo aumento visto che il 49% dei consumatori intervistati dichiara di utilizzarli all’interno dei veicoli e si prevede che in futuro questa percentuale salirà al 73%. A cosa servono gli assistenti vocali? Il 77% dei consumatori utilizza i comandi vocali per riprodurre musica e controllare le indicazioni stradali (si prevede che in futuro tale quota salirà all’85%), il 46% prenota gli appuntamenti…"/>
  </head>
  <body>
    <article>
      <h1>Auto: entro tre anni quasi tutti gli automobilisti utilizzeranno un assistente vocale</h1>
      <address><time datetime="2019-11-15T09:52:53+00:00">15 Nov 2019, 09:52</time> by <a rel="author">Alessandra Caparello</a></address>
      <p>Il 95% degli automobilisti utilizzerà un<b> assistente vocale</b> entro i prossimi tre anni, ma i produttori devono migliorare l’esperienza offerta al fine di soddisfare le aspettative degli utenti.<br/>Così rende noto un nuovo report del  Capgemini Research Institute dal titolo “<i><a href="https://www.capgemini.com/research/voice-on-the-go/?utm_source=pr&amp;utm_medium=referral&amp;utm_content=automotive_none_none_pressrelease_none&amp;utm_campaign=Auto_cri_auto-voice"><b>Voice on the go: How can auto manufacturers provide a superior in-car voice experience</b></a>”, c</i>he analizza l’adozione da parte dei consumatori di assistenti vocali in auto e le loro aspettative.</p>
      <h3>Assistenti vocali in auto per riprodurre musica e non solo</h3>
      <p>Il report mette in luce come gli assistenti vocali in auto siano utilizzati su larga scala, un trend in continuo aumento visto che il 49% dei consumatori intervistati dichiara di utilizzarli all’interno dei veicoli e si prevede che in futuro questa percentuale salirà al 73%.</p>
      <p><b>A cosa servono gli assistenti vocali?</b> Il 77% dei consumatori utilizza i comandi vocali per riprodurre musica e controllare le indicazioni stradali (si prevede che in futuro tale quota salirà all’85%), il 46% prenota gli appuntamenti per la manutenzione al proprio veicolo (in futuro il 74%) e il 45% lo utilizza per servizi specifici, come ordinare cibo a domicilio (in futuro il 72%)</p>
      <p>Nei prossimi tre anni il 95% dei consumatori prevede di utilizzare un’interfaccia vocale, compreso l’assistente vocale in auto per reperire informazioni, e il 54% afferma che in futuro utilizzerà “sempre” questa tecnologia.</p>
      <blockquote>“Gli assistenti vocali stanno diventando una parte essenziale del modo in cui le persone utilizzano l’auto e organizzano la propria vita mentre sono in movimento”, ha dichiarato <i>Eraldo Federici,</i> Manufacturing, Consumer Product, Retail &amp; Distribution Director, Capgemini Business Unit Italy.<br/>“Questo report dimostra come l’industria automobilistica dovrebbe utilizzare gli assistenti vocali come asset strategico sia per incrementare l’engagement dei clienti sia per aumentare i ricavi nel tempo attraverso servizi collegati”.</blockquote>
      <h3>Il settore automobilistico sopravvaluta gli assistenti vocali</h3>
      <p>Il report di Capgemini mette in luce inoltre che il 72% dei dirigenti del settore automobilistico ritiene che gli assistenti vocali siano un elemento chiave della strategia di business e di customer engagement dell’azienda. Secondo il report le aziende automobilistiche in grado di migliorare i loro assistenti vocali potranno  beneficiare sia di un maggiore coinvolgimento dei clienti sia di maggiori opportunità di incremento dei ricavi.</p>
      <p>Tuttavia, il report evidenzia che attualmente le opinioni di dirigenti e i clienti non sono allineate per quanto riguarda le funzionalità degli assistenti vocali:il 39;81% dei primi ha infatti affermato che gli assistenti vocali “comprendono le esigenze e le preferenze dei consumatori quando formulano suggerimenti”, ma solo il 59% degli interessati condivide questa opinione.</p>
      <p>Il 73% dei clienti che hanno riportato un’<b>esperienza positiva</b> con gli assistenti vocali ha affermato che ne parlerà con amici e parenti, il 65% di preferire questo tipo di tecnologia rispetto ai sistemi tradizionali di customer service e il 58% di essere disposto a sottoscrivere un abbonamento ad altri servizi offerti dalla stessa casa automobilistica.</p>
    </article>
  </body>
</html>