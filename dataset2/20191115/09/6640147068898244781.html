<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-spada-scudo-nuovo-trailer-3/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T09:28:00+00:00"/>
    <meta property="og:title" content="Pokémon Spada e Scudo: l'avventura comincia in un nuovo trailer | Game Division"/>
    <meta property="og:description" content="Nintendo ha pubblicato da poco un nuovo trailer per festeggiare il lancio dell'ottava generazione Pokémon con Pokémon Spada e Pokémon Scudo."/>
  </head>
  <body>
    <article>
      <h1>Pokémon Spada e Scudo: l'avventura comincia in un nuovo trailer | Game Division</h1>
      <address>
        <time datetime="2019-11-15T09:28:00+00:00">15 Nov 2019, 09:28</time>
      </address>
      <p>Ci siamo, l’ottava generazione Pokémon è finalmente arrivata nelle case di tutti gli appassionati dei mostriciattoli collezionabili creati da Game Freak. Per accompagnare il lancio di <b>Pokémon Spada e Scudo</b>, Nintendo ha da poco pubblicato un<b> nuovo trailer</b> sui propri canali YouTube ufficiali.</p>
      <p>Il nuovo trailer, che s’intitola “Comincia l’avventura!” riassume in una manciata di minuti quella che è <b>la panoramica su ciò che attende i nuovi allenatori di Pokémon all’interno della nuova regione di Galar</b>. Non manca la presenza di alcune delle nuove creature, i nuovi starter di ottava generazione e i due Pokémon leggendari Zacian e Zamazenta.</p>
      <figure>
        <iframe src="https://www.youtube.com/embed/X2JvBFDPpDE" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/pokemon-spada-e-pokemon-scudo-63131.768x432.jpg"/>
        </figure>
        <figure>
          <img src="https://www.tomshw.it/images/images/2019/11/pokemon-spada-e-pokemon-scudo-59973.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/sea-of-thieves-the-seabound-souls-dlc/">Sea of Thieves: The Seabound Souls sarà il nuovo DLC gratuito</a></p>
      <p>Nel trailer inoltre, possiamo dare anche un ulteriore occhiata alle <b>Terre Selvagge</b>, ai <b>nuovi capi palestra</b> e agli<b> stadi</b> che prendono il posto delle classiche palestre. Spada e Scudo continueranno la tradizione iniziata in Sole e Luna di <b>aggiungere “varianti regionali” delle specie di Pokémon delle precedenti generazioni</b>. Queste varianti sono dovute agli habitat unici delle singole regioni che di conseguenza vanno a cambiare aspetto e tipologia del Pokèmon in questione.</p>
      <p>Non sappiamo ancora con certezza quali e quanti saranno i nuovi Pokémon di questa nuova generazione, ma ormai il gioco è sul mercato e possiamo scoprirlo finalmente giocando a Pokémon Spada e Scudo. <b>Avete visto il nuovo trailer?</b> Diteci cosa ve ne pare nella sezione dedicata ai commenti.</p>
      <blockquote>Pokémon Spada e Scudo sono finalmente usciti! Non farti scappare l’opportunità di partire per una nuova avventura nella regione di Galar. Acquista ora la versione Dual Pack del gioco su Amazon a <a href="https://toms.it/Rs7O9">questo indirizzo</a>.</blockquote>
    </article>
  </body>
</html>