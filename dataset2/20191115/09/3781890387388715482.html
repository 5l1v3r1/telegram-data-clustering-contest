<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741855"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T09:50:00+00:00"/>
    <meta property="og:title" content="&quot;บิ๊กตู่&quot;ไม่ได้เปลี่ยนลายเซ็น!! แค่ตะหวัดเพราะรีบ"/>
    <meta property="og:description" content="'โฆษกฯรบ.'แจงแทน“บิ๊กตู่”ไม่ได้เปลี่ยนลายเซ็น แค่ตะหวัดบ้างเพราะบางครั้งรีบ ย้ำทุกอย่างอยู่ที่ทำกรรมดี "/>
  </head>
  <body>
    <article>
      <h1>"บิ๊กตู่"ไม่ได้เปลี่ยนลายเซ็น!! แค่ตะหวัดเพราะรีบ</h1>
      <address>
        <time datetime="2019-11-15T09:50:00+00:00">15 Nov 2019, 09:50</time>
      </address>
      <p>
        <b>"โฆษกฯรบ."แจงแทน“บิ๊กตู่”ไม่ได้เปลี่ยนลายเซ็น แค่ตะหวัดบ้างเพราะบางครั้งรีบ ย้ำทุกอย่างอยู่ที่ทำกรรมดี </b>
      </p>
      <p>เมื่อวันที่ 15 พ.ย  ผู้สื่อข่าวรายงานจากทำเนียบรัฐบาล สำหรับความเคลื่อนไหวของพล.อ.ประยุทธ์ จันทร์โอชา นายกรัฐมนตรีและรมว.กลาโหม ได้ใช้เวลาตลอดทั้งวันทำงานอยู่บนตึกไทยคู่ฟ้า เพื่อติดตามงานและดูเรื่องเอกสารต่างๆ โดยไม่มีการเรียกใครเข้าพบและมีวาระการประชุมแต่อย่างใด ขณะที่นางนฤมล ภิญโญสินวัฒน์ โฆษกประจำสำนักนายกรัฐมนตรี กล่าวถึงกระแสข่าวนายกรัฐมนตรี เปลี่ยนลายเซ็นและถูกมองว่าเป็นการเสริมดวง ว่า นายกรัฐมนตรีไม่ได้เปลี่ยนลายเซ็น เพียงแต่งานเยอะ บางครั้งรีบก็มีเซ็นตะหวัดบ้าง ซึ่งนายกฯไม่ได้ตั้งใจเปลี่ยน เพราะทุกอย่างอยู่ที่การทำกรรมดี และตนก็แปลกใจกับประเด็นข่าวที่เกิดขึ้น.</p>
    </article>
  </body>
</html>