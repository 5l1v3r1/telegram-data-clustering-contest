<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903818/interessante-match-voor-rode-duivels-na-rusland-zien-op-wie-we-kunnen-rekenen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T09:14:00+00:00"/>
    <meta property="og:title" content="Interessante match voor Rode Duivels: &quot;Na Rusland zien op wie we kunnen rekenen&quot;"/>
    <meta property="og:description" content="De Rode Duivels kunnen nog steeds 30 op 30 halen in hun EK-kwalificatiegroep. De moeilijkste klip volgt zaterdag, dan gaat België op bezoek bij Rusland. Eddy Snelders kijkt uit naar de test voor onze nationale ploeg."/>
  </head>
  <body>
    <article>
      <h1>Interessante match voor Rode Duivels: "Na Rusland zien op wie we kunnen rekenen"</h1>
      <address>
        <time datetime="2019-11-15T09:14:00+00:00">15 Nov 2019, 09:14</time>
      </address>
      <p>
        <b>De Rode Duivels kunnen nog steeds 30 op 30 halen in hun EK-kwalificatiegroep. De moeilijkste klip volgt zaterdag, dan gaat België op bezoek bij Rusland. Eddy Snelders kijkt uit naar de test voor onze nationale ploeg.</b>
      </p>
      <p>"Eindelijk nog eens een match met wat spankracht", opent Snelders in <i>Het Nieuwsblad</i>. "Ik ben vooral benieuwd hoe de verdediging zich zal manifesteren. Spelers die nu hun kans krijgen - zoals Boyata, Denayer of misschien zelfs Cobbaut - zullen zich toch moeten tonen als we met een gerust gemoed naar de toekomst willen kijken."</p>
      <aside>Lees meer<br/><a href="https://www.voetbalprimeur.be/nieuws/903795/rode-duivels-gaan-voor-record-tegen-rusland-aan-de-loting-denken-we-niet-.html?itm_source=www.voetbalprimeur.be&amp;itm_medium=highlighted-content">Rode Duivels gaan voor record tegen Rusland: "Aan de loting denken we niet"</a></aside>
      <p><b>Geen Wales-scenario</b><br/>Zo is de analist de pijnlijke uitschakeling tegen Wales op het EK 2016 nog niet vergeten. "Toen dachten we ook dat de kern wel breed genoeg was om een paar geschorsten en geblesseerden in de defensie op te vangen. Daar hebben we ons toen zwaar in vergist."</p>
      <p>"Rusland wordt een goede test om te kijken of de geschiedenis zich kan herhalen. Als het misloopt, zijn de gevolgen minder catastrofaal dan tegen Wales, maar na Rusland gaan we toch meer weten op wie we kunnen rekenen", besluit Snelders.</p>
      <aside>Lees meer<br/><a href="https://www.voetbalprimeur.be/nieuws/903775/boyata-klaar-voor-rode-duivels-weet-wat-ik-de-ploeg-kan-bijbrengen-.html?itm_source=www.voetbalprimeur.be&amp;itm_medium=highlighted-content">Boyata klaar voor Rode Duivels: "Weet wat ik de ploeg kan bijbrengen"</a></aside>
    </article>
  </body>
</html>