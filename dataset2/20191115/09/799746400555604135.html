<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/15/7103077/"/>
    <meta property="og:site_name" content="Європейська правда"/>
    <meta property="article:published_time" content="2019-11-15T09:43:16+00:00"/>
    <meta property="og:title" content="Спікер Палати представників: Трамп визнав хабарництво"/>
    <meta property="og:description" content="Спікер Палати представників Конгресу США Ненсі Пелосі заявила, що президент Дональд Трамп уже фактично зізнався у хабарництві в скандалі з Україною."/>
  </head>
  <body>
    <article>
      <h1>Спікер Палати представників: Трамп визнав хабарництво</h1>
      <address>
        <time datetime="2019-11-15T09:43:16+00:00">15 Nov 2019, 09:43</time>
      </address>
      <p>Спікер Палати представників Конгресу США Ненсі Пелосі заявила, що президент Дональд Трамп уже фактично зізнався у хабарництві в скандалі з Україною.</p>
      <p>Про це повідомляє "Європейська правда" з посиланням на <a href="https://uk.reuters.com/">Reuters</a>.</p>
      <p>"Хабар полягає в наданні або відмові у військовій допомозі в обмін на публічну заяву про неправдиве розслідування щодо виборів. Це - підкуп", - заявила Пелосі.</p>
      <p>"Президент визнав і каже, що це "ідеально", а я кажу, що це абсолютно неправильно. Це - підкуп", - додала вона.</p>
      <p>Вона також сказала, що адміністрація Трампа "перешкоджала Конгресу", заблокувавши свідчення посадових осіб, викликаних для свідчень у ході розслідування.</p>
      <p>Конституція США вказує, що до злочинів, наслідком яких може бути імпічмент, відносяться "державна зрада, хабарництво або інші тяжкі злочини і проступки".</p>
      <p>Нагадаємо, колишній посол США в Україні Марі Йованович у п’ятницю <b><a href="https://www.eurointegration.com.ua/news/2019/11/15/7103071/">дасть свідчення</a></b> під час публічних слухань у справі імпічменту президента Дональда Трампа.</p>
    </article>
  </body>
</html>