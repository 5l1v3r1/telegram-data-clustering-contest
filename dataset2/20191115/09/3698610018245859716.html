<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/rada-sogodni-zasluhaye-kerivnika-moz-ta-rozglyane-zakonoproekt-pro-perezavantazhennya-dbr-329735_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T09:53:00+00:00"/>
    <meta property="og:title" content="Рада сьогодні заслухає керівника МОЗ та розгляне законопроект про перезавантаження ДБР"/>
    <meta property="og:description" content="Почнеться день із Години запитань до уряду.  "/>
  </head>
  <body>
    <article>
      <h1>Рада сьогодні заслухає керівника МОЗ та розгляне законопроект про перезавантаження ДБР</h1>
      <h2>Почнеться день із Години запитань до уряду.  </h2>
      <address>
        <time datetime="2019-11-15T09:53:00+00:00">15 Nov 2019, 09:53</time>
      </address>
      <p>Верховна Рада на засіданні у п'ятницю, 15 листопада, почне свій день із Години запитань до уряду, під час якої заслухає міністра охорони здоров'я Зоряну Скалецьку, а також розгляне кілька стратегічних законопроектів.</p>
      <p>Після доповіді Скалецької та інших членів уряду в парламенті народні депутати перейдуть до внесення змін у склад комітетів ВРУ, а також змінять склад ТСК щодо розслідування дотримання законодавства під час зміни власників інформаційних телеканалів.</p>
      <p>У порядку денному в другому читанні вказані законопроекти щодо Державного бюро розслідувань, Податкового кодексу, недоторканності депутатів, Бюро фінансових розслідувань.</p>
      <figure>
        <iframe src="https://www.youtube.com/embed/Fn_UawbgW18" width="640" height="360" data-service="Youtube" scrolling="no"/>
      </figure>
      <p>Президентський <a href="https://dt.ua/POLITICS/rada-priynyala-v-pershomu-chitanni-prezidentskiy-zakonoproyekt-pro-dbr-326565_.html"><b>законопроєкт про ДБР, яким пропонується посилити повноваження директора Бюро</b></a> і змінити правовий статус відомства, був прийнятий у першому читанні в жовтні. Згідно з ним глава держави призначатиме директора Бюро за поданням конкурсної комісії без участі прем'єр-міністра. Крім того, положення про Раду громадського контролю та порядок її формування затверджуватиме президент, а не Кабмін.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>