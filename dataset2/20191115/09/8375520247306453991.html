<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/golovi-pravlinnya-rayfayzen-banku-sud-priznachiv-zastavu-5-u-mln-grn-640120.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T09:08:15+00:00"/>
    <meta property="og:title" content="Голові правління «Райфайзен банку» суд призначив заставу 5 у млн грн"/>
    <meta property="og:description" content="Голові правління «Райфайзен банку» суд призначив заставу 5 у млн грн"/>
  </head>
  <body>
    <article>
      <h1>Голові правління «Райфайзен банку» суд призначив заставу 5 у млн грн</h1>
      <address>
        <time datetime="2019-11-15T09:08:15+00:00">15 Nov 2019, 09:08</time>
      </address>
      <h4>Голові правління «Райфайзен банку» суд призначив заставу 5 у млн грн</h4>
      <p>Вищий антикорупційний суд відмовився заарештувати голову правління «Райфайзен банку» Олександра Писарука і встановив йому заставу 5 млн грн.</p>
      <p>Таке рішення суд оголосив у п'ятницю.</p>
      <p>Писарук зобов'язаний внести заставу протягом п’яти днів.</p>
      <p>У разі внесення застави Писарук зобов'язаний здати на зберігання паспорт для виїзду за кордон, а також носити електронний браслет.</p>
      <p>Як повідомлялось, Національне антикорупційне бюро просило Антикорупційний суд взяти Писарука під варту і встановити заставу в 30 млн грн.</p>
      <p>Раніше ЗМІ повідомили, що співробітники НАБУ у понеділок ввечері прийшли в офіс одного з найбільших банків України — «Райфайзен банку», <a href="https://glavcom.ua/news/nabu-priyshlo-v-ofis-v-rayffayzen-banku-dlya-zatrimannya-glavi-pravlinnya-zmi-639266.html">щоб затримати главу правління Олександра Писарука.</a></p>
      <p>Писарук з 2014 по 2015 рік був першим заступником голови Національного банку Валерії Гонтаревої. За даними видання, банкіра Писарука звинувачують у привласненні, розтраті майна або заволодіння ним шляхом зловживання службовим становищем.</p>
      <p>Згодом у НАБУ заявили, що <a href="https://glavcom.ua/news/rozkradannya-12-mlrd-grn-nabu-povidomilo-pro-zatrimannya-posadovciv-nacbanku-639271.html">загалом затримано сім осіб за підозрою у заволодінні 1,2 млрд грн стабілізаційного кредиту</a>, наданого Національним банком України у 2014 році ПАТ «ВіЕйБі Банк».</p>
      <p>Йдеться про колишніх та чинних посадовців Національного банку України, ПАТ «ВіЕйБі Банк» та приватних компаній, пов’язаних із кінцевими бенефіціарами «ВіЕйБі Банку». </p>
      <p>Напередодні колишня очільниця Національного банку України Валерія Гонтарева заявила, що можливе затримання голови правління «Райфайзен банку».</p>
      <related>
        <a href="https://glavcom.ua/news/bahmatyuk-rozpoviv-z-chim-povyazani-areshti-spivrobitnikiv-vab-banku-639691.html"/>
        <a href="https://glavcom.ua/news/ne-viklyuchayu-tisku-na-svidkiv-bo-rozumiyu-yakim-chinom-provodilis-obshuki-yuristka-pro-spravu-vab-banku-639665.html"/>
        <a href="https://glavcom.ua/news/nabu-zaochno-povidomilo-pro-pidozru-eksgolovi-pravlinnya-vab-banku-malcevu-639651.html"/>
      </related>
    </article>
  </body>
</html>