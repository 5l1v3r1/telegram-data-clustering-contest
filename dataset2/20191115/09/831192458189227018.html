<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/agria-epithesi-apo-skylia-se-9chrono-stis-serres-deite-sokaristikes-foto-me-to-traymatismeno-paidi/"/>
    <meta property="og:site_name" content="europost.gr"/>
    <meta property="article:published_time" content="2019-11-15T09:00:03+00:00"/>
    <meta property="og:title" content="Άγρια επίθεση από σκυλιά σε 9χρονο στις Σέρρες: Δείτε σοκαριστικές φωτο με το τραυματισμένο παιδί!"/>
    <meta property="og:description" content="Στο νοσοκομείο των Σερρών νοσηλεύεται με θλαστικά τραύματα ένα εννιάχρονο αγοράκι, το οποίο δέχτηκε επίθεση από τρία σκυλιά ράτσας «κάνε κόρσο», έξω από την πόλη των Σερρών. Οι φωτογραφίες του μικρού μέσα από το νοσοκομείο σοκάρουν"/>
  </head>
  <body>
    <article>
      <h1>Άγρια επίθεση από σκυλιά σε 9χρονο στις Σέρρες: Δείτε σοκαριστικές φωτο με το τραυματισμένο παιδί!</h1>
      <address>
        <time datetime="2019-11-15T09:00:03+00:00">15 Nov 2019, 09:00</time>
      </address>
      <p>Στο νοσοκομείο των Σερρών νοσηλεύεται με θλαστικά τραύματα ένα εννιάχρονο αγοράκι, το οποίο δέχτηκε επίθεση από τρία σκυλιά ράτσας «κάνε κόρσο», έξω από την πόλη των Σερρών.</p>
      <p>Οι φωτογραφίες του μικρού μέσα από το νοσοκομείο σοκάρουν και αποτυπώνουν την άγρια επίθεση που δέχτηκε από τα τρία σκυλιά.</p>
      <figure>
        <img src="https://europost.gr/wp-content/uploads/2019/11/5-225x300.jpg"/>
      </figure>
      <figure>
        <img src="https://europost.gr/wp-content/uploads/2019/11/4-300x225.jpg"/>
      </figure>
      <figure>
        <img src="https://europost.gr/wp-content/uploads/2019/11/2-300x225.jpg"/>
      </figure>
      <p>Σύμφωνα με την αστυνομία, ο 24χρονος γιος του 49χρονου ιδιοκτήτη, άνοιξε την πόρτα του κτήματος που έχουν, με αποτέλεσμα να βγουν έξω τα σκυλιά και να δαγκώσουν τον εννιάχρονο, που εκείνη την ώρα επέστρεφε από το σχολείο, στο αριστερό πόδι και στο κεφάλι.</p>
      <p>Ο 24χρονος υποστήριξε ότι προσπάθησε να ηρεμήσει τα σκυλιά, αλλά χωρίς αποτέλεσμα και ότι δάγκωσαν και τον ίδιο.</p>
      <p>Η μητέρα του εννιάχρονου, η οποία άκουσε τα γαβγίσματα και βγήκε έξω, είπε ότι η ίδια και το παιδί χρειάστηκε να καταφύγουν σε σπίτι για να προστατευτούν.</p>
      <p>Η περιγραφή της μητέρας του 9χρονου</p>
      <p>«Το παιδί μου τα είδε, φοβήθηκε γιατί είναι πολύ μεγαλόσωμα σκυλιά και κρύφτηκε στις καλαμιές. Και του λέει ο γιος του “μη φοβάσαι, έλα να γνωρίσεις τα σκυλιά μου”. Και βγαίνει το παιδί μου και πάει να περπατήσει και του όρμηξαν. Κι αυτοί κάθονταν κι έβλεπαν και δεν μπορούσαν να τραβήξουν τα σκυλιά. Πήγα εγώ κι άνοιξα το στόμα του σκύλου για να βγάλω το πόδι του παιδιού μου», λέει η μητέρα του 9χρονου.</p>
      <p>«Το παιδί είναι πετσοκομμένο. Ούτε κεφάλι του έχουν αφήσει, ούτε πόδια, ούτε γάμπα, τίποτα δεν του έχουν αφήσει. Όχι γρατζουνιές, φαίνονται τα οστά», καταλήγει η μητέρα.</p>
      <p>O ιδιοκτήτης και ο γιος του συνελήφθησαν και σε βάρος τους σχηματίστηκε δικογραφία για σωματική βλάβη από αμέλεια.</p>
      <p>Τα σκυλιά είχαν βιβλιάριο υγείας, ενώ παραγγέλθηκε κτηνιατρική εξέταση για λύσσα. Σε βάρος του ιδιοκτήτη επιβλήθηκαν διοικητικά πρόστιμα.</p>
    </article>
  </body>
</html>