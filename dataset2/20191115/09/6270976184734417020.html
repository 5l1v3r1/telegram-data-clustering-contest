<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/15/prem-yer-anonsuvav-zminu-kerivnytstva-ukrzaliznytsi-cherez-dyku-koruptsiyu/"/>
    <meta property="og:site_name" content="Рубрика"/>
    <meta property="article:published_time" content="2019-11-15T09:00:06+00:00"/>
    <meta property="og:title" content="Прем'єр анонсував зміну керівництва Укрзалізниці через дику корупцію"/>
    <meta property="og:description" content="Кабінет міністрів найближчим часом ухвалить рішення про зміну керівництва “Укрзалізниці”, оскільки менеджмент зловживає своїм положенням. Заявив прем’єр-міністр Олексій Гончарук в ефірі “Сніданку з 1+1”. “Ми будемо ухвалювати з цього приводу кадрові рішення найближчим часом, тому що продовжувати працювати так, як вони зараз працюють, неможливо. Головна претензія до них – корупція в “Укрзалізниці”, на жаль, триває. […]"/>
  </head>
  <body>
    <article>
      <h1>Прем'єр анонсував зміну керівництва Укрзалізниці через дику корупцію</h1>
      <address><time datetime="2019-11-15T09:00:06+00:00">15 Nov 2019, 09:00</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/10/5daf0bb724a79768103845_820x360-860x580-c-1.jpg"/>
      </figure>
      <p>Фото kmu.gov.ua<br/><b><b>Кабінет міністрів найближчим часом ухвалить рішення про зміну керівництва “Укрзалізниці”, оскільки менеджмент зловживає своїм положенням.</b></b></p>
      <p>Заявив прем’єр-міністр Олексій Гончарук в<a href="https://tsn.ua/politika/goncharuk-anonsuvav-zvilnennya-kerivnictva-uz-cherez-diku-korupciyu-1443678.html"> ефірі “Сніданку з 1+1”.</a></p>
      <p>“Ми будемо ухвалювати з цього приводу кадрові рішення найближчим часом, тому що продовжувати працювати так, як вони зараз працюють, неможливо.</p>
      <p>Головна претензія до них – <b>корупція в “Укрзалізниці”, на жаль, триває.</b> Вона там абсолютно дика, крадуть майже на всьому. Кінця і краю цьому не видно.</p>
      <p>Якщо менеджмент, керівництво опікується своїми кишенями, а не тим, як ідуть справи в “Укрзалізниці”, то нормальної роботи і не буде”.</p>
      <p>Гончарук нагадав, що 14 листопада під Офісом президента протестували залізничники.</p>
      <p>У першу чергу вони скаржились на корупцію і можливі скорочення. Люди тримали плакати з перекресленими окремими очільниками (зокрема, перекреслили директора УЗ Євгена Кравцова).</p>
      <p>Він також додав, що “Укрзалізниця” “є дуже неефективною і збитковою. Зокрема, за словами Гончарука, “майже щодня горять локомотиви, в ручному управлінні вагони, окремі чиновники, диспетчери відправляють вагони не туди, де це потрібніше, а туди, де їм вигідніше, де їм заплатили”.</p>
      <p>Прем’єр заявив, що це “точно треба припинити”.</p>
    </article>
  </body>
</html>