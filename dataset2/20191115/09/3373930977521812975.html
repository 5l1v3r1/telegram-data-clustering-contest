<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.affarsvarlden.se/bors-ekonominyheter/seb-rasar-efter-svt-uppgifter-om-misstankt-penningtvatt-6978665"/>
    <meta property="og:site_name" content="Affärsvärlden"/>
    <meta property="article:published_time" content="2019-11-15T09:11:00+00:00"/>
    <meta property="og:title" content="SEB rasar efter SVT-uppgifter om misstänkt penningtvätt"/>
    <meta property="og:description" content="SEB-aktien sjönk 9 procent i den inledande fredagshandeln efter att banken på morgonen uppgett att den har blivit kontaktad av Sveriges Televisions program Uppdrag granskning, som uppger att de..."/>
  </head>
  <body>
    <article>
      <h1>SEB rasar efter SVT-uppgifter om misstänkt penningtvätt</h1>
      <address>
        <time datetime="2019-11-15T09:11:00+00:00">15 Nov 2019, 09:11</time>
      </address>
      <p>
        <b>SEB-aktien sjönk 9 procent i den inledande fredagshandeln efter att banken på morgonen uppgett att den har blivit kontaktad av Sveriges Televisions program Uppdrag granskning, som uppger att de kommer att rapportera om misstänkt penningtvätt i Baltikum i ett kommande program.</b>
      </p>
      <p>Uppdrag granskning uppgav att de har material som inkluderar SEB.</p>
      <p>"SEB kommer att utvärdera de uppgifter som eventuellt framkommer i programmet och jämföra dessa med SEB:s egna analyser och historiskt hanterade ärenden", skrev banken i ett pressmeddelande.</p>
      <p>SEB har fått frågor från Sveriges Television, men har inte närmare information om innehållet. För att vara transparenta med marknaden väljer SEB att gå ut med denna information.</p>
      <p>Läs mer: <a href="https://www.affarsvarlden.se/bors-ekonominyheter/seb-uppdrag-granskning-rapporterar-om-misstankt-penningtvatt-6978658">SEB: Uppdrag Granskning rapporterar om misstänkt penningtvätt</a></p>
      <p>"Om det skulle framkomma ny information som vi inte haft kännedom om sedan tidigare kommer SEB omedelbart att vidta åtgärder. SEB har ett stort ansvar när det gäller att upptäcka och rapportera misstänkt penningtvätt eller annan finansiell brottslighet till relevant finanspolis. Misstänkta transaktioner anmäls alltid och kan leda till avslutade kundrelationer", skrev banken.</p>
      <p>SEB uppgav vidare att banken kontinuerligt gör egna analyser av sin verksamhet i såväl Baltikum som på andra marknader där SEB verkar, i syfte att förstå och bedöma riskerna för att utnyttjas för kriminell aktivitet.</p>
      <p>"SEB har under lång tid strävat efter att ha ändamålsenliga rutiner och processer för att motverka penningtvätt och annan finansiell brottslighet. Däremot kan vi inte, lika lite som någon annan bank, garantera att vi varken har blivit eller kommer att bli utnyttjade. Nya utmaningar och risker uppstår ständigt. Utvecklingen av SEB:s förebyggande arbete mot penningtvätt varken kan eller kommer därför att upphöra", hette det från banken.</p>
      <ul>
        <li>
          <a href="http://www.facebook.com/sharer/sharer.php?u=https%3A%2F%2Fwww.affarsvarlden.se%2Fbors-ekonominyheter%2Fseb-rasar-efter-svt-uppgifter-om-misstankt-penningtvatt-6978665&amp;title=SEB%20rasar%20efter%20SVT-uppgifter%20om%20misst%C3%A4nkt%20penningtv%C3%A4tt&amp;description=SEB-aktien%20sj%C3%B6nk%209%20procent%20i%20den%20inledande%20fredagshandeln%20efter%20att%20banken%20p%C3%A5%20morgonen%20uppgett%20att%20den%20har%20blivit%20kontaktad%20av%20Sveriges%20Televisions%20program%20Uppdrag%20granskning%2C%20som%20uppger%20att%20de%20kommer%20att%20rapportera%20om%20misst%C3%A4nkt%20penningtv%C3%A4tt%20i%20Baltikum%20i%20ett%20kommande%20program.">Facebook</a>
        </li>
        <li>
          <a href="http://twitter.com/share?text=SEB%20rasar%20efter%20SVT-uppgifter%20om%20misst%C3%A4nkt%20penningtv%C3%A4tt&amp;url=https%3A%2F%2Fwww.affarsvarlden.se%2Fbors-ekonominyheter%2Fseb-rasar-efter-svt-uppgifter-om-misstankt-penningtvatt-6978665">Twitter</a>
        </li>
        <li>
          <a href="http://www.linkedin.com/shareArticle?mini=true&amp;url=https%3A%2F%2Fwww.affarsvarlden.se%2Fbors-ekonominyheter%2Fseb-rasar-efter-svt-uppgifter-om-misstankt-penningtvatt-6978665&amp;title=SEB%20rasar%20efter%20SVT-uppgifter%20om%20misst%C3%A4nkt%20penningtv%C3%A4tt">Linked in</a>
        </li>
        <li>
          <a href="http://www.reddit.com/submit?url=https%3A%2F%2Fwww.affarsvarlden.se%2Fbors-ekonominyheter%2Fseb-rasar-efter-svt-uppgifter-om-misstankt-penningtvatt-6978665&amp;title=SEB%20rasar%20efter%20SVT-uppgifter%20om%20misst%C3%A4nkt%20penningtv%C3%A4tt">Reddit</a>
        </li>
        <li>Mail</li>
      </ul>
    </article>
  </body>
</html>