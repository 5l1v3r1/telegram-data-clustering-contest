<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/067855d413cbd811/un-angajat-al-politiei-de-frontiera-impreuna-cu-alti-3-suspecti-retinuti-pentru-comercializarea-marijuanei.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-15T09:09:42+00:00"/>
    <meta property="og:title" content="Un angajat al Poliției de Frontieră, împreună cu alți 3 suspecți, reținuți pentru comercializarea marijuanei"/>
    <meta property="og:description" content="Patru persoane bănuite de trafic de droguri de tip marijuana, în cantitate de circa 4 kg, au fost reținuți. Printre ei se numără și un angajat al Poliției de Frontieră al Sectorului Poliției de Frontieră Sculeni al Direcției Regionale Vest"/>
  </head>
  <body>
    <article>
      <h1>Un angajat al Poliției de Frontieră, împreună cu alți 3 suspecți, reținuți pentru comercializarea marijuanei</h1>
      <address><time datetime="2019-11-15T09:09:42+00:00">15 Nov 2019, 09:09</time> by <a rel="author">Jurnal.md</a></address>
      <p>
        <b>Patru persoane bănuite de trafic de droguri de tip marijuana, în cantitate de circa 4 kg, au fost reținuți. Printre ei se numără și un angajat al Poliției de Frontieră al Sectorului Poliției de Frontieră Sculeni al Direcției Regionale Vest</b>
      </p>
      <p>Cei patru suspecți au fost reținuți pe data de 12 și 13 noiembrie, după ce indivizii au fost documentați mai bine de patru luni.</p>
      <p>Forțele de ordine au lucrat și sub acoperire, ceea ce a făcut posibilă reținerea unuia din suspecți chiar în momentul în care vindea marijuana, contra sumei de 4200 de lei.</p>
      <p>Suplimentar, au fost desfășurate 10 percheziții, atât corporale cât și la domiciliile și mijloacele de transport ale membrilor grupului, care activau într-un raion din centrul republicii.</p>
      <p>Prin urmare, în afară de cantitatea de droguri ridicată, au fost ridicate și dispozitive pentru consumarea substanțelor narcotice, telefoane mobile, cartele SIM, acte de identitate, dar și carduri bancare.</p>
      <p>Vârsta suspecților variază între 23 și 37 de ani și anterior au fost judecați pentru infracțiuni similare. Aceștia activau într-o rețea bine structurată de procurare, transportare, distribuire și comercializare a substanțelor narcotice, în proporţii deosebit de mari. În cazul în care vor fi găsiți vinovați, aceștia riscă închisoare pe un termen de la 7 la 15 ani.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F196969414124846%2Fvideos%2F2496713153980571%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>