<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76596-Takto-vyzerala-vikinska-bojovnickaktora-zila-pred-tisic-rokmi"/>
    <meta property="og:site_name" content="REFRESHER"/>
    <meta property="article:published_time" content="2019-11-15T09:09:00+00:00"/>
    <meta property="og:title" content="Takto vyzerala vikinská bojovníčka,ktorá žila pred tisíc rokmi"/>
    <meta property="og:description" content="Málokto si spojí predstavu bojiska so ženou, vedci však dokazujú, že to tak bolo od dávnych čias."/>
  </head>
  <body>
    <article>
      <h1>Takto vyzerala vikinská bojovníčka,ktorá žila pred tisíc rokmi</h1>
      <address><time datetime="2019-11-15T09:09:00+00:00">15 Nov 2019, 09:09</time> by <a rel="author">Alexandra Murajdová</a></address>
      <p>
        <b>Málokto si spojí predstavu bojiska so ženou, vedci však dokazujú, že to tak bolo od dávnych čias.</b>
      </p>
      <p>Pred viac než sto rokmi našli v nórskom meste Solør kosti ženy, ktorá žila okolo roku 1000 nášho letopočtu. Práve v období Vikingov, ktorí vtedy rozširovali svoj vplyv na kontinente a snáď ani netreba hovoriť, že sa to nezaobišlo bez veľkého množstva násilia<b>. Dnes sa žene, ktorá je mŕtva tisíc rokov, vieš pozrieť do tváre, </b>informuje <a href="https://www.theguardian.com/uk-news/2019/nov/02/viking-woman-warrior-face-reconstruction-national-geographic-documentary">The Guardian</a>.</p>
      <figure>
        <iframe data-src="https://twitter.com/vikingverse/status/1190988233074569216?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>O jej skutočnom živote veľa nevieme, no našlo sa pár nepopierateľných dôkazov, že bola bojovníčkou. Jej hrob bol plný zbraní, našli v ňom <b>meč, oštep, bojovú sekeru či šípy</b>. Na čele má stopy po hlbokej rane, čo naznačuje, že prichádzala do styku s násilím. Nevieme však, či práve rana na hlave spôsobila jej smrť.</p>
      <p>Nech je dôvod smrti akýkoľvek, práve ona je prvou ženou, pri ktorej môžu preukázateľne povedať, že bola Vikingom. Kanál National Geographic len nedávno o ženských Vikingoch natočil dokument, v spolupráci s nimi sa vedci rozhodli, že<b> obnovia tvár</b> ženskej bojovníčky z Nórska.</p>
      <related>
        <a href="https://refresher.sk/39575-Archeologovia-neverili-ked-sa-2300-rokov-stary-mec-stale-leskol-a-bol-aj-poriadne-ostry-V-hrobke-ho-ochranilo-jeho-puzdro"/>
      </related>
      <p>Tak sa aj stalo, jej tvár doslova zrekonštruovali. Pomocou novodobých technológií na lebke vytvorili vrstvu svalov a ďalších anatomických znakov. Bojovníčke sa tak vieme pozrieť do tváre a dokonca vidieť aj ranu na vrchu jej tváre. Archeologička Ella Al-Shamai hovorí: „<i>Veľmi sa teším, pretože jej tvár nikto nevidel už tisíc rokov a zrazu je veľmi reálna</i>.“</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/38160-Svedskym-archeologom-sa-podarilo-zmapovat-podmorsku-oblast-ludskej-aktivity-spred-9tisic-rokov-Nasi-predkovia-vzdy-preferovali-pobrezne-oblasti"/>
        <a href="https://refresher.sk/58242-Hubara-prekvapil-unikatny-nalez-Miesto-hribov-doniesol-domov-poklad"/>
        <a href="https://refresher.sk/65687-Lode-pre-Game-of-Thrones-ci-Vikingov-sa-stavaju-v-malej-ceskej-dielni-Za-7-rokov-ich-postavili-tridsat"/>
        <a href="https://refresher.sk/36620-Pod-morskou-hladinou-sa-vo-vraku-lode-nasla-2000rocna-kostra-namornika-Jej-analyza-nam-toho-odhali-ovela-viac"/>
        <a href="https://refresher.sk/48192-Zaskoceni-Cinania-nasli-v-trave-kostru-draka-Dedincania-su-si-stopercentne-isti-ze-nejde-o-podvrh"/>
        <a href="https://refresher.sk/29593-Senzacny-archeologicky-nalez-z-Egejskeho-mora-odkryva-stroskotane-lode-spred-stoviek-rokov-Nasiel-sa-aj-naklad-aky-este-na-lodiach-nebol"/>
        <a href="https://refresher.sk/33185-Norsky-namornik-alebo-novodoby-Viking-Na-Lassem-mozu-zeny-aj-oci-nechat-ked-zbadaju-jeho-seversky-vzhlad"/>
        <a href="https://refresher.sk/43389-Muz-objavil-vikinsky-poklad-a-stat-mu-za-to-vyplatil-24miliona-eur-Urobil-dobre-ze-sa-vyznamny-nalez-nepokusil-zatajit-a-predat-sam"/>
      </related>
    </article>
  </body>
</html>