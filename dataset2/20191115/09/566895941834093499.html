<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2573891/comu-novenkij-buvet-na-bulvari-kulisa-u-ternopoli-pogano-pracue"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-15T09:27:00+00:00"/>
    <meta property="og:title" content="Чому новенький бювет на бульварі Куліша у Тернополі погано працює?"/>
    <meta property="og:description" content="Глибина свердловини у бюветі становить понад 80 м"/>
  </head>
  <body>
    <article>
      <h1>Чому новенький бювет на бульварі Куліша у Тернополі погано працює?</h1>
      <address><time datetime="2019-11-15T09:27:00+00:00">15 Nov 2019, 09:27</time> by <a rel="author">Антоніна Албул</a></address>
      <p>
        <i>Ще не пройшло і місяця, як у Тернополі по бульварі Куліша відкрили сучасний бювет із питною водою, глибина свердловини у якому становить понад 80 м.  З міського бюджету на нього було виділено 1,33 млн. гривень. </i>
      </p>
      <p>Відкриття бювету було святковим, зі священником, співами та міським головою.  Тернополяни щиро раділи такій події. Але вже зараз, щоб набрати води, потрібно вистояти довжелезну чергу, повідомляє <a href="https://poglyad.te.ua/podii/byuvet-na-bulvari-kulisha-pogano-pratsyuye-ternopolyany-pidozryuyut-zmovu.html">Погляд</a>. Адже замість двох кранів, працює один. І то, за словами людей, які з першого дня відкриття набирають там воду, напір зменшився.</p>
      <p>- Тут або вода закінчилась, що мало ймовірно, або обладнання поламалось (насос), чи навіть заставили скрутити напір води через втрати виручки власників автоматів з водою навкруги, а це мінімум 4 автомати з водою, – припускає один з чоловіків у черзі за водою.</p>
    </article>
  </body>
</html>