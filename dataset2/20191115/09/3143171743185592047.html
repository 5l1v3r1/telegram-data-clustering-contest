<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/il-risanamento-oltre-lemergenza-dibattito-il-16.html"/>
    <meta property="og:site_name" content="Tempostretto"/>
    <meta property="article:published_time" content="2019-11-15T09:04:44+00:00"/>
    <meta property="og:title" content="Il risanamento oltre l’emergenza: dibattito il 16"/>
    <meta property="og:description" content="Il tavolo di confronto si svolgerà nella sede dell'Ordine degli architetti"/>
  </head>
  <body>
    <article>
      <h1>Il risanamento oltre l’emergenza: dibattito il 16</h1>
      <address><time datetime="2019-11-15T09:04:44+00:00">15 Nov 2019, 09:04</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>Il tavolo di confronto si svolgerà nella sede dell'Ordine degli architetti</i>
      </p>
      <p>Si terrà<b> sabato 16 novembre, con inizio alle 9.30</b> nella sala dell’Ordine degli architetti, il tavolo di confronto sulle tematiche del <b>risanamento.</b> L’incontro è stato promosso dalla Fondazione Nuovo Mezzogiorno, dalla Caritas Diocesana, dalla Camera di commercio, dall’Associazione Industriali, Associazione edili, Cgil-Cisl-Uil, Ordine degli architetti, Ordine degli ingegneri.</p>
      <p>Il confronto nasce dall’esigenza di un’attenta programmazione degli interventi in termini urbanistici, edilizi e socio economici, nonchè dalla volontà di creare sinergie tra il Comune ed i governi regionale e nazionale.</p>
      <p>Dopo il saluto del presidente dell’Ordine degli architetti Pino Falzea e del vice presidente della Fondazione Nuovo Mezzogiorno Francesco Barbalace si terrà la relazione del prof. Giuseppe Fera sulle tematiche del dibattito: il risanamento oltre l’emergenza.</p>
    </article>
  </body>
</html>