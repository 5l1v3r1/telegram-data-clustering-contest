<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/741839"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T09:15:00+00:00"/>
    <meta property="og:title" content="&quot;สมศักดิ์&quot;เปิดห้องรอรับ &quot;ใบเตย-ดีเจแมน&quot;19พ.ย.นี้"/>
    <meta property="og:description" content="รมว.สมศักดิ์ เปิดห้องรอรับ 'ดีเจแมน-ใบเตย' เตรียมซักถามพูดคุยคดีแชร์ FOREX 3D เตือนกลุ่มดาราอย่าเสี่ยงธุรกิจต้องสงสัย ชี้แชร์ลูกโซ่มักจ้างดาราสร้างภาพหวังความน่าเชื่อถือ"/>
  </head>
  <body>
    <article>
      <h1>"สมศักดิ์"เปิดห้องรอรับ "ใบเตย-ดีเจแมน"19พ.ย.นี้</h1>
      <address>
        <time datetime="2019-11-15T09:15:00+00:00">15 Nov 2019, 09:15</time>
      </address>
      <figure>
        <img src="https://www.dailynews.co.th/admin/upload/20191115/news_dcnKduJwMW162534_533.jpg?v=20191116070"/>
      </figure>
      <p>
        <b>รมว.สมศักดิ์ เปิดห้องรอรับ "ดีเจแมน-ใบเตย" เตรียมซักถามพูดคุยคดีแชร์ FOREX 3D เตือนกลุ่มดาราอย่าเสี่ยงธุรกิจต้องสงสัย ชี้แชร์ลูกโซ่มักจ้างดาราสร้างภาพหวังความน่าเชื่อถือ</b>
      </p>
      <p>เมื่อวันที่ 15 พ.ย. แหล่งข่าวจากกระทรวงยุติธรรม เปิดเผยว่า สำหรับการเข้าพบพนักงานสอบสวนคดีพิเศษ เพื่อให้ปากคำในฐานะพยานคดีแชร์ FOREX 3D ของนายพัฒนพล กุญชร ณ อยุธยา หรือดีเจแมน และน.ส.สุธีวัน ทวีสิน หรือใบเตย  ในวันที่ 19 พ.ย. เวลา 13.00 น. นายสมศักดิ์ เทพสุทิน รมว.ยุติธรรม จะเปิดห้องประชุม  1 ชั้น 9 กระทรวงยุติธรรม เพื่อพูดคุยกับบุคคลทั้งสอง  เนื่องจากสามีภรรยาคู่ดังกล่าวเป็นบุคคลสาธารณะ ดังนั้นกระทรวงยุติธรรมในฐานะกำกับดูแลกรมสอบสวนคดีพิเศษ จะทำความเข้าใจว่าที่เชิญมาให้ปากคำในฐานะพยาน ไม่ใช่เป็นการคุกคามหรือละเมิดสิทธิ์ พร้อมแจ้งเตือนกลุ่มดารานักแสดงให้ระมัดระวังอย่าเข้าไปยุ่งเกี่ยวกับธุรกิจต้องสงสัย โดยเฉพาะแชร์ลูกโซ่ที่มักจะจ้างดารานักแสดงมาเป็นพรีเซนเตอร์หรือผู้ร่วมลงทุน เพื่อสร้างความน่าเชื่อถือให้ธุรกิจ จากนั้นจึงจะเชิญตัวทั้งคู่ไปสอบปากคำต่อที่อาคารดีเอสไอ.<br/><br/>ขอบคุณภาพบางส่วน : <b>@bitoeyrsiam</b><br/><br/><b>อ่าข่าวที่เกี่ยวข้อง...</b><br/><br/><b><a href="https://www.dailynews.co.th/crime/741819">"ดีเจแมน-ใบเตย"จ่อให้การ"DSI" คดีแชร์"ฟอร์เร็กซ์"</a></b></p>
    </article>
  </body>
</html>