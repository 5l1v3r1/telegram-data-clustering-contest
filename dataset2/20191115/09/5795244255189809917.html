<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/kultura/netflix-vnese-pravki-v-serial-diyavol-po-susidstvu-na-prohannya-polshchi-50053694.html"/>
    <meta property="og:site_name" content="НВ"/>
    <meta property="article:published_time" content="2019-11-15T09:53:00+00:00"/>
    <meta property="og:title" content="Прислухалися до скарги Польщі. Netflix погодився внести правки в серіал про Дем’янюка"/>
    <meta property="og:description" content="Netflix внесе правки в документальний серіал Диявол по сусідству (The Devil Next Door) після скарги прем'єр-міністра Польщі."/>
  </head>
  <body>
    <article>
      <h1>Прислухалися до скарги Польщі. Netflix погодився внести правки в серіал про Дем’янюка</h1>
      <h2>Netflix внесе правки в документальний серіал Диявол по сусідству (The Devil Next Door) після скарги прем'єр-міністра Польщі.</h2>
      <address>
        <time datetime="2019-11-15T09:53:00+00:00">15 Nov 2019, 09:53</time>
      </address>
      <p>Стрімінговий сервіс відреагував на скаргу прем'єр-міністра Польщі Матеуша Моравецького, який звинуватив авторів серіалу в переписуванні історії. Він вважає, що виходячи з інформації в серіалі, можна було припустити, що Польща була відповідальна за створення нацистських таборів смерті під час Другої світової війни, які знаходилися на її території.</p>
      <p>У заяві сервісу сказано, що він планує додати пояснювальний текст в епізод, який викликав неоднозначну реакцію, щоб «уникнути непорозумінь», після того як Матеуш Моравецький звернув увагу, що карта, яка використана в якості ілюстрації в серії повинна пояснювати, що Польща була окупована нацистською Німеччиною, повідомляє <a href="https://meduza.io/news/2019/11/15/netflix-ispravit-serial-ob-ohrannike-natsistskih-lagerey-posle-pretenziy-polshi-ona-obvinila-servis-v-perepisyvanii-istorii">Bloomberg</a>.</p>
      <p>Нагадаємо, в серіалі була показана карта Польщі в її сучасних кордонах, на якій були позначені табори смерті, розташовані на її території.</p>
      <p>На початку листопада на Netflix стартував показ 5-серійного документального серіалу <i>Диявол по сусідству, </i>що розповідає про американського громадянина українського походження Івана Дем'янюка, який під час Другої світової війни був охоронцем в концентраційних таборах Треблінка і Собібор і причетний до смерті понад 28 тис євреїв. Деякі в'язні таборів, що вижили, впізнали в Дем'янюку охоронця на прізвисько Іван Грозний, який вважається одним із найжорстокіших охоронців. Іван Дем'янюк помер в 2012 році у віці 92 роки.</p>
      <p>Читайте також:<br/><a href="https://nv.ua/ukr/world/countries/ivan-dem-yanyuk-film-netflix-50051541.html">&amp;nbspNetflix випускає серіал про українця Івана Дем’янюка «Диявол по сусідству». Ось історія цієї людини</a></p>
    </article>
  </body>
</html>