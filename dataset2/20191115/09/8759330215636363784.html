<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903825/-teruggekeerde-band-ex-mechelen-komt-voorlopig-nog-niet-in-actie-voor-ajax-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T09:58:00+00:00"/>
    <meta property="og:title" content="'Teruggekeerde Bandé (ex-Mechelen) komt voorlopig nog niet in actie voor Ajax'"/>
    <meta property="og:description" content="Hassane Bandé kwam woensdag in actie voor Ajax, dat achter gesloten deuren een oefenduel afwerkte met Willem ll. De ex-spits van KV Mechelen scoorde zelfs, maar is nog niet helemaal terug. Ajax-watcher Freek Jansen van het Algemeen Dagblad laat weten dat Bandé nog even nodig heeft om volledig fit te worden."/>
  </head>
  <body>
    <article>
      <h1>'Teruggekeerde Bandé (ex-Mechelen) komt voorlopig nog niet in actie voor Ajax'</h1>
      <address>
        <time datetime="2019-11-15T09:58:00+00:00">15 Nov 2019, 09:58</time>
      </address>
      <p>
        <b>Hassane Bandé kwam woensdag in actie voor Ajax, dat achter gesloten deuren een oefenduel afwerkte met Willem ll. De ex-spits van KV Mechelen scoorde zelfs, maar is nog niet helemaal terug. Ajax-watcher Freek Jansen van het Algemeen Dagblad laat weten dat Bandé nog even nodig heeft om volledig fit te worden.</b>
      </p>
      <p>Ajax nam Bandé in de zomer van 2018 voor acht miljoen euro over van Mechelen, maar heeft nog geen plezier aan hem kunnen beleven. In de voorbereiding op het afgelopen seizoen raakte de aanvaller zwaargeblesseerd tegen Anderlecht. Hij brak zijn kuitbeen en scheurde de binnenband van zijn enkel.</p>
      <aside>Lees meer<br/><a href="https://www.voetbalprimeur.be/nieuws/903824/-alderweireld-en-vertonghen-op-weg-naar-transfervrij-vertrek-bij-tottenham-.html?itm_source=www.voetbalprimeur.be&amp;itm_medium=highlighted-content">'Vertonghen en Alderweireld op weg naar transfervrije exit bij Tottenham'</a></aside>
      <p>Na een jaar was Bandé nog steeds onvoldoende hersteld om weer aan te sluiten bij Ajax, maar nu zijn de eerste serieuze stappen gezet. "Iedereen die erbij was zeggen dat hij zó'n doodschop heeft gehad", zegt Jansen bij <a href="https://www.foxsports.nl/video/3146549/voetbalpraat-november-3146549/">Voetbalpraat op FOX Sports.</a> "Het was een beetje vergelijkbaar met <a href="http://www.voetbalprimeur.nl/videos/903772/verschrikkelijke-tackle-op-dilrosun-bij-jong-oranje-scheids-snapt-er-niets-van-.html">die tackle op Dilrosun.</a> Die breuk was heel ellendig."</p>
      <p>"Hij is nu nog niet helemaal terug, ze zeggen dat hij nog wel even nodig heeft om terug te keren. Ik denk dat het zeker tot de winterstop duurt voor hij het niveau aantikt waardoor hij een keer bij de wedstrijdselectie zit", voorspelt Jansen.</p>
      <aside>Lees meer<br/><a href="https://www.voetbalprimeur.be/nieuws/903818/interessante-match-voor-rode-duivels-na-rusland-zien-op-wie-we-kunnen-rekenen-.html?itm_source=www.voetbalprimeur.be&amp;itm_medium=highlighted-content">Interessante match voor Rode Duivels: "Na Rusland zien op wie we kunnen rekenen"</a></aside>
    </article>
  </body>
</html>