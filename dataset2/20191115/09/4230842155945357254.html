<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/zdorove/20191115-vyhlopni-gazy-zbilshuyut-ryzyk-rozvytku-raku-mozku-vcheni/"/>
    <meta property="og:site_name" content="ФАКТИ"/>
    <meta property="article:published_time" content="2019-11-15T09:45:47+00:00"/>
    <meta property="og:title" content="Вихлопні гази збільшують ризик розвитку раку мозку – вчені"/>
    <meta property="og:description" content="Вчені пов’язали ризик розвитку раку мозку з вихлопними газами автомобілів."/>
  </head>
  <body>
    <article>
      <h1>Вихлопні гази збільшують ризик розвитку раку мозку – вчені</h1>
      <address>
        <time datetime="2019-11-15T09:45:47+00:00">15 Nov 2019, 09:45</time>
      </address>
      <p>Вчені пов’язали ризик розвитку раку мозку з вихлопними газами автомобілів.</p>
      <p>Вчені вперше пов’язали ризик розвитку раку мозку з забрудненням повітря ультрадисперсними частками (УДЧ). Основним джерелом такого забруднення є вихлопні гази автомобілів – в особливості ті, що працюють на дизельному паливі.</p>
      <p>Канадські медики за результатами дослідження дійшли висновку, що є звязок між розвитком раку мозку та забрудненням повітря ультрадисперсними частками (УДЧ).</p>
      <p><b>Довідка.</b> УДЧ – це тверді частинки розміром менше 100 нанометрів, металеві або такі, що містять вуглець. Саме через свій надзвичайно малий розмір вони не просто легко вдихаються, але і скупчуються в легенях, звідки можуть бути захоплені кров’ю і потрапити в будь-які інші органи.</p>
      <p>Вчені дослідили 1,9 млн жителів двох найбільших мегаполісів Торонто і Монреаля. За 15 років (1991-2016 роки) рак мозку був діагностований у 1400 пацієнтів. Дослідивши рівень забруднення повітря у різних районах, автори дослідження порівняли їх з частотою виникнення злоякісних пухлин у місцевих жителів. Враховувалася концентрація не лише УДЧ, але і більш великих частинок (розміром до 2,5 мкм), а також діоксиду азоту (NO2).</p>
      <p>
        <b>Читайте: </b>
        <a href="https://fakty.com.ua/ua/lifestyle/zdorove/20190808-rak-molochnoyi-zalozy-symptomy/">Рак молочної залози: симптоми</a>
      </p>
      <p>Саме останні два елементи вважаються найбільш небезпечними для здоров’я, однак їхній вміст у повітрі ніяк не пов’язаним з ризиком розвитку злоякісної пухлини в мозку. А ось по мірі збільшення концентрації УДЧ росли і показники захворюваності.</p>
      <p>Жителі районів із середнім рівнем забруднення (50 тис. частинок/см3) хворіли на рак мозку у 1,5 рази частіше, ніж ті, що жили в більш чистих від вихлопних газів кварталах (15 тис./см3). У мешканців найбільш забруднених районів (97 тис./см3) захворювання діагностували майже в 2,3 рази частіше.</p>
      <p>Проте це перше дослідження такого роду, тож підтвердити причинно-наслідковий зв’язок можна буде лише за підсумками аналогічних результатів схожих робіт.</p>
      <p>Нагадаємо, що американські вчені знайшли <a href="https://fakty.com.ua/ua/lifestyle/zdorove/20191106-znajdeno-sposib-zupynyty-poshyrennya-raku/">спосіб зупинити розповсюдження онкологічних захворювань.</a></p>
    </article>
  </body>
</html>