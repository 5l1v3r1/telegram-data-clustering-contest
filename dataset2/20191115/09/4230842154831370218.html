<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191115-za-golosuvannya-platyat-po-5-tys-u-konverti-skorohod/"/>
    <meta property="og:site_name" content="ФАКТИ"/>
    <meta property="article:published_time" content="2019-11-15T09:57:15+00:00"/>
    <meta property="og:title" content="За голосування платять по $5 тис. у конверті – Скороход"/>
    <meta property="og:description" content="Народний депутат Анна Скороход, яку виключили з фракції Слуга народу, підтвердила отримання нардепами політсили грошей в конвертах за голосування."/>
  </head>
  <body>
    <article>
      <h1>За голосування платять по $5 тис. у конверті – Скороход</h1>
      <address>
        <time datetime="2019-11-15T09:57:15+00:00">15 Nov 2019, 09:57</time>
      </address>
      <p>Народний депутат Анна Скороход, яку виключили з фракції Слуга народу, підтвердила отримання нардепами політсили грошей в конвертах за голосування.</p>
      <p>Анна Скороход в кулуарах парламенту прокоментувала своє виключення з фракції Слуга народу та відповіла на звинувачення її голови Давида Арахамії.</p>
      <blockquote>– Мені розповіли, що я пропонувала по $3 тис. за рішення в комітеті? Тут зарплати по $5 тис. в конверті, а ви говорите про три тисячі, – зазначила нардеп.</blockquote>
      <p>На уточнююче запитання журналістів про те, хто їх платить, Скороход ухилилася від прямої відповіді, зазначивши, що всі це бачили, тому що, мовляв, були зафіксовані випадки передачі конвертів за голосування.</p>
      <p><b>Читайте:</b> <a href="https://fakty.com.ua/ua/ukraine/20191114-cholovik-u-rozshuku-chomu-nardep-skorohod-opynylasya-u-tsentri-skandalu/">Чоловік у розшуку: чому нардеп Скороход опинилася у центрі скандалу</a></p>
      <p>Водночас стверджує, що сама таких конвертів не отримувала, “бо голосує не так, як вказують”.</p>
      <figure>
        <iframe src="https://www.youtube.com/embed/Mzw6a-c8q7k" width="600" height="400" data-service="Youtube" scrolling="no"/>
      </figure>
      <p>Нагадаємо, 14 листопада голова фракції Слуга народу Давид Арахамія під час засідання Верховної Ради сказав, що народний депутат <a href="https://fakty.com.ua/ua/ukraine/20191114-arahamiya-skazav-hto-proponuvav-groshi-nardepam-slugy-narodu/">Анна Скороход пропонувала колегам “грошову допомогу”</a>.</p>
      <p>Перед його виступом  Скороход заявила, що її цивільного чоловіка Олексія Алякіна затримали через те, що вона не голосувала за “указом” фракції.</p>
    </article>
  </body>
</html>