<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/migliori-mouse-ufficio-gaming-black-friday/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T09:00:00+00:00"/>
    <meta property="og:title" content="I migliori mouse per l'ufficio e gaming da comprare al Black Friday | Tom's Hardware"/>
    <meta property="og:description" content="Quali mouse comprare al Black Friday 2019: prodotti per l'ufficio e gaming che speriamo vengano scontati e che bisogna tenere d'occhio."/>
  </head>
  <body>
    <article>
      <h1>I migliori mouse per l'ufficio e gaming da comprare al Black Friday | Tom's Hardware</h1>
      <address>
        <time datetime="2019-11-15T09:00:00+00:00">15 Nov 2019, 09:00</time>
      </address>
      <p>Che siate giocatori, lavoratori o semplici utenti di un PC,<b> il mouse è il componente che insieme alla tastiera vi ritroverete a usare di più</b>. La scelta del mouse è importantissima per la vostra esperienza e l’arrivo del <a href="https://www.tomshw.it/speciale/black-friday/">Black Friday</a> ci ha fatto pensare a <b>quali mouse tenere d’occhio e quali, di conseguenza, vorremmo vedere scontati.</b></p>
      <p>Leggi anche: <a href="https://www.tomshw.it/speciale/black-friday/">Black Friday 2019 | Date | Offerte | Amazon | Unieuro</a></p>
      <p>In questa guida legata al Black Friday, a cavallo tra un elenco dei <b>consigli</b> (basata anche su quanto visto in sconto con più frequenza) e una lista delle <b>speranze</b>, troverete mouse per l’uso lavorativo, per il quotidiano e anche per giocare, sia più accessibili che un po’ più costosi, in modo rispondere alle esigenze di tutti.</p>
      <h3>Logitech MX Master 3</h3>
      <p>Se volete <b>lavorare al massimo senza affaticarvi</b>, la nostra scelta ricade su un prodotto <b>Logitech</b> e più precisamente l’<b>MX Master 3</b>. Pesa solo 141 grammi e si può usare senza fili. Il sensore laser è lo stesso dell’MX Master 2S, il Darkfield da 4000 DPI, ma ciò non vuol dire che sia un male, anzi.</p>
      <figure>
        <img src="https://www.tomshw.it/images/images/2019/09/logitech-mx-master-3-51225.jpg"/>
      </figure>
      <p>Il cambiamento più importante nel design rispetto ai precedenti MX Master (da tenere d’occhio il comunque ottimo <a href="https://toms.it/yW47f">MX Master 2S</a> che potrebbe essere anch’esso scontato al Black Friday) è la rotellina in acciaio inossidabile “MagSpeed”, rinnovata con una tecnologia elettromagnetica che permette di passare tra le modalità di scorrimento “infinita” (Logitech parla di 1000 linee in 1 secondo) e quella a scatto, più precisa.</p>
      <p><b>Una nuova disposizione dei tasti e un poggia-pollice rinnovato rendono l’uso più confortevole</b>. È presente anche un pulsante programmabile per svolgere un’azione quando viene premuto e altre azioni se tenuto premuto mentre si sposta contemporaneamente il mouse in una di quattro direzioni.</p>
      <p>Quanto alla batteria, l’MX Master 3 garantisce fino a 70 giorni con una carica completa e fino a 3 ore con un minuto di ricarica.</p>
      <p>
        <b>» </b>
        <a href="https://toms.it/dpdPR">
          <b>Clicca qui per acquistare Logitech MX Master 3</b>
        </a>
      </p>
      <h3>Microsoft Surface Mouse</h3>
      <p>Se avere un mouse di design a basso costo <b>per navigare online e fare leggera produttività</b> è il vostro obiettivo, il Microsoft Surface è il mouse da tenere sott’occhio al Black Friday. Il suo prezzo è già contenuto, quindi molti di voi potrebbero non farsi problemi a comprarlo subito, ma chissà che in questa tornata di sconti non subisca un nuovo ribasso.</p>
      <figure>
        <img src="https://www.tomshw.it/images/images/2019/11/microsoft-surface-mouse-62920.jpg"/>
      </figure>
      <p>Dotato di tre pulsanti programmabili, si candida come un mouse perfetto per il multitasking: è <b>associabile a un massimo di tre computer contemporaneamente</b> e supporta sia il Bluetooth che le connessioni USB cablate. Pesa solo 78 grammi, richiede due batterie alcaline AAA e la batteria dura fino a 12 mesi.</p>
      <p>
        <b>» </b>
        <a href="https://toms.it/lkFI0">
          <b>Clicca qui per acquistare Microsoft Precision Mouse</b>
        </a>
      </p>
      <h3>Logitech MX Vertical</h3>
      <p>Eravamo un attimo combattuti se consigliarvi o no un mouse verticale, ma <b>questo Logitech MX Vertical ci ha conquistati</b> quando l’abbiamo provato e vorremo che fosse scontato pesantemente al Black Friday.</p>
      <figure>
        <img src="https://www.tomshw.it/images/images/2019/11/logitech-mx-vertical-62921.jpg"/>
      </figure>
      <p>Questo prodotto nasce per <b>aumentare il comfort e ridurre l’affaticamento della mano di chi usa il mouse tante ore al giorno</b>, e possiamo confermarvi che nella nostra esperienza non abbiamo mai avuto problemi in tal senso.</p>
      <p>Sulla parte superiore del mouse c’è un tasto per regolare i DPI al volo. Ci sono anche i pulsanti avanti e indietro nella parte superiore dell’incavo per il pollice. Purtroppo per i mancini questo mouse è solo per destrorsi.</p>
      <p>Per quanto riguarda l’autonomia, Logitech indica fino a quattro mesi di funzionamento con una carica completa e tre ore con una carica rapida di un minuto.</p>
      <p>
        <b>» </b>
        <a href="https://toms.it/XDdru">
          <b>Clicca qui per acquistare Logitech MX Vertical</b>
        </a>
      </p>
      <h3>Cooler Master MM710</h3>
      <p>Questo mouse di Cooler Master si rivolge soprattutto agli <b>amanti di FPS o TPS grazie alla leggerezza</b>. Pesa infatti solo 53 grammi. L’azienda ha raggiunto questo risultato “bucando” la scocca di questo MM710, una scelta particolare (ma resiste a polvere e schizzi) che dona anche un’estetica unica nel suo genere. A bordo troviamo un valido sensore PixArt 3389 da 16.000 DPI e switch Omron.</p>
      <figure>
        <img src="https://www.tomshw.it/images/images/2019/05/cooler-master-mm710-35106.jpg"/>
      </figure>
      <p>Insomma se giocate all’ultimo Call of Duty o Fortnite, questo mouse potrebbe darvi un vantaggio competitivo. Poiché disponibile da non molto, è possibile che finisca negli sconti del Black Friday, ma in ogni caso non ha un prezzo irraggiungibile.</p>
      <p>
        <b>» </b>
        <a href="https://toms.it/pkexn">
          <b>Clicca qui per acquistare Cooler Master MM710</b>
        </a>
      </p>
      <h3>Logitech G602</h3>
      <p>Volete qualcosa di <b>più classico e duttile ma non troppo costoso?</b> Il Logitech G602 ha ben 11 tasti programmabili per assegnare macro con più comandi a qualsiasi pulsante tramite il software Logitech Gaming Software.</p>
      <figure>
        <img src="https://www.tomshw.it/images/images/2019/11/logitech-g602-62922.jpg"/>
      </figure>
      <p>È un mouse sia per il gaming che per lavorare grazie alle due modalità di funzionamento che garantiscono alte prestazioni (e minore batteria) e maggiore autonomia a scapito delle prestazioni, che comunque in ambito lavorativo sono più che sufficienti.</p>
      <p>
        <b>» </b>
        <a href="https://toms.it/f67AH">
          <b>Clicca qui per acquistare Logitech G602</b>
        </a>
      </p>
      <h3>Logitech G Pro</h3>
      <p>Questo mouse è un altro fiore all’occhiello di casa Logitech, un prodotto che costa oltre 150 euro ma che spesso si trova scontato e quindi speriamo che la “tradizioni” si confermi al Black Friday. Il G Pro nasce dalla<b> collaborazione di Logitech con oltre 50 giocatori professionisti</b> per trovare la forma, il peso e la sensazione tattile perfetti, uniti alla tecnologia wireless Lightspeed e al sensore HERO 16k.</p>
      <figure>
        <img src="https://www.tomshw.it/images/images/2019/11/logitech-g-pro-62923.jpg"/>
      </figure>
      <p>Il risultato è un mouse gaming con <b>prestazioni e precisione elevati</b>. In più è un mouse “<b>modulare</b>”: i pulsanti laterali sinistro e destro sono rimovibili e consentono di decidere quanti pulsanti laterali utilizzare, da zero a quattro. Il pulsante DPI è posto nella parte inferiore del mouse per evitare modifiche involontarie.</p>
      <p>
        <b>» </b>
        <a href="https://toms.it/1SzA5">
          <b>Clicca qui per acquista Logitech G Pro</b>
        </a>
      </p>
      <h3>Corsair Scimitar PRO RGB</h3>
      <p>Non tutti giocano agli FPS, e ci sono mouse come lo Scimitar PRO RGB di Corsair che sono pensati per<b> un pubblico di appassionati di MMO e MOBA</b>. Ovviamente il mouse è usabile anche con qualsiasi altro gioco, ma i 17 tasti programmabili (12 laterali) fanno la differenza in quel genere di titoli, permettendovi di programmare delle macro attivabili con la pressione di un singolo tasto.</p>
      <figure>
        <img src="https://www.tomshw.it/images/images/2019/11/corsair-scimitar-pro-rgb-62924.jpg"/>
      </figure>
      <p>A bordo ci sono un veloce sensore PixArt PMW3367 da 16.000 DPI, switch Omron e quattro zone di illuminazione RGB.</p>
      <p>
        <b>» </b>
        <a href="https://toms.it/p5EYH">
          <b>Clicca qui per acquistare Corsair Scimitar PRO RGB</b>
        </a>
      </p>
    </article>
  </body>
</html>