<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188555/Gratis-reizen-voor-zestigplussers-met-laag-inkomen-in-Albrandswaard"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-15T09:46:45+00:00"/>
    <meta property="og:title" content="Gratis reizen voor zestigplussers met laag inkomen in Albrandswaard"/>
    <meta property="og:description" content="Zestigplussers zonder baan of met een laag inkomen mogen vanaf januari in de gemeente Albrandswaard gratis met het openbaar vervoer."/>
  </head>
  <body>
    <article>
      <h1>Gratis reizen voor zestigplussers met laag inkomen in Albrandswaard</h1>
      <address>
        <time datetime="2019-11-15T09:46:45+00:00">15 Nov 2019, 09:46</time>
      </address>
      <figure>
        <img src="https://imgr.rgcdn.nl/d93ea5a734cf4b11863358d23cedb345/opener/R-net-bus-in-Spijkenisse-Foto-Rick-Huijzer.jpg?v=_aN7HiG72cp6vsIul0-tRw2"/>
        <figcaption>R-net bus in Spijkenisse | Foto: Rick Huijzer</figcaption>
      </figure>
      <figure>
        <audio src="https://rijnmond.bbvms.com/custom/getDownload?sourceid=8212D2EED290235EC12584B3002E5B71"/>
        <figcaption>Zestigplussers gratis met openbaar vervoer in Albrandswaard</figcaption>
      </figure>
      <h4>Zestigplussers zonder baan of met een laag inkomen mogen vanaf januari in de gemeente Albrandswaard gratis met het openbaar vervoer.</h4>
      <p>Het gratis ov moet de eenzaamheid onder ouderen in de gemeente terugdringen, zegt wethouder Mieke van Ginkel: "Zestigplussers die geen baan meer hebben, willen er ook op uit. En voor hen is het ook heel belangrijk dat ze uit hun huis komen en contacten leggen."</p>
      <p>De wethouder verwacht dat zo'n tweehonderdtachtig inwoners van de regeling gebruik kunnen maken. Zij kunnen de OV-kaart bij de gemeente aanvragen.</p>
      <p>De OV-kaart is een kaart voor bus, tram en metro van de RET in de regio Rotterdam. Hij is alleen geldig in de daluren. Op <a href="https://www.albrandswaard.nl/gratis-openbaar-vervoer-voor-ouderen"><u>de website van de gemeente Albrandswaard</u></a> staat wanneer kaarthouders er verder gebruik van kunnen maken en welke uitzonderingen gelden.</p>
    </article>
  </body>
</html>