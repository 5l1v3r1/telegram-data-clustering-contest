<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/a8b1d51376135b5c/dodon-despre-votul-psrm-pd-pentru-guvernul-chicu-nu-e-o-majoritate-politica-dar-o-platforma-parlamentara-social-economica.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-15T09:27:15+00:00"/>
    <meta property="og:title" content="Dodon, despre votul PSRM-PD pentru Guvernul Chicu: Nu e o majoritate politică, dar o platformă parlamentară social-economică"/>
    <meta property="og:description" content="Președintele Igor Dodon a avut astăzi dimineața o întrevedere cu membrii noului Cabinet de Miniștri, în care i-a îndemnat „să ignore atacurile politice ale celor care au plecat”."/>
  </head>
  <body>
    <article>
      <h1>Dodon, despre votul PSRM-PD pentru Guvernul Chicu: Nu e o majoritate politică, dar o platformă parlamentară social-economică</h1>
      <address><time datetime="2019-11-15T09:27:15+00:00">15 Nov 2019, 09:27</time> by <a rel="author">Jurnal.md</a></address>
      <p>
        <b>Președintele Igor Dodon a avut astăzi dimineața o întrevedere cu membrii noului Cabinet de Miniștri, în care i-a îndemnat „să ignore atacurile politice ale celor care au plecat”.</b>
      </p>
      <p>În cadrul întrevederii, Dodon a reiterat faptul că acest guvern este primul din ultimii 20 de ani, care a fost votat fără a fi creată o majoritate parlamentară.</p>
      <p>„Nu este creată o majoritate politică, dar este o platformă parlamentară social-economică”, a spus Dodon, referindu-se la votul comun PSRM-PD.</p>
      <p>Șeful statului le-a spus miniștrilor „să vină cât mai rapid cu unele propuneri concrete”, care vor fi abordate săptămâna viitoare la ședința Consiliului Suprem de Securitate: reforma justitiei, pregătirile de sezonul rece al anului și livrarea gazelor, situația privind securitatea cetățenilor și criminalitatea.</p>
      <p>„Oamenii așteaptă rezultate, din care considerent, atenția guvernului și a miniștrilor trebuie să fie îndreptată către cetățeni. Moldova nu reprezintă rețele de socializare și Facebook. Miniștrii trebuie să meargă să discute cu cetățenii cel puțin o dată în săptămână”, a continua Dodon.</p>
      <p>Guvernul condus de Ion Chicu a fost învestit, joi, 14 septembrie, cu votul de încredere al Legislativului. Pentru noul Executiv au votat 62 de deputați PSRM și PD.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fdodon.igor%2Fvideos%2F3784233648269279%2F&amp;show_text=0&amp;width=560" width="560" height="322" data-service="Facebook" scrolling="no"/>
      </figure>
    </article>
  </body>
</html>