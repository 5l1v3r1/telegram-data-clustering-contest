<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150595/"/>
    <meta property="og:site_name" content="AgroNews"/>
    <meta property="article:published_time" content="2019-11-15T09:44:00+00:00"/>
    <meta property="og:title" content="Українським аграріям вже перераховано понад 2,8 млрд грн держпідтримки"/>
    <meta property="og:description" content="Станом на 14 листопада українським сільгоспвиробникам перераховано 2,84 млрд грн державної підтримки за напрямами – розвиток фермерства, тваринництва, садівництва, компенсація за залученими кредитами та компенсація за закуплену сільгосптехніку і обладнання. Про це повідомляє прес–служба..."/>
  </head>
  <body>
    <article>
      <h1>Українським аграріям вже перераховано понад 2,8 млрд грн держпідтримки</h1>
      <address><time datetime="2019-11-15T09:44:00+00:00">15 Nov 2019, 09:44</time> by <a rel="author">agronews.uaode/author</a></address>
      <p>
        <b>Станом на 14 листопада українським сільгоспвиробникам перераховано 2,84 млрд грн державної підтримки за напрямами – розвиток фермерства, тваринництва, садівництва, компенсація за залученими кредитами та компенсація за закуплену сільгосптехніку і обладнання. Про це повідомляє прес–служба Мінагрополітики.</b>
      </p>
      <p>У розрізі програм:</p>
      <p>За програмою «Фінансова підтримка розвитку фермерських господарств» за період липень-вересень 2019 року фермерам нараховано 126,1 млн грн. Інформація підготовлена на основі реєстрів, отриманих від уповноважених банків та Укрдержфонду.</p>
      <p>Зокрема, кошти нараховані за наступними напрямами:</p>
      <p>– часткова компенсація вартості техніки та обладнання – 49,6 млн грн (749 отримувачі);</p>
      <p>– здешевлення кредитів – 28,0 млн грн (297 отримувачів);</p>
      <p>– часткова компенсація витрат, пов’язаних з наданими с/г дорадчими послугами – 290,8 тис. грн (17 отримувачів).</p>
      <p>– бюджетна субсидія на одиницю оброблюваних угідь – новоствореним фермерським господарствам – 11,8 млн грн(210 отримувачів);</p>
      <p>– бюджетна субсидія на одиницю оброблюваних угідь для фермерських господарств (крім новостворених) 36,4 млн грн (1226 отримувачів).</p>
      <p>Загалом за весь період фермерам вже сплачено 230,4 млн грн бюджетних дотацій.</p>
      <p>За програмою «Державна підтримка тваринництва, зберігання та переробки сільськогосподарської продукції, аквакультури (рибництва)» за період вересень-листопад 2019 року сплачено 382 млн грн 1000 суб’єктам господарювання, а саме:</p>
      <p>– компенсація відсотків – 2,7 млн грн (4 суб’єкти господарювання, які здійснюють діяльність у галузях вівчарства, звірівництва та бджільництва);</p>
      <p>– компенсація вартості тваринницьких об’єктів, профінансованих за рахунок банківських кредитів – 32,6 млн грн (5 суб’єктів господарювання за будівництво та реконструкцію тваринницьких ферм для утримання великої рогатої худоби, свиней та птиці);</p>
      <p>– дотація за утримання корів – 255,3 млн грн (807 суб’єктам господарювання за утримання ними 283 659 голів корів);</p>
      <p>– часткове відшкодування вартості племінних тварин, сперми та ембріонів – 91,4 млн грн (184 суб’єктів господарювання за закуплені ними 3 691 голів племінних телиць, нетелей, корів; 3 911 голів свинок та кнурців; 528 голів вівцематок баранів та ярок; 179 747 доз спермопродукції).</p>
      <p>Загалом, у 2019 році за відповідною програмою нараховано 1,6 млрд грн, якою скористалося 1,4 тис. суб’єктів господарювання та 181,9 тис. фізичних осіб.</p>
      <p>За програмою «Державна підтримка розвитку хмелярства, закладення молодих садів, виноградників та ягідників і нагляд за ними» 112 суб’єктам господарювання схвалено розподіл коштів на суму 119,8 млн грн для компенсації витрат за придбання садивного матеріалу плодово-ягідних культур та виноград. Станом на сьогодні кошти сплачені сільгоспвиробникам в повному обсязі.</p>
      <p>За програмою «Фінансова підтримка заходів в агропромисловому комплексі шляхом здешевлення кредитів» станом на 8 листопада до структурних підрозділів ОДА фактично спрямовано 104,1 млн грн, з яких 103,9 млн грн вже перераховано позичальникам.</p>
      <p>Так, найбільші суми компенсації нараховано сільгоспвиробникам Вінницької (8,95 млн грн), Київської (8,39 млн грн), Черкаської (8,05 млн грн), Хмельницької (7,07 млн грн), Полтавської (6,78 млн грн), Харківської (6,14 млн грн) областей.</p>
      <p>Загалом, підтримкою скористалося 426 сільгоспвиробників, залучивши пільгових кредитів на суму 4,6 млрд грн.</p>
      <p>За програмою «Фінансова підтримка сільгосптоваровиробників» за період січень-вересень сільгоспвиробникам спрямовано 640,3 млн грн на компенсацію вартості сільськогосподарської техніки та обладнання, придбаних у вітчизняних заводів-виробників.</p>
      <p>Загалом, за звітний період програмою скористалося 5400 сільськогосподарських товаровиробників, придбано 10 309 одиниць техніки та обладнання на загальну вартість 3,1 млрд грн.</p>
      <p>За програмою «Надання кредитів фермерським господарствам», яка реалізується через Укрдержфонд, сплачено 140 млн грн дотацій для 432 сільгоспвиробників.</p>
    </article>
  </body>
</html>