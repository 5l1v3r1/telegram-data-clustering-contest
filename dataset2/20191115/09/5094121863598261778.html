<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/nakladni-auto-srazilo-chodce-v-caslavi-20191115.html"/>
    <meta property="og:site_name" content="Deník.cz"/>
    <meta property="article:published_time" content="2019-11-15T09:28:00+00:00"/>
    <meta property="og:title" content="Tragický střet: Nákladní auto srazilo muže před čáslavskou nemocnicí"/>
    <meta property="og:description" content="Jen den poté, co osobní vůz srazil na přechodu tři děti, došlo téměř na stejném místě před nemocnicí v Jeníkovské ulici v Čáslavi k další dopravní nehodě. Tentokrát nákladní automobil v pátek 15. listopadu srazil muže mimo přechod pro chodce. I přes veškerou snahu záchranářů se jim ho nepodařilo udržet při životě."/>
  </head>
  <body>
    <article>
      <h1>Tragický střet: Nákladní auto srazilo muže před čáslavskou nemocnicí</h1>
      <address><time datetime="2019-11-15T09:28:00+00:00">15 Nov 2019, 09:28</time> by <a rel="author">Hana Kratochvílová</a></address>
      <p>"Osoba utrpěla zranění neslučitelná se životem," potvrdila mluvčí středočeských záchranářů Petra Effenbergerová.</p>
      <p>"Podle prvotních informací nákladní vůz srazil člověka jdoucího mimo přechod, víc informací v tuto chvíli policie nemá k dispozici," uvedla policejní mluvčí Martina Fejfarová s tím, že na místo přiletěl vrtulník letecké záchranné služby.</p>
      <p>Příčiny, okolnosti a míra zavinění jsou tak předmětem vyšetřování. Spekuluje se však o tom, že kamion porazil muže nastupujícího do zaparkovaného osobního auta. </p>
      <figure>
        <img src="https://g.denik.cz/24/65/caslav-nehoda-jenikovska-ulice-20191114_denik-150-3x2.jpg"/>
      </figure>
      <aside>
        <a href="https://kutnohorsky.denik.cz/nehody/ridic-srazil-na-prechodu-v-caslavi-tri-deti-zrejme-spatne-videl-na-cestu-20191114.html">Řidič srazil na přechodu v Čáslavi tři děti. Zřejmě špatně viděl na cestu Přečíst článek ›</a>
      </aside>
      <figure>
        <img src="https://g.denik.cz/24/1b/zbraslavice-nehoda-skoda-octavia-alkohol-20191029-2_denik-150-3x2.jpg"/>
      </figure>
      <aside>
        <a href="https://kutnohorsky.denik.cz/nehody/opily-ridic-skoncil-s-autem-na-cizim-dvore-20191030.html">Řidič skončil s autem na cizím dvoře, dechovou zkoušku na alkohol odmítl Přečíst článek ›</a>
      </aside>
    </article>
  </body>
</html>