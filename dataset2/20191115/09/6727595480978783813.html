<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/maharashta-cmp-finalised-sena-to-get-full-term-cm-1-deputy-cm-each-from-congress-ncp-454.html"/>
    <meta property="og:site_name" content="DoolNews"/>
    <meta property="article:published_time" content="2019-11-15T09:33:00+00:00"/>
    <meta property="og:title" content="മഹാരാഷ്ട്രയില്‍ തീരുമാനം; മുഖ്യമന്ത്രി ശിവസേനയില്‍ നിന്ന്; ഉപമുഖ്യമന്ത്രി പദവി കോണ്‍ഗ്രസിനും എന്‍.സി.പിയ്ക്കും"/>
    <meta property="og:description" content="Congress Maharashtra N.C.P Shivsena India മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരണവുമായി ബന്ധപ്പെട്ട് അന്തിമ തീരുമാനമായതായി റിപ്പോര്‍ട്ട്. ശിവസേനയും കോണ്‍ഗ്രസും എന്‍.സി"/>
  </head>
  <body>
    <article>
      <h1>മഹാരാഷ്ട്രയില്‍ തീരുമാനം; മുഖ്യമന്ത്രി ശിവസേനയില്‍ നിന്ന്; ഉപമുഖ്യമന്ത്രി പദവി കോണ്‍ഗ്രസിനും എന്‍.സി.പിയ്ക്കും</h1>
      <address><time datetime="2019-11-15T09:33:00+00:00">15 Nov 2019, 09:33</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരണവുമായി ബന്ധപ്പെട്ട് അന്തിമ തീരുമാനമായതായി റിപ്പോര്‍ട്ട്. ശിവസേനയും കോണ്‍ഗ്രസും എന്‍.സി.പിയും സര്‍ക്കാര്‍ രൂപീകരണത്തിന് ധാരണയിലെത്തിയതായാണ് അറിയുന്നത്.</p>
      <p>കരാര്‍ പ്രകാരം ശിവസേനയ്ക്ക് മുഖ്യമന്ത്രി പദം ലഭിക്കും. ഉപമുഖ്യമന്ത്രി സ്ഥാനങ്ങള്‍ കോണ്‍ഗ്രസിനും എന്‍.സി.പിയ്ക്കും ലഭിക്കും.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>ശിവസേനയും കോണ്‍ഗ്രസും എന്‍.സി.പിയും തമ്മില്‍ സര്‍ക്കാര്‍ രൂപീകരണവുമായി ബന്ധപ്പെട്ട് ഇന്നലെ രാത്രിയും ഇന്ന് രാവിലെയുമായി ചര്‍ച്ചകള്‍ നടന്നിരുന്നു.</p>
      <related>
        <a href="https://www.doolnews.com/kaleeswaram-raj-about-sabarimala-verdict927.html?utm_source=doolnews&amp;utm_medium=related"/>
      </related>
      <p>പൊതുമിനിമം പദ്ധതി(കോമണ്‍ മിനിമം പ്രോഗ്രാം) സംബന്ധിച്ച് മൂന്ന് പാര്‍ട്ടികളും ധാരണയിലെത്തി. ഇതുപ്രകാരം ശിവസേനയ്ക്ക് മുഖ്യമന്ത്രി സ്ഥാനവും നാഷണലിസ്റ്റ് കോണ്‍ഗ്രസ് പാര്‍ട്ടിക്ക് (എന്‍.സി.പി) 14 മന്ത്രിമാരും കോണ്‍ഗ്രസിന് 12 മന്ത്രിസ്ഥാനവും ലഭിക്കും.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>മുഖ്യമന്ത്രി സ്ഥാനത്തിന് പുറമെ 16 മന്ത്രിസ്ഥാനങ്ങളും ശിവസേനയ്ക്ക് ലഭിക്കുമെന്നാണ് അറിയുന്നത്.</p>
      <p>കോണ്‍ഗ്രസ് അധ്യക്ഷ സോണിയ ഗാന്ധിയും എന്‍.സി.പി നേതാവ് ശരദ് പവാറും തമ്മില്‍ അടുത്ത ദിവസം തന്നെ കൂടിക്കാഴ്ച നടത്തുമെന്നും പാര്‍ട്ടി വൃത്തങ്ങള്‍ അറിയിച്ചു.</p>
      <p>മഹാരാഷ്ട്രയില്‍ രാഷ്ട്രപതി ഭരണത്തിന് കേന്ദ്രം നിര്‍ദേശം നല്‍കിയിതിന് പിന്നാലെ ശിവസേന-കോണ്‍ഗ്രസ്- എന്‍.സി.പി നേതാക്കള്‍ വിവിധ ഘട്ടങ്ങളിലായി ചര്‍ച്ച നടത്തിയിരുന്നു.</p>
      <figure>
        <iframe src="https://www.youtube.com/embed/VagkJ0Tc7f8" width="500" height="281" data-service="Youtube" scrolling="no"/>
      </figure>
    </article>
  </body>
</html>