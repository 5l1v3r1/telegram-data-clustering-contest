<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_kradut-na-vsomu-uryad-zvilnit-kerivnikiv-ukrzaliznici/938299"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T09:51:00+00:00"/>
    <meta property="og:title" content="Крадуть на всьому: уряд звільнить керівників Укрзалізниці"/>
    <meta property="og:description" content="Кабінет міністрів України ухвалить рішення про зміну керівництва Укрзалізниці. Причиною називають скарги працівників підприємства на корупцію.ЧИТАЙТЕ ТАКОЖ: Вигнали пасажира, який зробив провідниці зауваження за російську мову &quot;Головна претензія до них - корупція в ..."/>
  </head>
  <body>
    <article>
      <h1>Крадуть на всьому: уряд звільнить керівників Укрзалізниці</h1>
      <address><time datetime="2019-11-15T09:51:00+00:00">15 Nov 2019, 09:51</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938299_w_300.jpg?v=0"/>
        <figcaption>Укрзалізниця змінить керівництво за рішенням Кабміну. Фото: delo.ua</figcaption>
      </figure>
      <p>Кабінет міністрів України ухвалить рішення про зміну керівництва Укрзалізниці. Причиною називають скарги працівників підприємства на корупцію.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_vignali-pasazhira-yakij-zrobiv-providnici-zauvazhennya-za-rosijsku-movu/937911"/>
      </related>
      <p>"Головна претензія до них - корупція в Укрзалізниці. Вона там абсолютно дика, крадуть майже на всьому. Кінця і краю цьому не видно. Ми будемо ухвалювати з цього приводу кадрові рішення найближчим часом, тому що продовжувати працювати так, як вони зараз працюють, неможливо. Звичайно, люди стурбовані тим, що можуть втратити роботу, але ця проблема виникає з того, що компанія є дуже неефективною і збитковою. Якщо люди, які працюють всередині - менеджмент, керівництво - опікується своїми кишенями, а не тим, як ідуть справи в Укрзалізниці, то нормальної роботи не буде. Там сьогодні майже щодня горять локомотиви, в ручному управлінні вагони. Окремі чиновники, диспетчери відправляють вагони не туди, де це потрібніше, а туди, де їм вигідніше, де їм заплатили", - повідомив глава уряду<b> Олексій Гончарук </b>в ефірі <a href="https://tsn.ua/politika/goncharuk-anonsuvav-zvilnennya-kerivnictva-uz-cherez-diku-korupciyu-1443678.html">"Сніданку з 1+1"</a>.</p>
      <blockquote>Укрзалізниця обіцяє розпочати <a href="https://gazeta.ua/articles/life/_ukrzaliznicya-obicyaye-zvilniti-polovinu-pracivnikiv/936239">скорочення 40-50% адміністративного персоналу</a> в 2020 році. Звільнятимуть лише непрофільних працівників.</blockquote>
    </article>
  </body>
</html>