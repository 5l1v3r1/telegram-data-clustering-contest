<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/15/novi-dabl-dabl-jokica-dvocifren-i-marjanovic-video/"/>
    <meta property="og:site_name" content="Sportska centrala"/>
    <meta property="article:published_time" content="2019-11-15T09:36:18+00:00"/>
    <meta property="og:title" content="Novi dabl-dabl Jokića, dvocifren i Marjanović [VIDEO]"/>
    <meta property="og:description" content="Srpski košarkaš Nikola Jokić zabeležio je novi dabl-dabl učinak u ovoj sezoni NBA lige u trijumfu svojih Denver Nagetsa nad Bruklin Netsima rezultatom 101:93. Uprkos činjenici da je Bruklin dominirao tokom najvećeg dela utakmice, završnica koju je odigrao Denver je bila izvanredna i ekipa Majka Malouna je uspela da se vrati iz zaostatka od 16 […]"/>
  </head>
  <body>
    <article>
      <h1>Novi dabl-dabl Jokića, dvocifren i Marjanović [VIDEO]</h1>
      <address><time datetime="2019-11-15T09:36:18+00:00">15 Nov 2019, 09:36</time> by <a rel="author">Nemanja</a></address>
      <p>Srpski košarkaš Nikola Jokić zabeležio je novi dabl-dabl učinak u ovoj sezoni <a href="https://www.sportskacentrala.com/tag/nba/">NBA</a> lige u trijumfu svojih Denver Nagetsa nad Bruklin Netsima rezultatom 101:93.</p>
      <p>Uprkos činjenici da je Bruklin dominirao tokom najvećeg dela utakmice, završnica koju je odigrao Denver je bila izvanredna i ekipa Majka Malouna je uspela da se vrati iz zaostatka od 16 poena i trijumfuje.</p>
      <p>Odlična timska igra Nagetsa u ovom meču, poeni su gotovo ravnopravno bili raspoređeni, pa je tako čak sedam košarkaša imalo dvocifren učinak, među kojima je i Nikola Jokić, koji se izdvojio i sa Polom Milsapom zajedno imao 18 poena. Uz to, srpski centar upisao je i 10 skokova. U sastavu Netsa, Kajri Irving, Džared Alen i Spenser Dinvidl upisali su po 17 postignutih poena.</p>
      <figure>
        <iframe src="https://www.youtube.com/embed/WnmQUzv8o6I" width="560" height="315" data-service="Youtube" scrolling="no"/>
      </figure>
      <p>U duelu u kojem je Luka Dončić nastavio da igra nestvarno i ispisao novo poglavlje istorije NBA lige, Boban Marjanović je izvrsno iskoristio minute koje je dobio. On je za 15 minuta provedenih na parketu postigao 10 poena i imao pet skokova. Kada je reč o Luki Dončiću, mladi slovenački plejmejker je postao tek drugi igrač koji je zabeležio tripl-dabl učinak u Medison Skver Gardenu pre navršenih 21 godinu. Tako se bivši košarkaš Real Madrida pridružio Medžiku Džonsonu. Meč je okončao sa 33 poena, 10 skokova i 11 asistencija, a zapaženu partiju, uz salvu zvižduka domaćih navijača, imao je i Kristaps Porzingis sa svojih 20 poena i 11 skokova. U Niksima se istakao Markus Moris sa 20 poena.</p>
      <figure>
        <iframe src="https://www.youtube.com/embed/1xXCuMEOYTc" width="560" height="315" data-service="Youtube" scrolling="no"/>
      </figure>
      <p>
        <b>Klivlend Kavalirs – Majami Hit 97:108<br/>Milvoki Baks – Čikago Buls 124:115<br/>Nju Orleans Pelikans – LA Klipers 132:127<br/>Njujork Niks – Dalas Maveriks 106:103<br/>Finiks Sans – Atlanta Hoks 128:112<br/>Denver Nagets – Bruklin Nets 101:93</b>
      </p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/13/sjajne-role-bogdana-i-belog-jokic-dobar-u-porazu-denvera-video/"/>
        <a href="https://www.sportskacentrala.com/2019/11/11/nba-potezi-srbin-na-celu-kolone-video/"/>
        <a href="https://www.sportskacentrala.com/2019/11/11/junak-jokic-mislio-sam-da-ce-biti-er-bol-ali-je-usla/"/>
        <a href="https://www.sportskacentrala.com/2019/11/11/jokic-ponovo-doneo-trijumf-nagitsima-video/"/>
        <a href="https://www.sportskacentrala.com/2019/11/09/jokic-za-pobedu-sekund-pre-kraja-bogdanovic-i-bjelica-sipali-trojke-video/"/>
        <a href="https://www.sportskacentrala.com/2019/11/06/jokic-jos-jedan-dan-na-poslu/"/>
        <a href="https://www.sportskacentrala.com/2019/11/06/jokic-u-laganom-ritmu-nestvarno-sutersko-vece-hejvorda/"/>
        <a href="https://www.sportskacentrala.com/2019/11/04/druga-pobeda-sakramenta-marjanovic-dokazao-da-zasluzuje-sansu/"/>
        <a href="https://www.sportskacentrala.com/2019/11/03/nba-top-10-janis-uzeo-tri-mesta-jokic-jedno-najbolji-je-korkmaz/"/>
      </related>
    </article>
  </body>
</html>