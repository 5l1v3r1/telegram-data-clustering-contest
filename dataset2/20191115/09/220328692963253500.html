<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/banov-szrya-lichna-vendeta-v-kazusa-s-largoto-406771.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-15T09:01:52+00:00"/>
    <meta property="og:title" content="Банов съзря лична вендета в казуса с Ларгото"/>
    <meta property="og:description" content="Да е жив и здрав този гениален интелект, няма как да го кажа кой е в студиото, защото ще ми направите голяма беля в личен план, коментира културният м..."/>
  </head>
  <body>
    <article>
      <h1>Банов съзря лична вендета в казуса с Ларгото</h1>
      <address>
        <time datetime="2019-11-15T09:01:52+00:00">15 Nov 2019, 09:01</time>
      </address>
      <p>Министърът на културата Боил Банов намекна, че става въпрос за лично отмъщение в казуса с "Ларгото." "Да е жив и здрав този гениален интелект, няма как да го кажа кой е в студиото, защото ще ми направите голяма беля в личен план. Хората трябва да са наясно, че не сме глупаци, че не се подлъгваме по линията на пощенските кутии. Това са лични вендети", обясни Банов пред bTV. </p>
      <p>Министърът на културата Боил Банов твърди, че е разбрал от медиите за пропуснатият срок за обжалване по делото за Ларгото. На въпрос дали ще подаде оставка, той отговори, че ще подаде сигнали в прокуратурата, но ако премиерът му поиска оставката, ще я подаде мигновено.  Банов допълни, че в продължение на 7 месеца е очаквал насрочване на датата за дело на трета инстанция за Ларгото.</p>
      <p>По думите му, жалбата срещу решението на съда да не се образува дело не е входирана в официалния документооборот на министерството. Т.е. това е бил самостоятелен отговор от страна на правния отдел на министерството. </p>
      <p>Според министъра, в случая не може да става въпрос за липса на опит или объркване. "Вероятно това не е случайно. Болен мозък може да реши, че аз въздействам, че съдействам да се спре искът. Някой ги е спрял, то е много ясно кой ги е спрял, това е продължение на играта срещу мен, срещу моя престиж, срещу престижа на ГЕРБ", каза още министърът на културата.</p>
      <p> </p>
    </article>
  </body>
</html>