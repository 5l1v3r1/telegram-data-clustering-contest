<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/health/_vcheni-doveli-shkodu-vejpiv-yaki-vbili-vzhe-18-lyudej/938290"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T09:12:00+00:00"/>
    <meta property="og:title" content="Вчені довели шкоду вейпів, які вбили вже 18 людей"/>
    <meta property="og:description" content="Використовувати електронні випарники як альтернативне куріння може бути небезпечним. Вони також містять нікотин, який провокує розвиток різних серцево-судинних захворювань, повідомили в дослідженні німецьких вчених, опублікованому в журналі European Heart Journal. До експерименту ..."/>
  </head>
  <body>
    <article>
      <h1>Вчені довели шкоду вейпів, які вбили вже 18 людей</h1>
      <address><time datetime="2019-11-15T09:12:00+00:00">15 Nov 2019, 09:12</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938290_w_300.jpg?v=0"/>
        <figcaption>Курити електронні сигарети шкідливо. Фото:glavcom.ua</figcaption>
      </figure>
      <p>Використовувати електронні випарники як альтернативне куріння може бути небезпечним.</p>
      <p>Вони також містять нікотин, який провокує розвиток різних серцево-судинних захворювань, повідомили в дослідженні німецьких вчених, опублікованому в журналі <a href="https://academic.oup.com/eurheartj/advance-article/doi/10.1093/eurheartj/ehz772/5621442">European Heart Journal.</a></p>
      <p>До експерименту науковці залучили 20 абсолютно здорових людей, які ніколи не курили. І після першого ж використання електронних сигарет або вейпу у них з'явилися проблеми зі здоров'ям.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/health/_vcheni-viyavili-zvyazok-mizh-elektronnoyu-sigaretoyu-ta-rakom/932016"/>
      </related>
      <p>Автори дослідження стверджують, що навіть короткочасний вплив парів нікотинових паличок на стінки судин викликає у некурящих ендотеліальну дисфункцію. Порушується робота ендотелію – головної захисної тканини кровоносної системи. Через це підвищується серцебиття і артеріальний тиск. Існує ризик порушення функцій мозку і пошкодження внутрішніх тканин.</p>
      <p>У 20 добровольців, які брали участь в експерименті, після першої ж проби електронних сигарет лікарі зафіксували зміни в організмі. У деяких збільшилася частота серцевих скорочень, у когось зросла напруженість артерій і виникли порушення роботи внутрішньої оболонки судин.</p>
      <p>Проводячи лабораторні дослідження, вчені дійшли висновку, що причина такого порушення роботи судин пов'язана з ферментом NOX-2, який і утворюється при випаровуванні пару електросигарети. В нормальних умовах ця речовина виконує захисні функції – захищає організм від бактерій і окисного стресу.</p>
      <p>Останнім часом суперечки про користь і шкоду електронних сигарет та інших пристроїв для курців розгорілися із новою силою. Зокрема, після того, як у США фахівці офіційно підтвердили смерть 18 осіб, у яких діагностували легеневі хвороби, характерні для вейпінгу. Водночас у різних куточках світу почастішали випадки важких захворювань, спровокованих саме цими гаджетами для курців.</p>
      <p>Тому ставитись до електронних нікотинових випарників, як до "здоровішої" альтернативи традиційним сигаретам не варто.</p>
      <blockquote>У США зафіксували близько 800 випадків <a href="https://gazeta.ua/articles/health/_vid-kurinnya-vejpiv-vmirayut-lyudi-ssa-pochinayut-borotbu/930180">захворювань </a>легенів, пов'язаних з курінням вейпа. Багатьом з постраждалих потрібен додатковий кисень. Деяких доводилося підключати до апарату штучної вентиляції легень. Каліфорнія виділила кошти у сумі близько 20 млн дол. на рекламну кампанію проти вейпінгу.</blockquote>
    </article>
  </body>
</html>