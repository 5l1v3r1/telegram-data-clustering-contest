<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741836"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T09:30:00+00:00"/>
    <meta property="og:title" content="เลขเบิ้ล11กระแสมาแรง สารพัดเรื่องราวเชื่อมโยง"/>
    <meta property="og:description" content="งวดการออกรางวัลสลากกินแบ่งรัฐบาล วันที่ 16 พ.ย. 62 ลุ้นเลขเด็ด เซียนหวยแห่หาซื้อเลขเบิ้ล เลขมงคล และหลากสารพัดเชื่อมโยง"/>
  </head>
  <body>
    <article>
      <h1>เลขเบิ้ล11กระแสมาแรง สารพัดเรื่องราวเชื่อมโยง</h1>
      <address>
        <time datetime="2019-11-15T09:30:00+00:00">15 Nov 2019, 09:30</time>
      </address>
      <p>
        <b>งวดการออกรางวัลสลากกินแบ่งรัฐบาล วันที่ 16 พ.ย. 62 ลุ้นเลขเด็ด เซียนหวยแห่หาซื้อเลขเบิ้ล เลขมงคล และหลากสารพัดเชื่อมโยง</b>
      </p>
      <p>มาแล้วจ้า มาแล้ว นับถอยหลังไม่อีกกี่งวดสุดท้ายกับการลุ้นรางวัลก้อนโตของสลากกินแบ่งรัฐบาล (ลอตเตอรี่) แต่พอเวลาอ่านชื่อองค์กรนี้ทีไร<b> "สำนักงานสลากกินแบ่งรัฐบาล"</b> ใจคอไม่ค่อยจะดี เพราะ <b>"สลาก กินแบ่ง รัฐบาล" </b>แต่หากเราสามารถชนะ จากการถูกรางวัลได้ ไม่ว่าจะเป็นรางวัลใดก็ตามแต่ คงสุขใจไม่มากก็น้อย <br/><br/>ส่วนเลขเด็ดเลขดังงวดนี้ คงต้องยกให้เลขเบิ้ลที่เรียกว่ามาแรงจากกระแสโซเชียล ที่สำคัญเป็นวันดีเลขสวย ทำให้บริษัทที่ประกอบธุรกิจอีคอมเมิร์ซยักษ์ใหญ่ต้องโหมโรงจัดโปรโมชั่นลดกระหน่ำ ส่งผลให้เลข <b>11.11 </b>เป็นเลขที่ถูกพูดถึงเยอะมาก ยิ่งไปกว่านั้นยังตรงกับวันลอยกระทง ส่งผลให้แผงลอตเตอรี่หมดเกลี้ยง หรือหากจะมีอยู่ราคาก็เกินใบละ 100 บาทไปแล้ว</p>
      <figure>
        <img src="https://www.dailynews.co.th/admin/upload/20191115/news_jEEdPBrigp163035_533.jpg?v=201911160112?v=9866"/>
      </figure>
      <p>นอกจากนี้ จากการที่ <mark><b>พล.อ.ประยุทธ์ จันทร์โอชา</b></mark> นายกรัฐมนตรีและรมว.กลาโหม พร้อมด้วยเหล่าบรรดารัฐมนตรี และผู้ติดตาม ลงพื้นที่ประชุมครม.สัญจร ครั้งแรก จังหวัดราชบุรี ยิ่งทำให้ตัวเลข 11 นี้มีเรื่องราวเพิ่มขึ้น ด้วยเพราะเลขทะเบียนรถยนต์ที่ใช้ในการเดินทางลงพื้นที่พบปะประชาชน คือ<b> เลข 1122 ราชบุรี </b>ส่งผลให้ช่วงโค้งสุดท้ายของการเลือกซื้อลอตเตอรี่ได้รับความสนใจมากขึ้น<br/><br/>หากประมวลเลขดังกระแสโซเชียลและแผงลอตเตอรี่ จะพบว่า มีเลขหลากหลาย ไม่ว่าจะเป็น <b>วันลอยกระทง 11, 12, 15 ครม.สัญจร 11, 22, 12, 235 นายกฯ ลงพื้นที่ จ.ศรีสะเกษ เปิดโรงอบเมล็ดพันธุ์ข้าว-ทดสอบระบบคัดคุณภาพ  21, 29, 1111 และเลขที่กำลังแรง มิสอินเตอร์เนชั่นแนล 2019 ไทยความงกุฎในรอบ 59 ปี หมายเลข 79 ส่วนผลจะออกตามที่คาดไว้หรือไม่ คงต้องติดตาม แม้ 79 จะเป็นเลขรางวัล 2 ตัวท้าย ของงวดเมื่อวันที่ 1 พ.ย.62 ก็ตาม แต่เกมตัวเลขอะไรก็เกิดขึ้นได้ทั้งหมด</b></p>
      <figure>
        <img src="https://www.dailynews.co.th/admin/upload/20191115/news_HpUdOrWWdz163035_533.jpg?v=201911160112?v=9165"/>
      </figure>
      <p>นอกจากนี้ ยังมีเลขมงคลที่เหล่าบรรดาเซียนหวยให้ความสนใจ ได้แก่ <b>13, 26, 89, 70, 28, 10, 904 </b>โดยส่วนใหญ่ประชาชนจะให้ความสนใจเลือกซื้อเก็บไว้ เพราะเชื่อว่าเป็นเลขมงคลที่จะนำพาโชคลาภมาให้ ส่วนบรรยากาศการซื้อขายลอตเตอรี่เรียกว่าหลายพื้นที่มีปะปนกันไป โดยส่วนใหญ่พ่อค้าแม่ค้าลอตเตอรี่ยังขายเกินราคาเหมือนเดิม <i>หากจะซื้อใบละ 80 บาท ก็มีแต่เลขไม่สวย หรือเลขที่แทบไม่มีโอกาสให้ได้ลุ้นเลยจริงๆ </i><br/><br/><b>เอาเป็นว่านับถอยหลัง 3 งวดสุดท้ายก่อนจบปี 62 นี้ ก็ขอให้ทุกท่านสมหวังกับเลขที่เลือกหยิบซื้อแล้วกันครับ ขอให้โชคดี.</b><br/>……………………….<br/>คอลัมน์ : <mark><b>เซียนตัวเลข </b></mark><br/>โดย<mark><b> “ลัคกี้นัมเบอร์”</b></mark><br/><a href="https://www.dailynews.co.th/article/%E0%B9%80%E0%B8%8B%E0%B8%B5%E0%B8%A2%E0%B8%99%E0%B8%95%E0%B8%B1%E0%B8%A7%E0%B9%80%E0%B8%A5%E0%B8%82">ย้อนดูเลขเด็ดในคอลัมน์เซียนตัวเลขที่นี่</a></p>
    </article>
  </body>
</html>