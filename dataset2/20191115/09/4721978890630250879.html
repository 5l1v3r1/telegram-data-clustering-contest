<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718510/difficolta-nuovi-abbonati-apple-news"/>
    <meta property="og:site_name" content="iPhone Italia"/>
    <meta property="article:published_time" content="2019-11-15T09:38:00+00:00"/>
    <meta property="og:title" content="Apple News+, pochi abbonati dopo l’ottimo lancio iniziale"/>
    <meta property="og:description" content="Secondo diverse fonti, Apple avrebbe difficoltà a conquistare nuovi abbonati per la piattaforma Apple News+. Quali sono le soluzioni in cantiere?"/>
  </head>
  <body>
    <article>
      <h1>Apple News+, pochi abbonati dopo l’ottimo lancio iniziale</h1>
      <address>
        <time datetime="2019-11-15T09:38:00+00:00">15 Nov 2019, 09:38</time>
      </address>
      <p><b>Apple News+</b> è stata lanciata ad inizio anno con impressionanti numeri iniziali per quanto riguarda i nuovi iscritti, ma da allora Apple non è riuscita a far crescere significativamente la piattaforma.</p>
      <p>Subito dopo il suo lancio negli Stati Uniti , <a href="https://www.iphoneitalia.com/693314/apple-presenta-apple-news-prezzo">Apple News+</a> ha guadagnato <b>200.000 abbonamenti</b> nei suoi primi due giorni di attività. Da quel momento, però, l’azienda ha <a href="https://appleinsider.com/articles/19/11/14/apple-news-fails-to-bring-in-new-subscribers-despite-impressive-launch">avuto difficoltà</a> nel <b>conquistare nuovi abbonati</b>.</p>
      <p>Apple News+ costa 9,99$ al mese e offre ai clienti l’accesso a oltre 300 pubblicazioni editoriali e contenuti originali. Tra queste ci sono People, Vanity Fair, Los Angeles Times e il Wall Street Journal. Malgrado contenuti molto interessanti, la piattaforma sembra non riuscire più a guadagnare nuovi abbonati. Uno importante editore ha detto che la sua azienda riceve da Apple News+ entrate tra i 20.000 e i 30.000 dollari al mese, un numero molto più basso di quanto inizialmente previsto.</p>
      <p>Le <b>entrate degli editori</b> sono un problema che Apple sta tentando di migliorare, parlando direttamente con gli editori per cercare di trovare soluzioni alternative. Alcuni mesi fa, gli editori sono stati avvisati da Apple che le loro entrate sarebbero aumentate di dieci volte grazie all’<a href="https://www.iphoneitalia.com/665344/apple-acquisisce-texture">acquisizione di Texture</a>, ma un rappresentate di uno di questi editori ha dichiarato che, al momento, “<i>le entrate sono un ventesimo di quanto promesso da Apple</i>“. La situazione entrate sembra essere migliorata negli ultimi mesi, ma non è ancora ai livelli di quanto sperato dagli editori forse anche a causa degli abbonati che faticano ad aumentare.</p>
      <p>Una soluzione potrebbe essere <a href="https://www.iphoneitalia.com/718424/apple-bundle-apple-music-news-tv">il bundle</a> che comprende Apple News+, Apple TV+ e Apple Music?</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>