<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903819/chadli-duidt-bij-anderlecht-het-verschil-aan-tussen-kompany-en-vercauteren.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T09:31:00+00:00"/>
    <meta property="og:title" content="Chadli duidt bij Anderlecht het verschil aan tussen Kompany en Vercauteren"/>
    <meta property="og:description" content="Nacer Chadli koos afgelopen zomer verrassend voor een uitleenbeurt naar RSC Anderlecht. Spijt heeft de Rode Duivel zeker niet, al weet hij nog niet waar zijn toekomst ligt. Toch lijkt er veel veranderd sinds de komst van Frank Vercauteren, aldus Chadli."/>
  </head>
  <body>
    <article>
      <h1>Chadli duidt bij Anderlecht het verschil aan tussen Kompany en Vercauteren</h1>
      <address>
        <time datetime="2019-11-15T09:31:00+00:00">15 Nov 2019, 09:31</time>
      </address>
      <p>
        <b>Nacer Chadli koos afgelopen zomer verrassend voor een uitleenbeurt naar RSC Anderlecht. Spijt heeft de Rode Duivel zeker niet, al weet hij nog niet waar zijn toekomst ligt. Toch lijkt er veel veranderd sinds de komst van Frank Vercauteren, aldus Chadli.</b>
      </p>
      <p>Na een moeilijke periode bij Monaco, koos Chadli bewust voor Anderlecht. "Het belangrijkste was dat ik weer spelplezier had. Anderlecht stond voor een filosofie met veel balbezit. Dat was zo onder Kompany en dat is nog altijd zo onder Vercauteren", aldus de Rode Duivel in <i>Het Nieuwsblad</i>.</p>
      <aside>Lees meer<br/><a href="https://www.voetbalprimeur.be/nieuws/903763/chadli-praat-nog-niet-over-verlengd-verblijf-bij-anderlecht-nog-geen-akkoord-.html?itm_source=www.voetbalprimeur.be&amp;itm_medium=highlighted-content">Blijft Chadli dan toch niet bij Anderlecht? "Er is nog geen akkoord"</a></aside>
      <p>Al deed Anderlecht er volgens Chadli goed aan om van trainer te wisselen. "Het doel is nog altijd aantrekkelijk voetbal brengen en dat ligt me wel. Alleen staan we onder Vercauteren structureel nu wat beter op het terrein. Hij heeft veel ervaring."</p>
      <p><b>Fysiek werk</b><br/>Toch was Anderlecht een hele aanpassing voor Chadli, die lang niet had gespeeld in Monaco. "Ik moest me vooral fysiek integreren omdat het bij Monaco maanden geleden was dat ik nog eens aan een wedstrijd begon. Maar ik trainde heel hard en nu geef ik het beste van mezelf."</p>
      <aside>Lees meer<br/><a href="https://www.voetbalprimeur.be/nieuws/903777/chadli-kijkt-zijn-ogen-uit-bij-anderlecht-hij-is-een-ongelooflijk-talent-.html?itm_source=www.voetbalprimeur.be&amp;itm_medium=highlighted-content">Chadli kijkt zijn ogen uit bij Anderlecht: "Hij is een ongelooflijk talent"</a></aside>
    </article>
  </body>
</html>