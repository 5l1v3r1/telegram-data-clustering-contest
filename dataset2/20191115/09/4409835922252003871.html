<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.markiza.sk/soubiz/zahranicny/1982359_skladba-roka-je-podla-mnohych-odpad-novinkou-zavrie-usta-aj-hejterom"/>
    <meta property="og:site_name" content="markíza"/>
    <meta property="article:published_time" content="2019-11-15T09:00:00+00:00"/>
    <meta property="og:title" content="Skladba roka je podľa mnohých odpad. Novinkou zavrie ústa aj hejterom"/>
    <meta property="og:description" content="O tomto dievčati budeme ešte veľa počuť."/>
  </head>
  <body>
    <article>
      <h1>Skladba roka je podľa mnohých odpad. Novinkou zavrie ústa aj hejterom</h1>
      <h2>O tomto dievčati budeme ešte veľa počuť.</h2>
      <address><time datetime="2019-11-15T09:00:00+00:00">15 Nov 2019, 09:00</time> by <a rel="author">dg</a></address>
      <p>Skladba bad guy od speváčky Billie Eilish zvíťazila v kategórii Najlepšia pieseň na odovzdávaní hudobných cien stanice MTV European Music Awards, ktoré sa konali 3. novembra. Mnohým sa však toto rozhodnutie nepozdáva.</p>
      <p>Iba 17-ročná americká speváčka a skladateľka zverejnila nový singel s názvom everything i wanted. Melancholickou baladou si vychádzajúca hviezda spomína na nočnú moru, v ktorej spáchala samovraždu a všetci jej priatelia a fanúšikovia sa jej otočili chrbtom. Za 13 hodín si "zarobila" viac než tri milióny prehratí.</p>
      <figure>
        <iframe src="https://www.youtube.com/embed/qCTMq7xvdXU" width="640" height="360" data-service="Youtube" scrolling="no"/>
      </figure>
      <blockquote>TIP: <a href="https://www.markiza.sk/soubiz/zahranicny/1980112_spevacka-otvorene-o-sexualite-ona-sa-necervenala-vy-sa-budete">Speváčka otvorene o sexualite. Ona sa nečervenala, vy sa budete</a></blockquote>
      <p>Novinkou zavrie ústa všetkým hejterom, pretože je úplne iná než jej počiatočná tvorba. Treba sa pripraviť na to, že o tomto dievčati budeme ešte veľa počuť. Speváčka už stihla zverejniť ku skladbe aj oficiálny videoklip.</p>
      <figure>
        <iframe src="https://www.youtube.com/embed/qpcQww-bFqY" width="640" height="360" data-service="Youtube" scrolling="no"/>
      </figure>
      <p>Rok 2019 bol pre Billie Eilish veľký rok. Zverejnila debutový album When We All Fall Asleep, Where Do We Go?, práve pesnička bad guy bola v mnohých rebríčkoch na prvom mieste. Samotný album skončil na mieste číslo 1 v rebríčku Billboard 200. Očakáva sa, že si na svoje konto pripíše koncom mesiaca prvú nomináciu na Grammy.</p>
    </article>
  </body>
</html>