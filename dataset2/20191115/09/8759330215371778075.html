<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903824/-alderweireld-en-vertonghen-op-weg-naar-transfervrij-vertrek-bij-tottenham-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T09:44:00+00:00"/>
    <meta property="og:title" content="'Vertonghen en Alderweireld op weg naar transfervrije exit bij Tottenham'"/>
    <meta property="og:description" content="Het ziet er vooralsnog naar uit dat Jan Vertonghen, Toby Alderweireld en Christian Eriksen transfervrij zullen vertrekken bij Tottenham Hotspur. De twee Rode Duivels plus de Deen kunnen hun contract verlengen in Londen, maar handtekeningen zijn nog niet gezet."/>
  </head>
  <body>
    <article>
      <h1>'Vertonghen en Alderweireld op weg naar transfervrije exit bij Tottenham'</h1>
      <address>
        <time datetime="2019-11-15T09:44:00+00:00">15 Nov 2019, 09:44</time>
      </address>
      <p>
        <b>Het ziet er vooralsnog naar uit dat Jan Vertonghen, Toby Alderweireld en Christian Eriksen transfervrij zullen vertrekken bij Tottenham Hotspur. De twee Rode Duivels plus de Deen kunnen hun contract verlengen in Londen, maar handtekeningen zijn nog niet gezet.</b>
      </p>
      <p>Tottenham vreest dat Vertonghen, Alderweireld en Eriksen gratis de deur uitlopen. Dat schrijft <i>Het Laatste Nieuws</i>. Tottenham moet nog maar afwachten of de spelers ingaan op nieuwe contractvoorstellen.</p>
      <aside>Lees meer<br/><a href="https://www.voetbalprimeur.be/nieuws/903811/einde-voor-kompany-vermaelen-en-co-in-zicht-nieuwe-jongens-moeten-opstaan-.html?itm_source=www.voetbalprimeur.be&amp;itm_medium=highlighted-content">Einde voor Kompany, Vermaelen en co in zicht: "Nieuwe jongens moeten opstaan"</a></aside>
      <p>Alderweireld (31) en Vertonghen (33) worden een dagje ouder en kunnen na dit seizoen nog een financieel aantrekkelijke transfer maken. Eriksen (27) zou niet blij zijn met het afketsen van een transfer naar Real Madrid. Om die reden lijkt de Deen niet happig op een contractverlenging bij Tottenham. Eriksen speelt al zes jaar in Engeland.</p>
      <p><b>Terugkeer naar Ajax?</b><br/>Vertonghen en Alderweireld zitten in hetzelfde schuitje als Danny Rose. De linksback heeft nog maar een contract voor anderhalf jaar, maar heeft van technisch directeur Daniel Levy nog geen nieuw contract aangeboden gekregen en gaat die waarschijnlijk ook niet krijgen. Rose (29) liet vervolgens weten dat hij niet tegen zijn wensen verkocht wil worden en zijn contract af laat lopen.</p>
      <p>Of Alderweireld en Vertonghen openstaan voor een terugkeer naar Ajax zal moeten worden afgewacht. Ajax-watcher Mike Verweij en Valentijn Driessen van<i> De Telegraaf</i> vertelden donderdag in de podcast van hun krant dat Ajax ze transfervrij binnen moet zien te halen.</p>
      <aside>Lees meer<br/><a href="https://www.voetbalprimeur.be/nieuws/903818/interessante-match-voor-rode-duivels-na-rusland-zien-op-wie-we-kunnen-rekenen-.html?itm_source=www.voetbalprimeur.be&amp;itm_medium=highlighted-content">Interessante match voor Rode Duivels: "Na Rusland zien op wie we kunnen rekenen"</a></aside>
    </article>
  </body>
</html>