<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741758"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T03:10:00+00:00"/>
    <meta property="og:title" content="พท.ออกประกาศรับสมัครชิงส.ส.ขอนแก่นเขต7"/>
    <meta property="og:description" content="พท.ออกประกาศรับสมัครชิงลงเลือกตั้งส.ส.เขต7 ขอนแก่นวันนี้  เผยเคาะชื่อต้นสัปดาห์หน้า ก่อนส่งกก.บห. พิจารณาต่อไป "/>
  </head>
  <body>
    <article>
      <h1>พท.ออกประกาศรับสมัครชิงส.ส.ขอนแก่นเขต7</h1>
      <address>
        <time datetime="2019-11-15T03:10:00+00:00">15 Nov 2019, 03:10</time>
      </address>
      <p>
        <b>พท.ออกประกาศรับสมัครชิงลงเลือกตั้งส.ส.เขต7 ขอนแก่นวันนี้  เผยเคาะชื่อต้นสัปดาห์หน้า ก่อนส่งกก.บห. พิจารณาต่อไป </b>
      </p>
      <p>เมื่อวันที่ 15 พ.ย. นายภูมิธรรม เวชยชัย ที่ปรึกษาผู้ทำใ่สยค้าน ในฐานะกรรมการและเลขาคณะกรรมการสรรหาพรรคเพื่อไทย (พท.) กล่าวว่า วันนี้ (15พ.ย.) คณะกรรมการสรรหาผู้สมัครพรรคเพื่อไทย จะออกประกาศ เชิญชวนผู้สนใจสมัครเป็นตัวแทนพรรคเพื่อไทย เสนอตัวให้พรรคพิจารณาคัดเลือกเป็นผู้สมัครลงชิงตำแหน่งผู้แทนราษฎร จ.ขอนแก่นเขต 7และจะเรียนเชิญประชุมคณะกรรมการสรรหาและคัดสรรผูสมัครส.ส.ขอนแก่นเขต 7 ดังกล่าวในวันที่18พ.ย.นี้ ที่พรรคเพื่อไทย เวลา13.30 น ทั้งนี้เพื่อเป็นการตระเตรียมคัดสรรตัวผู้สมัครพร้อมทั้งเปิดให้มีการรวบรวมความเห็นและรับฟังความคิดเห็นต่างๆจากคณะกรรมการพรรคประจำจังหวัดและประจำเขตเลือกตั้งดังกล่าวก่อนที่จะนำเสนอกรรมการบริหารพรรคได้พิจารณาตัดสินต่อไป<br/><br/>ในส่วนของคณะกรรมการคัดสรรผู้สมัครพรรคเพื่อไทยมีพล.ต.ท.วิโรจน์ เปาอินทร์เป็นประธาน ตน เป็นกรรมการและเลขานุการคณะกรรมการ สำหรับคณะกรรมการ เช่น นายชัยเกษม นิติสิริ นายกิตติรัตน์ ณ ระนอง นายปลอดประสพ สุรัสวดี น.อ.อนุดิษฐ์ นาครทรรพ นายชูศักดิ์ ศิรินิล นายประยุทธ์ ศิริพานิชย์ เป็นต้น อย่างไรก็ตามจะรีบเร่งดำเนินและคัดสรรให้เรียบร้อยเพื่อเสนอให้กรรมการบริหารพรรคได้พิจารณาโดยเร็วที่สุดคาดว่าจะแล้วเสร็จในช่วงสัปดาห์หน้า เพราะคำวินิจฉัยของศาลรัฐธรรมนูญให้จัดเลือกตั้งให้แล้วเสร็จใน45วัน นับแต่วันที่มีคำวินิจฉัย คือจะมีการเลือกตั้งส.ส.ขอนแก่นแล้วเสร็จภายใน27 ธ.ค. 2562 ซึ่งมีเวลาตระเตรียมการและดำเนินการน้อยมาก จึงเรียนมาเพื่อทราบและขอเชิญประชุมคณะกรรมการสรรหาพรรคเพื่อไทยด่วนตามที่เรียนเชิญทุกท่าน.</p>
    </article>
  </body>
</html>