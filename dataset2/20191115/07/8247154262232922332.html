<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/zarplatu-maleckogo-prosyat-vregulyuvati-vzhe-cherez-peticiyu-do-prezidenta"/>
    <meta property="og:site_name" content="Кременчугская газета"/>
    <meta property="article:published_time" content="2019-11-15T07:15:00+00:00"/>
    <meta property="og:title" content="Зарплату Малецького просять врегулювати вже через петицію до Президента"/>
    <meta property="og:description" content="Пропонують чиновникам платити «мінімалку»."/>
  </head>
  <body>
    <article>
      <h1>Зарплату Малецького просять врегулювати вже через петицію до Президента</h1>
      <address>
        <time datetime="2019-11-15T07:15:00+00:00">15 Nov 2019, 07:15</time>
      </address>
      <p>
        <b>Пропонують чиновникам платити «мінімалку».</b>
      </p>
      <p>Кременчужани просять «Законодавчо врегулювати максимальний рівень заробітньої платні голови органу місцевого самоврядування та його заступників».  Мова йде про мера Кременчука Віталія Малецького та, відповідно, віце-мерів. Відповідну петицію оприлюднили на <a href="https://petition.president.gov.ua/">Офіційному  інтернет-представництву Президента України</a>.</p>
      <p>Розмістив її кременчуцький активіст Артем Марченко.</p>
      <p>Оприлюднили петицію вчора, 14 листопада.</p>
      <blockquote><i>«Оскільки до цього часу не можу дізнатися рівень заробітньої платні міського голови та його заступників за моїми запитами, а якщо така відповідь надається, то суми отриманих коштів більші за заробітню плату будь якого міністра та навіть презедента.<br/>Але достовірно відомо, що вони отримують такі суми в місяць, що простий пенсіонер за 5 років не отримає такої суми пенсії за усі місяці разом взяті»</i>, - йдеться в петиції.</blockquote>
      <p> </p>
      <p>Її автор зазначив, що вважає - міський голова та його заступники з порушенням законодавства встановлюють собі будь-які суми заробітної платні, надбавки та премії.</p>
      <blockquote><i>«Я як виборець, хочу щоб зазначені особи отримувати мінімальну заробітну платню, на рівні достатньому для їх існування»</i>, - пише А.Марченко.</blockquote>
      <p> </p>
      <p>За його словами, в такому разі й буде видно - хто хоче гроші, а хто працювати на користь громади міста Кременчука та України вцілому.</p>
      <p>Нагадаємо, <b><a href="https://kg.ua/spetsproekty/rukovoditel-apparata-mera-maleckogo-zhena-nachalnika-kvartirnogo-upravleniya-kalashnika">керівник апарату мера Малецького, дружина начальника квартирного управління Калашника - Пищита обігнала майже всіх VIP-чиновників Кременчука по зарплаті.</a> </b></p>
      <p><a href="https://kg.ua/spetsproekty/sebya-ne-obideli-i-v-sentyabre-ot-52-do-31-tysyachi-zarplaty-polozhil-kazhdyy-iz-vip"><b>Себе не образили і в вересні - яку зарплату поклав до кишені кожен з VIP-чиновників Кременчука.</b></a> </p>
      <p>
        <b><a href="https://kg.ua/spetsproekty/zarplata-mera-kremenchuga-vo-vtorom-kvartale-byla-pochti-v-5-raz-bolshe-nezheli">Зарплата мера Кременчука Малецького в другому кварталі була майже в 5 разів більше, ніж середня зарплата в місті.</a> </b>
      </p>
      <p>
        <a href="https://kg.ua/news/zarplati">
          <b>За гроші, що йдуть на зарплати Малецького і 6 його заступників, можна утримувати 85 працівників.</b>
        </a>
      </p>
      <p> </p>
      <p> </p>
      <p> </p>
      <p>Марина Соловей</p>
      <p> </p>
      <p>                                                                                                                                                          </p>
    </article>
  </body>
</html>