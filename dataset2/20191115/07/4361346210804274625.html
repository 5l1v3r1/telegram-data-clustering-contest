<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/cicaharc-a-pesti-ejszakaban-elcsepelte-egymast-a-harom-latin-lany/186643"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T07:30:00+00:00"/>
    <meta property="og:title" content="Cicaharc a pesti éjszakában – Elcsépelte egymást a három latin lány"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Cicaharc a pesti éjszakában – Elcsépelte egymást a három latin lány</mark>
      </h1>
      <address><time datetime="2019-11-15T07:30:00+00:00">15 Nov 2019, 07:30</time> by <a rel="author">H. R.</a></address>
      <p>
        <b>A latinos temperamentum eldurvult fajtájából kaphattak ízelítőt egy budapesti szórakozóhely vendégei. Két spanyol és egy mexikói diáklány tépte, cibálta egymást, a három „szenyoríta” bulija a rendőrségi fogdán ért véget. </b>
        <b>A latinos temperamentum eldurvult fajtájából kaphattak ízelítőt egy budapesti szórakozóhely vendégei. Két spanyol és egy mexikói diáklány tépte, cibálta egymást, a három „szenyoríta” bulija a rendőrségi fogdán ért véget.</b>
      </p>
      <p>Bilincsben hozták a tárgyalásra azt a három külföldi, hazánkban tanuló diáklányt, akik kedden éjjel összeverekedtek egy budapesti szórakozóhelyen.</p>
      <p>Clara, a spanyol egyetemista a pultnál állva észrevette, hogy mexikói társa a farzsebében tartja a mobiltelefonját. Úgy döntött, elcseni tőle, de a lány észrevette, utánakapott, majd hangos szóváltásba keveredtek egymással. Minderre a spanyol egyetemista barátnője is felfigyelt, megpróbált segíteni Clarának, de a mexikói meglökte, ami miatt a kezében lévő italt magára borítot­ta. Így már ő is részesévé vált a harcnak.</p>
      <figure>
        <img src="http://media.borsonline.hu/cikk/20/192234/gallery-picture/645w/2024081_mindenkit-takarni-latin-lanyok-a-birosagon-12-bors.jpg"/>
        <figcaption>A mexikói lány (balra) egyedül szállt szembe a két spanyollal, akik azért estek neki, mert kicsente egyikük zsebéből a mobiltelefonját © Bors</figcaption>
      </figure>
      <p>Egymásnak estek, karmolták, ütötték, vágták a másikat. Az esetről a mexikói lány szólt a biztonsági őröknek, akik kihívták a rendőröket. Ők vetettek véget a marakodásnak. A lányokat őrizetbe vették és tartották a tegnapi tárgyalásig. Az elsőrendű vádlottnak lopás, míg a másik két lánynak garázdaság vétségéért kell felelnie.</p>
      <p>A huszonéves lányokon látszott, hogy már megbánták, amit tettek. Könnybe lábadt szemmel foglaltak helyet a vádlottak padján. Pénzbírsággal megúszták a görbe éjszakát.</p>
    </article>
  </body>
</html>