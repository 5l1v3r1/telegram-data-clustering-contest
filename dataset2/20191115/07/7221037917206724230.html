<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/istanbulda-bir-siyanur-dehseti-daha-1i-cocuk-3-kisinin-cesedi-bulundu/926955"/>
    <meta property="og:site_name" content="medya faresi"/>
    <meta property="article:published_time" content="2019-11-15T07:11:00+00:00"/>
    <meta property="og:title" content="İstanbul’da yine siyanür dehşeti: Bakırköy'de 3 kişi ölü bulundu"/>
    <meta property="og:description" content="İstanbul Bakırköy'de bulunan bir dairede biri çocuk, üç kişinin cansız bedeni bulundu. AFAD ekiplerinin dairede yaptığı ölçümlerde olay yerindeki kokunun siyanür olduğu tespit edildiği belirtildi."/>
  </head>
  <body>
    <article>
      <h1>İstanbul’da yine siyanür dehşeti: Bakırköy'de 3 kişi ölü bulundu</h1>
      <h2>İstanbul Bakırköy'de bulunan bir dairede biri çocuk, üç kişinin cansız bedeni bulundu. AFAD ekiplerinin dairede yaptığı ölçümlerde olay yerindeki kokunun siyanür olduğu tespit edildiği belirtildi.</h2>
      <address>
        <time datetime="2019-11-15T07:11:00+00:00">15 Nov 2019, 07:11</time>
      </address>
      <p>Türkiye, İstanbul Fatih’teki 4 kişilik Yetişkin Kardeşler ve Antalya’da 4 kişilik Şimşek ailesinin şokunu atlatamadan benzer bir haber de Bakırköy’den geldi.</p>
      <p>Osmaniye’deki bir apartman dairesinde biri çocuk üç kişinin cesedi bulundu.</p>
      <p>AFAD ekipleri olay yerinde siyanüre rastladı…</p>
      <p>
        <b>BAKIRKÖY KAYMAKAMLIĞI’NDAN SİYANÜR AÇIKLAMASI</b>
      </p>
      <p>Bakırköy Kaymakamlığı’ndan yapılan açıklamada, “15 Kasım 2019 Cuma günü saat 06.45’te 155 Polis İmdat Hattına yapılan İlçemiz Osmaniye Mahallesi Çoban Çeşme Sokakta şüpheli ölüm ihbarı üzerine bahse konu adrese ivedilikle intikal edilmiş, (Z.D), (B.D) ve (A.D) isimli biri çocuk 3 kişinin cansız bedeniyle karşılaşılmıştır.</p>
      <p>Dairedeki koku nedeniyle AFAD (KBRN) ekipleri sevk edilmiştir. Ekip tarafından yapılan ölçümlerde olay yerindeki kokunun siyanür olduğu tespit edilmiştir.</p>
      <p>Konu ile ilgili olay yerinde gerekli önemler alınmış olup, adli ve idari tahkikat başlatılmıştır. Gelişmeler kamuoyu ile paylaşılmaya devam edilecektir ” denildi. Ölenlerin karı koca ile çocukları olduğu öğrenildi.</p>
    </article>
  </body>
</html>