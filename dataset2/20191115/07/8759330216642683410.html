<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903816/breaking-geen-genk-voor-vrancken-coach-tekent-nieuwe-contract-bij-mechelen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T07:30:00+00:00"/>
    <meta property="og:title" content="OFFICIEEL: Vrancken blijft KV Mechelen trouw en tekent nieuw contract"/>
    <meta property="og:description" content="Wouter Vrancken zal niet de nieuwe trainer van KRC Genk worden. De Limburger tekende donderdagnacht een nieuw contract bij KV Mechelen, waardoor hij nu meer zal gaan verdienen Achter de Kazerne."/>
  </head>
  <body>
    <article>
      <h1>OFFICIEEL: Vrancken blijft KV Mechelen trouw en tekent nieuw contract</h1>
      <address>
        <time datetime="2019-11-15T07:30:00+00:00">15 Nov 2019, 07:30</time>
      </address>
      <p>
        <b>Wouter Vrancken zal niet de nieuwe trainer van KRC Genk worden. De Limburger tekende donderdagnacht een nieuw contract bij KV Mechelen, waardoor hij nu meer zal gaan verdienen Achter de Kazerne.</b>
      </p>
      <p><a href="https://www.nieuwsblad.be/cnt/dmf20191115_04717968https://www.nieuwsblad.be/cnt/dmf20191115_04717968"><i>Sportwereld</i></a> weet het verbeterde contract voor Vrancken te melden. 'Wouter Vrancken blijft KV Mechelen trouw. De coach, die eerder deze week kort in de belangstelling stond bij KRC Genk, ondertekende afgelopen nacht een nieuw (en verbeterd) contract bij KV Mechelen', klinkt het.</p>
      <p>'De onderhandelingen tussen het clubbestuur en zijn succestrainer liepen door tot in de late uurtjes. Pas na middernacht werd er een akkoord gevonden. Meer details over de verlengde samenwerking - zoals de contractduur - ontbreken voorlopig nog. De club zal het nieuws later vandaag officieel communiceren', aldus de krant.</p>
      <p><b>UPDATE</b>: <a href="https://www.kvmechelen.be/nieuws/2019-2020/a-kern/wouter-vrancken-blijft-bij-kvm">KV Mechelen</a> bevestigt het nieuws dat Vrancken aan boord blijft. "Kandidaat op de long-, de short- of welke lijst dan ook, het was het signaal om met onze coach rond de tafel te gaan zitten. Nu klinken we met hem op een samenwerking die kadert in ons langetermijnsplan", aldus Dieter Penninckx.</p>
      <figure>
        <iframe data-src="https://twitter.com/kvmechelen/status/1195235812771794949?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>