<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/tag-heuer-monaco-heuer-02-monaco-calibre-12-final-edition/"/>
    <meta property="og:site_name" content="AutoExpert"/>
    <meta property="article:published_time" content="2019-11-15T07:19:06+00:00"/>
    <meta property="og:title" content="TAG Heuer Monaco Heuer 02 &amp; Monaco Calibre 12 Final Edition"/>
    <meta property="og:description" content="2019 a fost un an de referință pentru celebra colecție Monaco a și mai celebrului brand TAG Heuer. Au trecut 50 de ani de la lansarea acestui ceas"/>
  </head>
  <body>
    <article>
      <h1>TAG Heuer Monaco Heuer 02 &amp; Monaco Calibre 12 Final Edition</h1>
      <address><time datetime="2019-11-15T07:19:06+00:00">15 Nov 2019, 07:19</time> by <a rel="author" href="https://www.autoexpert.ro/author/andrei-dimulescu/" target="_blank">Dimulescu Andrei</a></address>
      <figure>
        <img src="https://www.autoexpert.ro/wp-content/uploads/2019/11/TAG-Heuer-Monaco-Calibre-12-and-Heuer-02-830x467.jpg"/>
      </figure>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/TAG-Heuer-Monaco-Heuer-02-6-e1573004826662-289x300.jpg"/>
      </figure>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/TAG-Heuer-Monaco-Calibre-12-2-300x230.jpg"/>
      </figure>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/TAG-Heuer-Monaco-Heuer-02-3-300x193.jpg"/>
      </figure>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/TAG-Heuer-Monaco-Heuer-02-4-e1573004856305-300x235.jpg"/>
      </figure>
      <p>2019 a fost un an de referință pentru celebra colecție Monaco a și mai celebrului brand TAG Heuer. Au trecut 50 de ani de la lansarea acestui ceas cronograf cu carcasă pătrată, așa că anul acesta au fost lansate până acum nu mai puțin de 5 ediții limitate, fiecare dedicată unui deceniu din istoria colecției. La finalul acestui an plin, TAG heuer mai lansează nu unul, ci două modele speciale. Primul include extrem de avansatul tehnologic mecanism automatic de manufactură Heuer 02, folosit până acum doar pe modele precum Carrera sau Autavia, dar niciodată în cadrul liniei Monaco, de la lansarea acestuia, în 2017. A doua noutate, Monaco Calibre 12 Final Edition, reprezintă o ediție limitată la 100 de exemplare, semnul distinctiv major fiind cadranul negru, în locul tradiționalului albastru. Aceeași carcasă pătrată de 39 de milimetri și același preț recomandat de producător pentru cele două modele, de 5950 USD, pentru un mecanism de excepție și un design clasic, cu tradiție de cult în lumea automobilistică.</p>
    </article>
  </body>
</html>