<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/intel-richiama-una-cpu-xeon-quad-core-colpa-del-dissipatore-inadeguato/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T07:00:00+00:00"/>
    <meta property="og:title" content="Intel richiama una CPU Xeon quad-core, colpa del dissipatore inadeguato | Tom's Hardware"/>
    <meta property="og:description" content="Intel ha annunciato il richiamo di una CPU Xeon quad-core Coffe Lake a causa del dissipatore in bundle inadeguato. La CPU funziona a dovere, quindi chi ce l'ha può usare un dissipatore di terze parti."/>
  </head>
  <body>
    <article>
      <h1>Intel richiama una CPU Xeon quad-core, colpa del dissipatore inadeguato | Tom's Hardware</h1>
      <address>
        <time datetime="2019-11-15T07:00:00+00:00">15 Nov 2019, 07:00</time>
      </address>
      <p><b>Intel</b> ha <a href="http://qdms.intel.com/dm/i.aspx/30CDA47D-2175-495B-8CE4-7C50A0B6877D/PCN117255-00.pdf">richiamato</a> uno dei suoi processori boxati <b>a causa del dissipatore</b>, insufficiente a farlo esprimere al meglio. Il processore in questione è uno <b>Xeon E-2274G</b>, quindi una CPU server annunciata nel secondo trimestre di quest’anno.</p>
      <figure>
        <img src="https://www.tomshw.it/images/images/2019/11/intel-dha-a-63087.768x432.jpg"/>
        <figcaption>Crediti immagine: Wikipedia.</figcaption>
      </figure>
      <p>L’azienda consiglia a chi ha acquistato una versione tray/OEM del prodotto, priva di dissipatore in bundle, di usare il proprio – la CPU infatti funziona perfettamente, non ha alcun problema. Lo <b>Xeon E-2274G</b> è un processore Coffee Lake con 4 core e 8 thread, che opera a 4 / 4,9 GHz e ha un TDP di 83 watt.</p>
      <p>La CPU è fornita in bundle con il <b>dissipatore DHA-A di Intel</b> che a quanto pare non sembrerebbe raffreddare adeguatamente il chip con ogni suo carico di lavoro. L’aspetto che risulta strano è che questo dissipatore è stato usato da Intel per CPU con un TDP da 84 watt fin dal 2013.</p>
      <p>Intel consiglia inoltre ai distributori di restituire tutti gli stock esistenti di questa CPU boxata e optare per la versione “tray”, senza dissipatore. Non è chiaro se Intel intenda rilasciare una versione del processore Xeon E-2274G con un nuovo dissipatore. Per ora il suggerimento è usare un dissipatore di terze parti.</p>
      <p>L’azienda statunitense controlla costantemente il funzionamento delle proprie CPU e monitora il feedback dei partner per intervenire prontamente sulla propria gamma. Non molti giorni fa Intel ha <a href="https://www.tomshw.it/hardware/xeon-gold-stop-a-due-modelli-dopo-soli-7-mesi/">interrotto la produzione</a> dei processori “Cascade Lake-SP” Xeon Gold 6222 e 6262 della famiglia Xeon Scalable di seconda generazione, puntando su altri modelli che probabilmente riscuotono più successo sul mercato.</p>
    </article>
  </body>
</html>