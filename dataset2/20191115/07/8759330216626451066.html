<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903811/einde-voor-kompany-vermaelen-en-co-in-zicht-nieuwe-jongens-moeten-opstaan-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T07:31:00+00:00"/>
    <meta property="og:title" content="Einde voor Kompany, Vermaelen en co in zicht: &quot;Nieuwe jongens moeten opstaan&quot;"/>
    <meta property="og:description" content="De defensie wordt stilaan een zorgenkind voor onze Rode Duivels. Vincent Kompany (33), Thomas Vermaelen (34) en Jan Vertonghen (32), allen zijn ze op de weg terug. Maar wat volgt er nadien? Volgens Eric Van Meir is er geen reden tot paniek."/>
  </head>
  <body>
    <article>
      <h1>Einde voor Kompany, Vermaelen en co in zicht: "Nieuwe jongens moeten opstaan"</h1>
      <address>
        <time datetime="2019-11-15T07:31:00+00:00">15 Nov 2019, 07:31</time>
      </address>
      <p>
        <b>De defensie wordt stilaan een zorgenkind voor onze Rode Duivels. Vincent Kompany (33), Thomas Vermaelen (34) en Jan Vertonghen (32), allen zijn ze op de weg terug. Maar wat volgt er nadien? Volgens Eric Van Meir is er geen reden tot paniek.</b>
      </p>
      <p>"Voor Kompany en Vermaelen wordt het EK wellicht hun laatste grote toernooi. Vertonghen en Alderweireld zie ik nog wel meegaan tot het WK 2022", opent de oud-Rode Duivel in <i>Het Nieuwsblad</i>. "Tegen die tijd zullen er dus nieuwe jongens moeten opstaan - mannen die nu nog op de bank zitten of zelfs nog niet eens de selectie halen."</p>
      <aside>Lees meer<br/><a href="https://www.voetbalprimeur.be/nieuws/903775/boyata-klaar-voor-rode-duivels-weet-wat-ik-de-ploeg-kan-bijbrengen-.html?itm_source=www.voetbalprimeur.be&amp;itm_medium=highlighted-content">Boyata klaar voor Rode Duivels: "Weet wat ik de ploeg kan bijbrengen"</a></aside>
      <p>"Ik denk dan in de eerste plaats aan iemand als Zinho Vanheusden. Anderzijds is het ook afwachten hoe Boyata en Denayer zich verder gaan ontwikkelen. Dat Boyata nu in de Bundesliga speelt, is een uitstekende zaak. Vergeet niet dat Kompany, Van Buyten en De Bruyne ook groot zijn geworden in Duitsland", besluit Van Meir.</p>
      <aside>Lees meer<br/><a href="https://www.voetbalprimeur.be/nieuws/903761/zorgen-om-lukaku-hinder-aan-de-voet-onzeker-voor-rusland.html?itm_source=www.voetbalprimeur.be&amp;itm_medium=highlighted-content">Lukaku alweer afwezig op training, spits onzeker voor de Rode Duivels</a></aside>
    </article>
  </body>
</html>