<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/stolichna-vlada-virishila-ochistiti-vulici-mista-vid-pokinutih-avtivok-640074.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T07:26:05+00:00"/>
    <meta property="og:title" content="Столична влада вирішила очистити вулиці міста від покинутих автівок"/>
    <meta property="og:description" content="КМДА протягом трьох місяців має розробити порядок переміщення, тимчасового зберігання і передачі безхазяйних автівок відповідним підрозділам Нацполіції"/>
  </head>
  <body>
    <article>
      <h1>Столична влада вирішила очистити вулиці міста від покинутих автівок</h1>
      <address>
        <time datetime="2019-11-15T07:26:05+00:00">15 Nov 2019, 07:26</time>
      </address>
      <h4>КМДА протягом трьох місяців має розробити порядок переміщення, тимчасового зберігання і передачі безхазяйних автівок відповідним підрозділам Нацполіції</h4>
      <p>На пленарному засіданні Київської міської ради 14 листопада депутати прийняли рішення, яке передбачає врегулювання ситуації з безхазяйними транспортними засобами.</p>
      <p>Проблема безхазяйного транспорту полягає не лише в порушенні благоустрою, а й безпосередньо стосується безпеки киян. Яскравий приклад - 14 червня 2018 року в Святошинському районі Києва стався вибух у покинутому автомобілі в дворах біля житлових будинків. Тоді внаслідок інциденту постраждали чотири дитини. Відповідно до статистичних даних, на вулицях столиці сьогодні знаходиться більше 600 кинутих авто.</p>
      <p>«Наразі виконавчий орган Київради (КМДА) не наділений повноваженнями щодо демонтажу покинутих чи безхазяйних транспортних засобів. У той же час, Національна поліція через відсутність матеріально-технічної бази не здатна вирішити проблему з такими автівками. Через це маємо ситуацію, коли одне відомство, що відповідає за порядок та благоустрій не має повноважень щодо дій по відношенню до кинутих авто, друге - має повноваження, але кошти, в разі проходження всіх етапів та проведення аукціону, йдуть на третє», - зазначає ініціатор рішення, депутат Київради Олександр Пабат.</p>
      <p>Для того, аби вирішити ситуацію з безхазяйними автівками на вулицях столиці, </p>
      <p>Рішення підтримали 85 депутатів Київради.</p>
      <p>Як повідомлялося, станом на березень 2019 року на вулицях Києва <a href="https://glavcom.ua/kyiv/news/u-kijevi-narahuvali-mayzhe-600-pokinutih-avtomobiliv--578393.html">налічувався 581 покинутий, занедбаний або старий транспортний засіб.</a></p>
      <p>На початку листопада на вулицях Києва в результаті рейду з перевірки покинутих транспортних засобів <a href="https://glavcom.ua/kyiv/news/u-kijevi-viyavili-tri-sotni-pokinutih-avtomobiliv-637583.html">виявлено 304 автомобілі.</a></p>
      <blockquote><b>Читайте також матеріал:<br/></b><br/>   •  <b><a href="https://glavcom.ua/columns/ig_lyashenko/mashini-pid-budinkami-chi-mozhna-navesti-lad-u-stolichnih-dvorah-578041.html">Машини під будинками: чи можна навести лад у столичних дворах?</a></b></blockquote>
      <related>
        <a href="https://glavcom.ua/columns/olegtitamyr/avtokolaps-u-stolici-yak-podolati-nezakonne-parkuvannya-639935.html"/>
        <a href="https://glavcom.ua/kyiv/news/u-dvori-bagatopoverhivki-v-kijevi-goriv-avtomobil-639568.html"/>
        <a href="https://glavcom.ua/kyiv/news/klichko-pokazav-yak-kijiv-obmezhuje-vjizd-vantazhivok-foto-video-639925.html"/>
      </related>
    </article>
  </body>
</html>