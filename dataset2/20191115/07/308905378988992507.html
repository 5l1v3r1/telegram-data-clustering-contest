<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/xbox-baas-geeft-inkijkje-in-de-ontwikkelingen-xbox-project-scarlett-33134"/>
    <meta property="og:site_name" content="Apparata"/>
    <meta property="article:published_time" content="2019-11-15T07:28:00+00:00"/>
    <meta property="og:title" content="Xbox-baas geeft inkijkje in de ontwikkelingen Xbox Project Scarlett"/>
    <meta property="og:description" content="Wat leerde hij van de fouten bij Xbox One en wat kan je verwachten?"/>
  </head>
  <body>
    <article>
      <h1>Xbox-baas geeft inkijkje in de ontwikkelingen Xbox Project Scarlett</h1>
      <h2>Wat leerde hij van de fouten bij Xbox One en wat kan je verwachten?</h2>
      <address><time datetime="2019-11-15T07:28:00+00:00">15 Nov 2019, 07:28</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Phil Spencer is binnen Microsoft verantwoordelijk voor Xbox en gaming. Hij blikt in een interview terug op de lancering van de Xbox One en geeft nu toe dat deze duurder was dan grote concurrent PlayStation, terwijl de Xbox One minder krachtig was. Deze fouten wil hij bij Xbox Project Scarlett niet nog een keer maken en hij stelt de gamers gerust. Zowel qua prijs als qua vermogen kan de Xbox Project Scarlett de concurrentie met de komende PlayStation 5 makkelijk aan, zo bezweert hij. Nu heeft zo’n voorspelling altijd een hoog ‘wij van WC-eend…’ gehalte, maar het is goed om te zien dat Microsoft er alles aan doet om competitief te zijn en te blijven.</p>
      <p>Verder erkent hij dat hij een achterstand heeft op de PlayStation en dat gamers vaak bezorgd zijn over de line-up van games. Hij stelt hen wederom gerust. Er is klaarblijkelijk een interne discussie geweest of men het project voort wilde zetten. Conclusie is dat men de strijd volop aan wil gaan en daar een groot marketingbudget voor uitgetrokken heeft. Ook geeft hij aan dat Xbox Project Scarlett zeker niet de laatste generatie kan zijn.</p>
      <p>Hij wil de strijd vooral aangaan op het gebied van crossplay en backward compatibility. Dat betekent goed nieuws voor de fans, want zo hebben zij meer vrijheid om de <a href="https://www.apparata.nl/nieuws/xbox-project-scarlett-deze-games-kun-je-verwachten-31868">Xbox Project Scarlett-games</a> elders te gebruiken en games van concurrerende merken wellicht op de Xbox Project Scarlett te proberen. Hoewel hij het niet expliciet benoemt kun je ook concluderen dat je jouw favoriete Xbox One spellen kunt blijven spelen op de Xbox Project Scarlett.</p>
      <p>Verder geeft Spencer aan dat hij ook diverse updates in (PC-)gaming in het verschiet heeft. Zo wordt onder andere de integratie met Discord verder uitgewerkt. Een samenwerking met Google Stadia lijkt hem minder voor de hand liggen omdat hij alleen wel samenwerken met open platformen die het hele Microsoft-gaming aanbod willen opnemen en niet slechts één of enkele titels. Hij gooit duidelijk een visje uit. Als Google opener gaat worden wordt hij enthousiaster over samenwerking.</p>
      <p>Er valt dus een hoop te verwachten in <a href="https://www.apparata.nl/nieuws/zet-sony-nieuw-wapen-in-tegen-xbox-project-scarlett-32511">de concurrentiestrijd</a> die naar de lancering (zowel voor PlayStation als Xbox gepland voor de feestdagen 2020) zal losbarsten.</p>
      <p>Het hele interview kun je nalezen bij <a href="https://www.theverge.com/2019/11/14/20965239/xbox-project-scarlett-price-performance-ps5-phil-spencer-interview">The Verge</a>.<br/>Foto: BagoGames via <a href="https://www.flickr.com/photos/bagogames/13645435523/">Flickr</a>.</p>
    </article>
  </body>
</html>