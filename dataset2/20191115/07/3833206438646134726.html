<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Veselina-Boteva-se-otkaza-ot-Obshtinskiya-suvet-na-Plovdiv-913964"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-15T07:00:00+00:00"/>
    <meta property="og:title" content="Веселина Ботева се отказа от Общинския съвет на Пловдив"/>
    <meta property="og:description" content="За нова промяна в състава на Общинския съвет на Пловдив научи Plovdiv24.bg. Веселина Ботева - директ..."/>
  </head>
  <body>
    <article>
      <h1>Веселина Ботева се отказа от Общинския съвет на Пловдив</h1>
      <address>
        <time datetime="2019-11-15T07:00:00+00:00">15 Nov 2019, 07:00</time>
      </address>
      <p>За нова промяна в състава на Общинския съвет на Пловдив научи <b>Plovdiv24.bg</b>. Веселина Ботева - директор на дирекция "Социална политика“ в община Пловдив преди изборите, избрана за общински съветник от листата на "Кауза Пловдив", написа във Фейсбук снощи, че се отказва от поста:</p>
      <p>"Скъпи приятели, времето ме е научило, че трябва да правя разлика между знанието и мъдростта. Първото ни е необходимо да преживяваме, а второто – да живеем. Във всяка възраст човек придобива знания, но е необходимо да проявява и сензитивност, за да взима мъдри решение.</p>
      <p>След като съм научила много уроци, смятам, че взетото днес решение от мен е мъдро. Желая да остана на настоящата си работа и да бъда част от този екип, за това няма да стана част от Общинския съвет. Има още много какво да се желае в социалната сфера, има още много несвършена работа, има още много недовършени задачи.</p>
      <p>Стига човек да има желание и воля, може да постигне много мечти. Работата, която върша, е една от мечтите ми. Всеки ден е благословен, защото имаме уникалния шанс да правим нещо за обществото, в което живеем и да учим децата си да бъдат хора. На нашето бъдеще - децата ни, дължим много!"...</p>
    </article>
  </body>
</html>