<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/15/lezarjak-az-egyik-fovarosi-hidat"/>
    <meta property="og:site_name" content="infostart"/>
    <meta property="article:published_time" content="2019-11-15T07:36:26+00:00"/>
    <meta property="og:title" content="Lezárják az egyik fővárosi hidat"/>
    <meta property="og:description" content="Közműépítés miatt lezárják Budapesten hétfőre virradó éjszaka az Erzsébet hidat - közölte a Budapesti Közlekedési Központ (BKK)."/>
  </head>
  <body>
    <article>
      <h1>Lezárják az egyik fővárosi hidat</h1>
      <address><time datetime="2019-11-15T07:36:26+00:00">15 Nov 2019, 07:36</time> by <a rel="author">Infostart / MTI</a></address>
      <h3>Közműépítés miatt lezárják Budapesten hétfőre virradó éjszaka az Erzsébet hidat - közölte a Budapesti Közlekedési Központ (BKK).</h3>
      <p>A lezárást azért kellett elrendelni, mert vasárnapról hétfőre virradóra éjfél és hajnali 4 óra között tartják a közelmúltban kiépített távhővezeték nyomáspróbáját.</p>
      <p>A korlátozás miatt a hídon áthaladó 907-es, 908-as, 956-os és 973-as éjszakai busz a Szabadság hídon át közlekedik. A BKK azt kéri az autósoktól, hogy már a BAH-csomópontnál, a Baross téren, az Astoriánál és az alsó rakpartokon megfelelően válasszák meg, merre vezetnek tovább.</p>
      <p>
        <i>Nyitókép: MTI/Mohai Balázs</i>
      </p>
    </article>
  </body>
</html>