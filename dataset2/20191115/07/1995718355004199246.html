<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152282-schuchyj-rekord-iak-volynianyn-upijmav-gigantsku-rybynu-na-ozeri-foto"/>
    <meta property="og:site_name" content="ВолиньPost"/>
    <meta property="article:published_time" content="2019-11-15T07:39:00+00:00"/>
    <meta property="og:title" content="«Щучий» рекорд: як волинянин упіймав гігантську рибину на озері. ФОТО"/>
    <meta property="og:description" content="Ратнівчанин Ігор Данилюк спіймав велетня на озері Річицьке."/>
  </head>
  <body>
    <article>
      <h1>«Щучий» рекорд: як волинянин упіймав гігантську рибину на озері. ФОТО</h1>
      <address>
        <time datetime="2019-11-15T07:39:00+00:00">15 Nov 2019, 07:39</time>
      </address>
      <p>Ратнівчанин Ігор Данилюк 5 листопада спіймав велетня на озері Річицьке.<br/><br/>Зловивши її, сам був у захваті, дже спіймати таку рибину-гіганта на місцевих водоймах – це велика рідкість. Ігор розповів, що за щуку ковельські рибалки йому пропонували навіть 50 доларів, та він категорично відмовився від такого заробітку, - пише газета <a href="https://www.volyn.com.ua/news/139991-na-hachok-popalas-shchuka-bilshe-11-kilohramiv-i-dovzhynoiu-ponad-metr-foto">Волинь-нова.</a><br/><br/>На рибалку Ігор поїхав минулого вівторка разом з другом ще з самого ранку. На водоймі рибу ловили вони із моторного човна. Коли ж Ігор закинув спінінг і щось добряче шарпонуло, зрозумів, що на гачок попалась якась велика рибина. Та витягти її не міг, тягнув, а вона ніяк не піддавалась. <br/><br/>"Я ту рибину тягнув хвилин п’ять. І вже коли вона зморилась опиратися і «воювати», опинилась у нашому підсачку і на човні. Емоцій – не передати! Такої великої щуки ми ще не бачили, тому й були шоковані, відразу подумали, що важить вона кілограмів до 20. Та вже вдома зважили: одинадцять кілограмів і 5 грамів! А довжина – 1 метр 10 сантиметрів! Це найбільший мій улов. А рибалкою я захопився вже років із п'ятнадцять тому. До цього витягував із водойм найбільші щуки вагою 2-3 кілограми. А минулого року на цьому ж самому озері спіймав щуку вагою 5 кілограмів. Тоді це був мій «щучий» рекорд. А нині я побив і свій рекорд, і, думаю, рекорд інших наших рибаків-любителів. Минулого року зловив ще карпа вагою 10 кілограмів, але це на водоймі сусіднього району", - говорить Ігор.</p>
    </article>
  </body>
</html>