<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/usa/2019/11/15/trymp-nujna-mi-e-pomosht-ot-ukraina.429697"/>
    <meta property="og:site_name" content="Dnes.bg"/>
    <meta property="article:published_time" content="2019-11-15T07:30:00+00:00"/>
    <meta property="og:title" content="Тръмп: Нужна ми е помощ от Украйна"/>
    <meta property="og:description" content="Така щял да победи конкурента си Джо Байдън | Dnes.bg"/>
  </head>
  <body>
    <article>
      <h1>Тръмп: Нужна ми е помощ от Украйна</h1>
      <h2>Така щял да победи конкурента си Джо Байдън</h2>
      <address><time datetime="2019-11-15T07:30:00+00:00">15 Nov 2019, 07:30</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Американският президент Доналд Тръмп заяви, че не се нуждае от помощта на Украйна, за да победи кандидата на демократите Джо Байдън, предаде Асошиейтед прес.</p>
      <p>Тръмп участва в митинг в Луизиана в подкрепа на кандидата на Републиканската партия за губернатор Еди Риспоун, който ще се изправи в събота срещу настоящия губернатор от Демократическата партия Джон Бел Едуардс. Това е първият митинг с участието на Тръмп след началото на публичните изслушвания в рамките на разследването за импийчмънт срещу него, пише БТА.</p>
      <p>Доналд Тръмп припомни как е победил Джеб Буш през 2016 г. в първичните избори на Републиканската партия и Хилари Клинтън - на общите избори. "Помислете за това и след това помислете за мен", призова Тръмп и допълни: "Хайде да взема малко помощ от Украйна, за да победя заспалия Джо Байдън. Не мисля".</p>
      <p>Американският президент повтори отново, че няма нищо нередно в контактите му с Украйна. Той е обвинен, че е задържал американска военна помощ за страната, за да окаже натиск на Киев да започне разследване срещу сина на Джо Байдън.</p>
      <p>Тръмп каза още, че разследването за импийчмънт е "тежко" за семейството му. Той критикува демократите, които водят разследването, и го определи като "умопомрачителен лов на вещици".</p>
      <related>
        <h4>Още по темата</h4>
        <a href="https://www.dnes.bg/usa/2019/11/13/ukraina-jertva-na-bitkata-za-impiichmynta-na-trymp.429515"/>
        <a href="https://www.dnes.bg/usa/2019/11/13/spektakyl-vyv-vashington-izslushvaniiata-za-impiichmynt-na-trymp.429457"/>
      </related>
    </article>
  </body>
</html>