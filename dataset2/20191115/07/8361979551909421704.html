<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/kolomoyskiy-analitik-zaklikav-ne-pospishati-investuvati-v-ukrajinu-cherez-oligarha-novini-ukrajini-50053670.html"/>
    <meta property="og:site_name" content="НВ"/>
    <meta property="article:published_time" content="2019-11-15T07:40:00+00:00"/>
    <meta property="og:title" content="Не варто вкладати в Україну до вирішення конфлікту між Коломойським і Зеленським — Аслунд"/>
    <meta property="og:description" content="Від взаємин між олігархом Коломойським і президентом Зеленським залежать відносини з МВФ і очікування інвесторів, заявив аналітик Atlantic Council."/>
  </head>
  <body>
    <article>
      <h1>Не варто вкладати в Україну до вирішення конфлікту між Коломойським і Зеленським — Аслунд</h1>
      <h2>Від взаємин між олігархом Коломойським і президентом Зеленським залежать відносини з МВФ і очікування інвесторів, заявив аналітик Atlantic Council.</h2>
      <address>
        <time datetime="2019-11-15T07:40:00+00:00">15 Nov 2019, 07:40</time>
      </address>
      <p>Напруженість між бізнесменом <a href="https://nv.ua/ukr/tags/ihor-kolomojskij.html">Ігорем Коломойським</a> і президентом України Володимиром Зеленським зростає, від результату цього конфлікту залежать відносини з Міжнародним валютним фондом і очікування іноземних інвесторів, заявив аналітик американського центру Atlantic Council Андерс Аслунд, повідомляє <a href="https://interfax.com.ua/">Інтерфакс-Україна</a>.</p>
      <p>«Ситуація між Коломойським і Зеленським — надзвичайно важлива подія, результат якої ми побачимо вже дуже скоро. Якщо не найближчим часом, то через два-три місяці. І від цього залежить і доля угоди України з МВФ, і очікування іноземних інвесторів. Я б не став інвестувати в Україну до вирішення цієї ситуації», — сказав Аслунд в ході круглого столу Економічний стан і виклики в Україні.</p>
      <p>На його думку, інтерв'ю Коломойського для New York Times є «обурливим», проте «ставки зроблені».</p>
      <p>«Напруженість між Коломойським і Зеленським зростає. Я читав вчорашнє обурливе інтерв'ю Коломойського для NYT. Ставки зроблені», — сказав експерт.</p>
      <p>Як повідомлялося, <a href="https://nv.ua/ukr/biz/economics/kolomoyskiy-zaproponuvav-vidvernutisya-vid-mvf-v-storonu-rosiji-50053244.html">в інтерв'ю NYT Ігор Коломойський зробив ряд скандальних заяв</a>. Зокрема, про те, що США змушують Україну воювати з Росією і не дають за це грошей; що Україні слід відновити відносини з РФ для економічного виживання; що Україні слід замінити програму співпраці з МВФ російськими кредитами на $100 млрд і т.д.</p>
      <p>Раніше видання The Wall Street Journal з посиланням на власні джерела повідомляло, що <a href="https://nv.ua/ukr/biz/finance/mvf-proti-kolomoyskogo-fond-postaviv-umovi-zelenskomu-po-privatbanku-novini-ukrajini-50051530.html">співпрацю України з МВФ буде відкладено</a>, поки команда президента Зеленського не змусить колишніх власників банків, у тому числі Коломойського, повернути виведені з фінустанов і з країни кошти.</p>
    </article>
  </body>
</html>