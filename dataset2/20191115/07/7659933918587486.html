<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1992556/rusya-k%C4%B1r%C4%B1mda-s-400%E2%80%99ler-ile-tatbikat-yapt%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-15T07:00:00+00:00"/>
    <meta property="og:title" content="Rusya, Kırım'da S-400’ler ile tatbikat yaptı"/>
    <meta property="og:description" content="Rusya Kırım’da S-400 ve Pantsir-S hava savunma sistemleriyle tatbikat gerçekleştirdi. Rusya, 2015 yılında Ukrayna’dan ilhak ettiği Kırım’da hava savunma sistemleri ile tatbikat yaptı. Rusya Savunma Bakanlığı tarafından yapılan açıklamada, Kırım yarım"/>
  </head>
  <body>
    <article>
      <h1>Rusya, Kırım'da S-400’ler ile tatbikat yaptı</h1>
      <address>
        <time datetime="2019-11-15T07:00:00+00:00">15 Nov 2019, 07:00</time>
      </address>
      <p>Rusya Kırım’da S-400 ve Pantsir-S hava savunma sistemleriyle tatbikat gerçekleştirdi.<br/><br/>Rusya, 2015 yılında Ukrayna’dan ilhak ettiği Kırım’da hava savunma sistemleri ile tatbikat yaptı. Rusya Savunma Bakanlığı tarafından yapılan açıklamada, Kırım yarımadasında S-400 ve Pantsir-S hava savunma sistemleri ile yapılan tatbikatta temsili olarak yarımadaya gerçekleştirilen saldırıların bertaraf edildiği ve saldırı unsurlarının imha edildiği belirtildi. Açıklamada, Pantsir-S hava savunma sistemleri ile saldırı gerçekleştiren unsurların tespit edilerek hedefin imha edildiği, S-400’lerle ise ağır saldırı unsurlarının tespit edilerek yok edildiği ifade edildi. Ayrıca gerçekleştirilen tatbikatta hava savunma sistemlerinin roketleri yerine elektronik roketler kullanılarak hedeflerin bu yolla temsilen imha edildiği bildirildi.<br/><br/> </p>
    </article>
  </body>
</html>