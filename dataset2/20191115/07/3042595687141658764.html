<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/flere-unge-far-lane-mer-til-bolig/71822072"/>
    <meta property="og:site_name" content="Dagbladet.no"/>
    <meta property="article:published_time" content="2019-11-15T07:12:28+00:00"/>
    <meta property="og:title" content="Flere unge får låne mer til bolig"/>
    <meta property="og:description" content="Regjeringen gjør ingen endringer i boliglånsforskriften, og åpner for at unge med BSU kan låne mer til boligkjøp."/>
  </head>
  <body>
    <article>
      <h1>Flere unge får låne mer til bolig</h1>
      <h2>Regjeringen gjør ingen endringer i boliglånsforskriften, og åpner for at unge med BSU kan låne mer til boligkjøp.</h2>
      <address><time datetime="2019-11-15T07:12:28+00:00">15 Nov 2019, 07:12</time> by <a rel="author">Marte Klausen</a></address>
      <p>Finansminister Siv Jensen skroter Finanstilsynets forslag om strengere boliglånskrav, og åpner for at unge med BSU-konto får låne mer til boligkjøp. Det melder <a href="https://www.dn.no/eiendom/bolig/boligmarkedet/boligpriser/ny-boliglansforskrift-klar-flere-unge-far-lane-mer-til-bolig/2-1-706422">Dagens Næringsliv</a>.</p>
      <p>
        <b>- Boliglånsforskriften virker etter hensikten. Og vi må ikke glemme at boligmarkedet er i bedre balanse nå enn da forskriften ble innført. Derfor ser vi ingen grunn til å stramme inn, sier Jensen til Dagens Næringsliv.</b>
      </p>
      <p>Mange mener at instrammingsforslaget vil gjøre det enda vanskeligere for unge å komme inn på boligmarkedet - og dessuten kvele boligbyggingen.</p>
      <p>Den nye forskriften trer i kraft 1. januar 2020, og varer ut året. Dermed peker Jensen på at det kan gjennomføres en helhetlig vurdering av boliglånsforskriften og forbrukslånsforskriften neste år.</p>
      <p>- Høringen har vist at det er bred enighet om at forskriften bør videreføres. Når varigheten nå settes til ett år, kan vi gjennomføre en helhetlig vurdering av boliglånsforskriften og forbrukslånsforskriften neste år, sier finansministeren.</p>
    </article>
  </body>
</html>