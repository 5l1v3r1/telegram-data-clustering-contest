<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2573883/u-ternopoli-zatrimali-skolara-akij-vkrav-samokat-z-igrovogo-majdancika"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-15T07:28:00+00:00"/>
    <meta property="og:title" content="У Тернополі затримали школяра, який вкрав самокат з ігрового майданчика"/>
    <meta property="og:description" content="Привласнив чужий самокат 13-річний школяр"/>
  </head>
  <body>
    <article>
      <h1>У Тернополі затримали школяра, який вкрав самокат з ігрового майданчика</h1>
      <address><time datetime="2019-11-15T07:28:00+00:00">15 Nov 2019, 07:28</time> by <a rel="author">Антоніна Албул</a></address>
      <p><i>Момент вчинення злочину зафіксувала камера спостереження. Поліцейським не склало труднощів встановити особу неповнолітнього.<br/></i>10 листопада до співробітників Тернопільського відділу поліції надійшло повідомлення про крадіжку трюкового самоката. Ролер зник з ігрового майданчика. Вартість втраченого потерпілі оцінили у понад півтори тисячі гривень.<br/>Оглядаючи місце злочину, поліцейські скористалися відео з камер спостереження і з’ясували, що причетними до незаконного привласнення можуть бути троє неповнолітніх, котрі, помітивши залишений без нагляду колісний транспорт, тривалий час вичікували, аби скористатися моментом і викрасти чужу річ.<br/>В ході слідчо-оперативних дій було встановлено, що привласнив чужий самокат 13-річний школяр. Відомості за даним фактом внесено до Єдиного реєстру досудових розслідувань за частиною 1 статті 185 ККУ.<br/>Тернополянам і гостям міста правоохоронці нагадують, що в місті функціонує безліч камер спостереження, встановлених з метою безпеки, які також допомагають у розкритті злочинів. Тому будьте законослухняними.</p>
    </article>
  </body>
</html>