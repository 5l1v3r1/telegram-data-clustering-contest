<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/esteri/2019/11/15/israele-gaza-tregua-fragile_4bCPyPBCwXHL6kxLHioL6M.html"/>
    <meta property="og:site_name" content="Adnkronos"/>
    <meta property="article:published_time" content="2019-11-15T07:19:00+00:00"/>
    <meta property="og:title" content="Israele-Gaza, tregua fragile"/>
    <meta property="og:description" content="Dopo un nuovo lancio di razzi palestinese, Tel Aviv risponde attaccando obiettivi della Jihad Islamica"/>
  </head>
  <body>
    <article>
      <h1>Israele-Gaza, tregua fragile</h1>
      <address>
        <time datetime="2019-11-15T07:19:00+00:00">15 Nov 2019, 07:19</time>
      </address>
      <p>Nuove operazioni israeliane nella Striscia di Gaza a 24 ore dall'annuncio di una fragile tregua per bloccare l'ondata di violenza seguita all'uccisione in un attacco israeliano di un comandante della Jihad Islamica palestinese. "Stiamo colpendo obiettivi della Jihad Islamica a Gaza", hanno reso noto prima dell'alba i militari israeliani, precisando su Twitter che le operazioni sono scattate in risposta al lancio "indiscriminato di razzi" dall'enclave palestinese verso Israele.</p>
      <p>I militari israeliani, si legge sul Times of Israel, hanno confermato di aver attaccato a Rafah un edificio utilizzato dalla Jihad Islamica per fabbricare razzi e a Khan Yunis un sito con "diversi uffici di comandanti" del gruppo. Media palestinesi hanno dato notizia del ferimento di due persone.</p>
    </article>
  </body>
</html>