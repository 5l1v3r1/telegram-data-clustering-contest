<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/15/zimata-doide-ot-dnes-globiavat-za-letni-gumi.429695"/>
    <meta property="og:site_name" content="Dnes.bg"/>
    <meta property="article:published_time" content="2019-11-15T07:00:00+00:00"/>
    <meta property="og:title" content="Зимата дойде, от днес глобяват за летни гуми!"/>
    <meta property="og:description" content="Глобата за неподходящи гуми е 50 лева | Dnes.bg"/>
  </head>
  <body>
    <article>
      <h1>Зимата дойде, от днес глобяват за летни гуми!</h1>
      <h2>Глобата за неподходящи гуми е 50 лева</h2>
      <address><time datetime="2019-11-15T07:00:00+00:00">15 Nov 2019, 07:00</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Днес е крайният срок, до който водачите трябва да оборудват автомобилите си със зимни гуми. Гумите, подходящи за движение при зимни условия, трябва да са с грайфер не по-малък от 4 мм. Неизрядните шофьори ще бъдат глобявани с по 50 лв.</p>
      <p>Експертите посочват още, че подготовката на автомобила за зимата не свършва с гумите. Автоекспертите съветват още: Измийте колата и прегледайте лаковото покритие за петна от ръжда, като съответно ги почистите и намажете с боя. Особено внимание отделете на дъното на автомобила, спирачните и горивни тръбопроводи по него.</p>
      <p>Обработете ключалките на автомобила със специалните препарати, които се продават по магазините. Намажете гумените уплътнения на вратите и багажника с течен парафин против замръзване. Сложете зимна течност за чистачки, проверете и ако е необходимо - сменете чистачките. Ако автомобилът ви е по-млад от 10 години, сигурно е оборудван с филтър на купето. Неговото запушване влошава парното на колата и бързото обдухване на изпотените прозорци, така, че обезателно го проверете и сменете с нов, допълват експертите.</p>
      <related>
        <h4>Още по темата</h4>
        <a href="https://www.dnes.bg/stranata/2019/11/14/zimnite-shofiorski-drami-zapoteni-stykla-chistene-gumi.429579"/>
        <a href="https://www.dnes.bg/obshtestvo/2019/11/07/dobra-ideia-li-e-da-karame-celogodishtno-sys-zimni-gumi.428860"/>
      </related>
    </article>
  </body>
</html>