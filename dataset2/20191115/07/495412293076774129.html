<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/stregoneria-migliaia-di-minori-abusati-casi-in-aumento/1949204/"/>
    <meta property="og:site_name" content="IlSussidiario"/>
    <meta property="article:published_time" content="2019-11-15T07:38:07+00:00"/>
    <meta property="og:title" content="STREGONERIA/ Migliaia di minori abusati, casi in aumento"/>
    <meta property="og:description" content="Esorcismi con l'uso della stregoneria: quasi duemila minori ne sono stati vittime nell'ultimo anno nel Regno Unito, ecco di cosa si tratta"/>
  </head>
  <body>
    <article>
      <h1>STREGONERIA/ Migliaia di minori abusati, casi in aumento</h1>
      <h2>In aumento in Inghilterra i casi di bambini vittime di esorcismi e stregonerie</h2>
      <address><time datetime="2019-11-15T07:38:07+00:00">15 Nov 2019, 07:38</time> by <a rel="author" href="https://www.ilsussidiario.net/autori/paolo-vites/" target="_blank">Paolo Vites</a></address>
      <p>Sono in aumento i casi di bambini abusati o maltrattati in seguito a casi di stregoneria o credenze pagane nel Regno Unito. Secondo quanto riporta il The Independent nel periodo tra il 2018 e il 2019 sarebbero stati circa 2mila i casi denunciati, ma secondo le autorità inglesi sarebbero molti di più perché in molti casi manca la consapevolezza del fenomeno. Rispetto al periodo 2016-17 l’aumento sarebbe del 20%. L’abuso di minori a causa della stregoneria, fedi o convinzioni personali, scrive il quotidiano inglese, include tentativi di esorcismo e violenza nel tentativo di liberare i minori dal sospetto di essere delle streghe e ha portato in diversi casi alla morte del bambino. Si tratta di pestaggi, bruciature, tagli e violenze ritualistiche.</p>
      <h4>I MINORI VITTIME DI ABUSI ED ESORCISMI</h4>
      <p>Il National FGM Center, responsabile degli abusi sui minori legati alla stregoneria, ha affermato che l’ascesa è stata “allarmante e inaccettabile”. “Sebbene sia positivo che i casi vengano segnalati e che i bambini vittime ricevano le cure e le protezioni di cui hanno bisogno, è necessario fare molto di più per porre fine a queste pratiche dannose”, ha affermato il direttore Leethen Bartholomew. “È un problema globale: nel Regno Unito accade in diverse religioni e abbiamo persino casi in cui le famiglie non hanno alcuna credenza religiosa”, ha aggiunto. I minori presi di mira sono soprattutto affetti da disabilità e problemi fisici, malattie mentali, o presunti cattivi comportamenti. Per “liberarli” da queste condizioni i genitori, familiari o altre persone li conducono da cosiddetti esperti in stregoneria che avrebbero la capacità di guarirli. Ma ovviamente non è così.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/laurent-simons-a-9-anni-si-laurea-in-ingegneria-e-il-piu-giovane-della-storia/1949614/"/>
        <a href="https://www.ilsussidiario.net/news/torero-affonda-coltello-nella-testa-del-toro-video-choc-appello-peta-fermiamoli/1949533/"/>
        <a href="https://www.ilsussidiario.net/news/modella-23enne-partorisce-in-bagno-non-sapeva-di-essere-incinta/1949519/"/>
        <a href="https://www.ilsussidiario.net/news/hong-kong-il-piano-della-cina-per-infiltrare-le-universita-di-tutto-loccidente/1949303/"/>
        <a href="https://www.ilsussidiario.net/news/california-sparatoria-in-una-scuola-7-feriti-2-sono-gravi-e-caccia-allaggressore/1949409/"/>
        <a href="https://www.ilsussidiario.net/news/reclutava-mogli-per-lisis-torna-in-europa-turchia-vuole-rispedirla-in-francia/1949454/"/>
      </related>
    </article>
  </body>
</html>