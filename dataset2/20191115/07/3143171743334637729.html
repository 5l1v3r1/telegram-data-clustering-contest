<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/germogli-di-sabrina-santamaria-sbarca-su-le-muse.html"/>
    <meta property="og:site_name" content="Tempostretto"/>
    <meta property="article:published_time" content="2019-11-15T07:00:37+00:00"/>
    <meta property="og:title" content="“Germogli” di Sabrina Santamaria sbarca su “Le Muse”"/>
    <meta property="og:description" content="La rivista internazionale di cultura e arte ha recensito la fatica letteraria della giovane scrittrice messinese"/>
  </head>
  <body>
    <article>
      <h1>“Germogli” di Sabrina Santamaria sbarca su “Le Muse”</h1>
      <address><time datetime="2019-11-15T07:00:37+00:00">15 Nov 2019, 07:00</time> by <a rel="author" href="https://www.tempostretto.it/author/piero-genovese" target="_blank">Piero Genovese</a></address>
      <p>
        <i>La rivista internazionale di cultura e arte ha recensito la fatica letteraria della giovane scrittrice messinese</i>
      </p>
      <p>“Germogli”, fatica letteraria della giovane scrittrice peloritana Sabrina Santamaria, appassionata di scienze umane e da poco laureatasi in scienze pedagogiche, sbarca sulla rivista internazionale culturale e artistica “Le Muse”, fondata da Maria Teresa Liuzzo e distribuita in vari stati europei e non, tra cui gli USA, la Romania, Spagna e Argentina.</p>
      <p>Membro Onorario dell’Unione Mondiale dei Poeti, Sabrina Santamaria in “Germogli” racchiude una serie di raccolte epistolari che racchiude pensieri, emozioni , paure e dubbi di una giovane, Valentina che trova in Antonio, amico storico della protagonista del romanzo, un’ancora di salvezza a cui confidare i segreti più nascosti ed intimi.</p>
      <p>La scrittrice riesce, attraverso questo lavoro, a sottolineare le fragilità dell’animo dei giovani e delle giovani, messi di fronte a scelte di vita che servono alla formazione del loro futuro e alla continua conoscenza dell’Io come Valentina che, all’interno del libro, citando anche grandi della letteratura come Platone e Petrarca, riesce piano piano a costruirsi un suo cammino, fatto di grinta e maturità.</p>
      <p>Chi scrive è una ragazza in cerca di sé, che si dibatte tra il sogno di un amore e il desiderio caparbio di affermarsi e realizzarsi attraverso lo studio che ha costituito per lei,negli anni dell’adolescenza appena trascorsa, un appiglio sicuro, una valvola di scarico, una speranza di vita migliore.</p>
      <p>Ci sono altri lavori in cantiere ma, essendo ancora in fase embrionale, Sabrina Santamaria preferisce non svelarli. A lei vanno i nostri auguri per l’importante traguardo raggiunto.</p>
    </article>
  </body>
</html>