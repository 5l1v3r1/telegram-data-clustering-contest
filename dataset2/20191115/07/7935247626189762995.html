<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/yusuf-icin-kampanya-baslatildi-215114h.htm"/>
    <meta property="og:site_name" content="OLAY"/>
    <meta property="article:published_time" content="2019-11-15T07:54:50+00:00"/>
    <meta property="og:title" content="Yusuf için kampanya başlatıldı"/>
    <meta property="og:description" content="Doğumda oksijensiz kaldığı için yürüyemeyen selebral palsi hastası Yusuf Latifoğlu’nun kök hücre tedavisi için gereken 350 bin TL’yi bulabilmek amacıyla yardım kampanyası başlatıldı."/>
  </head>
  <body>
    <article>
      <h1>Yusuf için kampanya başlatıldı</h1>
      <h2>Doğumda oksijensiz kaldığı için yürüyemeyen selebral palsi hastası Yusuf Latifoğlu’nun kök hücre tedavisi için gereken 350 bin TL’yi bulabilmek amacıyla yardım kampanyası başlatıldı.</h2>
      <address>
        <time datetime="2019-11-15T07:54:50+00:00">15 Nov 2019, 07:54</time>
      </address>
      <p>Bursa'da yaşayan Latifoğlu ailesinin 7 yaşındaki oğlu Yusuf, Sağlık Bakanlığı onaylı kök hücre tedavisinde yapılan testler sonucunda tedaviye uygun görüldü.</p>
      <p>Minik Yusuf’un kök hücre tedavisi olabilmesi için 350 bin TL ihtiyaç duyulurken, ailesi Yusuf’u tedavi ettirebilmek için valilik onayı yardım kampanyası başlattı.</p>
      <p>Yusuf’un sağlığına kavuşması için valilik onaylı başlatılan kampanyaya İBAN TL TR40 0001 0000 6791 0943 0950 01 İBAN $ TR13 0001 0000 6791 0943 0950 02 İBAN EURO TR13 0001 0000 6791 0943 0950 03 hesaplarından destek olunurken, anne Havva Latifoğlu sosyal medya üzerinden yardım çağrısında bulundu.</p>
      <p>Havva Latifoğlu, sosyal medya hesabından yardım çağrısında “Oğlum Yusuf 7 yaşında. Doğumda oksijensiz kaldığı için yürüyemiyor. Sağlık Bakanlığı onayımızla kök hücre tedavisine uygun görüldük. Bu tedaviyi olmamız için herkesten desteğinizi ve #YusufaİlkAdımOl Yardım kampanyasını paylaşımlarınızı daha çok kişiye ulaşmak için bekliyoruz” paylaşımında bulundu.</p>
      <figure>
        <img src="https://www.olay.com.tr/d/other/aw856108_02.jpg"/>
      </figure>
      <figure>
        <img src="https://www.olay.com.tr/d/other/aw856108_03.jpg"/>
      </figure>
    </article>
  </body>
</html>