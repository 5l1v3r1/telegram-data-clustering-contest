<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/headline/aspark-owl-supercar-electric-record-mondial-174625.html"/>
    <meta property="og:site_name" content="Auto Bild"/>
    <meta property="article:published_time" content="2019-11-15T07:30:16+00:00"/>
    <meta property="og:title" content="Aspark Owl: așa arată mașina cu cea mai puternică accelerație din lume"/>
    <meta property="og:description" content="După doi ani de la primul prototip, hypercarul electric japonez și-a făcut debutul în public. Și a făcut-o în stil mare!"/>
  </head>
  <body>
    <article>
      <h6 class="kicker">Prezentare</h6>
      <h1>Aspark Owl: așa arată mașina cu cea mai puternică accelerație din lume</h1>
      <address><time datetime="2019-11-15T07:30:16+00:00">15 Nov 2019, 07:30</time> by <a rel="author">AutoBild</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/aspark-owl-hypercar-electric-1.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aspark-owl-hypercar-electric-2.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aspark-owl-hypercar-electric-3.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aspark-owl-hypercar-electric-4.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aspark-owl-hypercar-electric-5.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aspark-owl-hypercar-electric-6.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aspark-owl-hypercar-electric-7.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aspark-owl-hypercar-electric-8.jpg"/>
        </figure>
      </slideshow>
      <p>
        <b>După doi ani de la primul prototip, hypercarul electric japonez și-a făcut debutul în public. Și a făcut-o în stil mare!</b>
      </p>
      <p>Citește și:</p>
      <p>
        <a href="https://www.auto-bild.ro/stiri/bugatti-chiron-cel-mai-rapid-hypercar-170548.html">Record: Cel mai rapid hypercar din istorie atinge 490 km/h</a>
      </p>
      <p>
        <a href="https://www.auto-bild.ro/stiri/hypercar-de-la-bulgari-alieno-arcanum-143421.html">Primul hypercar de la bulgari: Alieno Arcanum este 100% electric</a>
      </p>
      <p>Mașinile electrice înaintează repede în topul performanțelor – până și James May a recunoscut că electricele sunt viitorul – însă niciuna nu o face la fel de repede precum Aspark Owl.</p>
      <p>Un produs japonez electric 100%, hypercarul Owl și-a făcut prezența în câteva imagini cu mai bine de doi ani în urmă. Însă acum, în cadrul unui eveniment organizat în Dubai, Aspark Owl s-a lansat oficial și este disponibil pentru achiziție, cu un preț de bază de 2,9 milioane de euro.</p>
      <p>Nu este chiar cea mai accesibilă ofertă electrică, însă promite, pe lângă exclusivitate (se va produce în doar 50 de exemplare) și performanțe nemaintâlnite până acum la un autovehicul de stradă.</p>
      <p>Spre exemplu, Owl poate accelera de la 0 la 100 km/h în doar 1,6 secunde, fiind cu aproape o secundă mai rapid decât Bugatti Chiron. Nici la capitolul viteză maximă nu stă rău: poate atinge și 400 km/h, spune producătorul.</p>
      <p>Performanțele mașinii sunt posibile mulțumită celor 2.012 cai-putere de care dispune, și cuplului de aproximativ 2.000 de Newtoni-metru. Motoarele electrice sunt alimentate de o baterie cu capacitate de 1,300 kWh, care are nevoie de doar 80 de minute (la o sursă de 44 kW) pentru a se încărca. În condiții normale de utilizare, Aspark Owl promite o autonomie de până la 450 de kilometri.</p>
      <p>Pachetul estetic are, în primul rând, rol funcțional – deci nu e obligatoriu să fie neapărat o mașină frumoasă – cu sisteme aerodinamice active care să mențină forța de apăsare în parametri buni. Cel mai vizibil este eleronul, care se ridică la o viteză de peste 150 km/h și se retrage dacă viteza scade sub 100 km/h.</p>
      <p>Cât despre forma aplatizată a caroseriei, nu este doar o percepție dată de liniile mașinii: creatorii săi au descris-o ca fiind probabil cel mai jos supercar electric omologat pentru stradă. Înălțimea mașinii este de 99 de centimetri.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/tesla-cucereste-europa-iata-cifrele-record-inregistrate-de-model-3-2019-173282.html"/>
        <a href="https://www.auto-bild.ro/stiri/primul-lamborghini-electric-va-fi-un-sedan-172178.html"/>
        <a href="https://www.auto-bild.ro/stiri/koenigsegg-regera-stabileste-record-mondial-de-timp-pentru-0-400-0-kmh-video-171592.html"/>
      </related>
    </article>
  </body>
</html>