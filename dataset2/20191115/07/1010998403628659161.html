<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/rusija-e-napravljavala-buntovnicite-svalili-malajzijskija-samolet-mh17.html"/>
    <meta property="og:site_name" content="bTV Новините"/>
    <meta property="article:published_time" content="2019-11-15T07:43:00+00:00"/>
    <meta property="og:title" content="Русия е направлявала бунтовниците, свалили малайзийския самолет MH17"/>
    <meta property="og:description" content="Разследващи са установили, че високопоставен приближен на Путин е поддържал редовен контакт с тях"/>
  </head>
  <body>
    <article>
      <h1>Русия е направлявала бунтовниците, свалили малайзийския самолет MH17</h1>
      <h2>Разследващи са установили, че високопоставен приближен на Путин е поддържал редовен контакт с тях</h2>
      <address><time datetime="2019-11-15T07:43:00+00:00">15 Nov 2019, 07:43</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/15/rusiq_1573839942-1.mp4"/>
      </figure>
      <p>Русия е направлявала бунтовниците, свалили малайзийския пътнически самолет над Източна Украйна. Това показва международното разследване по случая. </p>
      <p>Според следователите телефонни разговори разкриват, че високопоставен приближен на президента Владимир Путин, е поддържал редовен контакт със сепаратистите. </p>
      <p>Самолетът беше свален с ракета над контролираната от бунтовници Източна Украйна на 17 юли 2014 г. Руското външно министерство отхвърли твърденията.</p>
      <p>Говорителката на ведомството Мария Захарова заяви, че международните разследващи са манипулирали разследването така, че да отговаря на предопределени заключения.</p>
      <p>Четирима души са обвинени по случая, сред които сепаратистки началник на отбраната. Мъжете ще бъдат изправени пред съда, вероятно в тяхно отсъствие, през месец април.</p>
    </article>
  </body>
</html>