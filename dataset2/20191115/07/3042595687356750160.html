<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/zikavirus-oppdaget-i-europa/71822104"/>
    <meta property="og:site_name" content="Dagbladet.no"/>
    <meta property="article:published_time" content="2019-11-15T07:19:30+00:00"/>
    <meta property="og:title" content="Zikavirus oppdaget i Europa"/>
    <meta property="og:description" content="Det fryktede viruset er oppdaget for første gang i den samme byen i Sør-Frankrike. Det advares likevel ikke mot å reise dit."/>
  </head>
  <body>
    <article>
      <h1>Zikavirus oppdaget i Europa</h1>
      <h2>Det fryktede viruset er oppdaget for første gang i den samme byen i Sør-Frankrike. Det advares likevel ikke mot å reise dit.</h2>
      <address><time datetime="2019-11-15T07:19:30+00:00">15 Nov 2019, 07:19</time> by <a rel="author">Marte Klausen</a></address>
      <p>Zikaviruset er oppdaget i Europa for første gang, melder den danske avisa <a href="https://www.bt.dk/udland/foerste-tilfaelde-af-zikavirus-opdaget-i-europa">BT</a>.</p>
      <p>Det er snakk om tre personer som til sammen er smittet i den sør-franske byen Hyères som ligger rett ved Toulon mellom Cannes og Marseille.</p>
      <p>De ble antakeligvis smittet mellom slutten av juli og begynnelsen av august.</p>
      <h3>Smittet ved sine hjem</h3>
      <p>Ingen av disse skal ha reist til områder med kjent risiko for zikaviruset, og det er derfor sannsynlig at de ble smittet ved deres hjem i Sør-Frankrike.</p>
      <p>
        <b>Det advares likevel ikke mot å reise til Sør-Frankrike da smitterisikoen anses som såpass liten, skriver BT.</b>
      </p>
      <p>Heller ikke gravide advares mot å reise til området, men det anbefales likevel å beskytte seg mot myggstikk.</p>
      <p>Siden man oppdaget disse tre tilfellene, er det satt i gang tiltak for å kontrollere myggbestanden lokalt for å hindre nye tilfeller.</p>
      <h3>Fare for gravide</h3>
      <p>I 2015 og 2016 kom det fram at flere barn i Sør-Amerikanske land ble født med unormalt små kranier og dessuten diagnosen mikrokefali etter at mødrene deres ble smittet ble zikaviruset under graviditeten.</p>
      <p>Zikaviruset spredde seg raskt i løpet av de siste årene i en rekke Latin-Amerikanske land som har vært rammet av utbruddet.</p>
      <p>
        <b>
          <a href="https://www.dagbladet.no/nyheter/folkehelseinstituttet---to-nordmenn-har-fatt-pavist-akutt-zikavirus-infeksjon/60451787">I 2016 ble to nordmenn påvist symptomer på akutt zikavirus i blodet.</a>
        </b>
      </p>
      <p>Begge disse hadde oppholdt seg i utbruddsområdene.</p>
      <p>Zikavirus-infeksjon er en virussykdom som hovedsakelig overføres ved myggstikk. Den største bekymringen om zika i øyeblikket er at gravide kvinner som er smittet kan få barn med hjerneskade, skriver Helsebiblioteket på sine <a href="https://www.helsebiblioteket.no/pasientinformasjon/alle-brosjyrer/zikavirus">nettsider</a>.</p>
    </article>
  </body>
</html>