<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/15/hongkong-blokad-es-iskolaszunet"/>
    <meta property="og:site_name" content="euronews"/>
    <meta property="article:published_time" content="2019-11-15T07:42:05+00:00"/>
    <meta property="og:title" content="Hongkong: blokád és iskolaszünet"/>
    <meta property="og:description" content="Viszonylag nyugodt volt az éjszaka Hongkongban, hangulatát leginkább úgy lehet leírni, mint a háborút két csata között. A tüntetők esernyőkből, kövekből és botokból halmoztak fel utánpótlást és új támadó támadó eszközöket is teszteltek."/>
  </head>
  <body>
    <article>
      <h1>Hongkong: blokád és iskolaszünet</h1>
      <address><time datetime="2019-11-15T07:42:05+00:00">15 Nov 2019, 07:42</time> by <a rel="author">Peter Rudi</a></address>
      <figure>
        <img src="https://static.euronews.com/articles/stories/04/30/13/54/773x435_cmsv2_1ede7aba-cb26-5967-b923-438359c01f88-4301354.jpg"/>
      </figure>
      <p>Viszonylag nyugodt volt az éjszaka Hongkongban, leszámítva azokat az övezeteket, amelyek gyakorlatilag a tüntetők ellenőrzése alatt vannak. A belváros egyes részeit blokád alatt tartják, úttorlaszokkal és egyéb akadályokkal bénították meg a közlekedést.</p>
      <p>Az éjszaka hangulatát leginkább úgy lehet leírni, mint a háborút két csata között. A tüntetők esernyőkből, kövekből és botokból halmoztak fel utánpótlást és új támadó támadó eszközöket is teszteltek.</p>
      <p>Péntek reggelre további akadályokat építettek a főbb közlekedési útvonalakra. A város lakói sokfelé csak gyalogosan tudnak közlekedni, sokan késve értek a munkába. Több cég alkalmazottai azt kérték a munkaadóktól, hogy engedélyezzék az otthoni munkavégzést.</p>
      <p>A közlekedési káosz és a várható demonstrációk miatt Hongkongnak ezen a részén csütörtök óta nincs tanítás, zárva vannak az óvodák és számos közintézmény is.</p>
    </article>
  </body>
</html>