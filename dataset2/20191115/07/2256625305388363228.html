<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158442_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-15T07:12:00+00:00"/>
    <meta property="og:title" content="Херо стяга мощна зимна селекция в Берое"/>
    <meta property="og:description" content="Георги Чиликов е натоварен да намери десетки легионери, които да минат през тестове"/>
  </head>
  <body>
    <article>
      <h1>Херо стяга мощна зимна селекция в Берое</h1>
      <address>
        <time datetime="2019-11-15T07:12:00+00:00">15 Nov 2019, 07:12</time>
      </address>
      <p>Димитър Димитров се стяга за мощна зимна селекция, научи „Меридиан мач". Близки до Херо разкриха, че той ще се опита да намери качествени и евтини футболисти, каквито преди години привлече в бургаския Черноморец.<br/> <br/>Припомняме, че Димитров взе цял куп страхотни играчи на „Лазур", от които впоследствие клубът спечели много пари. Лидер по този показател беше халфът Атиф Шаешу, който дойде в Бургас като свободен агент, а само след 15 мача беше продаден на турския Сивасспор за 500 000 евро.<br/> <br/>Впоследствие французина с арабски произход стана голмайстор на Суперлигата, което му спечели трансфер във Фенербахче. Подобни бяха историите и с още петима от откритията на Херо в Черноморец - Абел Анисе, Лоривал Асис, Наджиб Амари, Мишел Платини и Жагурта Хамрун - Жужу.<br/> <br/>Първите трима потенциални Шаешута ще бъдат тествани от Берое още в събота. Тогава е насрочена контролата с Ботев (Гълъбово), в която те ще вземат участие.<br/> <br/>Асистента на Херо Георги Чиликов е основна движеща сила в търсенето на нови попълнения за Берое. Той използва връзките си из Европа, за да намери кандидатите за трансфер под Аязмото. Очаква се до старта на втория полусезон през тестове в Берое да минат десетки чужденци.</p>
      <p> </p>
    </article>
  </body>
</html>