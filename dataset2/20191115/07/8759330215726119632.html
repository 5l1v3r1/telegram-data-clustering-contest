<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903808/lokonga-anderlecht-reageert-op-interesse-van-barcelona-dat-doet-deugd-maar-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T07:15:00+00:00"/>
    <meta property="og:title" content="Lokonga (Anderlecht) reageert op interesse van Barcelona: &quot;Dat doet deugd, maar…&quot;"/>
    <meta property="og:description" content="RSC Anderlecht heeft de optie in het contract van Albert Sambi Lokonga (20) gelicht. Toch wil de jonge middenvelder graag een nieuw contract zien voor twee extra seizoenen. Daarover zitten Lokonga en Anderlecht nog steeds samen."/>
  </head>
  <body>
    <article>
      <h1>Lokonga (Anderlecht) reageert op interesse van Barcelona: "Dat doet deugd, maar…"</h1>
      <address>
        <time datetime="2019-11-15T07:15:00+00:00">15 Nov 2019, 07:15</time>
      </address>
      <p>
        <b>RSC Anderlecht heeft de optie in het contract van Albert Sambi Lokonga (20) gelicht. Toch wil de jonge middenvelder graag een nieuw contract zien voor twee extra seizoenen. Daarover zitten Lokonga en Anderlecht nog steeds samen.</b>
      </p>
      <p>Al kan Lokonga momenteel wel leven met die gelichte optie bij Anderlecht. "Momenteel is dat een goeie keuze. We zullen op het gemak bekijken hoe we de onderhandelingen eventueel kunnen verderzetten. Niemand hoeft ongerust te zijn. Ik wil nog twee jaar blijven, maar dan moet RSCA mij een contract kunnen aanbieden dat mijn waarde correct weerspiegelt. Dat beseft de club maar al te goed", vertelt hij in <i>Het Nieuwsblad</i>.</p>
      <aside>Lees meer<br/><a href="https://www.voetbalprimeur.be/nieuws/903777/chadli-kijkt-zijn-ogen-uit-bij-anderlecht-hij-is-een-ongelooflijk-talent-.html?itm_source=www.voetbalprimeur.be&amp;itm_medium=highlighted-content">Chadli kijkt zijn ogen uit bij Anderlecht: "Hij is een ongelooflijk talent"</a></aside>
      <p>De Anderlecht-middenvelder wordt al gelinkt aan FC Barcelona en Sevilla FC, maar zweven doet Sambi Lokonga zeker niet. "Dat doet deugd, maar er is niks concreets. Ik breek er mijn hoofd niet over. In het voetbal kan je de ene dag Messi zijn, maar de andere dag zijn de mensen je alweer vergeten."</p>
      <aside>Lees meer<br/><a href="https://www.voetbalprimeur.be/nieuws/903767/geen-plaats-meer-voor-pyro-of-amokmakers-anderlecht-moderniseert-camerabewaking.html?itm_source=www.voetbalprimeur.be&amp;itm_medium=highlighted-content">Geen plaats meer voor pyro of amokmakers, Anderlecht moderniseert camerabewaking</a></aside>
    </article>
  </body>
</html>