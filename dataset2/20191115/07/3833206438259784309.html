<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Stoyan-Aleksiev-organizira-blagotvoritelna-akciya-za-pensioneri-914001"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-15T07:41:00+00:00"/>
    <meta property="og:title" content="Стоян Алексиев организира благотворителна акция за пенсионери"/>
    <meta property="og:description" content="Благотворителна акция за граждани  от &quot;Северен&quot; проведе кметът на района г-н Стоян Алексиев съвместн..."/>
  </head>
  <body>
    <article>
      <h1>Стоян Алексиев организира благотворителна акция за пенсионери</h1>
      <address>
        <time datetime="2019-11-15T07:41:00+00:00">15 Nov 2019, 07:41</time>
      </address>
      <p>Благотворителна акция за граждани  от "Северен" проведе кметът на района г-н <a href="https://www.plovdiv24.bg/novini/persons/4509.html">Стоян Алексиев</a> съвместно с  "Обединена млечна компания" ЕАД, в лицето на оперативния директор г-н Майкъл Друкас.</p>
      <p>Около 4000 броя кисело мляко от марката "Верея Чудно" с 5% масленост бе раздадено на пенсионерите от трите пенсионерски клуба в района - ПК "Надежда" на ул."Гонда вода" №1, ПК на ул."Хан Телериг" №5 и ПК "Герджика" на бул."Марица" №51.</p>
      <p>Мляко получиха и 3 трапезарии за диетично и  диабетично хранене в района-в кварталите "Гагарин“, "Кършияка“ и "Захарна фабрика“.</p>
      <p> В инициативата активно се включи и заместник-кметът на "Северен“ г-жа Лариса Кътова.</p>
      <p>"Благодарим на г-н Алексиев и на цялото общинско ръководство за вниманието, което ни обръщат, винаги се отзовават на нашите проблеми и ни оказват помощ за решаването им“, каза Ани Христева- технически сътрудник на пенсионерски клуб "Надежда“.</p>
      <p>"Млякото е основен продукт, който трябва да присъства в менюто на възрастните хора. Нашите майки и бащи заслужават грижа и уважение“, коментира  кметът на район "Северен“ <a href="https://www.plovdiv24.bg/novini/persons/4509.html">Стоян Алексиев</a>.</p>
      <p>От районното кметство обещаха да организират и други благотворителни мероприятия за хората от третата възраст.</p>
    </article>
  </body>
</html>