<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/marko-vesovic-starl-sie-z-marcusem-rashfordem-anglia-czarnogora-eliminacje-euro-2020,985573.html"/>
    <meta property="og:site_name" content="TVN24"/>
    <meta property="article:published_time" content="2019-11-15T07:37:00+00:00"/>
    <meta property="og:title" content="Zgrzyt na Wembley. Piłkarz Legii starł się z gwiazdą Anglików"/>
    <meta property="og:description" content="Po pół godzinie na tablicy wyników 4:0, wydawało się więc, że w meczu Anglia - Czarnogóra większych emocji już nie będzie. Ale były, i to te niesportowe. Nerwów na wodzy nie utrzymali Marko Vesović..."/>
  </head>
  <body>
    <article>
      <h1>Zgrzyt na Wembley. Piłkarz Legii starł się z gwiazdą Anglików</h1>
      <address>
        <time datetime="2019-11-15T07:37:00+00:00">15 Nov 2019, 07:37</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/89e71b16-ce0a-410c-8eda-33f5249c2b8f-480p.mp4"/>
        <figcaption>Anglia pokonała Czarnogórę aż 7:0 Foto: Getty Images | Video: PAP/EPA</figcaption>
      </figure>
      <h3>Po pół godzinie na tablicy wyników 4:0, wydawało się więc, że w meczu Anglia - Czarnogóra większych emocji już nie będzie. Ale były, i to te niesportowe. Nerwów na wodzy nie utrzymali Marko Vesović i Marcus Rashford. Między piłkarzami doszło do spięcia.</h3>
      <p>Była 33. minuta czwartkowego meczu na Wembley, gdy Vesović i Rashford walczyli o piłkę przy narożniku boiska. Napastnik Anglików został sfaulowany, co wyraźnie go zdenerwowało. Odepchnął Czarnogórca, a ten nie pozostał mu dłużny. Vesović natychmiast odwrócił się i przytknął głowę do czoła rywala.</p>
      <figure>
        <img src="https://r-scale-a0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/da3e50c7-f860-44e5-8df3-f4745be6d5b5.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Spięcie Marko Vesovicia (z lewej) i Marcusa Rashforda<cite>Źródło: Getty Images</cite></figcaption>
      </figure>
      <p>Gwiazdor Manchesteru United już nie odpowiedział. Podniósł tylko rękę, sygnalizując sędziemu niesportowe zachowanie Vesovicia. Hiszpan Antonio Mateu Lahoz ukarał zawodnika Legii Warszawa żółtą kartką.</p>
      <p>Na Wembley gospodarze wówczas prowadzili 4:0, a czwartą bramkę chwilę przed incydentem zdobył właśnie Rashford.</p>
      <figure>
        <img src="https://r-scale-00.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/efeef985-b424-4f7d-8218-17a05b705519.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Reprezentantowi Czarnogóry upiekło się. Nie został wyrzucony z boiska<cite>Źródło: Getty Images</cite></figcaption>
      </figure>
      <h3>Mają awans</h3>
      <p>Ostatecznie Anglicy zwyciężyli 7:0 (hat trick Harry'ego Kane'a) i <a href="https://eurosport.tvn24.pl/pilka-nozna,105/euro-2020-anglia-i-czechy-awansowaly-do-mistrzostw-europy,985534.html"><b>przypieczętowali awans na Euro 2020.</b></a> Drużyna Garetha Southgate'a z 18 pkt jest liderem grupy A. Drudzy są Czesi (15 pkt), którzy również pojadą na mistrzostwa.<br/><br/>Czarnogóra jest czwarta z dorobkiem zaledwie trzech punktów.</p>
      <p><b>Anglia - Czarnogóra 7:0 (5:0)</b><br/><b>Bramki:</b> Alex Oxlade-Chamberlain (11.), Harry Kane trzy (19., 24., 37.), Marcus Rashford (30.), Aleksandar Sofranac (66. samobójcza), Tammy Abraham (84.).</p>
      <p>Autor: kz/łup / Źródło: eurosport.pl, dailymail.co.uk</p>
    </article>
  </body>
</html>