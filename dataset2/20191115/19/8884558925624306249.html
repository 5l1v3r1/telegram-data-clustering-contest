<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kultura/o-nesmiselnosti-meje"/>
    <meta property="og:site_name" content="Primorske novice"/>
    <meta property="article:published_time" content="2019-11-15T19:48:21+00:00"/>
    <meta property="og:title" content="O (ne)smiselnosti meje"/>
    <meta property="og:description" content="V galeriji Tir na Mostovni v Solkanu je še danes in jutri na ogled razstava Na meji, pri kateri so sodelovali likovna ustvarjalka Nina Bric in fotografi Dejan Gregorič, Ana Geršak in David Verlič."/>
  </head>
  <body>
    <article>
      <h1>O (ne)smiselnosti meje</h1>
      <address><time datetime="2019-11-15T19:48:21+00:00">15 Nov 2019, 19:48</time> by <a rel="author">Uredništvo Pn</a></address>
      <p>
        <b>V galeriji Tir na Mostovni v Solkanu je še danes in jutri na ogled razstava Na meji, pri kateri so sodelovali likovna ustvarjalka Nina Bric in fotografi Dejan Gregorič, Ana Geršak in David Verlič.</b>
      </p>
      <figure>
        <img src="https://static.primorske.si/foto/highres/kultura/719926_263-tir.jpg"/>
        <figcaption>V galeriji Tir na Mostovni v Solkanu je še danes in jutri na ogled razstava Na meji, pri kateri so sodelovali (na fotografiji z leve) likovna ustvarjalka Nina Bric in fotografi Dejan Gregorič, Ana Geršak in David Verlič. Foto: Suzana Uršič</figcaption>
      </figure>
      <p><b>SOLKAN</b> &gt; V fotografsko-risarskem projektu Na meji, ki obsega dvanajst fotografij z risarskimi intervencijami Nine Bric, so želeli premisliti otipljivo naravo meja. “Na formalni ravni je to stik, srečanje risbe s fotografijo, ki določeno videnje resničnosti prestavlja v skrajno polje imaginarnega, v ilustracijo. Izmišljija tako trči ob meje pogojno resničnega, poiesis ob mimesis, in tako razširi polje interpretacij. Naenkrat je vse mogoče, tudi postavljanje meje tam, kjer je prostor na videz neomejen: starost in minljivost trčita ob meje večne mladosti, odprt prostor je nenadoma zamejen s čustvi žalosti, ki človeka zapirajo pred svetom,” so zapisali o projektu. Res so meje povsod, ko jih prepoznamo, a obenem, dodajajo, šele takrat lahko začnemo prevpraševati njihovo (ne)smiselnost.</p>
    </article>
  </body>
</html>