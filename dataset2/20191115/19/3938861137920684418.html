<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_obijmaye-oberezhno-rozumiye-scho-nastyusha-hvora-batki-blagayut-dopomogti-zibrati-groshi-na-operaciyu/938425"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T19:05:00+00:00"/>
    <meta property="og:title" content="&quot;Обіймає обережно. Розуміє, що Настюша хвора&quot; - батьки благають допомогти зібрати гроші на операцію"/>
    <meta property="og:description" content="13-річна Анастасія Пащенко з села Ков'яги Валківського району на Харківщині має діагноз лейкодистрофія. Дівчинка не ходить, сама не їсть і не п'є. Потребує операції зі встановлення гастростоми. Батьки просять допомоги. &quot;Діагноз Насті поставили в 6 років. Простими словами &amp;ndash; це ..."/>
  </head>
  <body>
    <article>
      <h1>"Обіймає обережно. Розуміє, що Настюша хвора" - батьки благають допомогти зібрати гроші на операцію</h1>
      <address><time datetime="2019-11-15T19:05:00+00:00">15 Nov 2019, 19:05</time> by <a rel="author">Любов Карнарук</a></address>
      <figure>
        <img src="https://static2.gazeta.ua/img2/cache/preview/938/938425_w_300.jpg?v=0"/>
        <figcaption>4 роки тому у дівчинки стався затяжний напад. З тих пір Настя лежить нерухомо.</figcaption>
      </figure>
      <p>13-річна <b>Анастасія Пащенко</b> з села Ков'яги Валківського району на Харківщині має діагноз лейкодистрофія. Дівчинка не ходить, сама не їсть і не п'є. Потребує операції зі встановлення гастростоми. Батьки просять допомоги.</p>
      <p>"Діагноз Насті поставили в 6 років. Простими словами – це відмирання мозку. Почалося все у 8 місяців. У донечки трапився напад судом. Ми пройшли курс лікування. Все було добре. Настя почала ходити. Стали помічати, що похитується. Знову були у лікарні. Районна, обласна, у столичній", - розповіла Gazeta.ua мати Людмила Пащенко.</p>
      <p>4 роки тому у дівчинки стався затяжний напад. З тих пір Настя лежить нерухомо.</p>
      <p>- За ці роки вже багато чула "добрих" порад відмовитися від дитини. Але ми продовжуємо боротися за її життя. Зникли напади судом. Годуємо через зонд, який стоїть у неї вже 2 роки. Лор сказав, що треба ставити гастростому. У понеділок їдемо до лікарні, а там операція. Питала за суму, лікарі нічого не кажуть. Просимо допомоги в людей. Наша менша дочка Полінка дуже любить сестричку. Обіймає її обережно. Розуміє, що Настюша хвора", - додає Людмила Пащенко.</p>
      <p>
        <b>Реквізити для допомоги:</b>
      </p>
      <p>
        <b>карта Приватбанку (для гривні) 4731 2191 1426 4793, Пащенко Людмила Андріївна</b>
      </p>
      <p>
        <b>Картка Приватбанку (для валюти) 4149 4991 2873 6061 Пащенко Сергій Миколайович (батько)</b>
      </p>
    </article>
  </body>
</html>