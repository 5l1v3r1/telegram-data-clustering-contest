<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903895/-raman-moet-vrezen-voor-ek-na-niet-selectie-bij-de-rode-duivels-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T19:40:00+00:00"/>
    <meta property="og:title" content="'Raman moet vrezen voor EK na niet-selectie bij de Rode Duivels'"/>
    <meta property="og:description" content="De Rode Duivels nemen het zaterdag op tegen Rusland. Dat doet onze nationale ploeg zonder Benito Raman, die niet werd opgeroepen. De flankspeler van Schalke 04 krijgt geen nieuwe kans en moet zelfs vrezen voor EK-deelname."/>
  </head>
  <body>
    <article>
      <h1>'Raman moet vrezen voor EK na niet-selectie bij de Rode Duivels'</h1>
      <address>
        <time datetime="2019-11-15T19:40:00+00:00">15 Nov 2019, 19:40</time>
      </address>
      <p>
        <b>De Rode Duivels nemen het zaterdag op tegen Rusland. Dat doet onze nationale ploeg zonder Benito Raman, die niet werd opgeroepen. De flankspeler van Schalke 04 krijgt geen nieuwe kans en moet zelfs vrezen voor EK-deelname.</b>
      </p>
      <p>Volgens <i>Sport/Voetbalmagazine</i> is de niet-selectie van Raman een duidelijk teken dat Roberto Martinez niet op de aanvaller rekent tijdens het EK. 'De Gentenaar zal bij Schalke 04 een dijk van een winter en een voorjaar moeten spelen om het EK te halen. Op dit kamp volgt er immers nog eentje in maart en daarna moet de selectie worden gemaakt', klinkt het.</p>
      <p>Makkelijk wordt dat niet voor Raman, die zich nog niet helemaal wist door te zetten bij Schalke 04. In de dertien mogelijke wedstrijden speelde hij amper zes keer. Daarin was Raman goed voor twee doelpunten en één assist.</p>
      <p>Door de afwezigheid van Raman is er wel plaats voor Maxime Lestienne en Leandro Trossard in de selectie van de Rode Duivels. Zij krijgen de komende dagen nu de kans om zich te bewijzen aan de bondscoach.</p>
    </article>
  </body>
</html>