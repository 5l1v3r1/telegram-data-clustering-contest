<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89755"/>
    <meta property="og:site_name" content="Denník politika"/>
    <meta property="article:published_time" content="2019-11-15T19:35:04+00:00"/>
    <meta property="og:title" content="V Paríži budú hľadať riešenia päťročného konfliktu na východe Ukrajiny"/>
    <meta property="og:description" content="15.11.2019 (Webnoviny.sk) – Lídri Ruska, Ukrajiny, Nemecka a Francúzska sa 9. decembra stretnú v Paríži a pokúsia sa nájsť riešenie päťročného konfliktu na východe Ukrajiny, kde zomrelo už 13-tisíc ľudí."/>
  </head>
  <body>
    <article>
      <h1>V Paríži budú hľadať riešenia päťročného konfliktu na východe Ukrajiny</h1>
      <address><time datetime="2019-11-15T19:35:04+00:00">15 Nov 2019, 19:35</time> by <a rel="author">Webnoviny</a></address>
      <h3>Fotogaléria: Emmanuel Macron</h3>
      <p>15.11.2019 (Webnoviny.sk) – Lídri Ruska, Ukrajiny, Nemecka a Francúzska sa 9. decembra stretnú v Paríži a pokúsia sa nájsť riešenie päťročného konfliktu na východe Ukrajiny, kde zomrelo už 13-tisíc ľudí.</p>
      <p>V piatok o tom informovala kancelária francúzskeho prezidenta Emmanuela Macrona po mesiacoch diplomatického úsilia. Macronova kancelária uviedla, že je pravý čas na stretnutie po <i>„dôležitom pokroku“</i>, ktorý dosiahli v rokovaniach od leta, v rámci ktorého sa uskutočnilo napríklad stiahnutie vojakov alebo výmena väzňov.</p>
      <p>Lídri všetkých štyroch krajín sa po prvý raz stretli v roku 2014 v Normandii. Zoskupenie takzvaného Normandského formátu sa zatiaľ naposledy zišlo v roku 2016.</p>
      <p>Najnovšie rokovania budú prvé, na ktorých sa zúčastní ukrajinský prezident Volodymyr Zelenskyj, ktorý sa dostal do úradu tento rok a sľúbil, že ukončí konflikt.</p>
      <footer>Zdroj: Webnoviny.sk – <a href="https://www.webnoviny.sk/v-parizi-budu-hladat-riesenia-patrocneho-konfliktu-na-vychode-ukrajiny/"><u>V Paríži budú hľadať riešenia päťročného konfliktu na východe Ukrajiny</u></a> © SITA Všetky práva vyhradené.</footer>
    </article>
  </body>
</html>