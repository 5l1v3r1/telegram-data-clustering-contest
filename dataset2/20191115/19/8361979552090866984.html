<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/health/medicine/kashel-chomu-buvaye-suhiy-kashel-liki-yakiy-buvaye-kashel-i-yak-yogo-likuvati-50053783.html"/>
    <meta property="og:site_name" content="НВ"/>
    <meta property="article:published_time" content="2019-11-15T19:09:00+00:00"/>
    <meta property="og:title" content="ГРВІ або бронхіт? Який буває кашель і як його лікувати"/>
    <meta property="og:description" content="Поки на вулиці холодно, вітряно і сиро, ви не раз зіткнетеся з питанням, як лікувати кашель. Для цього потрібно зрозуміти, який він і чим викликаний."/>
  </head>
  <body>
    <article>
      <h1>ГРВІ або бронхіт? Який буває кашель і як його лікувати</h1>
      <h2>Поки на вулиці холодно, вітряно і сиро, ви не раз зіткнетеся з питанням, як лікувати кашель. Для цього потрібно зрозуміти, який він і чим викликаний.</h2>
      <address>
        <time datetime="2019-11-15T19:09:00+00:00">15 Nov 2019, 19:09</time>
      </address>
      <p>Кашель - основний симптом захворювань верхніх і нижніх дихальних шляхів. Щоб вилікувати кашель, потрібно усунути його причину, а встановити її можливо практично завжди. Для цього лікар, перш за все, збирає всі ознаки симптому.</p>
      <p>Кашель - це фізіологічний процес у вигляді різкого видиху з характерним звуком, який спрямований на очищення дихальних шляхів, коли однією активності миготливого епітелію для цього недостатньо. Згідно з даними Школи доказової медицини, близько 30% скарг доводиться на нічний кашель. Кашель буває продуктивним - це стосується 10% випадків. Що потрібно врахувати, щоб встановити причину кашлю?</p>
      <ul>
        <li>Який цей кашель - продуктивний чи ні.</li>
      </ul>
      <ul>
        <li>Як довго триває? Це дозволить визначити гострий, підгострий або хронічний характер кашлю.</li>
      </ul>
      <ul>
        <li>Як часто відбувається? В який час доби виникає - денний, нічний, ранковий?</li>
      </ul>
      <ul>
        <li>Яка глибина кашлю - це легке відкашлювання, характерне для запалення верхніх дихальних шляхів, або кашель викликає біль в міжреберних м'язах, що свідчить про протікання процесу в нижніх дихальних шляхах?</li>
      </ul>
      <ul>
        <li>За яких обставин відбувається кашель, чим спричиняється? На прояв кашлю можуть впливати фізичне навантаження, психоемоційне напруження, прийом їжі, положення тіла або його зміна, аромати і їжа. Наприклад, посилення кашлю при фізичних навантаженнях - це симптом астми або бронхіту. Іноді ж фізичні навантаження, навпаки, зменшують кашель - так відбувається, якщо його природа психогенна.</li>
      </ul>
      <ul>
        <li>Чи відчувається біль в грудині і посилюється вона при кашлі? Якщо немає, то біль, швидше за все, може бути неврологічною.</li>
      </ul>
      <p>Отримавши повний опис симптоматики, лікуючий лікар може поставити точний діагноз. Кашель буває при ГРВІ, бронхіты, пневмонії, він може бути ознакою туберкульозу і зустрічатися при ряді інших захворювань, причому не тільки респіраторних. Наприклад, кашель, який змінюється від сухого до вологого і трансформується червоністю в горлі - <b>симптом ГРВІ.</b> При цьому він проявляється не з першого дня. Дітям в цьому випадку в більшості випадків призначать рослинні ліки від кашлю.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/027/321/big/6e5bb416f46de7314267373e9ccc37b7.png?stamp=20191115170320&amp;q=85&amp;output=jpg&amp;bg=white"/>
        <figcaption>Причини і лікування кашлю у дітей і кашлю у дорослих можуть відрізнятися / Фото: freepik.com</figcaption>
      </figure>
      <p>Причиною кашлю може бути рясний <b>нежить.</b> В цьому випадку кашель посилюється в положенні лежачи і може провокувати блювоту. Лікування вимагає усунення ринореї.</p>
      <p><b>Кашель при ларингіті</b> супроводжується сухістю, печінням в гортані і сиплим голосом.</p>
      <p>Кашель - це ще і <b>симптом кашлюку.</b> Кашель при кашлюку триває не менше від 3 тижнів і характеризується нападами, «гавкаючим» звуком, почервонінням горла, сльозоточивістю, іноді блювотою. Раніше 3 тижнів, якщо коклюшу немає в оточенні, цю хворобу вкрай важко діагностувати.</p>
      <p>Кашель може бути варіантом перебігу <b>бронхіальної астми.</b> При такому сухому кашлі ліки-бронхолітики марні, застосовуються інгаляції.</p>
      <figure>
        <iframe src="https://www.youtube.com/embed/gVRz2haSQ3I" width="560" height="315" data-service="Youtube" scrolling="no"/>
      </figure>
      <p>Кашель може супроводжувати і хвороби травної системи, такі як <b>гастроезофагеальна рефлюксна хвороба.</b> У цьому випадку лікування призначає гастроентеролог. При цьому не слід забувати, що самодіагностика і самолікування можуть заподіяти шкоду. Тому рекомендуємо звернутися до свого сімейного лікаря або <a href="https://go.sellaction.net/go.php?id=68fc9109b11c7ada9f90d85f&amp;lid=1323">викликати лікаря додому</a>.</p>
      <p>
        <i>Правова інформація. Ця стаття містить загальні відомості довідкового характеру і не повинна розглядатися як альтернатива рекомендацій лікаря. НВ не несе відповідальності за будь-який діагноз, поставлений читачем на основі матеріалів сайту. НВ також не несе відповідальності за зміст інших інтернет-ресурсів, посилання на які присутні в цій статті. Якщо вас турбує стан вашого здоров'я, зверніться до лікаря.</i>
      </p>
    </article>
  </body>
</html>