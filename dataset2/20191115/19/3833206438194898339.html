<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Mityo-Pishtova-sravni-Tedi-Velinova-s-travestit-914174"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-15T19:16:00+00:00"/>
    <meta property="og:title" content="Митьо Пищова сравни Теди Велинова с травестит"/>
    <meta property="og:description" content="Димитър Маринов, по-известен като Митьо Пищова, отново блесна с цветисти словесни излияния, като тоз..."/>
  </head>
  <body>
    <article>
      <h1>Митьо Пищова сравни Теди Велинова с травестит</h1>
      <address>
        <time datetime="2019-11-15T19:16:00+00:00">15 Nov 2019, 19:16</time>
      </address>
      <p>Димитър Маринов, по-известен като Митьо Пищова, отново блесна с цветисти словесни излияния, като този път на прицела му е манекенката Теди Велинова. Известният ценител на женските прелести изригна във Фейсбук по неин адрес, провокиран от новината за огромната издръжка, която тя получава от бившия си съпруг пластичния хирург д-р Ангел Енчев.</p>
      <p>Митьо Пищова "изля“ душата си в двайсетина поредни коментара, като ту обиждаше моделката, че е травестит, ту споделяше снимки на сертификатите си за модни конкурси и фотоси на "своите“ миски, които щедро предлагаше за нови жени на хирурга.</p>
      <p>По думите на болярина той познавал специалиста по гърди и джуки и д-р Енчев не заслужавал мъж преоблечен като жена, а издръжката за двете деца не трябвало да е повече от 500 лева.</p>
      <p>Освен това Пищова предложи и услугите си да "сватоса“ известния майстор на импланти и да му намери истинска красива жена, пише LifeOnline.bg.</p>
      <p>Моделът и естетическият хирург се разделиха и са в обтегнати отношения. Сега се появи информация, че клъцни-срежи майсторът изплаща по 10 бона месечна издръжка на варненката, която отглежда двете деца от брака им.</p>
      <p>Митьо Пищова придоби национална популярност по време на прехода като организатор на конкурси за красота. Тогава той се хвалеше с огромната бройка жени, с които е преспал. Участва и в поредица риалити програми, като връх в кариерата му на риалити герой беше изявата му във ВИП Брадър.</p>
    </article>
  </body>
</html>