<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/v-ofisi-prezidenta-obgovorili-amnistiyu-dobrovolciv-ato-oos-novini-ukrajini-50053859.html"/>
    <meta property="og:site_name" content="НВ"/>
    <meta property="article:published_time" content="2019-11-15T19:46:00+00:00"/>
    <meta property="og:title" content="В Офісі президента обговорили амністію добровольців АТО"/>
    <meta property="og:description" content="В Офісі президента створили робочу групу для розробки законопроектів щодо проблем кримінального переслідування добровольців АТО/ООС, у тому числі їхньої амністії."/>
  </head>
  <body>
    <article>
      <h1>В Офісі президента обговорили амністію добровольців АТО</h1>
      <h2>В Офісі президента створили робочу групу для розробки законопроектів щодо проблем кримінального переслідування добровольців АТО/ООС, у тому числі їхньої амністії.</h2>
      <address>
        <time datetime="2019-11-15T19:46:00+00:00">15 Nov 2019, 19:46</time>
      </address>
      <p>Про це повідомили у прес-службі глави держави.</p>
      <p>Під час зустрічі було запропоновано врегулювати питання застосовування воєнного законодавства у мирний час, аби декриміналізувати дії учасників війни на Донбасі, які були правильними в умовах бойових дій, однак наразі розглядаються цивільними судами.</p>
      <p>«Оскільки не було ані воєнного, ані надзвичайного стану, справи розглядаються на загальних підставах. Ця проблема вирішується законом, який має врегулювати правовий статус цих подій, їхніх учасників та декриміналізувати дії, що є правильними за законами воєнного часу», — повідомив доброволець батальйону Айдар Євген Дикий.</p>
      <p>За його словами, під амністію мають підпадати добровольці, які вчинили незначні правопорушення. Для таких випадків має бути розроблений законопроект про амністію.</p>
      <p>«Третя група — це тяжкі злочини, які караються в умовах як мирного, так і воєнного часу», — сказав Євген Дикий.</p>
      <p>Читайте також:</p>
      <ul>
        <li>
          <a href="https://nv.ua/ukr/publications/semen-semenchenko-poljuvannja-na-dobrobaty-tse-chastina-planu-z-peretvorennja-ukrajini-na-satelita-rosiji-167160.html">Семен Семенченко: Полювання на добробати – це частина плану з перетворення України на сателіта Росії</a>
        </li>
        <li>
          <a href="https://nv.ua/ukr/ukraine/events/dobrovoltsi-v-2014-mu-vrjatuvali-situatsiju-na-fronti-turchinov-pojasniv-rozdachu-zbroji-bataljonam-z-vijskovih-skladiv-978045.html">Добровольці в 2014-му врятували ситуацію на фронті. Турчинов пояснив роздачу зброї батальйонам з військових складів</a>
        </li>
      </ul>
      <p>Окрім того, залишається невирішеною проблема неупередженості слідства та суду, оскільки провадження стосовно добровольців розглядаються слідчими та суддями з Донецької та Луганської областей, які відвідують окуповані території, пояснив представник уповноваженого Верховної Ради з прав людини Андрій Мамалига.</p>
      <p>«Очікувати від них об'єктивності не доводиться. Тому вирішення цього питання на часі. Треба, щоб ці справи розглядалися та розслідувалися поза межами Донецької та Луганської областей», — сказав Андрій Мамалига.</p>
      <p>Читайте також:<br/><a href="https://nv.ua/ukr/ukraine/kakie-dobrovolcheskie-batalony-voyuyut-v-donbasse-i-komu-oni-podchinyayutsya-infografika-39604.html">&amp;nbspКакие добровольческие батальоны воюют в Донбассе и кому они подчиняются. Инфографика</a></p>
    </article>
  </body>
</html>