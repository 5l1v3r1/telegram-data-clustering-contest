<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903891/messoudi-ziet-groot-probleem-bij-beerschot-het-is-er-niet-aangenaam-meer-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T19:00:00+00:00"/>
    <meta property="og:title" content="Messoudi ziet groot probleem bij Beerschot: &quot;Het is er niet aangenaam meer&quot;"/>
    <meta property="og:description" content="De tweede periode in Eerste Klasse B begint vrijdagavond met de partij tussen Beerschot en Oud-Heverlee Leuven. Bij Beerschot is de druk bijzonder groot in het seizoen waarin het hoopt te kunnen promoveren. Volgens Mo Messoudi is er echter een groot probleem bij de club."/>
  </head>
  <body>
    <article>
      <h1>Messoudi ziet groot probleem bij Beerschot: "Het is er niet aangenaam meer"</h1>
      <address>
        <time datetime="2019-11-15T19:00:00+00:00">15 Nov 2019, 19:00</time>
      </address>
      <p>
        <b>De tweede periode in Eerste Klasse B begint vrijdagavond met de partij tussen Beerschot en Oud-Heverlee Leuven. Bij Beerschot is de druk bijzonder groot in het seizoen waarin het hoopt te kunnen promoveren. Volgens Mo Messoudi is er echter een groot probleem bij de club.</b>
      </p>
      <p>De ex-speler van Beerschot ziet ook dat het in de eerste periode fout is afgelopen. "Trainer Stijn Vreven werd intussen bedankt, maar de grootste fouten werden elders gemaakt", aldus Messoudi in<i> Het Laatste Nieuws.</i></p>
      <p>Hij legt de fout bij de technisch directeur van de club. "Jan Van Winckel is de sportieve alleenheerser. Als technisch directeur leidt hij de zaken op een vreemde manier. Zelf heb ik Van Winckel slechts twee keer op de club ontmoet, want hij verblijft doorgaans in het Midden-Oosten", klinkt het.</p>
      <p><b>Ongezonde sfeer</b><br/>Volgens Messoudi geen gezonde manier van werken. "Hij heeft hier enkele mannetjes in de technische staf en de spelersgroep die voor hem een oogje in het zeil houden, maar in de kleedkamer heeft men dat door en dat draagt niet bij tot een gezonde sfeer."</p>
      <p>"Ik heb nog met heel veel mensen op het Kiel contact en ik voel dat het klimaat er tegenwoordig niet zo aangenaam meer is. Het enthousiasme is grotendeels weggeÃ«bd. Daar moet men toch over waken", besluit Messoudi.</p>
    </article>
  </body>
</html>