<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/posluchaci-queen-pozor-porovnejte-vas-hlas-v-aplikaci-freddiemeter-s-hudebni-legendou-39447"/>
    <meta property="og:site_name" content="mobilenet.cz"/>
    <meta property="article:published_time" content="2019-11-15T19:00:00+00:00"/>
    <meta property="og:title" content="Posluchači Queen pozor! Porovnejte váš hlas v aplikaci FreddieMeter s hudební legendou"/>
    <meta property="og:description" content="Webová aplikace je optimalizovaná pro Android, iOS i desktop FreddieMeter analyzuje, jak moc je váš hlas podobný hlasu Freddieho Mercuryho Aplikace má sociální přesah a má pomoci zvýšit povědomí o HIV/AIDS"/>
  </head>
  <body>
    <article>
      <h1>Posluchači Queen pozor! Porovnejte váš hlas v aplikaci FreddieMeter s hudební legendou</h1>
      <address><time datetime="2019-11-15T19:00:00+00:00">15 Nov 2019, 19:00</time> by <a rel="author" href="https://mobilenet.cz/uzivatele/ioannis" target="_blank">Ioannis Papadopoulos</a></address>
      <p>
        <b>   •  Webová aplikace je optimalizovaná pro Android, iOS i desktop <br/>   •  FreddieMeter analyzuje, jak moc je váš hlas podobný hlasu Freddieho Mercuryho <br/>   •  Aplikace má sociální přesah a má pomoci zvýšit povědomí o HIV/AIDS</b>
      </p>
      <p>Jako poctu hudební legendě Freddie Mercurymu připravil Google zajímavou aplikaci <a href="https://freddiemeter.withyoutube.com/song-selection">„FreddieMeter“</a>. Počin zrealizovaný díky spolupráci <a href="https://mobilenet.cz/clanky/aplikace-youtube-zvlada-nove-prehravat-hdr-videa-i-na-iphonu-11-pro-a-11-pro-max-39254">YouTube</a>, Google Creative Lab a Google Research se světoznámou skupinou Queen, jejíž zakladatel před 28 lety podlehl zápalu plic v důsledku onemocnění AIDS, umožňuje každému otestovat, jak moc je jeho hlas podobný hlasu slavného zpěváka.</p>
      <figure>
        <iframe data-src="https://twitter.com/QueenWillRock/status/1194947936305762305?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>„FreddieMeter“ si můžete klidně vyzkoušet na vlastní hlasivky i vy, aplikace je totiž optimalizována pro Android, iOS i desktop. Stačí si vybrat jednu ze čtyř ikonických písní, mezi kterými najdeme „Bohemian Rhapsody“, „Don't Stop Me Now“, „Somebody to Love“ a kultovní „We Are the Champions“. Následně budete přibližně minutu zpívat (s textovou nápovědou), dokud FreddieMeter nevyhodnotí podobnost vašeho hlasu s Freddiem Mercurym. Aplikace přitom za pomocí AI analyzuje, jak dobře se dokážete strefit do not, melodičnost a také to, jak moc je váš hlas podobný hlasu Freddieho.</p>
      <p>Aplikace FreddieMeter má však i sociální přesah. V rámci #<a href="https://www.instagram.com/explore/tags/freddiechallenge/?hl=cs">FreddieChallenge</a> můžete pomoci nadaci <a href="http://www.mercuryphoenixtrust.com/site/getinvolved#anchor_donate">Mercury Phoenix Trust</a>, kterou založili Brian May, Roger Taylor a Jim Beach za účelem zvýšení povědomí o zákeřném viru HIV, respektive nemoci AIDS.</p>
      <related>
        <h4>Související články</h4>
        <a href="https://mobilenet.cz/clanky/fitness-aplikace-google-fit-se-po-letech-dostala-take-na-ios-37740"/>
        <a href="https://mobilenet.cz/clanky/jake-novinky-prinasi-ios-132-beta-2-smajliky-ale-i-nastaveni-soukromi-39145"/>
        <a href="https://mobilenet.cz/clanky/ios-131-prinese-lonskym-iphonum-funkci-omezeni-vykonu-39001"/>
        <a href="https://mobilenet.cz/clanky/apple-dnes-vyda-nejnovejsi-ios-13-dostane-se-i-na-vas-iphone-38976"/>
        <a href="https://mobilenet.cz/clanky/novy-ios-13-dorazi-13-zari-aktualizace-na-verzi-131-koncem-zari-38913"/>
        <a href="https://mobilenet.cz/clanky/ios-1241-a-watchos-531-prinaseji-drobne-bezpecnostni-opravy-38728"/>
      </related>
    </article>
  </body>
</html>