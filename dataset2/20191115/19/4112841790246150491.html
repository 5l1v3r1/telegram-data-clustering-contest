<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76655-Zaplatil-by-si-za-sendvic-185-dolarov-Celebrity-maju-novu-oblubenu-restauraciu"/>
    <meta property="og:site_name" content="REFRESHER"/>
    <meta property="article:published_time" content="2019-11-15T19:05:00+00:00"/>
    <meta property="og:title" content="Zaplatil by si za sendvič 185 dolárov? Celebrity majú novú obľúbenú reštauráciu"/>
    <meta property="og:description" content="Mäso, ktoré robia prirovnávajú ku kaviáru medzi mäsami."/>
  </head>
  <body>
    <article>
      <h1>Zaplatil by si za sendvič 185 dolárov? Celebrity majú novú obľúbenú reštauráciu</h1>
      <address><time datetime="2019-11-15T19:05:00+00:00">15 Nov 2019, 19:05</time> by <a rel="author">Alexandra Murajdová</a></address>
      <p>
        <b>Mäso, ktoré robia prirovnávajú ku kaviáru medzi mäsami.</b>
      </p>
      <p>Do povedomia sa dostáva nová sieť reštaurácií Wagyumafia, informuje <a href="https://edition.cnn.com/style/article/china-beijing-silvermine-negatives/index.html">CNN</a>. V reštaurácii sa za krátku dobu objavili David Beckham, Ed Sheeran, DJ Zedd či generálny riaditeľ Twitteru Jack Dorsey.</p>
      <figure>
        <embed-post data-src="https://www.instagram.com/p/Bzn3eo2BcMw" data-service="Instagram"/>
      </figure>
      <p>Za všetkým stojí Hisato Hamada, 42-ročný spolumajiteľ reštaurácie, ktorého vidíš aj na fotke s Davidom. Jeho reštaurácia sa pýši tým, že podáva<b> najjemnejšie kusy z kobského dobytka</b>, ktoré je známe pod japonským názvom wagyu. Mimoriadne drahú hovädzinu prirovnávajú ku kaviáru medzi mäsami.  </p>
      <p>Keď hovoríme o mimoriadnej cene, neklameme. Poznávacím znakom spoločnosti, ktorá má momentálne len päť reštaurácií je Chateaubriand steak sendvič, ktorý <b>stojí 185 dolárov, čo je v prepočte skoro 170 eur.</b></p>
      <figure>
        <embed-post data-src="https://www.instagram.com/p/B4Ud5p1BqFQ" data-service="Instagram"/>
      </figure>
      <p>Tri reštaurácie sa nachádzajú v <b>Tokiu</b>. Tam je aj ich reštaurácia - obchod s populárnymi sendvičmi. Minulý rok otvorili jednu pobočku v<b> Hongkongu</b> a tento rok plánujú otvoriť ďalšiu vo filipínskej <b>Manile</b>.</p>
      <p>Pýtaš sa, prečo je mäso z kobského dobytka tak drahé? Môže za to genetická predispozícia, informuje <a href="https://magazin-restauracie.sme.sk/c/20167048/preco-je-wagyu-najdrahsim-masom-na-svete.html">SME</a>. Už stáročia sa vyraďovali len tie najlepšie kusy dobytka, ktoré zodpovedali podmienkam. Tie sú zamerané na tom, že mäso musí byť prerastené tukovými vlásočnicami a musí byť vysoký pomer tuku k svalovine.</p>
      <figure>
        <embed-post data-src="https://www.instagram.com/p/Bpn-V15BoO2" data-service="Instagram"/>
      </figure>
      <p>Úspech reštaurácie však nestojí len na kvalitnom mäse. Wagyumafia je kombináciou japonskej pohostinnosti, exkluzívnych a drahých kúskov mäsa a veľmi inteligentného marketingu. O tom svedčí aj to, že je celkom náročné sa do reštaurácie vôbec dostať. Do troch z nich sa dostaneš<b> len v prípade, že máš členstvo</b>, ktoré získaš pri objednávaní stola a vyjde ťa 125 eur.</p>
      <figure>
        <embed-post data-src="https://www.instagram.com/p/BsG4HMBBJip" data-service="Instagram"/>
      </figure>
      <p>Wagyumafia ale nie je miestom na romantickú večeru pre dvoch. Vnútri ťa čaká všetko od soulu, cez hip-hop, rockové hymny, až po to, čo práve hrajú v komerčných rádiách. Keď to spojíš s tým, že k dispozícii je množstvo alkoholu, či už šampanského, piva alebo kokteilov, vieš si predstaviť, že sa ocitneš sa <b>v prostredí, ktoré ťa núti spievať.</b></p>
      <related>
        <a href="https://refresher.sk/54238-Preco-sme-povedali-sedemkrat-ano-jednej-z-najlepsich-bratislavskych-restauracii-Vyskusali-sme-nove-degustacne-menu-tu-je-vysledok"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/41311-V-tejto-bratislavskej-restauracii-sa-mozes-najest-aj-bez-penazi-Majitel-podniku-si-biedu-zazil-na-vlastnej-kozi-a-teraz-pomaha-ostatnym"/>
        <a href="https://refresher.sk/52391-Steak-z-kmenovych-buniek-Umele-maso-by-na-trhu-mohlo-byt-uz-o-styri-roky"/>
        <a href="https://refresher.sk/67345-Byvalej-veganke-zachranilo-maso-zivot-Jej-2rocny-syn-ma-na-ranajky-obed-a-veceru-krvavy-stejk-alebo-vnutornosti"/>
        <a href="https://refresher.sk/49965-Na-znamom-bratislavskom-Gotku-sa-kedysi-zilo-kazdy-vikend-Dnes-tomu-nie-je-inak-no-standard-a-kvalita-sa-podstatne-zvysili"/>
        <a href="https://refresher.sk/44247-Coje-testuje-Ako-chuti-v-restauracii-ktora-prezila-aj-tie-najhorsie-obdobia-bratislavskeho-gastra"/>
        <a href="https://refresher.sk/69594-Maso-nici-nasu-planetu-malo-by-byt-zakazane-ako-fajcenie-v-baroch-tvrdi-uznavany-britsky-pravnik"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
      </related>
    </article>
  </body>
</html>