<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/en-trenutek-je-dovolj-da-se-vse-obrne-na-glavo-248637"/>
    <meta property="og:site_name" content="Slovenske novice"/>
    <meta property="article:published_time" content="2019-11-15T19:54:00+00:00"/>
    <meta property="og:title" content="»En trenutek je dovolj, da se vse obrne na glavo«"/>
    <meta property="og:description" content="KRANJ – V torek so gorenjski policisti obravnavali prometno nesrečo s telesnimi poškodbami. V njej si bili udeleženi dva osebna avtomobila in pešec, ki je v Kranju pozno popoldne prečkal voziš..."/>
  </head>
  <body>
    <article>
      <h1>»En trenutek je dovolj, da se vse obrne na glavo«</h1>
      <h2>Kako hitro lahko pride do prometne nesreče, zagotovo vedo tisti, ki so bili v njej udeleženi.</h2>
      <address><time datetime="2019-11-15T19:54:00+00:00">15 Nov 2019, 19:54</time> by <a rel="author">N. Č.</a></address>
      <p>KRANJ – V torek so gorenjski policisti obravnavali prometno nesrečo s telesnimi poškodbami. V njej si bili udeleženi dva osebna avtomobila in pešec, ki je v Kranju pozno popoldne prečkal vozišče.<br/><br/>Voznik je pred prehodom za pešce ustavil in pešcu omogočil prečkanje ceste, voznici za njim pa zaradi prekratke varnostne razdalje to ni uspelo. Trčila je v zadnji del avtomobila, ki ga je odbilo naprej v pešca.<br/><br/>Proti voznici zaradi povzročitve prometne nesreče poteka prekrškovni postopek, so zapisali v PU Kranj.<br/><br/>Ob tem voznike opozarjajo, da vožnja ni enostavno opravilo. »V resnici je to eno najzahtevnejših opravil v našem življenju, ker hkrati počnemo mnogo stvari. Vozimo, srečujemo druga vozila in pešce, spremljamo promet, zaviramo, pospešujemo, menjamo prometne pasove, gledamo vzvratno, poslušamo radio, z mislimi smo povsod, počnemo tudi prepovedane stvari, kot je npr. telefoniranje med vožnjo itd. Skratka mnogo stvari, a samo ena napaka in en trenutek sta dovolj, da se vse obrne na glavo. Ko vozite, bodite zato previdni in pozorni,« sporočajo voznikom.</p>
    </article>
  </body>
</html>