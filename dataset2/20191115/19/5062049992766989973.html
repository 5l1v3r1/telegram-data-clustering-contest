<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10694--denni-menu-15-11-2019-pradova-vybojovala-nejlepsi-vysledek-v-sezone-gengel-konci-ve-ctvrtfinale"/>
    <meta property="og:site_name" content="Tenisový svět"/>
    <meta property="article:published_time" content="2019-11-15T19:30:00+00:00"/>
    <meta property="og:title" content="Denní menu, 15.11.2019: Přádová vybojovala nejlepší výsledek v sezoně, Gengel končí ve čtvrtfinále"/>
    <meta property="og:description" content="Čeští tenisté hrají tento týden už pouze na menších turnajích kategorie ITF, hned osm z nich si zahrálo během pátku o semifinále. V Milovicích do něj postoupili Martin Krumich s Janem Šátralem, v Maputu pak Dominik Palán. Nejlepší výsledek v sezoně zaznamenala Martina Přádová, která si zahraje letos poprvé v semifinále."/>
  </head>
  <body>
    <article>
      <h1>Denní menu, 15.11.2019: Přádová vybojovala nejlepší výsledek v sezoně, Gengel končí ve čtvrtfinále</h1>
      <address>
        <time datetime="2019-11-15T19:30:00+00:00">15 Nov 2019, 19:30</time>
      </address>
      <p>
        <b>Čeští tenisté hrají tento týden už pouze na menších turnajích kategorie ITF, hned osm z nich si zahrálo během pátku o semifinále. V Milovicích do něj postoupili Martin Krumich s Janem Šátralem, v Maputu pak Dominik Palán. Nejlepší výsledek v sezoně zaznamenala Martina Přádová, která si zahraje letos poprvé v semifinále.</b>
      </p>
      <h3>Češi v akci</h3>
      <p><b>Přádová si zahraje první letošní semifinále</b><br/>Martina Přádová (1168.) si poprvé v této sezoně zahraje singlové semifinále. Osmadvacetiletá tenistka, startující v egyptském Šarm aš-Šajchu na divokou kartu, si poradila v pátečním odpoledním souboji s Rumunkou Elenou-Teodorou Cadarovou (1122.), kterou porazila po setech 6:3 a 6:4. Přádová vyzve v premiérovém letošním semifinále nasazenou jedničku domácí Sandu Samirovou.</p>
      <p><b>Gengel schytal v Egyptě kanára a ve dvouhře končí</b><br/>Marek Gengel (573.) si singlové semifinále na turnaji v egyptském Šarm aš-Šajchu nezahraje. Turnajová sedmička v pátek nestačila na čtvrtého nejvýše nasazeného Vladyslava Manafova (528.) z Ukrajiny. Čtyřiadvacetiletý Gengel držel s o dva roky starším protivníkem krok jen osm her, od stavu 4:4 v první sadě následně prohrál osm gemů v řadě a dvouhra tak pro něj po porážce 4:6 a 0:6 skončila. Náladu si může Gengel spravit po boku krajana Papíka ve čtyřhře, v níž odpoledne postoupil po boku krajana Tomáše Papíka do sobotního finále.</p>
      <p><b>Palán v Maputu nadále vítězí</b><br/>Dominik Palán (1053.) si na patnáctitisícovém podniku v Maputu zahraje o finále. Devatenáctiletý Čech přehrál ve čtvrtfinále i Brita Alexise Cantera (835.), kterého se ztrátou jediného podání porazil 6:3 a 6:4.</p>
      <h4>ITF World Tennis Tour</h4>
      <p><b><b>Milovice Indoor Open 2019 (muži, CZE, 15 000 USD, tvrdý povrch – hala)</b><br/></b><u>Čtvrtfinále dvouhry</u><br/><b>MARTIN KRUMICH (1700.)</b> – ANDREW PAULSON (855.) 6:4, 6:4<br/>Oleksij Krutych (UKR, 720.) – <b>JAN ŠÁTRAL (474.)</b> 4:6, 6:1, 0:6<br/>FILIP DUDA (966.) – <b>Vadym Ursu (UKR, 942.)</b> 2:6, 0:6</p>
      <p><u>Semifinále čtyřhry</u><br/><b>MICHNEV, PAULSON</b> – PÁTÝ, D. VRBA 6:1, 6:4<br/><b>Vilardo (ITA), Whitehouse (GBR)</b> – LANGMAJER, LUSTIG 6:4, 6:2</p>
      <p>Více se turnaji věnujeme <a href="https://www.tenisovysvet.cz/article/detail/../detail/10693--milovice-indoor-open-kvarteto-cechu-hraje-o-semifinale-dva-jsou-velkymi-favority">v samostatném článku</a>.</p>
      <p><b>Soho Square, Šarm aš-Šajch (muži, EGY, 15 000 USD, tvrdý povrch)</b><br/><u>Čtvrtfinále dvouhry</u><br/><b>Vladyslav Manafov (UKR, 528.)</b> – MAREK GENGEL (573.) 6:4, 6:0</p>
      <p><u>Semifinále čtyřhry</u><br/>Guttau, Von Massow (oba GER) – <b>GENGEL, PAPÍK</b> 4:6, 4:6</p>
      <p><b>Standard Bank Open, Maputo (muži, MOZ, 15 000 USD, tvrdý povrch)</b><br/><u>Čtvrtfinále dvouhry</u><br/>Alexis Canter (GBR, 835.) – <b>DOMINIK PALÁN (1053.)</b> 3:6, 4:6</p>
      <p><b>Soho Square Egypt, Šarm aš-Šajch (ženy, EGY, 15 000 USD, tvrdý povrch)<br/></b><u>Čtvrtfinále dvouhry</u><br/>Elena-Teodora Cadarová (ROU, 1122.) – <b>MARTINA PŘÁDOVÁ (1168.)</b> 3:6, 4:6</p>
      <p><b>World Tennis Tour Cancun, Cancún (ženy, MEX, 15 000 USD, tvrdý povrch)</b><br/><u>1. kolo dvouhry</u><br/><b>Anfisa Danilčenková (RUS, 1192.)</b> – LAETITIA PULCHARTOVÁ (912.) 6:2, 7:5</p>
      <p><u>1. kolo čtyřhry</u><br/>22:30 PULCHARTOVÁ, Sanzová (ESP) – Carvajalová (COL), Ramirezová (MEX)</p>
      <p><b>Magic Tours, Monastir (ženy, TUN, 15 000 USD, tvrdý povrch)</b><br/><u>Čtvrtfinále čtyřhry</u><br/>Nicaultová, Tomeraová (obě FRA) – <b>HRABALOVÁ, TOMANOVÁ</b> 2:6, 0:6</p>
      <p><b>GD Tennis Cup Series, Antalya (ženy, TUR, 15 000 USD, antuka)</b><br/><u>Čtvrtfinále dvouhry</u><br/>JOHANA MARKOVÁ (435.) – Diana Demidovová (RUS, -) – odloženo na 16.11.</p>
      <p><u>Čtvrtfinále čtyřhry</u><br/>MARKOVÁ, Radišičová (SLO) – Mihajlovová, Vanevová (obě BUL) – odloženo na 16.11.</p>
      <footer>Filip Lefenda, Jan Havlovic, foto: Roman Kučera – Tenisový svět</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10688--denni-menu-14-11-2019-poljak-proti-nasazenym-jednickam-neuspel-gengel-znovu-vitezi"/>
        <a href="https://www.tenisovysvet.cz/article/detail/10682--denni-menu-13-11-2019-helsinky-stesti-neprinesly-pospisil-a-poljak-padli-po-trech-sadach"/>
      </related>
    </article>
  </body>
</html>