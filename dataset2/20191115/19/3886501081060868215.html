<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/119353-u-cetvrtak-sahrana-mladog-fizicara-sa-kembridza-mihajla-sporica?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-15T19:30:04+00:00"/>
    <meta property="og:title" content="U četvrtak sahrana mladog fizičara sa Kembridža Mihajla Sporića"/>
    <meta property="og:description" content="Jedan od najboljih mladih fizičara Mihajlo Sporić biće sahranjen u četvrtak, 21. novembra, u 13 časova, u Aleji zaslužnih gradjana na Novom groblju u Beogradu.Komemoracija Mihajlu biće održana istog dana u 11 časova u Matematičkoj gimnaziji u Beogradu.Mihajlo Sporić, student fizike na Triniti koledžu Univerziteta Kembridž, preminuo je 7. novembra u 22. godini posle duže bolesti.Povodom smrti svog stipendiste Univerzitet Kembridž proglasio je trodnevnu žalost.Mihajlo je završio Matematičku gimnaziju u Beogradu, nosilac je Vukove diplome i Svetosavske nagrade.Osvojio je brojne nagrade na domaćim i medjunarodnim takmičenjima iz fizike, astronomije i astrofizike, uključujući zlatne medalje na Medjunarodnoj olimpijadi iz fizike u Švajcarskoj, 2016. godine, i na takmičenjima u Kazahstanu i Rumuniji.Jedini je učenik Matematičke gimnazije koji je u jednoj školskoj godini osvojio zlatne medalje na tri medjunarodna takmičenja."/>
  </head>
  <body>
    <article>
      <h1>U četvrtak sahrana mladog fizičara sa Kembridža Mihajla Sporića</h1>
      <address>
        <time datetime="2019-11-15T19:30:04+00:00">15 Nov 2019, 19:30</time>
      </address>
      <slideshow>
        <figure>
          <img src="https://static.beta.rs/thumbs/Beta-9q0pwwnfhu.622x371.jpg"/>
        </figure>
        <figure>
          <img src="https://static.beta.rs/thumbs/Beta-d28b1zl87r.279x371.jpg"/>
        </figure>
      </slideshow>
      <p><b>Jedan od najboljih mladih fizičara Mihajlo Sporić biće sahranjen u četvrtak, 21. novembra, u 13 časova, u Aleji zaslužnih gradjana na Novom groblju u Beogradu.</b><br/><br/>Komemoracija Mihajlu biće održana istog dana u 11 časova u Matematičkoj gimnaziji u Beogradu.<br/><br/>Mihajlo Sporić, student fizike na Triniti koledžu Univerziteta Kembridž, preminuo je 7. novembra u 22. godini posle duže bolesti.<br/><br/>Povodom smrti svog stipendiste Univerzitet Kembridž proglasio je trodnevnu žalost.<br/><br/>Mihajlo je završio Matematičku gimnaziju u Beogradu, nosilac je Vukove diplome i Svetosavske nagrade.<br/><br/>Osvojio je brojne nagrade na domaćim i medjunarodnim takmičenjima iz fizike, astronomije i astrofizike, uključujući zlatne medalje na Medjunarodnoj olimpijadi iz fizike u Švajcarskoj, 2016. godine, i na takmičenjima u Kazahstanu i Rumuniji.<br/><br/>Jedini je učenik Matematičke gimnazije koji je u jednoj školskoj godini osvojio zlatne medalje na tri medjunarodna takmičenja.</p>
    </article>
  </body>
</html>