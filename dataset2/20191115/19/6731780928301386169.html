<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/15/nuova-allerta-meteo-weekend-bombe-acqua-frane-valanghe/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-15T19:23:43+00:00"/>
    <meta property="og:title" content="Nuova allerta meteo nel weekend: bombe d’acqua, frane e rischio valanghe"/>
    <meta property="og:description" content="Nuova allerta a Venezia, frane in Liguria, caos neve in Piemonte, strade chiuse in Trentino: ecco i fronti caldi (si fa per dire) del prossimo weekend."/>
  </head>
  <body>
    <article>
      <h1>Nuova allerta meteo nel weekend: bombe d’acqua, frane e rischio valanghe</h1>
      <address><time datetime="2019-11-15T19:23:43+00:00">15 Nov 2019, 19:23</time> by <a rel="author">Enrico</a></address>
      <figure>
        <img src="https://www.viagginews.com/wp-content/uploads/2019/11/maltempo-pioggia-696x464-650x433-600x400.jpg"/>
      </figure>
      <p>
        <b>Nuova allerta a Venezia, frane in Liguria, caos neve in Piemonte, strade chiuse in Trentino: ecco i fronti caldi (si fa per dire) del prossimo weekend sul fronte meteo. </b>
      </p>
      <p>Si preannuncia un altro week-end critico sul fronte meteo in quasi tutte le regioni d’Italia, da Nord <a href="https://www.viagginews.com/2019/11/13/maltempo-morto-puglia-altamura/">a Sud</a>. Si segnala in particolare un pericolo valanghe “forte” sulle Alpi del Friuli Venezia Giulia e “marcato” sulle Prealpi, e un possibile aggravarsi della <a href="https://www.viagginews.com/2019/11/15/maltempo-allerta-rossa-venezia-marea/">situazione a Venezia</a>, mentre al centro-sud destano particolare preoccupazione i nubifragi. Osservate speciali le forti piogge che, dopo aver investito nella notte il Nordovest, si stanno muovendo gradualmente verso il resto del Nord, la Toscana e il nord del <a href="https://www.viagginews.com/2019/11/15/danni-maltempo-lazio-funestato-alluvioni-mareggiate/">Lazio</a>. E ancora: frane in Liguria, caos neve in Piemonte, strade chiuse in Trentino.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Un weekend a rischio sul fronte meteo</h3>
      <p>Nelle prossime il quadro meteorologico resterà decisamente perturbato. Mentre continua a piovere sulla Lombardia orientale, l’Emilia centro occidentale e tutto l’arco alpino, fino a quello orientale, sale anche l’allerta per la neve, che potrà ancora cadere copiosa oltre i 1000 metri di quota. Anche in Toscana ed Emilia Romagna la situazione appare critica, con possibili seri problemi alla circolazione stradale. Forti piogge e locali nubifragi raggiungeranno anche il Lazio, con rischio disagi per Roma.</p>
      <p>La Protezione civile regionale dell’Umbria comunica invece che è stato emesso dal Dipartimento nazionale un avviso di condizioni meteorologiche avverse che prevede dalle prime ore di venerdì e per le successive 24-36 ore venti di burrasca, con raffiche di burrasca forte dai quadranti meridionali e precipitazioni da sparse a diffuse anche a carattere di rovescio o temporale, accompagnate da rovesci di forte intensità, frequente attività elettrica e forti raffiche di vento.</p>
      <p>EDS</p>
      <p> </p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/15/emma-marrone-verissimo-malattia/"/>
        <a href="https://www.viagginews.com/2019/11/15/livorno-incidente-casello-autostradale-muore-poliziotto-57enne/"/>
        <a href="https://www.viagginews.com/2019/11/15/moglie-edin-dzeko-chi-e-amra-silajdzic/"/>
      </related>
    </article>
  </body>
</html>