<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597588/xamesanisyxia-gia-riksi-xiastou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T19:59:00+00:00"/>
    <meta property="og:title" content="Χάμες:Ανησυχία για ρήξη χιαστού"/>
    <meta property="og:description" content="    Ο Χάμες Ροντρίγκες τραυματίστηκε στην προπόνηση της εθνικής ομάδας και υπάρχουν φόβοι ότι το πρόβλημα είναι πολύ σοβαρό.   Επίσημη..."/>
  </head>
  <body>
    <article>
      <h1>Χάμες:Ανησυχία για ρήξη χιαστού</h1>
      <address><time datetime="2019-11-15T19:59:00+00:00">15 Nov 2019, 19:59</time> by <a rel="author">Sigmalive.Sports</a></address>
      <p> <br/> <br/>Ο Χάμες Ροντρίγκες τραυματίστηκε στην προπόνηση της εθνικής ομάδας και υπάρχουν φόβοι ότι το πρόβλημα είναι πολύ σοβαρό.<br/> <br/>Επίσημη ενημέρωση δεν υπάρχει, αλλά αυτό το «η πρώτη διάγνωση δε θα δημοσιοποιηθεί, θα περιμένουμε τη δεύτερη και οριστική για να το ανακοινώσουμε μαζί με το κλαμπ (Ρεάλ)», της ομοσπονδίας της Κολομβίας, δημιουργεί κλίμα. Ο Χάμες Ροντρίγκες τραυματίστηκε στο γόνατο κατά τη διάρκεια της προπόνησης και αυτό που κυκλοφορεί στα ΜΜΕ, τόσο στη λατινική Αμερική όσο και στην Ευρώπη, είναι ότι υπάρχει φόβος για ρήξη χιαστού. Αν όντως ισχύει αυτό, τότε η φετινή σεζόν μάλλον θα έχει λάβει πρόωρο τέλος για τον Χάμες, ο οποίος παρέμεινε στους Μαδριλένους το καλοκαίρι παρά το ενδιαφέρον που υπήρχε από αρκετές ομάδες.<br/> <br/>πηγή:gazzetta.gr</p>
    </article>
  </body>
</html>