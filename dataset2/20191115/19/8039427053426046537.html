<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955761"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T19:18:55+00:00"/>
    <meta property="og:title" content="గణిత మేధావి భౌతిక కాయానికి ఘోర అవమానం"/>
    <meta property="og:description" content="ADVT"/>
  </head>
  <body>
    <article>
      <h1>గణిత మేధావి భౌతిక కాయానికి ఘోర అవమానం</h1>
      <address>
        <time datetime="2019-11-15T19:18:55+00:00">15 Nov 2019, 19:18</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>పట్నా: </b>ఐన్‌స్టీన్‌ సాపేక్ష సిద్ధాంతాన్ని సవాలు చేసిన ప్రఖ్యాత గణితవేత్త వశిష్ఠ భౌతిక కాయానికి ఘోర అవమానం జరిగింది. ఆయన గురువారం పట్నాలో కన్నుమూసిన విషయం తెలిసిందే. అయితే ఆయన భౌతికకాయం నిన్నటి నుంచి పట్నాలోని ఆసుపత్రి బయటే ఉంది. ఆసుపత్రి వారు అంబులెన్స్ సౌకర్యం కల్పించకపోవడంతో వశిష్ఠ భౌతికకాయంతో ఆయన సోదరుడు ఆసుపత్రిలోనే పడిగాపులు కాస్తున్నారు. దేశం గర్వించదగ్గ శాస్త్రవేత్తకు కనీసం అంబులెన్స్ సౌకర్యం కల్పించకపోవడం పట్ల దేశవ్యాప్తంగా విమర్శలు వెల్లువెత్తుతున్నాయి.</p>
      <p> </p>
      <p>‘‘ఏం చేయాలో అర్థం కావడం లేదు. భౌతికకాయాన్ని మా ఇంటికి తీసుకెళ్లడానికి అంబూలెన్స్ సౌకర్యం కల్పించలేదు’’ వశిష్ఠ నారాయణ సింగ్ సోదరుడు తెలిపారు. దీనికి సంబంధించిన వీడియో సోషల్ మీడియాలో వైరల్ కావడంతో ఆసుపత్రి యాజమాన్యం అప్రమత్తమైంది. ఆయన శుక్రవారం ఉదయం మరణిస్తే సాయంత్రానికి అంబూలెన్స్ సదుపాయం కల్పించింది.</p>
      <p> </p>
      <p>వశిష్ఠ నారాయణ సింగ్ మృతదేహానికి రాష్ట్ర ముఖ్యమంత్రి నితీష్ కుమార్ స్వయంగా వచ్చి నివాలులర్పించారు. అయితే ముఖ్యమంత్రికి ఉన్న చొరవ కూడా ఆసుపత్రి యాజమాన్యానికి లేదని నెటిజెన్లు విమర్శలు గుప్పించారు.</p>
    </article>
  </body>
</html>