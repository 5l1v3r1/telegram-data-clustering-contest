<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/premature-ormani-projesi-bu-yil-ilk-kez-hayata-gecirildi-2219751"/>
    <meta property="og:site_name" content="Posta"/>
    <meta property="article:published_time" content="2019-11-15T19:21:05+00:00"/>
    <meta property="og:title" content="‘Prematüre Ormanı’ projesi bu yıl ilk kez hayata geçirildi"/>
    <meta property="og:description" content="17 Kasım Dünya Prematüre Günü’ne dikkat çekmek için bu yıl ilk kez ‘Prematüre Ormanı’ projesi hayata geçirildi."/>
  </head>
  <body>
    <article>
      <h1>‘Prematüre Ormanı’ projesi bu yıl ilk kez hayata geçirildi</h1>
      <address>
        <time datetime="2019-11-15T19:21:05+00:00">15 Nov 2019, 19:21</time>
      </address>
      <h3>17 Kasım Dünya Prematüre Günü’ne dikkat çekmek için bu yıl ilk kez ‘Prematüre Ormanı’ projesi hayata geçirildi.</h3>
      <p><a href="https://www.posta.com.tr/haberler/proje">Proje</a> geliştiricisi derneğin başkanı Prof. Dr. Esin Koç, nasıl her fidanın ayrı toprağa, havaya, güneşe ve suya ihtiyacı varsa; her <a href="https://www.posta.com.tr/haberler/premature">prematüre</a> bebeğin ihtiyacının da fidanlar gibi kendi şartlarına özel olduğuna değindi. Türk Neonatoloji Derneği (TND), bu yıl <a href="https://www.posta.com.tr/haberler/17-kasim-dunya-premature-gunu">17 Kasım Dünya Prematüre Günü</a>’nü hayata geçirdiği ‘<a href="https://www.posta.com.tr/haberler/premature-ormani">Prematüre Ormanı</a>’ projesiyle kutluyor.</p>
      <h3>Bu yıl ilk kez gerçekleştirildi</h3>
      <figure>
        <img src="https://i.pstimaj.com/img/75/640x0/5dcef9b166a97cebc4f445ea"/>
      </figure>
      <p>Bu yıl ilk kez gerçekleştirilen proje kapsamında dernek, Türkiye’deki her Yenidoğan Hekimi adına bir fidan dikerek konuyla ilgili farkındalık oluşturmayı amaçlıyor. Dünya <a href="https://www.posta.com.tr/haberler/premature-gunu">Prematüre Günü</a> dolayısıyla proje hakkında bilgi veren derneğin başkanı Prof. Dr. Esin Koç, prematüre bebekler hakkındaki farkındalığı arttırmak için her yıl farklı projeler gerçekleştirdiklerini ifade ederek, "Bu yıl TND olarak Nutricia Türkiye’nin katkılarıyla ilk kez Prematüre Ormanı’nı hayata geçirdik. Her <a href="https://www.posta.com.tr/haberler/premature-bebek">prematüre bebek</a> hayata yapraklarını yeni açmış bir fidan gibidir. Nasıl her fidanın ayrı toprağa, havaya, güneşe ve suya ihtiyacı varsa; her prematüre bebeğin ihtiyacı da fidanlar gibi kendi şartlarına özeldir.</p>
      <h3>"Hayata karşı dik dursun"</h3>
      <p>Prematüre <a href="https://www.posta.com.tr/haberler/bebek">bebek</a> dış çevreye karşı hassastır, bilgi ve tecrübeyle donanmış özel bir bakıma, özel bir beslenmeye ihtiyacı vardır ki kökleri sağlam olsun; hayata karşı dik dursun" şeklinde konuştu. "Anne sütü prematüre bebekler için çok daha önemlidir" Koç, beslenmeden bakıma kadar gerekli tüm önlemler alındığında, prematüre doğan bebeklerin sağlıklı bir biçimde gelişimlerini sürdürdüğüne dikkat çekerek sözlerini şöyle sürdürdü: "Prematüre bebekler hastanede serumla veya tüple beslenirken, zamanla ağızdan beslenmeye başlarlar. Anne sütü her bebek için önemlidir ancak prematüreler için çok daha önemlidir. Bebekler yoğun bakım ünitesinde yatarken, anne sütünü desteklemek için çeşitli yöntemler uygulamaktayız.</p>
      <figure>
        <img src="https://i.pstimaj.com/img/75/640x0/5dcefb4f66a97cec9ad61829"/>
      </figure>
      <h3>Anne sütü yeterli olmayabilir</h3>
      <p>Annelere, anne sütünü steril saklama kaplarında buzdolabında dondurarak saklamasını ve ihtiyacı olduğunda kullanmasını öneriyoruz. Ancak bazen, prematüre bebeklerin zamanında doğan bebeklerle arasında olan farkı kapatabilmesi için anne sütü yeterli olmayabilir. Bu nedenle, anne sütüne bazı eklemeler yapmak veya anne sütü yokluğunda ya da yetersizliğinde sıvı ya da toz şeklinde özel prematüre mamalarını kullanmak gerekebilir."</p>
      <figure>
        <img src="https://i.pstimaj.com/img/75/640x0/5dcefb3dae298b539ddce9cc"/>
      </figure>
      <h3>"Prematüre bebeklerin özel bakıma ve beslenmeye ihtiyacı vardır"</h3>
      <p>Prematüre bebeğin hastaneden taburcu olduktan sonra da özenle takip edilmesi gerektiğini vurgulayan Koç, şu tavsiyelerde bulundu: "Ev ortamının hazırlanması ve bebeğin beslenmesi, evde yapılan bakımda önemli yer tutar. Taburcu edilirken uygun tartıda ise ve anne sütü ile besleniyorsa, anne sütü ile beslenmeye devam edilmesi gerekir. Eğer prematüre maması ile besleniyorsa düzeltilmiş 40. haftadan sonra standart mama ile beslenmesi uygundur. Taburcu edilirken tartısı düşük ise ve anne sütü ile besleniyorlarsa anne sütü destekleyicileri ile desteklenmesi, mama ile besleniyorsa 40-52. haftaya kadar prematüre maması veya özel taburculuk sonrası maması ile beslenmesi önerilmektedir."</p>
      <p>İHA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/aleyna-tilkiden-garip-hareket-2219760">
          <img src="https://i.pstimaj.com/img/100/180x95/5dcf15a866a97cebc4f4460c"/>
        </a>
      </figure>
      <p>
        <a href="https://www.posta.com.tr/aleyna-tilkiden-garip-hareket-2219760">1 Aleyna Tilki'den garip hareket</a>
      </p>
      <figure>
        <a href="https://www.posta.com.tr/nebahat-cehre-yillara-meydan-okuyor-2219758">
          <img src="https://i.pstimaj.com/img/100/180x95/5dcf0c26ae298b539cd685db"/>
        </a>
      </figure>
      <p>
        <a href="https://www.posta.com.tr/nebahat-cehre-yillara-meydan-okuyor-2219758">2 Nebahat Çehre yıllara meydan okuyor</a>
      </p>
      <figure>
        <a href="https://www.posta.com.tr/selin-cigercinin-annelik-ozlemi-2219748">
          <img src="https://i.pstimaj.com/img/100/180x95/5dcee84f66a97cebc38806eb"/>
        </a>
      </figure>
      <p>
        <a href="https://www.posta.com.tr/selin-cigercinin-annelik-ozlemi-2219748">3 Selin Ciğerci'den duygusal mesaj: Hiç düşünmez çorabım...</a>
      </p>
      <figure>
        <a href="https://www.posta.com.tr/unlu-oyuncu-sevval-sam-instagramda-firtinalar-estirmeye-devam-ediyor-2219747">
          <img src="https://i.pstimaj.com/img/100/180x95/5dcee3e966a97cebc4f445d5"/>
        </a>
      </figure>
      <p>
        <a href="https://www.posta.com.tr/unlu-oyuncu-sevval-sam-instagramda-firtinalar-estirmeye-devam-ediyor-2219747">4 Ünlü oyuncu Şevval Sam Instagram'da fırtınalar estirme...</a>
      </p>
      <figure>
        <a href="https://www.posta.com.tr/hande-dogandemirin-instagram-pozu-cok-begenildi-2219744">
          <img src="https://i.pstimaj.com/img/100/180x95/5dcecbaeae298b4943e23108"/>
        </a>
      </figure>
      <p>
        <a href="https://www.posta.com.tr/hande-dogandemirin-instagram-pozu-cok-begenildi-2219744">5 Hande Doğandemir'in Instagram pozu çok beğenildi</a>
      </p>
      <figure>
        <a href="https://www.posta.com.tr/sinuzitle-bas-etmenizi-saglayacak-yontemler-2219708">
          <img src="https://i.pstimaj.com/img/100/180x95/5dcea69366a97ce22e719ce1"/>
        </a>
      </figure>
      <p>
        <a href="https://www.posta.com.tr/sinuzitle-bas-etmenizi-saglayacak-yontemler-2219708">6 Sinüzitle baş etmenizi sağlayacak yöntemler</a>
      </p>
      <figure>
        <a href="https://www.posta.com.tr/iklim-degisikligi-olumcul-virus-yayiyor-2219699">
          <img src="https://i.pstimaj.com/img/100/180x95/5dcea20166a97cda0e80b279"/>
        </a>
      </figure>
      <p>
        <a href="https://www.posta.com.tr/iklim-degisikligi-olumcul-virus-yayiyor-2219699">7 İklim değişikliği ölümcül virüs yayıyor</a>
      </p>
      <figure>
        <a href="https://www.posta.com.tr/feride-cetin-anne-oluyor-2219700">
          <img src="https://i.pstimaj.com/img/100/180x95/5dcea22166a97cda0e80b27e"/>
        </a>
      </figure>
      <p>
        <a href="https://www.posta.com.tr/feride-cetin-anne-oluyor-2219700">8 Feride Çetin anne oluyor</a>
      </p>
      <figure>
        <a href="https://www.posta.com.tr/ugur-gunesin-herkesten-gizledigi-aski-ortaya-cikti-2219687">
          <img src="https://i.pstimaj.com/img/100/180x95/5dce9ce566a97cda0e80b26f"/>
        </a>
      </figure>
      <p>
        <a href="https://www.posta.com.tr/ugur-gunesin-herkesten-gizledigi-aski-ortaya-cikti-2219687">9 Uğur Güneş’in herkesten gizlediği aşkı ortaya çıktı</a>
      </p>
      <figure>
        <a href="https://www.posta.com.tr/kadinlarin-sozunu-sakinmasi-hayatini-tehlike-sokuyor-2219684">
          <img src="https://i.pstimaj.com/img/100/180x95/5dce9ad666a97cd8fb6da749"/>
        </a>
      </figure>
      <p>
        <a href="https://www.posta.com.tr/kadinlarin-sozunu-sakinmasi-hayatini-tehlike-sokuyor-2219684">10 Kadınların sözünü sakınması hayatını tehlike sokuyor</a>
      </p>
      <figure>
        <img src="https://i.pstimaj.com/img/78/90x50/5dc7bbc166a97cbb795e576a"/>
      </figure>
      <p>SIRADAKİ HABER Ekranlar çocukların beyinini yavaşlatıyor</p>
      <related>
        <a href="https://www.posta.com.tr/premature-bebek-bakiminin-puf-noktalari-17-kasim-dunya-premature-gunu-haber-fotograf-2067503"/>
      </related>
      <related>
        <a href="https://www.posta.com.tr/erken-dogumun-nedenleri-ve-belirtileri-nelerdir-2219709"/>
      </related>
      <related>
        <a href="https://www.posta.com.tr/premature-nedir-premature-bebek-bakimi-nasil-yapilmali-2219560"/>
      </related>
    </article>
  </body>
</html>