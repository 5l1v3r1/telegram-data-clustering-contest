<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/15/vimatv/o-p-xarlaytis-sto-one-channel-gia-tis-nees-rythmiseis-stin-taktopoiisi-aythaireton/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-15T19:01:52+00:00"/>
    <meta property="og:title" content="O Π. Χαρλαύτης στο One Channel για τις νέες ρυθμίσεις στην τακτοποίηση αυθαιρέτων"/>
    <meta property="og:description" content="O Γενικός Γραμματέας Συλλόγου Πολιτικών Μηχανικών Ελλάδος, Πάρις Χαρλαύτης μίλησε στην εκπομπή One Direct για τη νέα παράταση που δόθηκε από το υπουργείο Περιβάλλοντος προκειμένου να τακτοποιηθούν τα αυθαίρετα."/>
  </head>
  <body>
    <article>
      <h1>O Π. Χαρλαύτης στο One Channel για τις νέες ρυθμίσεις στην τακτοποίηση αυθαιρέτων</h1>
      <h2>O Γενικός Γραμματέας Συλλόγου Πολιτικών Μηχανικών Ελλάδος, Πάρις Χαρλαύτης μίλησε στην εκπομπή One Direct για τη νέα παράταση που δόθηκε από το υπουργείο Περιβάλλοντος προκειμένου να τακτοποιηθούν τα αυθαίρετα.</h2>
      <address><time datetime="2019-11-15T19:01:52+00:00">15 Nov 2019, 19:01</time> by <a rel="author">ΤοΒΗΜΑ Team</a></address>
      <p>Για τη νέα παράταση που δόθηκε από το υπουργείο Περιβάλλοντος προκειμένου να τακτοποιηθούν τα αυθαίρετα, αλλά και για τα πρόστιμα που θα επιβάλλονται στους ιδιοκτήτες που δε θα συμμορφώνονται με το νέο νόμο, μίλησε στην εκπομπή One Direct ο Γενικός Γραμματέας Συλλόγου Πολιτικών Μηχανικών Ελλάδος, Πάρις Χαρλαύτης.</p>
      <p>Ο κ. Χαρλαύτης εξήγησε αρχικά ποια ακίνητα θεωρούνται αυθαίρετα και τι ακριβώς ισχύει για την παράταση που έχει δοθεί. Από τη νέα αυτή ρύθμιση επωφελούνται μόνον οι ιδιοκτήτες αυθαιρέτων που είχαν κατασκευαστεί έως το 2011.</p>
      <p>
        <a href="https://www.in.gr/2019/11/15/politics/kommata/synedrio-pasok-gennimata-kalei-simiti-papandreou-kai-venizelo/">Συνέδριο ΠΑΣΟΚ : Η Γεννηματά καλεί Σημίτη, Παπανδρέου και… Βενιζέλο</a>
      </p>
      <p>Τα μεταγενέστερα δεν δικαιούνται ρύθμισης. Αναφορικά με τα πρόστιμα ενημέρωσε πως αν κάποιος δεν τακτοποιήσει τις οφειλές του έως τον Ιούνιο που τελειώνει και η παράταση και ξεκινήσει τότε τις διαδικασίες, τότε θα πάρει κάποια προσαύξηση.</p>
      <p>Τώρα για παλαιότερες δηλώσεις που ενδεχομένως έχουν μείνει στη μέση, ο κ. Χαρλαύτης πρότεινε την απεύθυνση στο Τεχνικό Επιμελητήριο ή στην πολεοδομία προκειμένου να ελεγχθεί η διαδικασία τακτοποίησης του αυθαιρέτου. Ολοκληρωμένο θεωρείται ένα αυθαίρετο όταν είναι υπό καθεστώς περαίωσης, δηλαδή ολοκληρωτικής εξόφληση σε συνδυασμό με την ανάρτηση όλων των δικαιολογητικών.</p>
      <figure>
        <iframe src="https://www.youtube.com/embed/29Vp1zNsnzo" width="640" height="360" data-service="Youtube" scrolling="no"/>
      </figure>
      <p>
        <b>Πηγή: <a href="https://www.onetv.gr/oikonomia/paratasi-sta-aythaireta-poioi-epofelountai-kai-poioi-pairnoun-prostima/">onetv.gr</a></b>
      </p>
      <p>
        <a href="https://www.tovima.gr/2019/11/15/finance/anadromika-syntaksiouxon-poies-katigories-tha-diekdikisoun-ta-megala-posa/">Αναδρομικά συνταξιούχων : Ποιες κατηγορίες θα διεκδικήσουν τα μεγάλα ποσά</a>
      </p>
    </article>
  </body>
</html>