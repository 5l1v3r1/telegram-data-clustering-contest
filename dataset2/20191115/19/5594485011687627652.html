<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/razkritie-eto-koy-nashenets-upravlyava-biznesa-s-prostitutki-i-dzhebchiyki-v-ispaniya_news709436.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-15T19:36:00+00:00"/>
    <meta property="og:title" content="Разкритие: Ето кой нашенец управлява бизнеса с проститутки и джебчийки в Испания"/>
    <meta property="og:description" content="М. Борисов, който живее в страната от 17 години, купувал начинаещите за 20 000 евро, а по-опитните – за 30 000"/>
  </head>
  <body>
    <article>
      <h1>Разкритие: Ето кой нашенец управлява бизнеса с проститутки и джебчийки в Испания</h1>
      <h2>М. Борисов, който живее в страната от 17 години, купувал начинаещите за 20 000 евро, а по-опитните – за 30 000</h2>
      <address>
        <time datetime="2019-11-15T19:36:00+00:00">15 Nov 2019, 19:36</time>
      </address>
      <p>https://blitz.bg/kriminalni/razkritie-eto-koy-nashenets-upravlyava-biznesa-s-prostitutki-i-dzhebchiyki-v-ispaniya_news709436.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573805559-9658-965.jpg"/>
      </figure>
      <p><b>Престъпна група, съставена изцяло от българи, се занимава с бизнес с плът и кражби в Испания. Схемата работи най-малко от година в поне три държави на два континента, съобщава </b><a href="https://bulgaros.ovh/%d0%ba%d0%be%d0%b9-%d1%83%d0%bf%d1%80%d0%b0%d0%b2%d0%bb%d1%8f%d0%b2%d0%b0-%d0%b1%d0%b8%d0%b7%d0%bd%d0%b5%d1%81%d0%b0-%d1%81-%d0%b1%d1%8a%d0%bb%d0%b3%d0%b0%d1%80%d1%81%d0%ba%d0%b8-%d0%b4%d0%b6%d0%b5/">bulgaros.ovh</a>.</p>
      <p>Престъпната група е съставена изцяло от българи, а част от жертвите са непълнолетни момичета, продавани от родителите си, за да работят като джебчийки. Властите в Испания твърдят, че начинаещите се купуват за по 20 000 евро, а по-опитните – за 30 000, съобщават испанските медии.</p>
      <p>След продължило една година разследване през май тази година испанската полиция задържа 41 българи, 12 от които са непълнолетни. Общото между децата е, че живеят в Испания легално – напуснали са страната ни с безсрочни пълномощни от родителите си.<br/><br/>В документите обаче не е посочено име на придружител. Жертвите са от различни градове в България – Ямбол, Бургас, Велико Търново, Плевен, Перник, Стара Загора и други.</p>
      <p>Шефът на групата, уличена в трафик на жени за проституция и кражби, е М. Борисов. Живее в Испания от 17 години. Той осигурява и квартирите, в които живеят крадлите, повечето от ромски произход.<br/><br/>Апартаментите са незаконно окупирани. Те са собственост на банки, тъй като хората, които са искали да ги купят, не са покривали редовно вноските си за лизинг.</p>
      <p>Момичетата плащат дори наем за ползваните квартири. В някои от тях живеят по 20 души, като се редуват – докато половината са на работа, другата половина си почива в съответния апартамент. След това се сменят.</p>
      <p>Властите в Испания не знаят какъв процент от „заработеното“ остава за българките.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>