<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621685/%D9%85%D8%B1%D8%A7%D8%B3%D9%85-%D8%AA%D8%AC%D9%84%DB%8C%D9%84-%D8%A7%D8%B2-%D8%AF%D9%88%D8%AA%D8%A7%D8%B1-%D9%86%D9%88%D8%A7%D8%B2-%D9%85%D8%B4%D9%87%D9%88%D8%B1-%D8%AE%D9%88%D8%A7%D9%81-%D8%A8%D8%B1%DA%AF%D8%B2%D8%A7%D8%B1-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-15T19:48:00+00:00"/>
    <meta property="og:title" content="مراسم تجلیل از دوتار نواز مشهور خواف برگزار شد"/>
    <meta property="og:description" content="با حضور داریوش ارجمند هنرمند مطرح کشور، مراسم تجلیل از استاد عثمان محمدپرست دوتار نواز مشهور خواف برگزار شد ."/>
  </head>
  <body>
    <article>
      <h1>مراسم تجلیل از دوتار نواز مشهور خواف برگزار شد</h1>
      <h2>با حضور داریوش ارجمند؛</h2>
      <address>
        <time datetime="2019-11-15T19:48:00+00:00">15 Nov 2019, 19:48</time>
      </address>
      <p>
        <i>با حضور داریوش ارجمند هنرمند مطرح کشور، مراسم تجلیل از استاد عثمان محمدپرست دوتار نواز مشهور خواف برگزار شد .</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>این همایش باشکوه که با حضور جمع کثیری از اهالی هنر و هنردوستان در سالن شهید مدرس خواف برگزار شد، داریوش ارجمند پیشکسوت تئاتر، سینما و تلویزیون از تندیس استاد عثمان محمد پرست رونمایی کرد.</p>
      <p>در ادامه مراسم گروه های موسیقی مقامی و رقص محلی به هنرنمایی پرداخته لحظات به یادماندنی برای حضار رقم زدند.</p>
      <figure>
        <img src="https://aftabnews.ir/files/fa/news/1398/8/24/359612_257.jpg"/>
      </figure>
      <p>معاون هنری مدیر کل فرهنگ وارشاد اسلامی خراسان رضوی، فرماندار شهرستان خواف، دادستان و جمعی دیگر از مسئولین استانی و شهرستانی جزو میهمانان ویژه این بزرگداشت بودند.</p>
      <p>علی تاجیک رئیس اداره فرهنگ و ارشاد اسلامی خواف در این مراسم گفت: استاد عثمان محمد پرست از دوتارنوازان بنام ایران و جهان بوده و جزو چهره های ماندگار تاریخ هنر کشور است و قصد داشتیم به طرز شایسته از فعالیت های هنری و خیرخواهانه این شخصیت جهانی تقدیر به عمل آوریم.</p>
      <p>تاجیک افزود: حضور استاد داریوش ارجمند که از دوستان و یاران قدیمی استاد عثمان است بر شکوه مراسم تجلیل افزود و رونمایی از تندیس زیبای استاد عثمان توسط استاد ارجمند نقطه عطف این همایش بود.</p>
      <p>استاد عثمان محمد پرست هنرمند ۹۱ ساله خوافی جزو موسسین جامعه یاوری فرهنگی بوده و در قالب این موسسه بیش از ۶۰۰ مدرسه در سراسر کشور بنا نهاده است.</p>
      <p>در پایان این همایش از ۷۰ سال فعالیت هنری و خیرخواهانه استاد عثمان محمدپرست معروف به عثمان خوافی تقدیر به عمل آمد.</p>
    </article>
  </body>
</html>