<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/stopper-salget-av-ol---kan-eksplodere/71826300"/>
    <meta property="og:site_name" content="Dagbladet.no"/>
    <meta property="article:published_time" content="2019-11-15T19:03:20+00:00"/>
    <meta property="og:title" content="Stopper salget av øl - kan eksplodere"/>
    <meta property="og:description" content="Systembolaget ber kunder levere tilbake samtlige bokser."/>
  </head>
  <body>
    <article>
      <h1>Stopper salget av øl - kan eksplodere</h1>
      <h2>Systembolaget ber kunder levere tilbake samtlige bokser.</h2>
      <address><time datetime="2019-11-15T19:03:20+00:00">15 Nov 2019, 19:03</time> by <a rel="author">Audun Hageskal</a></address>
      <p><a href="https://www.aftonbladet.se/nyheter/a/wPkq14/systembolaget-stoppar-ol--kan-explodera">Aftonbladet</a> skriver at Systembolaget stanser alt salg av øltypen Omnipollo Tetragrammaton. Årsaken er at det er fare for at boksen eksploderer, skriver avisa.</p>
      <p>Øl-typen har vært til salgs i 128 av 445 av Systembolagets utsalg. Nå trekkes den umiddelbart fra markedet.</p>
      <h3>Eksplodert i butikken</h3>
      <p>- Noen bokser har eksplodert i våre butikker. Derfor har vi tatt beslutningen om å stoppe salget, sier pressetalsperson Therese Elmgren til Aftonbladet.</p>
      <p>Kunder som har kjøpt øl-typen bes om å returnere denne til butikken og få pengene tilbake.</p>
      <h3>Tilbakekalt i mai</h3>
      <p>Det er ikke første gang i år at Systembolaget tilbakekaller øl på grunn av feil. Så seint som i mai gikk de ut med melding om at en halv million bokser av typen «Stockholm Fine Festival» skulle leveres tilbake. Årsaken var den gang feilmerking.</p>
      <p>
        <b>På de små boksene med 0,33 liter øl, sto det i stedet 0,5 liter. Dermed måtte samtlige av dem tilbakekalles.</b>
      </p>
      <p>- Vi snakker om omkring en halv million bokser. Akkurat nå sendes disse til oss fra Systembolaget. Det er sikkert ti personer som har sett på boksene, uten at dette ble oppdaget tidligere, sa Bryggerisjef Carl Krönlein ved Krönleins bryggeri den gang.</p>
      <p>For bryggeriet betydde feilen økonomisk skade i millionklassen.</p>
    </article>
  </body>
</html>