<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/makron-ukrajina-vikonala-vsi-neobhidni-umovi-dlya-normandskoji-zustrichi-640284.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T19:43:04+00:00"/>
    <meta property="og:title" content="Макрон: Україна виконала всі необхідні умови для нормандської зустрічі"/>
    <meta property="og:description" content="Президент Франції підкреслив, що Україна може й надалі розраховувати на підтримку у всіх питаннях"/>
  </head>
  <body>
    <article>
      <h1>Макрон: Україна виконала всі необхідні умови для нормандської зустрічі</h1>
      <address>
        <time datetime="2019-11-15T19:43:04+00:00">15 Nov 2019, 19:43</time>
      </address>
      <h4>Президент Франції підкреслив, що Україна може й надалі розраховувати на підтримку у всіх питаннях</h4>
      <p>Лідери України і Франції під час телефонної розмови в п'ятницю, 15 листопада, скоординували підготовку змістовного наповнення зустрічі Нормандської четвірки на вищому рівні.</p>
      <p>Про це повідомляє <a href="https://www.president.gov.ua/news/prezidenti-ukrayini-ta-franciyi-skoordinuvali-pidgotovku-zus-58365">пресслужба</a> Офісу президента.</p>
      <p>Президент Франції підкреслив, що Україна виконала всі необхідні умови для того, щоб саміт у «нормандському форматі» відбувся. У результаті усіма сторонами <a href="https://glavcom.ua/news/u-zelenskogo-pidtverdili-datu-normandskoji-zustrichi-640260.html">узгоджено дату його проведення - 9 грудня в Парижі.</a></p>
      <p>Володимир Зеленський поінформував французького президента про актуальну ситуацію з безпекою на Донбасі.</p>
      <p>Еммануель Макрон, у свою чергу, підкреслив, що Україна може й надалі розраховувати на підтримку Франції у всіх питаннях. </p>
      <p>Сторони також обговорили економічне співробітництво двох країн і домовилися продовжити двосторонній діалог під час офіційного візиту президента Французької Республіки в Україну.</p>
      <p>Нагадаємо, 15 листопада стало відомо, що зустріч лідерів України, Німеччини, Франції та Росії в нормандському форматі <a href="https://glavcom.ua/news/u-zelenskogo-pidtverdili-datu-normandskoji-zustrichi-640260.html">відбудеться 9 грудня у Парижі.</a></p>
      <p>Напередодні президент РФ <a href="https://glavcom.ua/news/putin-ociniv-mozhlivist-zustrichi-z-zelenskim-do-normandskogo-samitu-640029.html">Путін оцінив можливість зустрічі з Зеленським</a> до «нормандського саміту». «Про зустріч до «нормандського формату» мова не йде, оскільки ми домовилися про те, щоб зустрічатися в «нормандському форматі», і якщо вже будемо зустрічатися, то чого вже метушитися і бігати на непідготовлені зустрічі», - сказав Путін.</p>
      <p>Раніше експрезидент Казахстану Нурсултан <a href="https://glavcom.ua/news/nazarbajev-zaproponuvav-organizuvati-zustrich-zelenskogo-z-putinim-639313.html">Назарбаєв намагався домовитись про зустріч</a> віч-на-віч між президентом Росії Володимиром Путіним та його українським колегою Володимиром Зеленським.</p>
      <p>Натомість глава МЗС України Вадим Пристайко заявив, що <a href="https://glavcom.ua/news/pristayko-zustrich-zelenskogo-z-putinim-u-kazahstani-maloymovirna--639496.html">зустріч Зеленського з Путіним у Казахстані малоймовірна</a>.</p>
      <related>
        <a href="https://glavcom.ua/news/u-poroshenka-poradili-zelenskomu-pripiniti-prinizhuvatis-pered-putinim--640280.html"/>
        <a href="https://glavcom.ua/news/u-zelenskogo-pidtverdili-datu-normandskoji-zustrichi-640260.html"/>
        <a href="https://glavcom.ua/world/observe/ssha-vidpovidalnist-za-progres-na-donbasi-zaraz-lezhit-povnistyu-na-rosiji-640041.html"/>
      </related>
    </article>
  </body>
</html>