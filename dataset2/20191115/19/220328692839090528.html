<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/253-kshchi-za-gosti-sa-v-narushenie-406835.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-15T19:11:03+00:00"/>
    <meta property="og:title" content="253 къщи за гости са в нарушение"/>
    <meta property="og:description" content="На 158 проекта е наложена санкция от ДФЗ"/>
  </head>
  <body>
    <article>
      <h1>253 къщи за гости са в нарушение</h1>
      <address><time datetime="2019-11-15T19:11:03+00:00">15 Nov 2019, 19:11</time> by <a rel="author">сс</a></address>
      <p>Държавен фонд "Земеделие" откри нарушения при 253 къщи за гости. Започнатите производства са за общо 46,4 млн. лв. От тях 158 проекта са с наложена пълна санкция от 100% за общо 43,1 млн. лв. Останалите 95 проекта са с частична санкция, която възлиза на 3,3 млн. лв.</p>
      <p>Едва на 23 от проектите не е наложена никаква санкция.</p>
      <p>От ДФЗ съобщават, че от проверените през юни 288 проекта за къщи за гости по Програмата за развитие на селските райони 2007-2013 г. към момента са обработени резултатите за 276 от тях.</p>
      <p>Санкциите, които ДФ "Земеделие" налага, са в резултат на събраната информация по време на проверките от страна на ДФ "Земеделие" и са в съответствие с "Правила за определяне на размера на подлежащата на възстановяване безвъзмездна финансова помощ при установени нарушения по чл. 27, ал. 6 и 7 от ЗПЗП по мерките на ПРСР 2007-2013г.".</p>
      <p>Най-честите констатирани нарушения при проектите за къщи за гости са свързани с неизпълнение на показателите на одобрения бизнес план - неизпълнение на реализираните приходи от подпомогнатата дейност, неизпълнение на ангажимента за създаване на нови работни места, липса на активи, за които е изплатена субсидията, както и изкуствено създадени условия за получаване на предимство в противоречие с целите на мярката.</p>
      <p> </p>
    </article>
  </body>
</html>