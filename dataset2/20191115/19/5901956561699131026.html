<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/danijel-po-odhodu-iz-kmetije-zaupas-lahko-le-sebi-249590"/>
    <meta property="og:site_name" content="Slovenske novice"/>
    <meta property="article:published_time" content="2019-11-15T19:45:00+00:00"/>
    <meta property="og:title" content="Danijel po odhodu iz Kmetije: Zaupaš lahko le sebi"/>
    <meta property="og:description" content="Odnosi v Kmetiji se zaostrujejo. Tedenski dvoboj so si tokrat prislužili Danijel in dvojčka, kratko pa je kljub optimizmu odnesel Danijel. »Popolnoma sam sem si kriv. Jajček mi je padel po tleh in..."/>
  </head>
  <body>
    <article>
      <h1>Danijel po odhodu iz Kmetije: Zaupaš lahko le sebi</h1>
      <h2>Ta teden je resničnostni šov po izgubljenem dvoboju moral zapustiti Danijel.</h2>
      <address><time datetime="2019-11-15T19:45:00+00:00">15 Nov 2019, 19:45</time> by <a rel="author">T. K.</a></address>
      <p>Odnosi v <i>Kmetiji </i>se zaostrujejo. Tedenski dvoboj so si tokrat prislužili <b>Danijel</b> in dvojčka, kratko pa je kljub optimizmu odnesel Danijel. »Popolnoma sam sem si kriv. Jajček mi je padel po tleh in za to ni kriv nihče drug kot jaz. Moje poslanstvo je bilo, da pridem na kmetijo, tukaj delam, in tudi če sem sam, pridem daleč,« je povedal takoj po dvoboju. <br/><br/>Danijel sicer ne obžaluje ničesar in ne bi ničesar spreminjal. Kot najpomembnejši člen je izpostavil <b>Saro</b>, saj zaradi nje na kmetiji ni bil lačen. V šovu se je naučil, da mora zaupati le sebi. Najtežji trenutek zanj je bil, ko je premagal dvojčka, saj se je pred tem že poslovil od kmetije in se v mislih podal na pot domov k družini, s katero bi lahko odšel na svatbo, potem pa se je moral spet vrniti na posestvo. Lepe spomine ima predvsem na dneve, ko so kmetje opravili nalogo, dobili nagrado in se skupaj poveselili.</p>
      <h3>Danijelovi favoriti</h3>
      <p>Danijel meni, da je favoritov za zmago več. Na prvo mesto je postavil <b>Toma</b>, takoj za njim dvojčka, ima pa dober občutek tudi glede <b>Reneja</b>.</p>
    </article>
  </body>
</html>