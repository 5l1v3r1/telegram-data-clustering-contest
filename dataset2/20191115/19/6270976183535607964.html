<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/15/uryad-pryznachyv-novogo-ochilnyka-ukravtodoru/"/>
    <meta property="og:site_name" content="Рубрика"/>
    <meta property="article:published_time" content="2019-11-15T19:58:34+00:00"/>
    <meta property="og:title" content="Уряд призначив нового очільника &quot;Укравтодору&quot;"/>
    <meta property="og:description" content="Новим очільником Державного агентства автомобільних доріг України (“Укравтодор”) обрали Олександра Кубракова. Про це повідомляє прес-служба Кабінету міністрів України. Так, під час сьогоднішнього засідання уряд ухвалив рішення про призначення новим керівником “Укравтодору” народного депутата Олександра Кубракова. Новий очільник “Укравтодору” приступить до виконання обов’язків вже завтра, 16 листопада. “Першочерговим завданням “Укравтодору” Кубраков назвав повне оновлення керівного складу […]"/>
  </head>
  <body>
    <article>
      <h1>Уряд призначив нового очільника "Укравтодору"</h1>
      <address><time datetime="2019-11-15T19:58:34+00:00">15 Nov 2019, 19:58</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/Kubrakov-860x580-c-1.jpg"/>
      </figure>
      <p>Фото facebook / Alexander Kubrakov<br/><b><b>Новим очільником Державного агентства автомобільних доріг України (“Укравтодор”) обрали Олександра Кубракова.</b></b></p>
      <p>Про це <a href="https://www.kmu.gov.ua/news/oleksandr-kubrakov-ocholit-ukravtodor">повідомляє</a> прес-служба Кабінету міністрів України.</p>
      <p>Так, під час сьогоднішнього засідання уряд ухвалив рішення про призначення новим керівником “Укравтодору” народного депутата Олександра Кубракова. Новий очільник “Укравтодору” приступить до виконання обов’язків вже завтра, 16 листопада.</p>
      <p>“Першочерговим завданням “Укравтодору” Кубраков назвав повне оновлення керівного складу служб автомобільних доріг в областях, а також керівництва ДАК “Автомобільні дороги України”. Майбутній голова “Укравтодору” також планує зробити ревізію підготовки до зимового сезону та підготувати плани відновлення доріг на 2020 рік”, – розповіли в Кабміні.</p>
    </article>
  </body>
</html>