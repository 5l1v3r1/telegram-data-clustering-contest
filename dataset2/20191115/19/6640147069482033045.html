<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/persona-5-scramble-nuovo-trailer-ryuji/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T19:16:00+00:00"/>
    <meta property="og:title" content="Persona 5 Scramble: il nuovo trailer introduce Ryuji | Game Division"/>
    <meta property="og:description" content="Nel corso della giornata di oggi Koei Tecmo ha pubblicato un nuovo trailer per Persona 5 Scramble, che presenta il personaggio di Ryuji."/>
  </head>
  <body>
    <article>
      <h1>Persona 5 Scramble: il nuovo trailer introduce Ryuji | Game Division</h1>
      <address>
        <time datetime="2019-11-15T19:16:00+00:00">15 Nov 2019, 19:16</time>
      </address>
      <p>Nel corso degli ultimi giorni abbiamo assistito al rilascio di nuovo materiale per <b>Persona 5 Scramble: Phantom Strikers</b>. In particolare, durante questa settimana è stato introdotto il personaggio di Sophie, che farà parte dei Ladri Fantasma.</p>
      <p>Durante la giornata di oggi, invece, Atlus in collaborazione con Koei Tecmo ha pubblicato un nuovo trailer per Persona 5 Scramble: The Phantom Strikers, che si focalizza in particolare sul personaggio di <b>Ryuji Sakamoto</b>, personaggio già presente in forma giocabile all’interno dell’originario titolo, doppiato da Mamoru Miyano. Non ci resta dunque che lasciarvi al trailer di presentazione in questione, augurandovi come sempre una buona visione.</p>
      <figure>
        <iframe src="https://www.youtube.com/embed/j6zNM61WT0k" width="500" height="281" data-service="Youtube" scrolling="no"/>
      </figure>
      <p>Persona 5 Scramble: The Phantom Strikers offrirà, come si evince anche dal trailer di oggi, un avanzato e raffinato sistema di combattimento, che riuscirà a soddisfare anche i giocatori più esigenti. Vi ricordiamo che Persona 5 Scramble: The Phantom Strikers rappresenterà il sequel diretto (in termini narrativi) del titolo originale, e sarà disponibile il <b>20 febbraio 2020</b> in esclusiva per PlayStation 4 e Nintendo Switch limitatamente al Giappone, mentre per la data occidentale ancora non sono state rilasciate informazioni precise.</p>
      <p>Non ci resta dunque che attendere aggiornamenti da Koei Tecmo in merito, che siamo certi non tarderanno a venire nel corso delle prossime settimane. E voi, su quale console lo giocherete? Fatecelo sapere qui sotto nei commenti!</p>
      <blockquote>Hai voglia di giocare ad uno dei JPRG migliori degli ultimi anni? Acquista subito allora Persona 5 a questo <a href="https://toms.it/Tjm9x">indirizzo</a>!</blockquote>
    </article>
  </body>
</html>