<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/robbanasveszelyes-sort-hivtak-vissza-svedorszagban/186760"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T19:43:00+00:00"/>
    <meta property="og:title" content="Robbanásveszélyes sört hívtak vissza Svédországban"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Robbanásveszélyes sört hívtak vissza Svédországban</mark>
      </h1>
      <address><time datetime="2019-11-15T19:43:00+00:00">15 Nov 2019, 19:43</time> by <a rel="author">MTI</a></address>
      <p>Robbanásveszély miatt kivont a forgalomból egy dobozos sört a Systembolaget svéd alkoholmonopólium.</p>
      <p>A cég pénteki közleménye szerint fennáll a veszély, hogy az Omnipollo Tetragrammaton sörösdobozok felrobbannak, néhány esetben ez már meg is történt az elárusítóhelyeken. Felszólították a fogyasztókat, hogy a már megvásárolt sört vigyék vissza a legközelebbi szeszesitalboltba.</p>
      <p>A robbanásveszélyes sört a monopolvállalat 445 üzletéből 128-ban árusították. A cég nem közölte, hogy mitől robbanhatnak fel a dobozok.</p>
      <p>Svédországban kizárólag a Systembolaget állami vállalat jogosult 3,5 százalékosnál magasabb alkoholtartalmú italok árusítására.</p>
    </article>
  </body>
</html>