<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/dybala-compleanno-e-dedica-di-oriana-sabatini-e-marchisio-auguri-a-un-vero-amico/1949734/"/>
    <meta property="og:site_name" content="IlSussidiario"/>
    <meta property="article:published_time" content="2019-11-15T19:38:50+00:00"/>
    <meta property="og:title" content="DYBALA, COMPLEANNO E DEDICA ORIANA SABATINI/ Con l’Argentina fa festa… in panchina"/>
    <meta property="og:description" content="Paulo Dybala, compleanno e dedica fidanzata Oriana Sabatini. Marchisio: “Auguri a un vero amico”. Con l'Argentina fa festa... in panchina."/>
  </head>
  <body>
    <article>
      <h1>DYBALA, COMPLEANNO E DEDICA ORIANA SABATINI/ Con l’Argentina fa festa… in panchina</h1>
      <h2>Paulo Dybala, compleanno e dedica della fidanzata Oriana Sabatini. E Claudio Marchisio scrive su Instagram: “Auguri a un vero amico”. Con l’Argentina fa festa… in panchina</h2>
      <address><time datetime="2019-11-15T19:38:50+00:00">15 Nov 2019, 19:38</time> by <a rel="author" href="https://www.ilsussidiario.net/autori/silvana-palazzo/" target="_blank">Silvana Palazzo</a></address>
      <p><b>Paulo Dybala</b> compie 26 anni ma non festeggia in campo. L’attaccante della Juventus è rimasto in panchina nella sfida Brasile-Argentina decisa da Lionel Messi. La Joya ha seguito i compagni di nazionale fuori dal campo insieme al Kun Aguero, anche lui inutilizzato dal ct Scaloni. Nel frattempo sui social tanti gli auguri per lui: da quelli di Blaise Matuidi, Mehdi Demiral, Alex Sandro, Cuadrado, Douglas Costa e Sami Khedira, a quelli della Juventus. Ci sono anche quelli dei connazionali Papu Gomez, Leandro Paredes, Iturbe, Rodrigo De Paul, Lo Celso, Franco Vazquez. Non mancano neppure gli auguri di Alessandro Martorana, così come quelli delle calciatrici bianconere, Cristiana Girelli e Asia Bragonzi. Insomma, il mondo del calcio ha fato sentire il suo affetto a Paulo Dybala che sta raggiungendo la piena maturità per quanto riguarda la sua carriera. Si attende però la consacrazione a fuoriclasse. E questo è sicuramente quello che si augura. (agg. di Silvana Palazzo)</p>
      <h4>DYBALA COMPLEANNO, LA DEDICA DI ORIANA SABATINI</h4>
      <p><b>Paulo Dybala</b> compie 26 anni e tra i tanti auguri ricevuti dall’attaccante della <b>Juventus</b> ci sono quelli della fidanzata <a href="https://www.ilsussidiario.net/news/suocera-dybala-volevo-uccidermi-la-mamma-di-oriana-sabatini-odiavo-la-joya/1934580/"><b>Oriana Sabatini</b></a>. “<i>È il tuo compleanno e volevo dirti che spero che qui, là, ovunque e per sempre tu sia felice! Sei una persona molto speciale che merita così tanto e spero di continuare a stare al tuo fianco per vedere tutti i tuoi sogni diventare realtà. Ti amo all’infinito amore mio</i>”. Questo il messaggio condiviso su Instagram, accompagnato da diverse foto in cui sono insieme. Ma Oriana Sabatini non si è limitata ad auguri romantici. La fidanzata di Dybala ha pubblicato anche delle Instagram Stories simpatiche in cui il giocatore è ripreso in alcuni momenti della sua vita. Nei brevi video si vede Dybala giocare ai videogame, poi mettersi in posa al biliardino. Il tutto accompagnato da sorrisi e divertimento. Ma speciale è anche il messaggio di auguri di <b>Claudio Marchisio</b>.</p>
      <h4>DYBALA COMPLEANNO, AUGURI DA MARCHISIO</h4>
      <p>L’ex centrocampista della <b>Juventus</b>, grande amico di <a href="https://www.ilsussidiario.net/news/video-juventus-milan-1-0-gol-e-highlights-dybala-punisce-un-buon-diavolo/1947766/"><b>Paulo Dybala</b></a>, ha voluto fare gli auguri al calciatore argentino che compie gli anni nello stesso giorno di sua moglie, <b>Roberta Sinopoli</b>. «<i>Il 15 novembre festeggio uno dei giorni più importanti dell’anno. Oltre ad essere il compleanno di Roberta è il compleanno di un’altra persona speciale, un vero amico. Buon compleanno anche a te Paulo Dybala</i>», ha scritto Marchisio. Nel post si legge anche: «<i>Insomma il 15 novembre è uno dei giorni a me più cari, anzi senza dubbio il giorno più caro in assoluto</i>». Non poteva mancare la replica dell’attaccante della Juventus: «<i>Oggi doppi festeggiamenti amico</i>». Un compleanno particolare anche perché Dybala è impegnato con la sua nazionale per <b>Brasile-Argentina</b>, in programma in Arabia Saudita. Segnare contro la Seleçao sarebbe un bel modo per festeggiare il suo compleanno. Di sicuro è un momento magico per la Joya, vicino all’addio alla Juventus in estate e ora rinato con la “cura” Sarri.</p>
      <figure>
        <embed-post data-src="https://www.instagram.com/p/B43F6dyI7SR" data-service="Instagram"/>
      </figure>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-atp-finals-2019-nadal-tsitsipas-medvedev-zverev-streaming-video-tv-tennis/1949157/"/>
        <a href="https://www.ilsussidiario.net/news/risultati-qualificazioni-europei-2020-classifiche-diretta-gol-live-gironi-d-f-j/1948111/"/>
        <a href="https://www.ilsussidiario.net/news/diretta-spagna-malta-streaming-video-tv-partita-a-senso-unico-europei/1947990/"/>
        <a href="https://www.ilsussidiario.net/news/infortunio-pjanic-ultime-notizie-juventus-stop-in-bosnia-italia-quanto-stara-fuori/1949918/"/>
        <a href="https://www.ilsussidiario.net/news/diretta-bosnia-italia-streaming-video-rai-azzurri-gia-qualificati-europei-2020/1948159/"/>
        <a href="https://www.ilsussidiario.net/news/moise-kean-alla-roma-il-padre-spero-giochi-con-zaniolo-su-sarri-e-leverton/1949915/"/>
      </related>
    </article>
  </body>
</html>