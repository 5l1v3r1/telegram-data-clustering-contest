<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/15/world/katexomena-proklitiki-parelasi/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-15T19:24:35+00:00"/>
    <meta property="og:title" content="Κατεχόμενα : Προκλητική παρέλαση"/>
    <meta property="og:description" content="Για τα 36 χρόνια του ψευδοκράτους"/>
  </head>
  <body>
    <article>
      <h1>Κατεχόμενα : Προκλητική παρέλαση</h1>
      <h2>Για τα 36 χρόνια του ψευδοκράτους</h2>
      <address><time datetime="2019-11-15T19:24:35+00:00">15 Nov 2019, 19:24</time> by <a rel="author">ΤοΒΗΜΑ Team</a></address>
      <p>Υπό έντονη βροχή διεξήχθη στα κατεχόμενα η προκλητική μαθητική και στρατιωτική παρέλαση για τη συμπλήρωση 36 χρόνων της παράνομης ανακήρυξης του ψευδοκράτους, στην οποία ο Μουσταφά Ακιντζί, ως «ηγέτης» εμφανίστηκε για πρώτη φορά σε πολιτικό αυτοκίνητο αντίκα, τύπου Κάντιλακ, και χαιρέτισε τον κόσμο.</p>
      <p>Στην κατεχόμενη Λευκωσία πραγματοποιήθηκε το πρωί τελετή με κατάθεση στεφάνων από τον Μουσταφά Ακιντζί και μέλη της ψευδοκυβέρνησης που τήρησαν ενός λεπτού σιγή σε μνημείο του Ραούφ Ντενκτάς, ενώ ακούστηκε και ο εθνικός ύμνος της Τουρκίας.</p>
      <p>
        <a href="https://www.in.gr/2019/11/15/politics/kommata/synedrio-pasok-gennimata-kalei-simiti-papandreou-kai-venizelo/">Συνέδριο ΠΑΣΟΚ : Η Γεννηματά καλεί Σημίτη, Παπανδρέου και… Βενιζέλο</a>
      </p>
      <figure>
        <iframe src="https://www.youtube.com/embed/3jXD0CcyGLA" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/KXqY3Y94LO4" width="640" height="360" data-service="Youtube" scrolling="no"/>
      </figure>
      <p>Στα πλάνα που μεταδίδονταν από το ψευδοκράτος, σύμφωνα με το sigmalive.gr, διακρίνονται να παρελαύνουν μέσα στις βροχές, πέραν των μαθητών και του τουρκικού στρατού, και άτομα ντυμένα με οθωμανικές στολές κρατώντας γιαταγάνια.</p>
      <p>Και φέτος η παρέλαση ξεκίνησε με την μονάδα Μεχτεράν των τουρκικών ενόπλων δυνάμεων (οθωμανική στρατιωτική μπάντα).</p>
      <figure>
        <img src="https://www.in.gr/wp-content/uploads/2019/11/%CE%B1.jpg"/>
      </figure>
      <p>Πρώτοι πέρασαν οι μαθητές διαφόρων βαθμίδων και μετά μονάδες των «δυνάμεων ασφαλείας», της «πυροσβεστικής», της «αστυνομίας», της «πολιτικής άμυνας», τανκ και άλλα οχήματα, κλασικά παλιά αυτοκίνητα. Γύρω στις 11.30 του χώρου της παρέλασης υπερίπταντο δύο ελικόπτερα έρευνας και διάσωσης, ενώ φέτος δεν πέταξαν τουρκικά F-16 της ομάδας επιδείξεων Solo Türk της τουρκικής πολεμικής αεροπορίας.</p>
      <figure>
        <iframe src="https://www.youtube.com/embed/JZs97isUjBw" width="640" height="360" data-service="Youtube" scrolling="no"/>
      </figure>
      <p>Η παρέλαση έγινε υπό έντονη βροχή και αυτό ήταν η αιτία που όταν ήρθε η σειρά του κ. Ακιντζί να μιλήσει, διέκοψε την ομιλία του στη μέση λέγοντας ότι είχε διανεμηθεί ήδη στους εκπροσώπους των ΜΜΕ και δεν ήθελε να αφήσει κι άλλο υπό βροχή τους μαθητές και τους στρατιώτες που περίμεναν.</p>
      <p>Κατέβηκε από το βήμα χειροκροτούμενος. Προηγουμένως είχε μιλήσει ο Τούρκος Αντιπρόεδρος, Φουάτ Οκτάι, ο οποίος ολοκλήρωσε την δική του ομιλία κανονικά.</p>
      <p>
        <a href="https://www.tovima.gr/2019/11/15/finance/anadromika-syntaksiouxon-poies-katigories-tha-diekdikisoun-ta-megala-posa/">Αναδρομικά συνταξιούχων : Ποιες κατηγορίες θα διεκδικήσουν τα μεγάλα ποσά</a>
      </p>
    </article>
  </body>
</html>