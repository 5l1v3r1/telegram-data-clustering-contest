<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/zbilshilosya-chislo-postrazhdalih-u-rezultati-vibuhiv-na-arsenali-v-balakliyi-329864_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T19:32:00+00:00"/>
    <meta property="og:title" content="Збільшилося число постраждалих у результаті вибухів на арсеналі в Балаклії"/>
    <meta property="og:description" content="Двоє саперів через вибухів на складі боєприпасів загинули."/>
  </head>
  <body>
    <article>
      <h1>Збільшилося число постраждалих у результаті вибухів на арсеналі в Балаклії</h1>
      <h2>Двоє саперів через вибухів на складі боєприпасів загинули.</h2>
      <address>
        <time datetime="2019-11-15T19:32:00+00:00">15 Nov 2019, 19:32</time>
      </address>
      <p>Число поранених у результаті вибухів <b><a href="https://dt.ua/UKRAINE/vibuhi-na-arsenali-v-balakliyi-postrazhdalo-chotiri-lyudini-329798_.html">на арсеналі в Балаклії </a></b>Харківської області збільшилося до п'яти осіб, повідомила пресслужба Генштабу ЗСУ у Facebook. Спочатку повідомлялося про чотирьох постраждалих саперів.</p>
      <p>"За уточненою інформацією в наслідок надзвичайної події на технічній території Центральної артилерійської бази забезпечення: двоє військовослужбовців-саперів загинули; п'ятеро військовослужбовців-саперів ЗС України отримали поранення", - йдеться у повідомленні.</p>
      <p>Вказано, що один постраждалий перебуває у важкому стані, один – у середнього ступеня важкості, троє – у легкого ступеня важкості.</p>
      <p>Нагадаємо, <a href="https://dt.ua/UKRAINE/zhiteli-balakliyi-povidomlyayut-pro-vibuhi-na-skladi-boyepripasiv-329796_.html"><b>жителі Балаклії повідомили про вибухи боєприпасів на військовому складі</b></a> Міністерства оборони. У той же час колишній начальник районного відділення ДСНС Сергій Черепаха зазначив, що розліт осколків снарядів досягає 20-30 метрів. Також на території горить трава. У результаті вибухів <a href="https://dt.ua/UKRAINE/vibuhi-v-balakliyi-dvoye-viyskovih-zaginuli-329808_.html"><b>двоє саперів загинули</b></a>. Кількох постраждалих транспортували до Харкова.</p>
      <p>Державне бюро розслідувань <a href="https://dt.ua/UKRAINE/dbr-vidkrilo-kriminalnu-spravu-schodo-vibuhiv-u-balakliyi-329846_.html"><b>відкрило провадження</b></a> за ч. 3 ст. 425 (недбале ставлення військової службової особи до служби, що спричинило істотну шкоду, вчинене в умовах особливого періоду) Кримінального кодексу України.</p>
      <p>Зазначимо, що за два роки це третій подібний інцидент на складах боєприпасів Міністерства оборони в Балаклії. Так, пожежа на території арсеналу сталася в травні 2019 року під час планового розмінування. У 2017 році через пожежу на складі боєприпасів та їх детонацію в місті пошкодило 392 будівлі.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>