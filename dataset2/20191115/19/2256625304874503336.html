<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158503_1004.html"/>
    <meta property="og:site_name" content="Novsport"/>
    <meta property="article:published_time" content="2019-11-15T19:53:00+00:00"/>
    <meta property="og:title" content="Норвегия постигна разгромна победа (ВИДЕО)"/>
    <meta property="og:description" content="Те са на 4-о място в групата с 14 точки, колкото има и Румъния"/>
  </head>
  <body>
    <article>
      <h1>Норвегия постигна разгромна победа (ВИДЕО)</h1>
      <address><time datetime="2019-11-15T19:53:00+00:00">15 Nov 2019, 19:53</time> by <a rel="author">Николай Георгиев</a></address>
      <p>Норвегия не срещна никакви проблеми с Фарьорските острови и разгроми с 4:0 аутсайдера в група "F" от евроквалификациите. Торе Региниусен и Ивер Фосум решиха всичко с попадения още до 8-ата минута, а през второто полувреме на два пъти се разписа Александър Сьорлот. Силен мач изигра Оле Кристиан Селнес, който подаде за два от головете.</p>
      <p> <br/> <br/>Въпреки победата, норвежците имат съвсем минимални шансове да се класират за Евро 2020 през квалификациите. Те са на 4-о място в групата с 14 точки, колкото има и Румъния. Северните ни съседи изостават с една точка от Швеция преди сблъсъка помежду им в Букурещ тази вечер.<br/> <br/>За Норвегия е изгодни този мач да завърши наравно. В противен случай, съставът на Ларс Лагербек ще се прости с надеждите си да финишира на второ място в групата. Норвежците обаче ще имат и друга възможност, защото са си гарантирали място на плейофите в Лигата на нациите.<br/> <br/>В последния си мач от групата Норвегия гостува на Малта. Двубоят е в понеделник. Фарьорските острови са на дъното в класирането с 3 точки, колкото има и Малта.</p>
    </article>
  </body>
</html>