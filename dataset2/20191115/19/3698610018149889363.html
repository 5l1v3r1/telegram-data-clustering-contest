<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/zbirna-ukrayini-z-konoplyankoyu-i-malinovskim-pribula-v-belgrad-na-match-proti-serbiyi-329863_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T19:11:00+00:00"/>
    <meta property="og:title" content="Збірна України з Коноплянкою і Малиновським прибула в Белград на матч проти Сербії"/>
    <meta property="og:description" content="Українці проведуть заключний матч кваліфікації."/>
  </head>
  <body>
    <article>
      <h1>Збірна України з Коноплянкою і Малиновським прибула в Белград на матч проти Сербії</h1>
      <h2>Українці проведуть заключний матч кваліфікації.</h2>
      <address>
        <time datetime="2019-11-15T19:11:00+00:00">15 Nov 2019, 19:11</time>
      </address>
      <p>Сьогодні, 15 листопада, <b><a href="https://dt.ua/SPORT/bezus-prinis-ukrayini-peremogu-nad-estoniyeyu-v-zaporizhzhi-329699_.html">збірна України з футболу</a></b> прилетіла в Белград на матч десятого туру відбору на Євро-2020 проти команди Сербії.</p>
      <p>У складі делегації прибуло 24 футболіста. Разом зі збірною в столицю Сербії прилетів вінгер "Шахтаря" Євген Коноплянка, який пропустив товариський матч з Естонією (1:0) через простуду, а також до команди приєднався хавбек "Аталанти" Руслан Малиновський, який нещодавно став батьком.</p>
      <p>Матч Сербія – Україна відбудеться 17 листопада в Белграді на стадіоні "Райко Мітіч". Нагадаємо, збірна України гарантувала собі перше місце в групі і наступного літа зіграє у фінальній частині чемпіонату Європи з футболу.</p>
      <p>Серби знаходяться на третьому місці, відстаючи перед заключною зустріччю від Португалії на одне очко.</p>
      <p>Відзначимо, що у Львові в матчі першого кола підопічні Шевченка розгромили сербів з рахунком 5:0.</p>
      <p>Раніше повідомлялося про те, що <b><a href="https://dt.ua/SPORT/bukmekeri-zrobili-prognoz-na-match-zbirnoyi-ukrayini-proti-serbiyi-329762_.html">букмекери зробили прогноз на матч збірної України проти Сербії</a></b>.</p>
      <footer>За матеріалами: <a href="https://dt.ua/go/aHR0cDovL2ZmdS5vcmcudWE=">ФФУ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>