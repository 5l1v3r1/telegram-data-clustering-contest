<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_lvivskij-kapelan-stav-najmolodshim-katolickim-yepiskopom-u-sviti/938429"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T19:35:00+00:00"/>
    <meta property="og:title" content="Львівський капелан став наймолодшим католицьким єпископом у світі"/>
    <meta property="og:description" content="Настоятеля храму святих апостолів Петра і Павла, військового капелана (УГКЦ) Степана Суса призначили єпископом Курії Верховного Архиєпископа УГКЦ. Священник, якому в жовтні виповнилося 38 років, стане наймолодшим католицьким єпископом у світі. Про це повідомляє портал новин Ватикану. ..."/>
  </head>
  <body>
    <article>
      <h1>Львівський капелан став наймолодшим католицьким єпископом у світі</h1>
      <address><time datetime="2019-11-15T19:35:00+00:00">15 Nov 2019, 19:35</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938429_w_300.jpg?v=0"/>
        <figcaption>Степану Сусу в жовтні виповнилося 38 років</figcaption>
      </figure>
      <p>Настоятеля храму святих апостолів Петра і Павла, військового капелана (УГКЦ) <b>Степана Суса</b> призначили єпископом Курії Верховного Архиєпископа УГКЦ.</p>
      <p>Священник, якому в жовтні виповнилося 38 років, стане наймолодшим католицьким єпископом у світі. Про це повідомляє <a href="https://www.vaticannews.va/uk/church/news/2019-11/otec-stepan-sus-pryznachenyj-yepyskopom.html?fbclid=IwAR0ng_ujnCYSLC9rn5Tn5_FfNlgMPDkaiqY0tlhNY_q8XvChEhqv9tqtRzo">портал новин Ватикану</a>.</p>
      <p>Синод Єпископів Української Греко-Католицької Церкви, отримавши попередню згоду від Папи, здійснив канонічне обрання отця Степана Суса, священика Львівської архиєпархії УГКЦ, єпископом Курії Києво-Галицького Верховного Архиєпископа. Йому надано титулярний осідок Зіґріса.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_elladska-cerkva-viznala-pcu/932642"/>
      </related>
      <p>Степан Сус народився 7 жовтня 1981 року у Львові. Після навчання у Львівській Духовній Семінарії Святого Духа, 2005 року отримав дияконські свячення а 30 червня 2006 – пресвітерські. Здійснював капеланське служіння при Львівській академії сухопутних військ та при інших навчальних закладах Львова. Від 2008 до 2012 року був відповідальним за душпастирство військовослужбовців у Львівській архиєпархії УГКЦ. Від 2012 року призначений Синкелом Львівської архиєпархії в справах військовослужбовців, студентів і сиріт, а також парохом гарнізонного храму святих Петра і Павла у Львові.</p>
      <p>У 2011 році отець Степан Сус був відзначений "Золотим гербом міста Львова", а у 2014 отримав від мера Львова "Почесний знак святого Юрія".</p>
      <blockquote>Міськарада Києва перейменувала проспект космонавта Комарова на честь <a href="https://gazeta.ua/articles/kiev-life/_v-kiyevi-zyavivsya-prospekt-imeni-lyubomira-guzara/938129">архієпископа Любомира Гузара</a>. За рішення у четвер, 14 листопада, проголосували 74 депутати.</blockquote>
    </article>
  </body>
</html>