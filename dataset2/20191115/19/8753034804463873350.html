<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/lokalt/i/OpXMbO/taxi-fikk-knust-frontruten-i-sandnes"/>
    <meta property="og:site_name" content="Aftenbladet"/>
    <meta property="article:published_time" content="2019-11-15T19:48:06+00:00"/>
    <meta property="og:title" content="Taxi fikk knust frontruten i Sandnes"/>
    <meta property="og:description" content="Politiet har fått signalementet på noen ungdommer som ble sett da de kastet en gjenstand i fronten på en forbipasserende taxi i Sandnes fredag kveld."/>
  </head>
  <body>
    <article>
      <h1>Taxi fikk knust frontruten i Sandnes</h1>
      <h2>Politiet har fått signalementet på noen ungdommer som ble sett da de kastet en gjenstand i fronten på en forbipasserende taxi i Sandnes fredag kveld.</h2>
      <address><time datetime="2019-11-15T19:48:06+00:00">15 Nov 2019, 19:48</time> by <a rel="author">Elisabeth Bie</a></address>
      <p>Like før klokken 20 fredag fikk politiet melding om at noen hadde kastet glass eller stein på en drosje i Sandnes. Episoden skal ha funnet sted i krysset mellom Hoveveien og Kvernelandsveien.</p>
      <p>Politiet rykket ut til stedet. De fant en taxi med knust frontrute, og som dermed ikke er kjørbar.</p>
      <p>– Ifølge vitneforklaringer var opptakten til skadeverket at en gjeng med ungdommer ikke fikk komme inn på en fest i området. Så skal en ha kastet en gjenstand i frustrasjon mot taxien, som tilfeldigvis passerte akkurat da, sier operasjonsleder Jøran Solheim i Sør-Vest politidistrikt.</p>
      <p>Politiet har fått signalement på ungdommene. De har også opprettet sak for skadeverk.</p>
    </article>
  </body>
</html>