<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/15/society/iliofaneia-meta-to-ksespasma-tis-viktorias/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-15T06:45:05+00:00"/>
    <meta property="og:title" content="Ηλιοφάνεια μετά το ξέσπασμα της «Βικτώριας»"/>
    <meta property="og:description" content="Ο καιρός θα είναι καλός σε πολλές περιοχές της χώρας"/>
  </head>
  <body>
    <article>
      <h1>Ηλιοφάνεια μετά το ξέσπασμα της «Βικτώριας»</h1>
      <h2>Ο καιρός θα είναι καλός σε πολλές περιοχές της χώρας</h2>
      <address><time datetime="2019-11-15T06:45:05+00:00">15 Nov 2019, 06:45</time> by <a rel="author">ΤοΒΗΜΑ Team</a></address>
      <p>Καλύτερος θα είναι ο <a href="https://www.tovima.gr/tag/%CE%BA%CE%B1%CE%B9%CF%81%CF%8C%CF%82/">καιρός</a> σήμερα Παρασκευή στη χώρα, μετά από ένα τριήμερο κακοκαιρίας, καθώς η θερμοκρασία θα παρουσιάσει άνοδο.</p>
      <p>Τοπικές βροχές στα δυτικά περιμένουμε την Παρασκευή, 15.11.2019, σύμφωνα με την πρόγνωση της ΕΜΥ, ωστόσο στα ανατολικά βελτιωμένος καιρός με μικρή άνοδο της θερμοκρασίας ως προς τις μέγιστες τιμές.</p>
      <p>
        <a href="https://www.in.gr/2019/11/15/economy/ktimatologio-ksekinise-apostoli-email-se-ekatommyria-polites/">Κτηματολόγιο : Ξεκίνησε η αποστολή email σε εκατομμύρια πολίτες</a>
      </p>
      <p>Περιορισμένη ορατότητα ή κατά τόπους ομίχλη τις πρωινές και βραδινές ώρες στα ηπειρωτικά.</p>
      <p>Οι άνεμοι θα πνέουν από νότιες και στα νότια από δυτικές διευθύνσεις 3 με 4 μποφόρ. Από το απόγευμα στο βόρειο Ιόνιο τοπικά 5 με 6 μποφόρ.</p>
      <figure>
        <iframe src="https://www.youtube.com/embed/aqKT0_ozSsY" width="640" height="360" data-service="Youtube" scrolling="no"/>
      </figure>
      <h3>Αναλυτικά η πρόγνωση της ΕΜΥ:</h3>
      <h4>Αττική</h4>
      <p>Καιρός: Γενικά αίθριος. Τοπικά περιορισμένη ορατότητα τις πρωινές και βραδινές ώρες.<br/>Άνεμοι: Μεταβλητοί 3 με 4 μποφόρ.<br/>Θερμοκρασία: Από 11 έως 22 βαθμούς Κελσίου.</p>
      <h4>Θεσσαλονίκη</h4>
      <p>Καιρός: Λίγες νεφώσεις κατά περιόδους αυξημένες. Τοπικά περιορισμένη ορατότητα τις πρωινές και βραδινές ώρες.<br/>Άνεμοι: Μεταβλητοί 3 με 4 μποφόρ.<br/>Θερμοκρασία: Από 12 έως 21 βαθμούς Κελσίου.</p>
      <h4>Μακεδονία, Θράκη</h4>
      <p>Καιρός: Λίγες νεφώσεις κατά τόπους αυξημένες στα ανατολικά με τοπικές βροχές μέχρι το μεσημέρι. Περιορισμένη ορατότητα ή κατά τόπους ομίχλη τις πρωινές και βραδινές ώρες.<br/>Άνεμοι: Μεταβλητοί 2 με 4 μποφόρ.<br/>Θερμοκρασία: Από 11 έως 21 βαθμούς Κελσίου. Στη δυτική Μακεδονία 5 με 6 βαθμούς χαμηλότερη.</p>
      <h4>Νησιά Ιονίου, Ήπειρος, δυτική Στερεά, δυτική Πελοπόννησος</h4>
      <p>Καιρός: Νεφώσεις παροδικά αυξημένες με τοπικές βροχές και πιθανόν μεμονωμένες καταιγίδες. Βαθμιαία εξασθένηση των φαινομένων από το μεσημέρι.<br/>Άνεμοι: Από νότιες διευθύνσεις 3 με 5 και στο βόρειο Ιόνιο από το απόγευμα 6 μποφόρ.<br/>Θερμοκρασία: Από 12 έως 22 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <h4>Θεσσαλία, ανατολική Στερεά, Εύβοια, ανατολική Πελοπόννησος</h4>
      <p>Καιρός: Λίγες νεφώσεις.Περιορισμένη ορατότητα ή κατά τόπους ομίχλη τις πρωινές και βραδινές ώρες.<br/>Άνεμοι: Μεταβλητοί ασθενείς και στα νότια από δυτικές διευθύνσεις 3 με 4 μποφόρ.<br/>Θερμοκρασία: Από 08 έως 23 βαθμούς Κελσίου. Στα βόρεια η μέγιστη 3 με 4 βαθμούς χαμηλότερη.</p>
      <h4>Κυκλάδες, Κρήτη</h4>
      <p>Καιρός: Λίγες νεφώσεις κατά τόπους αυξημένες με πιθανότητα ασθενών τοπικών βροχών τις πρωινές ώρες.<br/>Άνεμοι: Από δυτικές διευθύνσεις 3 με 5 μποφόρ.<br/>Θερμοκρασία: Από 12 έως 23 βαθμούς Κελσίου.</p>
      <h4>Νησιά ανατολικού Αιγαίου, Δωδεκάνησα</h4>
      <p>Καιρός: Νεφώσεις με τοπικές βροχές και στα Δωδεκάνησα τις πρωινές ώρες μεμονωμένες καταιγίδες. Βαθμιαία βελτίωση του καιρού από το μεσημέρι.<br/>Άνεμοι: Από νότιες διευθύνσεις 3 με 4 και στα νότια δυτικοί βορειοδυτικοί σταδιακά 5 μποφόρ.<br/>Θερμοκρασία: Από 16 έως 23 βαθμούς Κελσίου.</p>
      <p>
        <a href="https://www.tovima.gr/2019/11/15/opinions/i-gianna-forologikos-katoikos-elladas/">Η Γιάννα φορολογικός κάτοικος Ελλάδας</a>
      </p>
    </article>
  </body>
</html>