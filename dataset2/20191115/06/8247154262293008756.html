<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/u-kremenchuci-yarmarkuvatimut-vakasiyami"/>
    <meta property="og:site_name" content="Кременчугская газета"/>
    <meta property="article:published_time" content="2019-11-15T06:15:00+00:00"/>
    <meta property="og:title" content="У Кременчуці ярмаркуватимуть... вакансіями"/>
    <meta property="og:description" content="Всі послуги безкоштовні."/>
  </head>
  <body>
    <article>
      <h1>У Кременчуці ярмаркуватимуть... вакансіями</h1>
      <address>
        <time datetime="2019-11-15T06:15:00+00:00">15 Nov 2019, 06:15</time>
      </address>
      <p>
        <b>Всі послуги безкоштовні.</b>
      </p>
      <p>27 листопада з 9.00 до 11.00 у приміщенні Палацу культури «Нафтохімік» відбудеться черговий Ярмарок вакансій. Про це повідомили на сторінці <a href="https://www.facebook.com/KremenMRCZ/?__xts__%5B0%5D=68.ARDKjHKLGn2iNZO3S4BCSD_UWg39_sIhdgjnS_LMybprUFGhTn2ddc-cii0ZpcL94Wkktzi-nxpvTRdqxhjEGgQ4FqO_we2AriVebghcWZ4U7UqkYL0h-0nnYNf5H44RqzNYjdJG-ceKNMcvOSxuZ13rmICxXwtqtba2LEIOe70HjaU8uYWlqFAd_FMUgmdkwRnGkkGdgQ_sMrXsVeU-1PIECeSXgrVRr0R55yymHr78iu7oaDYE4YD42PrfWK6WwEb0__AzhgP9l09nsMJdSKqouN20ccFKZPjHZKRu0X6oN0i36hS9X6ZPrcqlmIaW_gPHMMIg4sg7V7Npti7kgTaTqA&amp;__tn__=k%2AF&amp;tn-str=k%2AF">Кременчуцький міськрайонний центр зайнятості</a>.<br/>Для участі в Ярмарку вакансій запрошують роботодавців міста та району.</p>
      <blockquote><i>«Відвідати Ярмарок вакансій можуть не тільки ті, хто перебуває на обліку в центрі зайнятості, але й ті, які мають роботу та бажають її змінити, ті, хто хоче знайти можливість додаткового заробітку крім основної роботи. Дуже корисним буде захід для тих, хто ще не визначився з вибором виду діяльності – вони можуть зорієнтуватися в плані затребуваності професій, рівні пропонованих роботодавцями зарплат. Ті, хто закінчує навчальний заклад, отримають можливість домовитися про проходженні виробничої практики, підібрати майбутнє перше місце роботи», </i>- йдеться у повідомленні.</blockquote>
      <p>Щоб оцінити власні здібності та зорієнтуватись у виборі напрямку навчання молодь на заході зможе пройти комп′ютерне тестування.</p>
      <p>А також у спеціалістів Кременчуцького центру зайнятості можна буде отримати інформацію про актуальні та перспективні вакансії.</p>
      <blockquote><i>«Всі бажаючі зможуть заповнити «кадрову анкету» (міні-резюме), за допомогою якої ведеться підбір підходящої для шукача роботи. Під час проведення ярмарку фахівці з питань зайнятості надаватимуть консультації про послуги, що надаються службою зайнятости як населенню, так і роботодавцям (всі послуги - БЕЗКОШТОВНІ❗️)</i>» - зазначають у ЦЗ.</blockquote>
      <p> </p>
      <p>Антоніна Озерна</p>
    </article>
  </body>
</html>