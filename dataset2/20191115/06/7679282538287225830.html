<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-sensex-trading-on-green-sign-share-market-live-updates-on-friday-2850129.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T06:05:24+00:00"/>
    <meta property="og:title" content="Share Market: शेयर बाजार में तेजी, 40509 पर कारोबार कर रहा है Sensex "/>
    <meta property="og:description" content="वैश्विक बाजारों से सकारात्मक रुख के बीच बैंकिंग, ऑटो और ऊर्जा कंपनियों के शेयरों में तेजी से बीएसई का सेंसेक्स शुक्रवार को शुरुआती कारोबार में 300 अंक से ज्यादा उछल गया। अभी सेंसेक्स 223 अंकों की..."/>
  </head>
  <body>
    <article>
      <h1>Share Market: शेयर बाजार में तेजी, 40509 पर कारोबार कर रहा है Sensex </h1>
      <address><time datetime="2019-11-15T06:05:24+00:00">15 Nov 2019, 06:05</time> by <a rel="author">लाइव हिन्दुस्तान टीम,नई दिल्ली</a></address>
      <p>वैश्विक बाजारों से सकारात्मक रुख के बीच बैंकिंग, ऑटो और ऊर्जा कंपनियों के शेयरों में तेजी से बीएसई का सेंसेक्स शुक्रवार को शुरुआती कारोबार में 300 अंक से ज्यादा उछल गया। अभी सेंसेक्स 223 अंकों की तेजी के साथ 40,509.49 और निफ्टी 57 अंकों की बढ़त के साथ 11,929.20 पर कारोबार कर रहा है। </p>
      <p>बीएसई का सेंसेक्स शुरुआती कारोबार में 313.76 अंक यानी 0.78 प्रतिशत बढ़कर 40,600.24 अंक पर पहुंच गया। नेशनल स्टॉक एक्सचेंज का निफ्टी भी शुरुआती दौर में 77.60 अंक यानी 0.65 प्रतिशत चढ़कर 11,949.70 अंक पर पहुंच गया।</p>
      <p><b>इन कंपनियों के शेयरों में दिखी तेजी </b><br/>भारतीय स्टेट बैंक, टाटा मोटर्स, भारती एयरटेल, वेदांता, आईसीआईसीआई बैंक, कोटक बैंक,  टाटा स्टील, महिंद्रा एंड महिंद्रा, एचसीएल टेक और सन फार्मा में तीन प्रतिशत तक की तेजी आई।</p>
      <p><b>इन कंपनियों के शेयरों में दिखी गिरावट</b><br/>इसके विपरीत एचडीएफसी, एनटीपीसी, एक्सिस बैंक और बजाज ऑटो के शेयर 0.43 प्रतिशत तक गिर गए।</p>
      <p>अमेरिका और चीन के बीच व्यापार वार्ता का पहला चरण अंतिम दौर में होने की खबरों के बीच शंघाई, हांगकांग , तोक्यो और सोल में शेयर बाजारों में बढ़त के साथ कारोबार कर रहे हैं। ब्रेंट कच्चा तेल वायदा 0.45 प्रतिशत बढ़कर 62.56 डॉलर प्रति बैरल पर चल रहा था।<br/><a href="https://www.livehindustan.com/business/story-sensex-surge-171-points-closed-on-green-sign-on-thursday-2848585.html">बढ़त के साथ बंद हुआ शेयर बाजार, Sensex में 170 अंकों की तेजी</a></p>
    </article>
  </body>
</html>