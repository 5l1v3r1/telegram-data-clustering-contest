<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158441_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-15T06:56:00+00:00"/>
    <meta property="og:title" content="Енрике Рафаел се връща в Бразилия"/>
    <meta property="og:description" content="Крилото на път да премине в Парана от Нова година"/>
  </head>
  <body>
    <article>
      <h1>Енрике Рафаел се връща в Бразилия</h1>
      <address><time datetime="2019-11-15T06:56:00+00:00">15 Nov 2019, 06:56</time> by <a rel="author">"Меридиан мач"</a></address>
      <p>Крилото на ЦСКА Енрике Рафаел почти сигурно напуска отбора и от Нова година ще се завърне в Бразилия. Той е много близо до подпис с втородивизионния Парана, който се бори със зъби и нокти за промоция в елита.<br/> <br/>Новината е на бразилския журналист Фелипе Далке, който работи за няколко местни регионални медии. Според него Парана е много близо до подпис с първото си попълнение за 2020 година и това е нападателят на ЦСКА Енрике Рафаел.<br/> <br/>Това няма да е нова авантюра за крилото, тъй като той е играл вече за отбора в периода 2015-2016.<br/> <br/>Енрике Рафаел е в ЦСКА вече трети сезон, но повече време е изкарал извън терените поради непрекъснатите си контузии. През този сезон той все още няма официален мач, а и „червените" фенове сигурно го забравиха. Той страдаше от възпаление на капачката на коляното, но след това се обадиха и други травми и той постоянно е извън терена. <br/> <br/>Енрике се възстановява в родината си, където вероятно е осъществил контакт с бившия си клуб. На мача с Рига в Лига Европа през миналата кампания пък той си счупи ключицата на рамото, което наложи операция и пак бе няколко месеца извън терените.<br/> <br/>От ЦСКА искаха да извадят български паспорт на Енрике Рафаел, за да облекчат ситуацията с чужденците в клуба, но контузиите на крилото осуетиха намеренията им.</p>
      <p> </p>
    </article>
  </body>
</html>