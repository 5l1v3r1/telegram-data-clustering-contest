<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elperiodico.com/es/entre-todos/participacion/treball-recerca-196025"/>
    <meta property="og:site_name" content="elPeriodico"/>
    <meta property="article:published_time" content="2019-11-15T06:15:00+00:00"/>
    <meta property="og:title" content="No al Treball de Recerca al batxillerat"/>
    <meta property="og:description" content="Imagina tenir una&amp;#160;infinitat d'exàmens. Imagina tenir una infinitat d'exàmens i que, a sobre, haguessis de dur a terme un&amp;#160;treball semblant&amp;#160;quasi gairebé a una&amp;#160;tesi doctoral. Imagina tenir com a horitzó la&amp;#160;selectivitat&amp;#160;o uns&amp;#160;trimestrals&amp;#160;i, de fons, aquest treball. Un treball que no s'acaba en dos dies sinó al qual l'has de dedicar&amp;#160;hores i hores. Fer part pràctica i part teòrica. Mínim 60 pàgines. Aquesta és la situació que vivim&amp;#160;molts alumnes de Catalunya; ens veiem desbordats a causa del volum de feina i a la rapidesa amb què avança el curs, al qual s'afegeix el popularment conegut com a 'TR'. Però el que ens hauríem de preguntar és&amp;#160;si realment és just. Si hi ha igualtat respecte a la resta del territori espanyol.&amp;#160; Som l'única comunitat autònoma que fa aquest treball, un treball que pot afectar a la nostra nota final (fins i tot negativament, ja que fa mitjana amb el curs) i que acaba perjudicant tard o d'hora al nostre&amp;#160;rendiment. Perquè, si a un…"/>
  </head>
  <body>
    <article>
      <h1>No al Treball de Recerca al batxillerat</h1>
      <address><time datetime="2019-11-15T06:15:00+00:00">15 Nov 2019, 06:15</time> by <a rel="author">Pedro Jiménez</a></address>
      <p>Imagina tenir una <b>infinitat d'exàmens</b>. Imagina tenir una infinitat d'exàmens i que, a sobre, haguessis de dur a terme un <b>treball semblant</b> quasi gairebé a una <b>tesi doctoral</b>. Imagina tenir com a horitzó la <b>selectivitat</b> o uns <b>trimestrals</b> i, de fons, aquest treball. Un treball que no s'acaba en dos dies sinó al qual l'has de dedicar <b>hores i hores</b>. Fer part pràctica i part teòrica. Mínim 60 pàgines.<br/><br/>Aquesta és la situació que vivim <b>molts alumnes de Catalunya</b>; ens veiem desbordats a causa del volum de feina i a la rapidesa amb què avança el curs, al qual s'afegeix el popularment conegut com a 'TR'. Però el que ens hauríem de preguntar és<b> si realment és just</b>. Si hi ha igualtat respecte a la resta del territori espanyol. <br/><br/>Som l'<b>única comunitat autònoma que fa aquest treball</b>, un treball que pot afectar a la nostra nota final (fins i tot negativament, ja que fa mitjana amb el curs) i que acaba perjudicant tard o d'hora al nostre <b>rendiment</b>. Perquè, si a un atleta li poses una cursa de 12 obstacles i a un altre una de 5, encara que sigui la mateixa distància, qui acabarà esgotat? La resposta és clara. <br/><br/>També és clara, per a mi, la resposta de si hi ha igualtat. No. Un 'no' tan rotund com el que haurien de donar les institucions a aquest treball d'una vegada per totes.</p>
    </article>
  </body>
</html>