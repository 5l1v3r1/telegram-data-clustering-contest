<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/onkentes-testor-vedi-bernadett-eletet/186641"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T06:30:00+00:00"/>
    <meta property="og:title" content="Önkéntes testőr védi Bernadett életét"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Önkéntes testőr védi Bernadett életét</mark>
      </h1>
      <address><time datetime="2019-11-15T06:30:00+00:00">15 Nov 2019, 06:30</time> by <a rel="author">Bors</a></address>
      <p>A rendőrség ugyan kezdeményezte könyörtelen támadója távoltartását, a hétvégén félholtra vert Orosz Bernadett továbbra sem képes megnyugodni. Ismeretes: a hatgyermekes édesanyát a volt párja, egy alezredesi rendfokozatig jutó, tartalékos katona féltékenységből brutálisan bántalmazta egy panzióban.</p>
      <p>– Egy vélhetően illegálisan átalakított légpuskát is tárolt otthon, de azt a fia használta hobbicélból. Nekem azt hangoztatta, saját részre azért nem tart otthon fegyvert, mert fél attól, hogy használná – mondta elcsukló hangon a Borsnak Bernadett.</p>
      <figure>
        <img src="http://media.borsonline.hu/cikk/20/192232/big-lead/650x360/2024026_elotte-facebook.jpg"/>
        <figcaption>Bernadett egy évig volt kapcsolatban párjával, aki most brutálisan bántalmazta őt. A szép arcú nőt a felismerhetetlenségig összeverte az alezredes</figcaption>
      </figure>
      <p>A miskolci nő elmondása szerint az első kihallgatásakor személyi védelmet kért a rendőröktől, de elutasították. A bántalmazott testi épségére jelenleg egy valamikor testőrként is dolgozó barátja vigyáz, aki még éjszaka sem hagyja magára. Bernadett és ké­sőbbi támadója egy évig alkotott egy párt. Sosem laktak együtt, de az 52 éves férfi többször is az életére tört.</p>
      <p>– Félek, hogy a dühét most még jobban kiváltottam. Rettegek a bosszújától. Remélem, hogy mihamarabb őrizetbe veszik vagy korlátozzák valahogy a szabadságát. Bármire képes, rendkívül intelligens, öt dip­lomát is szerzett – tette hozzá a nő.</p>
      <p>Az alezredest egyébként két napja kitették a Honvédségből, s a fegyverviselési engedélyét is felfüggeszthették.</p>
      <p>Dr. Lichy József, Bernadett jogi képviselője a Borssal közölte: tegnap délután ők is beadták a kérelmet a távoltartásra. Információnk szerint a támadó a vallomásában dühkitöréssel magyarázta felfoghatat­-lan tettét és sajnálatát fejezte ki.</p>
    </article>
  </body>
</html>