<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/sports/story-novak-djokovic-ko-harakar-atp-finals-ke-antim-4-me-pahunche-roger-federer-2850119.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T06:02:54+00:00"/>
    <meta property="og:title" content="एटीपी फाइनल्स: जोकोविक को हरा के अंतिम-4 में पहुंचे रोजर फेडरर"/>
    <meta property="og:description" content="स्विट्जरलैंड के रोजर फेडरर ने सर्बिया के नोवाक जोकोविक को हरा एटीपी फाइनल्स के सेमीफाइनल में जगह बना ली है। 17 बार एटीपी में खेलने वाले फेडरर ने 16वीं बार सेमीफाइनल में कदम रखा है। फेडरर से मात खाने..."/>
  </head>
  <body>
    <article>
      <h1>एटीपी फाइनल्स: जोकोविक को हरा के अंतिम-4 में पहुंचे रोजर फेडरर</h1>
      <address><time datetime="2019-11-15T06:02:54+00:00">15 Nov 2019, 06:02</time> by <a rel="author">एजेंसी,लंदन</a></address>
      <p>स्विट्जरलैंड के रोजर फेडरर ने सर्बिया के नोवाक जोकोविक को हरा एटीपी फाइनल्स के सेमीफाइनल में जगह बना ली है। 17 बार एटीपी में खेलने वाले फेडरर ने 16वीं बार सेमीफाइनल में कदम रखा है। फेडरर से मात खाने के बाद साफ हो गया है कि जोकोविक सीजन का अंत वर्ल्ड नंबर-1 के तौर पर करने के लिए स्पेन के राफेल नडाल से रेस नहीं कर पाएंगे। </p>
      <p>समाचार एजेंसी सिन्हुआ के मुताबिक, फेडरर और जोकोविक के बीच अभी तक जितने मुकाबले खेले गए हैं उनमें जोकोविक ने 26 और फेडरर ने 22 बार जीत हासिल की है। इस बार फेडरर ने 73 मिनट तक चले मुकाबले में जोकोविक को 6-4, 6-3 से मात दी। </p>
      <h3>
        <a href="https://www.livehindustan.com/sports/story-dutee-chand-in-time-100-next-list-chief-minister-naveen-patnaik-congratulates-2848422.html">दुती चंद 'टाइम 100 नेक्स्ट' लिस्ट शामिल, मुख्यमंत्री नवीन पटनायक ने दी बधाई</a>
      </h3>
      <h3>
        <a href="https://www.livehindustan.com/entertainment/story-sonu-sood-support-olympics-asia-pacific-and-sponsor-indian-badminton-team-2848285.html">इंडियन बैडमिंटन टीम के सपोर्ट के लिए सामने आए सोनू सूद, इतने खिलाडियों का उठाएंगे ट्रेवल और रहने का खर्चा</a>
      </h3>
      <p>फेडरर ने मैच के बाद कहा, “मैंने अविश्वसनीय खेल खेला, मैं जानता था कि मुझे खेलना होगा क्योंकि जोकोविक यही करते हैं और मैं ऐसा करने में सफल रहा।” दो दिन पहले, जोकोविक को आस्ट्रिया के डोमिनिक थीम ने भी मात दी थी। </p>
      <p>फेडरर से हार के बाद जोकोविक ने कहा, “कुछ ही रातों में इस तरह का मैच हारना मानसिक तौर पर काफी परेशानी वाला होता है। मैंने इस टूर्नामेंट की शुरुआत शानदार की थी। मुझे अच्छा महसूस हो रहा था। मैं पेरिस में जीत कर आया था। मैंने शानदार खेल खेला था। लेकिन जिस तरह से मैं महसूस कर रहा था उस तरह से चीजें कोर्ट पर नहीं हुई थीं और मेरा आत्मविश्वास भी ऊंचा नहीं था। इसलिए रोजर ने इस बात को पहचान लिया।”</p>
    </article>
  </body>
</html>