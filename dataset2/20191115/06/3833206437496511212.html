<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Premestiha-Stoyanka-Mutafova-v-reanimaciyata-na-VMA-Lambo-sushto-e-tam-913955"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-15T06:15:00+00:00"/>
    <meta property="og:title" content="Преместиха Стоянка Мутафова в реанимацията на ВМА! Ламбо също е там"/>
    <meta property="og:description" content="Голямата актриса Стоянка Мутафова е била преместена във ВМА. До този момент тя се лекуваше в реанима..."/>
  </head>
  <body>
    <article>
      <h1>Преместиха Стоянка Мутафова в реанимацията на ВМА! Ламбо също е там</h1>
      <address>
        <time datetime="2019-11-15T06:15:00+00:00">15 Nov 2019, 06:15</time>
      </address>
      <p>Голямата актриса Стоянка Мутафова е била преместена във ВМА. До този момент тя се лекуваше в реанимацията на Правителствена болница, където се възстановяваше след тежка животоспасяваща операция от възпалена жлъчка.  Интервенцията бе последвана от вдигане на висока температура, която бе овладяна, но впоследствие се покачи отново. </p>
      <p>Източници на "Блиц" от обкръжението на актрисата разкриха, че тя е била преместена в реанимацията на ВМА снощи по настояване на нейната дъщеря Мария Грубешлиева - Муки. Като причина за искането си тя е изтъкнала, че има "известни несъгласия" с лекуващия екип, на който все пак остава много благодарна за положените грижи. </p>
      <p>Във ВМА Стоянка Мутафова е била приета в отделението по реанимация, където е на спонтанно дишане, подпомогната частично от апаратура.  В същото отделение се намира в момента и един от най-големите български актьори Стефан Данаилов, чието състояние продължава да е изключително тежко. Така буквално на метри един от друг двете легенди на българския театър и кино в момента се борят за живота си.</p>
    </article>
  </body>
</html>