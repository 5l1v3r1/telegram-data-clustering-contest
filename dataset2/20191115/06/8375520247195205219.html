<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/bakanov-rozkazav-yakoyu-mozhe-stati-zarplata-spivrobitnikiv-sbu-pislya-reformi-dokument-639969.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T06:00:41+00:00"/>
    <meta property="og:title" content="Баканов розказав, якою може стати зарплата співробітників СБУ після реформи (документ)"/>
    <meta property="og:description" content="«Чому голова Служби безпеки України повинен отримувати менше, ніж голова Верховного суду України?», - запитує керівник спецслужби"/>
  </head>
  <body>
    <article>
      <h1>Баканов розказав, якою може стати зарплата співробітників СБУ після реформи (документ)</h1>
      <address>
        <time datetime="2019-11-15T06:00:41+00:00">15 Nov 2019, 06:00</time>
      </address>
      <h4>«Чому голова Служби безпеки України повинен отримувати менше, ніж голова Верховного суду України?», - запитує керівник спецслужби</h4>
      <p>Голова Служби безпеки України Іван Баканов стверджує, що новий закон про реформу очолюваного ним відомства допоможе збільшити зарплату співробітникам спецслужби. Про це він заявив <a href="https://glavcom.ua/interviews/glava-sbu-ivan-bakanov-sbu-ne-vatikan-ne-derzhava-v-derzhavi-tut-ne-bude-okremih-zakoniv-i-obranih-639635.html">в інтерв’ю «Главкому»</a>.</p>
      <p>«Ми хочемо прирівняти заробітну плату до рівня зарплат суддів Верховного суду. Наприклад, чому голова Служби безпеки України повинен отримувати коштів менше, ніж голова Верховного суду України?», - запитує голова СБУ.</p>
      <p>1 з 6<br/><a href="https://glavcom.ua/economics/finances/bakanov-rozkazav-yakoyu-mozhe-stati-zarplata-spivrobitnikiv-sbu-pislya-reformi-dokument-639969.html#">на весь екран згорнути</a></p>
      <figure>
        <img src="https://glavcom.ua/img/gallery/6399/69/671438_big.jpg"/>
      </figure>
      <figure>
        <img src="https://glavcom.ua/img/gallery/6399/69/671439_big.jpg"/>
      </figure>
      <figure>
        <img src="https://glavcom.ua/img/gallery/6399/69/671440_big.jpg"/>
      </figure>
      <figure>
        <img src="https://glavcom.ua/img/gallery/6399/69/671441_big.jpg"/>
      </figure>
      <figure>
        <img src="https://glavcom.ua/img/gallery/6399/69/671442_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>У законопроєкті посадовий оклад голови служби, наприклад, пропонується встановити на рівні 75 прожиткових мінімумів, начальників департаментів Центрального управління– від 60 до 65 (станом на кінець 2019-го прожитковий мінімум для працездатних громадян становитиме – 2270 грн). Окрім окладу, законопроєкт також передбачає численні надбавки.</p>
      <p>За словами Баканова, на сьогодні він отримує 57 тисяч гривень на місяць, проте говорячи про підвищення зарплатні має на увазі не лише себе.</p>
      <p>«Ви просто подивіться на рівень заробітної плати працівників Служби безпеки України і зрозумієте, що в принципі люди, які боронять нашу країну, просто фізично не можуть прожити за таку заробітну плату», - наголосив керівник СБУ.</p>
      <p>При цьому Баканов зауважив, що і в новому законі про СБУ щодо грошей є дискусійне питання, як-от скасування військових звань. Це може вплинути на зменшення виплат.</p>
      <p>«У нас і так сьогодні найменша зарплата серед усіх представників блоку Національної безпеки і оборони. А так вона стане ще меншою, і ми звертали на це увагу», - говорить голова СБУ.</p>
      <p>При цьому, керівник спецслужби наголошує, що Служба безпеки «буде завжди воювати». «Воюватиме з зовнішнім ворогом, воюватиме з внутрішніми ворогами… Позбавити звання військовослужбовця – це сприймається сьогодні людьми як намагання позбавити їх захищеності», - зазначає Баканов.</p>
      <blockquote><b>Читайте детальніше тут:<br/></b><br/>   •  <a href="https://glavcom.ua/interviews/glava-sbu-ivan-bakanov-sbu-ne-vatikan-ne-derzhava-v-derzhavi-tut-ne-bude-okremih-zakoniv-i-obranih-639635.html"><b>Перше велике інтерв’ю голови Служби безпеки України Івана Баканова</b></a></blockquote>
      <related>
        <a href="https://glavcom.ua/news/chi-platili-uchasnikam-akciji-ni-kapitulyaciji-glava-sbu-vpershe-prokomentuvav-skandalni-zvinuvachennya-639761.html"/>
        <a href="https://glavcom.ua/country/society/golova-sbu-ce-ne-vsim-do-vpodobi-ale-sim-kartki-potribno-prodavati-za-pasportom-639703.html"/>
        <a href="https://glavcom.ua/country/society/pidesh-pidu-bakanov-rozkazav-yak-prezident-doviriv-yomu-sbu-639740.html"/>
      </related>
    </article>
  </body>
</html>