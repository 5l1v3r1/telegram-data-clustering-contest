<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/lagali-so-jim-da-imajo-raka-med-posastnimi-zdravniki-tudi-hrvat-249365"/>
    <meta property="og:site_name" content="Slovenske novice"/>
    <meta property="article:published_time" content="2019-11-15T06:46:00+00:00"/>
    <meta property="og:title" content="Lagali so jim, da imajo raka: Med pošastnimi zdravniki tudi Hrvat!"/>
    <meta property="og:description" content="Številne zgodbe zdravnikov, ki svoj poklic izrabljajo za zle namene, so v preteklosti že razburjale javnost. Med tistimi, ki je pretresel zdravniško stroko, se je znašel tudi hrvaški zdravnik, ki..."/>
  </head>
  <body>
    <article>
      <h1>Lagali so jim, da imajo raka: Med pošastnimi zdravniki tudi Hrvat!</h1>
      <h2>Tudi v zdravniških vrstah se najdejo malopridneži.</h2>
      <address><time datetime="2019-11-15T06:46:00+00:00">15 Nov 2019, 06:46</time> by <a rel="author">P. K.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/15/1655024.jpg"/>
          <figcaption>FOTO: Twitter</figcaption>
        </figure>
        <figure>
          <img src="https://www.slovenskenovice.si/images/slike/2019/11/15/1655023.jpg"/>
          <figcaption>FOTO: Youtube</figcaption>
        </figure>
      </slideshow>
      <p>Številne zgodbe zdravnikov, ki svoj poklic izrabljajo za zle namene, so v preteklosti že razburjale javnost. Med tistimi, ki je pretresel zdravniško stroko, se je znašel tudi hrvaški zdravnik, ki je sicer deloval čez lužo. Nekateri so načrtno dajali napačne diagnoze, drugi so svoje paciente omamljali in spolno zlorabljali. <i>24sata </i>poroča o nekaterih najbizarnejših.</p>
      <h3>Hrvaški izprijenec</h3>
      <p>Hrvat <b>Mladen Antolić</b>, sicer oče dveh otrok, ki je pred desetletji odpotoval čez lužo in si tam ustvaril zavidljivo zdravniško kariero, bo je obsojen na 10 let zapora, ker je svojim bolnicam predpisoval zdravila, ki povzročajo zasvojenost, in jih preskrboval s kokainom, potem pa silil v orgije v svojem razkošnem domu v floridskem Orlandu. </p>
      <figure>
        <img src="https://www.slovenskenovice.si/images/slike/2019/11/15/1655024.jpg"/>
        <figcaption>FOTO: Twitter</figcaption>
      </figure>
      <p>Antolić je razgaljene ženske fotografiral in snemal med razvratnim početjem, omamljene bolnice pa je v zameno za plačilo posredoval celo svojim znancem. Oblasti so ga leta 2010 prijele po prijavi drugih zdravnikov zaradi sumljivega izdajanja receptov, preiskava pa je obrodila povsem nepričakovane sadove. V njegovi vili so odkrili pravo zakladnico najrazličnejših zdravil, predvsem analgetikov in sedativov, mamil, orožja, gotovine, fotografskega gradiva in celo elektronski števec denarja. Ugotovili so še, da je Antolić tistim ženskam, ki jih ni mogel privabiti z opojnimi substancami, spolne storitve bogato plačeval, eni je celo kupil avtomobil, zato da je lahko neovirano in pogosto zahajala k njemu domov, drugo pa je za konec tedna odpeljal v divji Las Vegas, kjer se je pod vplivom mamil predajala orgijam.</p>
      <h3>Pacientom lagal, da imajo raka</h3>
      <p>Predpisovanje zdravil po nepotrebnem je lahko nevarno, predvsem pa je neetično. Dr. <b>Farid Fata </b>je več kot 550 pacientom postavil diagnozo raka. Njegov namen je bil, da v promet spravi čim več zdravil proti tej bolezni. Večina pacientov raka sploh ni imela, tisti, ki so imeli milejšo obliko, pa ne bi potrebovali tako močnih zdravil.</p>
      <figure>
        <iframe src="https://www.youtube.com/embed/L5WObENsCng" width="640" height="360" data-service="Youtube" scrolling="no"/>
      </figure>
      <h3>Ameriška pošast, ki je kradla trupla</h3>
      <p><b>H. H. Holmes</b> je prvi dokumentirani serijski morilec v modernem smislu in okoli njega kroži ogromno mitov in legend. Ena od njih pravi, da se mu je uspelo rešiti pred smrtjo, ko je bil obsojen. Holmes je priznal, da je umoril 27 ljudi, mnogi pa menijo, da jih je umoril več kot 200. Številka je verjetno precej pretirana, a dejstvo je, da verjetno vsega o Holmesu ne bomo izvedeli nikoli. Holmes je bil tudi uspešen prevarant in mnogo umorov je izvršil tudi iz koristoljubja.</p>
      <figure>
        <img src="https://www.slovenskenovice.si/images/slike/2019/11/15/1655023.jpg"/>
        <figcaption>FOTO: Youtube</figcaption>
      </figure>
      <h3>Ruskemu zdravniku so pupustili živci</h3>
      <p>Anesteziolog dr. <b>Andrej Votjakov </b>iz ruskega zveznega centra za kardiovaskularno kirurgijo je po 36-urni neprekinjenem delu povsem izgubil živce. Pacienta, ki je bil nedavno na operaciji, je pretepel kar na bolniški postelji. Moški je ležal s kisikovo masko na obrazu, roke in noge pa je imel privezane na posteljo. 61-letni pacient je po zdravnikovih besedah pokazal premalo spoštovanja do njegovega dela. Posnetek je pricurljal v javnost, pacient pa je po enem tednu umrl.</p>
      <figure>
        <iframe src="https://www.youtube.com/embed/4byVOFa4nh8" width="640" height="360" data-service="Youtube" scrolling="no"/>
      </figure>
      <p> </p>
    </article>
  </body>
</html>