<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/15/whatsapp-si-prepara-alla-divisione-categorie-dei-contatti-ci-notifichera-blocchiamo-foto-682045/"/>
    <meta property="og:site_name" content="AndroidWorld"/>
    <meta property="article:published_time" content="2019-11-15T06:53:20+00:00"/>
    <meta property="og:title" content="WhatsApp si prepara alla divisione per categorie dei contatti, e ci notificherà quelli che blocchiamo (foto)"/>
    <meta property="og:description" content="WhatsApp ha ricevuto un nuovo aggiornamento rivolto al canale beta della sua app per Android, il quale non include particolari..."/>
  </head>
  <body>
    <article>
      <h1>WhatsApp si prepara alla divisione per categorie dei contatti, e ci notificherà quelli che blocchiamo (foto)</h1>
      <address><time datetime="2019-11-15T06:53:20+00:00">15 Nov 2019, 06:53</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p><a href="https://www.androidworld.it/tag/whatsapp/">WhatsApp</a> ha ricevuto un <b>nuovo aggiornamento</b> rivolto al canale <b>beta</b> della sua app per Android, il quale non include particolari novità immediate ma nasconde <b>un paio di suggerimenti</b> su cosa potremmo vedere in futuro.</p>
      <p>La nuova versione di WhatsApp beta per Android è identificata dalla <i>build </i><b>2.19.332</b>. <a href="https://wabetainfo.com/whatsapp-beta-for-android-2-19-332-whats-new/"><i>WABetaInfo</i></a> ha scovato che il team di sviluppo <b>sta lavorando</b> all’implementazione della funzionalità di visualizzazione <b>contatti divisi per categorie</b>: come vedete dalla <b>prima immagine</b> riportata nella galleria a fine articolo, i contatti saranno <b>suddivisi automaticamente</b> in base alla loro natura, con quelli classici separati dai <i>Business</i>.</p>
      <p>Altre novità potrebbero arrivare per i <b>contatti bloccati</b>: una nuova funzionalità potrebbe <b>notificare nella chat</b> con il contatto specifico se abbiamo bloccato quel contatto, l’esempio è riportato nella <b>seconda immagine</b> in galleria.</p>
      <p>Le due probabili novità che avete visto <b>non sono ancora disponibili</b> nell’app WhatsApp, sono in fase di sviluppo. In generale, per essere <b>tra i primi a provare</b> le novità di WhatsApp vi suggeriamo di <b>iscrivervi</b> al programma di <i>beta testing</i> ufficiale <a href="https://play.google.com/apps/testing/com.whatsapp">tramite questo indirizzo</a>.</p>
    </article>
  </body>
</html>