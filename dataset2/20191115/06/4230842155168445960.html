<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191115-chotyrom-politsejskym-z-dnipra-zagrozhuye-do-10-rokiv-za-katuvannya/"/>
    <meta property="og:site_name" content="ФАКТИ"/>
    <meta property="article:published_time" content="2019-11-15T06:02:47+00:00"/>
    <meta property="og:title" content="Чотирьом поліцейським з Дніпра загрожує до 10 років за катування"/>
    <meta property="og:description" content="У Дніпрі справа чотирьох поліцейських, яких обвинувачують у катуванні затриманого, дійшла до суду."/>
  </head>
  <body>
    <article>
      <h1>Чотирьом поліцейським з Дніпра загрожує до 10 років за катування</h1>
      <address>
        <time datetime="2019-11-15T06:02:47+00:00">15 Nov 2019, 06:02</time>
      </address>
      <p>У Дніпрі справа чотирьох поліцейських, яких обвинувачують у катуванні затриманого, дійшла до суду.</p>
      <p>Територіальне управління Державного бюро розслідувань, розташоване у Полтаві, скерувало до суду обвинувальний акт щодо чотирьох поліцейських з Дніпра.</p>
      <p>За даними слідства, правоохоронці затримали чоловіка за підозрою в крадіжці, а потім катували його, аби той зізнався у скоєному.</p>
      <p>У потерпілого – тілесні ушкодження середньої тяжкості, і це підтвердила експертиза.</p>
      <p><b>Читайте:</b> <a href="https://fakty.com.ua/ua/ukraine/20190924-dbr-porushylo-spravu-proty-mytnykiv-cherez-vyvezennya-za-kordon-e650-tys/">ДБР порушило справу проти митників через вивезення за кордон €650 тис.</a></p>
      <p>
        <b>Справа розслідується за двома статтями:</b>
      </p>
      <ul>
        <li>ч. 2 ст. 127 ККУ – Катування, тобто умисне заподіяння сильного фізичного болю або фізичного чи морального страждання шляхом нанесення побоїв, вчинене за попередньою змовою групою осіб;</li>
        <li>ч. 3. ст. 365 ККУ – Перевищення влади або службових повноважень, тобто умисне вчинення працівником правоохоронного органу дій, які явно виходять за межі наданих йому прав чи повноважень, що спричинили тяжкі наслідки.</li>
      </ul>
      <p>Підозрюваним, у разі доведення вини, загрожує позбавлення волі на строк від п’яти до десяти років.</p>
      <p>Нагадаємо, у жовтні <a href="https://fakty.com.ua/ua/proisshestvija/20191008-dbr-ogolosylo-pidozru-v-katuvanni-dvom-odeskym-patrulnym/">ДБР оголосило підозру у катуванні</a> двом інспекторам патрульної поліції в Одеській області. Копи на залізничному вокзалі незаконно затримали двох осіб, доправили у відділок, де вибивали зізнання у крадіжці золотого ланцюжка.</p>
    </article>
  </body>
</html>