<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/petrol-price-hiked-on-friday-diesel-remain-the-same/272591/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-15T06:36:30+00:00"/>
    <meta property="og:title" content="लगातार दूसरे दिन बढ़े पेट्रोल के दाम, डीजल के भाव स्थिर, जानें क्या है आज का रेट"/>
    <meta property="og:description" content="डीजल और पेट्रोल की कीमतों में एक बार से बढ़ोतरी होने के सिलसिला शुरु हो गया है। पेट्रोल के दाम में शुक्रवार को फिर लगातार दूसरे दिन वृद्धि दर्ज की गई।"/>
  </head>
  <body>
    <article>
      <h1>लगातार दूसरे दिन बढ़े पेट्रोल के दाम, डीजल के भाव स्थिर, जानें क्या है आज का रेट</h1>
      <address><time datetime="2019-11-15T06:36:30+00:00">15 Nov 2019, 06:36</time> by <a rel="author">JKR Staff</a></address>
      <p>देश में डीजल और पेट्रोल की कीमतों में एक बार से बढ़ोतरी होने के सिलसिला शुरु हो गया है। पेट्रोल के दाम में शुक्रवार (15 नवंबर) को फिर लगातार दूसरे दिन वृद्धि दर्ज की गई।</p>
      <figure>
        <img src="http://www.jantakareporter.com/wp-content/uploads/2018/05/petrol.png"/>
        <figcaption>फाइल फोटो: PTI</figcaption>
      </figure>
      <p>दो दिनों में देश की राजधानी दिल्ली, कोलकाता और मुंबई में पेट्रोल 33 पैसे, जबकि चेन्नई में 35 पैसे लीटर महंगा हो गया है। हालांकि, डीजल के दाम में लगातार तीसरे दिन स्थिरता बनी रही। दिल्ली, कोलकाता और मुंबई में पेट्रोल के दाम में शुक्रवार को 18 पैसे, जबकि चेन्नई में 19 पैसे प्रति लीटर का इजाफा हुआ, वहीं डीजल के दाम में कोई बदलाव नहीं हुआ।</p>
      <p>इंडियन ऑयल की वेबसाइट के अनुसार, नई वृद्धि के बाद दिल्ली, कोलकता, मुंबई और चेन्नई में पेट्रोल बढ़कर क्रमश: 73.63 रुपये, 76.33 रुपये, 79.30 रुपये और 76.53 रुपये प्रति लीटर हो गए हैं। हालांकि चारों महानगरों में डीजल के दाम पूर्ववत क्रमश: 65.79 रुपये, 68.20 रुपये, 69.01 रुपये और 69.54 रुपये प्रति लीटर बने हुए हैं।</p>
      <figure>
        <iframe src="https://www.youtube.com/embed/H1ZKft3JZ0g" width="696" height="392" data-service="Youtube" scrolling="no"/>
      </figure>
      <p>अंतर्राष्ट्रीय वायदा बाजार इंटरकांटिनेंटल एक्सचेंज पर ब्रेंट क्रूड के जनवरी डिलीवरी अनुबंध में शुक्रवार को 0.48 फीसदी की तेजी के साथ 62.58 डॉलर प्रति बैरल पर कारोबार चल रहा था। वहीं, न्यूयार्क मर्केंटाइल एक्सचेंज पर अमेरिकी लाइट क्रूड वेस्ट टेक्सास इंटरमीडिएट के दिसंबर अनुबंध 0.53 फीसदी की बढ़त के साथ 57.07 डॉलर प्रति बैरल पर कारोबार चल रहा था। (इंपुट: आईएएनएस के साथ)</p>
    </article>
  </body>
</html>