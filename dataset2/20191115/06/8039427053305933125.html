<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955543"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T06:28:09+00:00"/>
    <meta property="og:title" content="నాగాలాండ్‌ ప్రభుత్వ కాంట్రాక్టులు ఇప్పిస్తామంటూ మోసం"/>
    <meta property="og:description" content="ADVT"/>
  </head>
  <body>
    <article>
      <h1>నాగాలాండ్‌ ప్రభుత్వ కాంట్రాక్టులు ఇప్పిస్తామంటూ మోసం</h1>
      <address>
        <time datetime="2019-11-15T06:28:09+00:00">15 Nov 2019, 06:28</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>ఓ కంపెనీ నుంచి రూ. 76 లక్షలు..</b>
        </li>
        <li>
          <b>కాజేసిన నోయిడా వాసి</b>
        </li>
        <li>
          <b>నిందితుడి అరెస్టు</b>
        </li>
      </ul>
      <p><b>హైదరాబాద్‌:</b> నాగాలాండ్‌ ప్రభుత్వ కాంట్రాక్టులు ఇప్పిస్తానంటూ ఓ కంపెనీ నుంచి రూ. 76 లక్షలు కాజేసిన ఘరానా నిందితుడిని సీసీఎస్‌ పోలీసులు అరెస్టు చేశారు. ఉత్తరప్రదేశ్‌ రాష్ట్రం, నోయిడా నివాసి పల్వీందర్‌ సింగ్‌(45) అక్కడే వ్యాపారం చేస్తుంటాడు. నోయిడాలో బాలాజీ మీడియా ప్రైవేట్‌ లిమిటెడ్‌ అనే సంస్థను స్థాపించి అందాల పోటీలు నిర్వహిస్తుంటాడు. సమాజంలో తనకు తాను ఓ గొప్ప వ్యక్తిగా పరిచయం చేసుకుని చలామణి అవుతుంటాడు. హైదరాబాద్‌, సోమాజిగూడలో ఉన్న మెస్సర్స్‌ బిలియన్‌ లైట్‌ ఇండియా ప్రైవేట్‌ లిమిటెడ్‌ కంపెనీ ప్రతినిధులతో పరిచయం పెంచుకున్నాడు. ఎల్‌ఈడీ లైట్లు తయారు చేసి పలు కంపెనీలు, ప్రభుత్వ సంస్థలకు సరఫరా చేస్తుంటారు. ఆ కంపెనీని టార్గెట్‌ చేసిన పల్వీందర్‌సింగ్‌... మరి కొంతమంది సంస్థ ప్రతినిధులను సంప్రదించారు. తమకు ప్రభుత్వ ఉన్నతాధికారులతో పరిచయాలు ఉన్నాయని నమ్మించారు.</p>
      <p> నాగాలాండ్‌లో ఎల్‌ఈడీ లైట్లకు సంబంధించి రూ. 58 కోట్ల ప్రాజెక్టులున్నాయని వివరించి కాంట్రాక్ట్‌ ఇప్పిస్తామని నమ్మించారు. వారి మాటలు నమ్మిన సదరు కంపెనీ ప్రతినిధులు పల్వీందర్‌సింగ్‌ డిమాండ్‌ మేరకు ప్రాసెసింగ్‌ ఖర్చుల కింద రూ. 76 లక్షలు చెల్లించారు. ప్రాజెక్టుకు అవసరమయ్యే డాక్యుమెంట్లు, వర్క్‌ఆర్డర్‌ కాపీలతోపాటు ఇతర పత్రాలను తయారు చేసుకుంటానని ఆ డబ్బులు తీసుకున్నాడు. కాంట్రాక్ట్‌ గురించి కంపెనీ ప్రతినిధులు నిలదీయగా నకిలీ ఆర్డర్‌ కాపీలను సృష్టించి కాంట్రాక్ట్‌ వచ్చినట్లు పత్రాలు ఇచ్చి సెప్టెంబర్‌ 9న మాయమయ్యాడు. అతడు ఇచ్చిన పత్రాలతో ఆయా కార్యాలయాలకు వెళ్లి సంప్రదించగా అవి నకిలీవని తేలింది. మోసపోయామని గ్రహించిన బిలియన్‌ లైట్‌ ఇండియా ప్రైవేట్‌ లిమిటెడ్‌ కంపెనీ మేనేజింగ్‌ డైరెక్టర్‌ మణీంద్రనాథ్‌ సెప్టెంబర్‌ 14వ తేదీన సీసీఎస్‌ పోలీసులకు ఫిర్యాదు చేశాడు. దర్యాప్తు ప్రారంభించిన పోలీసులు నోయిడాలో నిందితుడిని అదుపులోకి తీసుకున్నారు. ట్రాన్సిట్‌ వారెంట్‌పై నగరానికి తీసుకొచ్చి గురువారం కోర్టులో హాజరుపర్చి రిమాండ్‌కు తరలించారు.</p>
    </article>
  </body>
</html>