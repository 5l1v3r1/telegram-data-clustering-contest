<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/15/trump-azil-sureci-ailem-icin-cok-zor-bir-durum"/>
    <meta property="og:site_name" content="euronews"/>
    <meta property="article:published_time" content="2019-11-15T06:52:48+00:00"/>
    <meta property="og:title" content="Trump: Azil süreci ailem için çok zor bir durum"/>
    <meta property="og:description" content="ABD Başkanı Donald Trump, hakkında başlatılan azil soruşturmasının kendisi ve ailesi üzerinde olumsuz etkide bulunduğunu söyledi."/>
  </head>
  <body>
    <article>
      <h1>Trump: Azil süreci ailem için çok zor bir durum</h1>
      <address><time datetime="2019-11-15T06:52:48+00:00">15 Nov 2019, 06:52</time> by <a rel="author">euronews </a></address>
      <p>ABD Başkanı Donald Trump, hakkında başlatılan azil soruşturmasının kendisi ve ailesi üzerinde olumsuz etkide bulunduğunu söyledi.</p>
      <p>2020'de yapılacak başkanlık seçimleri için kampanyasına başlayan Trump, Louisiana'da düzenlenen mitingde hakkındaki azil soruşturmasını eleştirdi. “Görevden alma kelimesi benim için çok kirli bir kelime” diyen Trump, Bir sorunum var. Ve bu sorun ailem için de oldukça zorlu” ifadelerini kullandı.</p>
      <p>ABD Kongresi'ndeki Demokratlar tarafından başlatılan soruşturmayı “delilik” olarak tanımlayan Trump ayrıca “Bu soruşturma ailem için büyük haksızlık. Onlar için çok ama çok zor” şeklinde konuştu.</p>
      <ul>
        <li><a href="https://tr.euronews.com/2019/11/13/trump-a-yonelik-azil-sorusturmasinda-halka-acik-oturumlar-basladi">Trump'a yönelik azil soruşturmasında halka açık oturumlar başlad</a>ı</li>
        <li>
          <a href="https://tr.euronews.com/2019/11/13/trump-erdogan-ile-gorusmesine-cumhuriyetci-senatorleri-davet-etti-amac-buzlari-kirmak?fromBreakingNews=1">Trump Erdoğan ile görüşmesine cumhuriyetçi senatörleri davet etti: Amaç buzları kırmak</a>
        </li>
      </ul>
      <h3>Trump'a yönelik azil soruşturması</h3>
      <p>ABD Başkanı Trump, Ukrayna Cumhurbaşkanı Vladimir Zelenskiy ile temmuzda telefon görüşmesi yaptı, görüşmede Zelenskiy'e rakibi Joe Biden ve ailesini soruşturması durumunda ABD'nin ülkesine yardım edeceğini söylediği iddia edildi, ABD Kongresi'ndeki Demokratlar da bu iddia üzerine azil <a href="https://tr.euronews.com/2019/11/14/donald-trump-n-azil-sorusturmasinin-ilk-oturumunda-neler-yasandi">soruşturması başlattı.</a></p>
      <p>Trump ise Zelenskiy ile görüşmesinin tamamen usullere uygun olduğunu savunmuş ancak telefon görüşmesinden önce Ukrayna'ya 400 milyon dolarlık askeri ve mali yardımın askıya alındığını açıklaması dikkati çekti.</p>
    </article>
  </body>
</html>