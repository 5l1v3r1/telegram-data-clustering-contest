<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/597414/xithroou-syllipsi-ypoptou-tzixantisti-pou-apelathike-apo-tin-tourkia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T06:50:00+00:00"/>
    <meta property="og:title" content="Χίθροου: Σύλληψη υπόπτου τζιχαντιστή που απελάθηκε από την Τουρκία"/>
    <meta property="og:description" content="Στη σύλληψη ενός άνδρα στο αεροδρόμιο Χίθροου του Λονδίνου προέβησαν οι βρετανικές αρχές την Πέμπτη με κατηγορίες περί τρομοκρατίας.   Πιστεύεται..."/>
  </head>
  <body>
    <article>
      <h1>Χίθροου: Σύλληψη υπόπτου τζιχαντιστή που απελάθηκε από την Τουρκία</h1>
      <address><time datetime="2019-11-15T06:50:00+00:00">15 Nov 2019, 06:50</time> by <a rel="author">SigmaLive</a></address>
      <p><b>Στη σύλληψη ενός άνδρα στο αεροδρόμιο Χίθροου του Λονδίνου προέβησαν οι βρετανικές αρχές την Πέμπτη με κατηγορίες περί τρομοκρατίας.<br/></b> <br/>Πιστεύεται ότι πρόκειται για έναν 26χρονο βρετανικής καταγωγής που μόλις είχε απελαθεί από την Τουρκία ως ύποπτο μέλος του λεγόμενου Ισλαμικού Κράτους.<br/> <br/>Η Σκότλαντ Γιαρντ ανακοίνωσε ότι ο συλληφθείς αντιμετωπίζει κατηγορία «προετοιμασίας τρομοκρατικών ενεργειών», προσθέτοντας ότι συνδέεται με τη Συρία. Ο άνδρας έφτασε στο Χίθροου με πτήση από την Τουρκία, πρόσθεσε η αστυνομία.<br/> <br/>Το αρμόδιο Υπουργείο Εσωτερικών, πάντως, αρνήθηκε να δώσει περισσότερες λεπτομέρειες.<br/> </p>
    </article>
  </body>
</html>