<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741795"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T06:06:00+00:00"/>
    <meta property="og:title" content="กมธ.แรงงานเร่งถกปัญหาแรงงานต่างด้าว"/>
    <meta property="og:description" content="คณะอนุกมธ.ศึกษานโยบายและก.ม.แรงงาน ประชุมนัดแรก ยกประเด็นปัญหาแรงงานต่างด้าวเป็นหลัก พร้อมตั้ง 'รองอธิบดี-ผู้บริหารกรมการจัดหางาน' ร่วมคณะอนุฯ"/>
  </head>
  <body>
    <article>
      <h1>กมธ.แรงงานเร่งถกปัญหาแรงงานต่างด้าว</h1>
      <address>
        <time datetime="2019-11-15T06:06:00+00:00">15 Nov 2019, 06:06</time>
      </address>
      <p>
        <b>คณะอนุกมธ.ศึกษานโยบายและก.ม.แรงงาน ประชุมนัดแรก ยกประเด็นปัญหาแรงงานต่างด้าวเป็นหลัก พร้อมตั้ง "รองอธิบดี-ผู้บริหารกรมการจัดหางาน" ร่วมคณะอนุฯ</b>
      </p>
      <p>เมื่อวันที่ 14 พ.ย. ที่รัฐสภา เกียกกาย น.ส.อนุสรี ทับสุวรรณ ส.ส.แบบบัญชีรายชื่อ พรรครวมพลังประชาชาติไทย  ในฐานะประธานคณะอนุกรรมาธิการศึกษาเชิงนโยบายและกฎหมายแรงงาน ของคณะกรรมาธิการการแรงงาน สภาผู้แทนราษฎร จัดประชุมคณะอนุกรรมาธิการศึกษาเชิงนโยบายและกฎหมายแรงงาน เพื่อร่วมกันพิจารณากรอบแนวทางในการปฏิบัติงาน ตามอำนาจหน้าที่และความรับผิดชอบ<br/><br/>โดยน.ส.อนุสรี กล่าวว่า สาระสำคัญในการประชุมประกอบด้วย การติดตามการบริหารงานเชิงนโยบายของรัฐบาลในด้านแรงงาน การพิจารณาศึกษา การบังคับใช้กฎหมายแรงงาน เพื่อปรับปรุงให้เหมาะสมกับสถานการณ์ปัจจุบัน และเสนอแนะกฎหมายที่จำเป็นต่อผู้ใช้แรงงาน และการพิจารณาศึกษากรอบความตกลงต่างๆ ที่ส่งเสริมความสัมพันธ์ระหว่างประเทศด้านแรงงาน ตลอดจนการปฏิบัติงานอื่นๆ ตามที่คณะกรรมาธิการมอบหมาย ทั้งนี้ในที่ประชุมได้ร่วมกันกำหนดข้อเสนอซึ่งเป็นประเด็นที่สำคัญและน่าสนใจ คือ นโยบายการเร่งรัดปฏิรูปกำลังแรงงาน “Workforce Transformation” การจัดการและแก้ไขปัญหาแรงงานต่างด้าว รวมถึงการดูแลคนไทยที่ทำงานในต่างประเทศ โดยมีคณะอนุกรรมาธิการฯ จำนวน 10 ราย มีชื่อดังนี้ 1.น.ส.อนุสรี ทับสุวรรณ เป็นประธานฯ 1.นายสาธิต อุ๋ยตระกูล เป็นรองประธานฯ 3.พ.ต.ต.หญิงรมยง สุรกิจบรรหาร อดีตรองปลัดกระทรวงแรงงาน 4.พล.ต.ต. พรชัย ขันตี รอง ผบช.สตม. 5.นายพนัส ไทยล้วน ประธานสภาองค์การลูกจ้างแรงงานแห่งประเทศไทย 6.รศ.ภิญญพันธุ์ พจนลาวัณย์ 7.นายเพชร โสมาบุตร 8.น.ส.อัปสร กฤษณะสมิต 9.นายธนวัฒน์ ปูพบุญ และ 10.น.ส.พุทธชาติ อินทร์สวา นักวิชาการแรงงานชำนาญการพิเศษ สำนักงานปลัดกระทรวงแรงงาน เป็นเลขานุการคณะอนุกรรมาธิการ<br/><br/>น.ส.อนุสรี กล่าวต่อว่า ทั้งนี้คณะกรรมาธิการการแรงงาน ได้มีมติตั้งที่ปรึกษาคณะอนุกรรมาธิการฯ เพื่อช่วยงานในด้านวิชาการ การให้คำปรึกษาข้อเสนอแนะตลอดจนความคิดเห็นที่เป็นประโยชน์ต่อการปฏิบัติงาน จำนวน 10 ราย ดังนี้ 1.นางเธียรรัตน์ นะวะมะวัฒน์ รองอธิบดีกรมการจัดหางาน 2.นางนภสร ทุ่งสุกใส ผู้ตรวจราชการกรม กรมการจัดหางาน 3.นายยุทธนา บัวจุน ผอ.สำนักบริหารแรงงานต่างด้าว กรมการจัดหางาน 4.น.ส.สุกัญญา ถมยา ผู้เชี่ยวชาญด้านการตรวจและประเมินผล สำนักงานปลัดกระทรวงแรงงาน 5.น.ส.สดุดี กิตติสุวรรณ ผอ.กลุ่มงานวิเทศสัมพันธ์ สำนักงานปลัดกระทรวงแรงงาน 6.นางชณิการ์ โกวะประดิษฐ์ ผอ.กลุ่มงานพัฒนาระบบบริหาร สำนักงานประกันสังคม 7.นายชาลี ลอยสูง รองประธานคณะกรรมการสมานฉันท์แรงงานไทย 8.นางอภันตรี เจริญศักดิ์ รองประธานคณะกรรมการสมานฉันท์แรงงานไทย ฝ่ายสตรีและเยาวชน 9.นายบัณฑิต ธนชัยเศรษฐวุฒิ และ 10.น.ส.อำภา จีนทู<br/> </p>
    </article>
  </body>
</html>