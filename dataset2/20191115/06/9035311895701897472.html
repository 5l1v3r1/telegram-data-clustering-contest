<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/15/isvec-te-basbakanlik-binas-ndan-6-silah-ve-300-kursun-calindi"/>
    <meta property="og:site_name" content="euronews"/>
    <meta property="article:published_time" content="2019-11-15T06:30:33+00:00"/>
    <meta property="og:title" content="İsveç'te Başbakanlık binasından 6 silah ve 300 kurşun çalındı"/>
    <meta property="og:description" content="İsveç'te Başbakanlık binasından 6 silah ve 300 kurşun çalındı"/>
  </head>
  <body>
    <article>
      <h1>İsveç'te Başbakanlık binasından 6 silah ve 300 kurşun çalındı</h1>
      <address><time datetime="2019-11-15T06:30:33+00:00">15 Nov 2019, 06:30</time> by <a rel="author">Euronews </a></address>
      <p>İsveç'te başbakanlık ofisinin bulunduğu binadan 6 Glock-17 tipi tabanca ve 300 kurşun çalındı. Silahlar İsveç Kraliyet Sarayı'nın hemen yanındaki Rosenbad binasında bir kabinde tutuluyordu.</p>
      <p>Yetkililer, terör ya da herhangi bir güvenlik endişesinin yaşandığı durumda söz konusu silahların güvenlik güçlerine verilmek için binada tutulduğunu söyledi.</p>
      <p>Silahların, binada hala devam eden renovasyon çalışmaları sırasında çalındığı ve yapılan aramalara rağmen silahların bulunamadığı bildirildi.</p>
      <p>İsveç basınına konuşan bir yetkili, "Birisi muhtemelen bunları binadan çıkarmayı başardı. İçerine nasıl girdikleri ve nasıl çıkardıkları konusunda hiç kimsenin fikri yok." dedi.</p>
      <p>Aynı yetkili, silahların yanı sıra 300 dumdum kurşununun çalınmasının asıl endişe verici olduğunu sözlerine ekledi. Dumdum kurşunu, delme vasfından çok vuruştan sonra yayılarak daha fazla zarar verme özelliğine sahip.</p>
      <p>İsveç'te 2019 yılı başından bu yana 33 kişi silahlı saldırı sonucu hayatını kaybetti.</p>
    </article>
  </body>
</html>