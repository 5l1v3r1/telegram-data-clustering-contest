<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/15/7232017/"/>
    <meta property="og:site_name" content="Українська правда"/>
    <meta property="article:published_time" content="2019-11-15T06:40:09+00:00"/>
    <meta property="og:title" content="Рябошапка каже, що отримував повідомлення від пранкера, який тероризує нардепів"/>
    <meta property="og:description" content="Генеральний прокурор Руслан Рябошапка розповів, що пранкер “Джокер”, який відомий листуванням із нардепами від імені генпрокурора, надіслав йому повідомлення з вибаченнями щодо використання його імені."/>
  </head>
  <body>
    <article>
      <h1>Рябошапка каже, що отримував повідомлення від пранкера, який тероризує нардепів</h1>
      <address>
        <time datetime="2019-11-15T06:40:09+00:00">15 Nov 2019, 06:40</time>
      </address>
      <p>Генеральний прокурор Руслан Рябошапка розповів, що пранкер "Джокер", який відомий листуванням із нардепами від імені генпрокурора, надіслав йому повідомлення з вибаченнями щодо використання його імені.</p>
      <p><b>Джерело: </b><a href="https://www.currenttime.tv/a/ryaboshapka/30272093.html">інтерв’ю</a> Рябошапки для "Настоящее время"</p>
      <p><b>Пряма мова:</b> "Так я сам би хотів знати (хто надсилає повідомлення нардепам – УП). Можливо, ця людина видасть телефонні апарати, з яких він переписувався, і ми дізнаємось більше правди. </p>
      <p>"Я – Джокер. Я вибачаюсь за те, що ми використали ваше ім’я в листуванні".</p>
      <p>Був такий факт. Хотів вибачитись, мабуть, і пояснити мотиви своїх вчинків".</p>
      <figure>
        <img src="https://img.pravda.com/images/doc/6/5/65eec85-joker-ryaboshapka-original.jpg"/>
        <figcaption>
          <cite>currenttime.tv</cite>
        </figcaption>
      </figure>
      <p><b>Деталі:</b> Рябошапка додав, що не відповідав пранкеру.</p>
      <p><b>Що було раніше: </b>У "Слузі народу" <a href="https://www.pravda.com.ua/news/2019/11/6/7231177/">заявили</a>, що випадки листування пранкерів від імені генпрокурора Руслана Рябошапки з депутатами від "Слуги народу" мають бути предметом детального аналізу правоохоронних органів.</p>
      <p>
        <b>Передісторія:</b>
      </p>
      <ul>
        <li>З 31 жовтня невідомий пранкер у телеграм-каналі "Джокер" почав публікувати скріншоти свого листування від імені генпрокурора з нардепами фракції "Слуга народу" Миколою Тищенком і Михайлом Радуцьким.</li>
        <li>Зокрема у листуванні з Радуцьким йшлося про додаткові виплати депутатам фракції.</li>
        <li>Сам Радуцький <a href="https://www.pravda.com.ua/news/2019/11/1/7230748/">підтвердив</a> факт листування, але заявив, що спілкувався з невідомою особою, яка в його телефоні була записана як "хз".</li>
      </ul>
    </article>
  </body>
</html>