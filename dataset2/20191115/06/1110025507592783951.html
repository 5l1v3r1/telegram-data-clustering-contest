<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.nur.kz/1827391-mskeude-tanymal-lem-cempionyn-jini-aldynda-atyp-ketti.html"/>
    <meta property="og:site_name" content="NUR.KZ - Свежие новости Казахстана."/>
    <meta property="article:published_time" content="2019-11-15T06:57:00+00:00"/>
    <meta property="og:title" content="Мәскеуде танымал әлем чемпионын үйінің алдында атып кетті"/>
    <meta property="og:description" content="Ресей астанасы Мәскеуде белгісіз біреулер Армения азаматын – 40 жастағы тай бокстан үш дүркін әлем чемпионы Ашот Болянды атып өлтірді. Бұл туралы жергілікті құқық қорғау органдарындағы дереккөз мәлім етті деп хабарлайды KAZ.NUR.KZ"/>
  </head>
  <body>
    <article>
      <h1>Мәскеуде танымал әлем чемпионын үйінің алдында атып кетті</h1>
      <address><time datetime="2019-11-15T06:57:00+00:00">15 Nov 2019, 06:57</time> by <a rel="author">Нариман Бекболат</a></address>
      <p>
        <b>Ресей астанасы Мәскеуде белгісіз біреулер Армения азаматын – 40 жастағы тай бокстан үш дүркін әлем чемпионы Ашот Болянды атып өлтірді. Бұл туралы жергілікті құқық қорғау органдарындағы дереккөз мәлім етті деп хабарлайды <a href="https://kaz.nur.kz/">KAZ.NUR.KZ</a> <a href="https://rsport.ria.ru/20191114/1560915037.html">РИА Новости</a>-ге сілтеме жасай отырып.</b>
      </p>
      <p>Тергеу комитетінің ақпары бойынша, Болянды 13 қараша күні Нахимовский даңғылының бойындағы нөмірі 59-шы үйдің жанында атып кеткен. Ол оқиға орнында, өз автокөлігінің жанында көз жұмған.</p>
      <blockquote>"Тергеу оқиғаның түрлі нұсқаларын қарастыруда. Соның ішінде кәсіпкерлік қызметімен байланысты нұсқалар да қаралады", – деп мәлімдеді ведомствоның астаналық басқармасы басшысының аға көмекшісі.</blockquote>
      <p>Тергеушілер оқиғаның мән-жайын анықтап, шабуыл жасағандарды іздестіруде. Қылмысиық іс қозғалды.</p>
      <p>Еске сала кетейік, былтыр Ташкентте<b> </b>бірнеше адам "Азиялық аю" лақап атымен танымал ауыр салмақтағы ММА чемпионы Мұрад Хантураевты <a href="https://kaz.nur.kz/1766330-taskentte-mma-zldyzy-aausyz-sokkyga-zygyldy-video.html">соққыға жығып кеткен.</a> Бірнеше пышақ жарақаты мен көптеген зақым алған спортшы шұғыл түрде ауруханаға жеткізілді.</p>
      <p>Тәртіп сақшылардың ақпаратынша, мекемеге қара бетперде мен арнайы киім киген сегіз шақты адам баса көктеп кірген. Олардың қолдарында темірлер, шоқпарлар мен пневматикалық қару болған.</p>
    </article>
  </body>
</html>