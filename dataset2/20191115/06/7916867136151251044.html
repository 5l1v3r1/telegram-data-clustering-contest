<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134649-georgeo-debiutas-apkarto-pralaimeta-pelicans.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-15T06:24:00+00:00"/>
    <meta property="og:title" content="George'o debiutas apkarto – pralaimėta „Pelicans“"/>
    <meta property="og:description" content="Po peties traumos pasveikęs Paulas George'as galiausiai debiutavo Los Andželo „Clippers“ (7-5) komandoje, tačiau kitoje barikados pusėje stovėjęs Jrue Holiday darė viską, jog ši akimirka būtų pažymėta karčia nata. Holiday įtempčiausiu dvikovos metu triskart perėmė kamuolį iš George'o, paskutinėje atakoje „apvogė“ Lou Williamsą ir lėmė Naujojo Orleano „Pelicans“ (3-8) pergalę namuose 132:127 (34:35, 38:24, 24:38, 36:30) prieš be Kawhi ..."/>
  </head>
  <body>
    <article>
      <h1>George'o debiutas apkarto – pralaimėta „Pelicans“</h1>
      <address>
        <time datetime="2019-11-15T06:24:00+00:00">15 Nov 2019, 06:24</time>
      </address>
      <p>Nuotr.: AP – Scanpix</p>
      <figure>
        <a href="https://www.basketnews.lt/paveikslelis-206829-any1000x1000.jpg">
          <img src="https://www.basketnews.lt/paveikslelis-206829-any630x500.jpg"/>
        </a>
      </figure>
      <p>Nuotr. AP – Scanpix</p>
      <p>Po peties traumos pasveikęs Paulas George'as galiausiai debiutavo Los Andželo „Clippers“ (7-5) komandoje, tačiau kitoje barikados pusėje stovėjęs Jrue Holiday darė viską, jog ši akimirka būtų pažymėta karčia nata.</p>
      <p>Holiday įtempčiausiu dvikovos metu triskart perėmė kamuolį iš George'o, paskutinėje atakoje „apvogė“ Lou Williamsą ir lėmė Naujojo Orleano „Pelicans“ (3-8) pergalę namuose <b>132:127 </b>(34:35, 38:24, 24:38, 36:30) prieš be Kawhi Leonardo besivertusią „Clippers“.</p>
      <p>Leonardui trečiąkart per 12 rungtynių buvo suteiktas poilsis.</p>
      <p>Likus žaisti 41,9 sekundės, George'o tolimas šūvis sumažino „Clippers“ atsilikimą iki 123:126, tačiau kitoje atakoje tuo pačiu netrukus atsakė Frankas Jacksonas – 129:123.</p>
      <p>Po minutės pertraukėlės Maurice'as Harklessas ataką užbaigė dėjimu, Holiday pataikė baudą, Williamsas pridėjo du taškus ir „Clippers“ viltis išliko gyva – 127:130.</p>
      <p>Dar kartą pražanga sustabdytas Holiday įmetė abu metimus, po to perėmė kamuolį iš Williamso ir padėjo tašką rungtynėse.</p>
      <figure>
        <iframe src="https://www.youtube.com/embed/S0wy63O3RVo" width="630" height="354" data-service="Youtube" scrolling="no"/>
      </figure>
      <p>George'as per 24 minutes įmetė 33 taškus (7/12 dvitaškiai, 3/5 tritaškiai, 10/10 baudos), atkovojo 9 kamuolius, atliko 4 rezultatyvius perdavimus, po 5 kartus suklydo ir prasižengė.</p>
      <p>Holiday sumetė 36 taškus (8/18 dvitaškiai, 5/7 tritaškiai, 5/7 baudos), perėmė 6 ir sugriebė 5 kamuolius, išdalijo 7 rezultatyvius perdavimus, bet 7 sykius prarado kamuolį.</p>
      <p>Derrickas Favorsas nugalėtojams pelnė 20 taškų ir atkovojo 20 kamuolių.</p>
      <p>
        <i>„Pelicans“: Jrue Holiday 36 (7 rez. perd., 7 kld.), Frankas Jacksonas 23, Derrickas Favorsas 20 (20 atk. kam.), J.J. Redickas 19, E'Twaunas Moore'as 15.</i>
      </p>
      <p>
        <i>„Clippers“: Paulas George'as 33 (9 atk. kam., 5 kld.), Lou Williamsas 31 (9 rez. perd.), Rodney McGruderis 20, Montrezlas Harrellas 18 (7 atk. kam., 6 rez. perd.).</i>
      </p>
      <figure>
        <iframe src="https://www.youtube.com/embed/-a7RH8QiNXE" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-203987-crop100x150.jpg"/>
      </figure>
      <p><a href="https://www.basketnews.lt/zaidejai/7361-derrick-favors.html">Derrick Favors</a> Taškai: 20 Naudingumas: 33 Atkovoti kamuoliai: 20 Dvitaškiai: 67% 8/12</p>
    </article>
  </body>
</html>