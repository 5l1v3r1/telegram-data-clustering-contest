<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597415/kataigides-xalazi-kai-isxyroi-anemoi-sto-skiniko-tou-kairou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T06:58:00+00:00"/>
    <meta property="og:title" content="Καταιγίδες, χαλάζι και ισχυροί άνεμοι στο σκηνικό του καιρού"/>
    <meta property="og:description" content="Ασθενής χαμηλή πίεση επηρεάζει παροδικά την περιοχή. Στην ατμόσφαιρα θα παρατηρείται αραιή σκόνη, που αναμένεται να υποχωρήσει την Κυριακή.   Σήμερα..."/>
  </head>
  <body>
    <article>
      <h1>Καταιγίδες, χαλάζι και ισχυροί άνεμοι στο σκηνικό του καιρού</h1>
      <address><time datetime="2019-11-15T06:58:00+00:00">15 Nov 2019, 06:58</time> by <a rel="author">SigmaLive</a></address>
      <p><b>Ασθενής χαμηλή πίεση επηρεάζει παροδικά την περιοχή. Στην ατμόσφαιρα θα παρατηρείται αραιή σκόνη, που αναμένεται να υποχωρήσει την Κυριακή.<br/></b> <br/>Σήμερα ο καιρός θα είναι μερικώς συννεφιασμένος και κατά διαστήματα συννεφιασμένος, ενώ αναμένονται τοπικές βροχές και μεμονωμένες καταιγίδες, πιθανόν ισχυρές. Σε καταιγίδα ενδέχεται να πέσει χαλάζι. Οι άνεμοι θα πνέουν βορειοανατολικοί ως νοτιοανατολικοί, ασθενείς μέχρι μέτριοι, 3 με 4 μποφόρ και τοπικά ισχυροί, 5 μποφόρ. Το απόγευμα, στα δυτικά, θα πνέουν δυτικοί ως βορειοδυτικοί, ασθενείς ως μέτριοι, 3 με 4 μποφόρ. Η θάλασσα θα είναι λίγο ταραγμένη και στα προσήνεμα μέχρι ταραγμένη. Η θερμοκρασία θα ανέλθει γύρω στους 25 βαθμούς στο εσωτερικό και στα παράλια και γύρω στους 17 βαθμούς στα ψηλότερα ορεινά.<br/> <br/><a href="https://www.sigmalive.com/news/local/597413/prosoxi-kitrini-proeidopoiisi-gia-isxyres-kataigides">Στο μεταξύ, σε ισχύ θα είναι μέχρι και τις 18:00 το απόγευμα κίτρινη προειδοποίηση για ισχυρές καταιγίδες. <br/></a> <br/>Απόψε ο καιρός θα είναι μερικώς συννεφιασμένος και παροδικά συννεφιασμένος, ενώ αναμένονται μεμονωμένες βροχές ή καταιγίδες, κατά διαστήματα. Οι άνεμοι θα πνέουν κυρίως βόρειοι ως βορειοανατολικοί, αρχικά ασθενείς και τοπικά μέτριοι, 3 με 4 μποφόρ, για να καταστούν σταδιακά μέτριοι και τοπικά ισχυροί, 4 με 5 μποφόρ. Παροδικά, στα ανατολικά, θα πνέουν μέχρι πολύ ισχυροί, 5 με 6 μποφόρ. Η θάλασσα θα είναι λίγο ταραγμένη μέχρι ταραγμένη και σταδιακά, στα ανατολικά και τοπικά στα βόρεια και νότια, ταραγμένη. Η θερμοκρασία θα πέσει γύρω στους 14 βαθμούς στο εσωτερικό, γύρω στους 20 στα ανατολικά παράλια, γύρω στους 16 στα δυτικά και τα βόρεια παράλια, γύρω στους 17 στα νότια παράλια και γύρω στους 8 βαθμούς στα ψηλότερα ορεινά.<br/> <br/>To Σάββατο ο καιρός θα είναι μερικώς συννεφιασμένος και παροδικά συννεφιασμένος, ενώ αναμένονται τοπικές βροχές και μεμονωμένες καταιγίδες. Από αργά το απόγευμα ο καιρός θα καταστεί κυρίως αίθριος. Η θερμοκρασία δεν αναμένεται να σημειώσει αξιόλογη μεταβολή, για να κυμανθεί, πιο πάνω από  τις μέσες κλιματολογικές τιμές.<br/> <br/>Την Κυριακή ο καιρός θα είναι κυρίως αίθριος. Η θερμοκρασία δεν αναμένεται να σημειώσει αξιόλογη μεταβολή, για να κυμανθεί, πιο πάνω από  τις μέσες κλιματολογικές τιμές.<br/> <br/>Τη Δευτέρα θα εμφανίζονται αυξημένες ψηλές νεφώσεις. Η θερμοκρασία δεν αναμένεται να σημειώσει αξιόλογη μεταβολή, για να κυμανθεί, πιο πάνω από  τις μέσες κλιματολογικές τιμές.</p>
      <figure>
        <iframe src="https://www.youtube.com/embed/NxnBr7qZd_g" width="560" height="315" data-service="Youtube" scrolling="no"/>
      </figure>
    </article>
  </body>
</html>