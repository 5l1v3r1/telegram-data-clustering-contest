<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/15/Israelske-luftangrep-mot-Gazastripen-20398748.ece"/>
    <meta property="og:site_name" content="adressa.no"/>
    <meta property="article:published_time" content="2019-11-15T02:07:21+00:00"/>
    <meta property="og:title" content="Israelske luftangrep mot Gazastripen"/>
    <meta property="og:description" content="Israel har utført luftangrep mot Gazastripen natt til fredag til tross for at landet har inngått en våpenhvileavtale med Islamsk hellig krig."/>
  </head>
  <body>
    <article>
      <h1>Israelske luftangrep mot Gazastripen</h1>
      <address><time datetime="2019-11-15T02:07:21+00:00">15 Nov 2019, 02:07</time> by <a rel="author">(NTB) NTB-DPA-AFP</a></address>
      <p>Israel har utført luftangrep mot Gazastripen natt til fredag til tross for at landet har inngått en våpenhvileavtale med Islamsk hellig krig.</p>
      <aside><a href="https://www.adressa.no/nyheter/utenriks/2019/11/15/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/15/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/15/javascript:void(0);">Del denne artikkelen på e-post</a></aside>
      <p>– Vi treffer for øyeblikket terrormål mot Islamsk hellig krig (Jihad) i Gaza, skriver det israelske forsvaret (IDF) i en melding på <a href="https://twitter.com/IDF/status/1195113893342990337">Twitter</a>.</p>
      <p>Forsvaret skriver at angrepet kommer etter at den palestinske gruppen avfyrte en rekke raketter fra Gazastripen mot Israel torsdag.</p>
      <p>Tidlig torsdag kom meldingen om at partene hadde inngått våpenhvile etter to dager med israelske luftangrep og palestinske rakettangrep. Få timer senere ble det avfyrt raketter, minst fem, fra Gazastripen mot Israel.</p>
      <p>(©NTB)</p>
    </article>
  </body>
</html>