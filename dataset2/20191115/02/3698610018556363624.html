<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/vidnosini-mizh-kolomoyskim-i-zelenskim-mozhut-vplinuti-na-namiri-investoriv-aslund-329719_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T02:20:00+00:00"/>
    <meta property="og:title" content="Відносини між Коломойським і Зеленським можуть вплинути на наміри інвесторів — Аслунд"/>
    <meta property="og:description" content="Аналітик американського центру Atlantic Council Андерс Аслунд пропонує дочекатися вирішення конфлікту між Зеленським і Коломойським"/>
  </head>
  <body>
    <article>
      <h1>Відносини між Коломойським і Зеленським можуть вплинути на наміри інвесторів — Аслунд</h1>
      <h2>Аналітик американського центру Atlantic Council Андерс Аслунд пропонує дочекатися вирішення конфлікту між Зеленським і Коломойським</h2>
      <address>
        <time datetime="2019-11-15T02:20:00+00:00">15 Nov 2019, 02:20</time>
      </address>
      <p>Аналітик американського центру Atlantic Council Андерс Аслунд вважає, що між <b><a href="https://dt.ua/ECONOMICS/kolomoyskiy-planuye-povernuti-privatbank-abo-otrimati-kompensaciyu-329526_.html">олігархом Ігорем Коломойським </a></b>і президентом Володимиром Зеленським зростає напруженість, яка може позначитися на ситуації в країні.</p>
      <p>Напруженість між бізнесменом Ігорем Коломойським і президентом України Володимиром Зеленським зростає, від результату цього конфлікту залежать відносини з Міжнародним валютним фондом (МВФ) і очікування іноземних інвесторів, заявив аналітик американського центру Atlantic Council Андерс Аслунд.</p>
      <p>"Ситуація між Коломойським і Зеленським - надзвичайно важлива подія, результат якої ми побачимо вже дуже скоро. Якщо не найближчим часом, то через два-три місяці. І від цього залежить і доля угоди (України – ред.) з МВФ, і очікування іноземних інвесторів. Я б не став інвестувати в Україну до вирішення ситуації", - сказав Аслунд в ході "круглого столу" "Економічне становище і виклики в Україні" в Києві в четвер, 15 листопада.</p>
      <p>На його думку, інтерв'ю Коломойського для New York Times є "обурливим", тим не менш "ставки зроблені".</p>
      <p>"Напруженість між Коломойським і Зеленським зростає. Я читав вчорашнє обурливе інтерв'ю Коломойського для NYT. Ставки зроблені", - сказав експерт.</p>
      <p>Раніше Коломойський в інтерв'ю виданню <a href="https://thepage.com.ua/exclusive/u-menya-net-nikakih-pravil-eksklyuzivnoe-intervyu-s-biznesmenom-igorem-kolomojskim">The Page</a> дуже негативно відгукнувся про Аслунда, так що, судячи з усього, їх заочна перепалка має більш глибоке коріння, ніж висловлювання на форумах або в інтерв'ю.</p>
      <p><a href="https://dt.ua/POLITICS/verhovna-rada-znyala-nedotorkannist-i-dozvolila-aresht-dubnevicha-327972_.html"><b>Голосування депутатів Верховної Ради за дозвіл притягнути до відповідальності і взяти під варту</b> </a>народного депутата Ярослава Дубневича, якого підозрюють у зловживанні владою та створення корупційної схеми, яка завдала державі збитків у розмірі 93 млн грн, показало наявність конфлікту двох різних груп у президентській фракції "Слуга народу", одну з яких пов'язують з олігархом Ігорем Коломойським, вважає колишній народний депутат Сергій Лещенко.</p>
      <p>Раніше генпрокурор Руслан Рябошапка направив в Раду <a href="https://dt.ua/POLITICS/ryaboshapka-prosit-radu-dati-dozvil-na-prityagnennya-do-vidpovidalnosti-deputata-dubnevicha-326559_.html"><b>подання на притягнення до кримінальної відповідальності депутата Ярослава Дубневича</b></a>.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>