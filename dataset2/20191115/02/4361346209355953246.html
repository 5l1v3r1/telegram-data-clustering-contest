<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/mar-harom-honapja-elkoltozott-felesegetol-vitray-tamas/186625"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T02:20:00+00:00"/>
    <meta property="og:title" content="Már három hónapja elköltözött feleségétől Vitray Tamás"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Már három hónapja elköltözött feleségétől Vitray Tamás</mark>
      </h1>
      <address><time datetime="2019-11-15T02:20:00+00:00">15 Nov 2019, 02:20</time> by <a rel="author">uv, Fái</a></address>
      <p>
        <b>Egy ország kapta fel a fejét a hírre, miszerint 87 évesen a válás mellett döntött Vitray Tamás. A Bors megtudta, hogy már hónapokkal ezelőtt magára hagyta feleségét. </b>
        <b>Egy ország kapta fel a fejét a hírre, miszerint 87 évesen a válás mellett döntött Vitray Tamás. A Bors megtudta, hogy már hónapokkal ezelőtt magára hagyta feleségét.</b>
      </p>
      <p>Nehéz elképzelni, hogy két ember, aki leélte egymás mellett az élete javát, egyszer csak hetvenen túl úgy dönt, borít mindent és <a href="http://www.borsonline.hu/aktualis/87-evesen-elvalik-vitray-tamas-felesege-is-megszolalt-az-ugyben-frissitve/186563">külön utakon folytatja</a>. Vajon mi történhetett, amiért egy harminckét éve együtt élő, idősebb pár az egyedüllétet választja inkább a társ által nyújtott biztonság helyett? Erre a kérdésre egy ország keresi a választ, és a Bors is megpróbált utánajárni. Az operettprimadonna Kállai Bori és a közkedvelt tévés Vitray Tamás évekkel ezelőtt Gödön vett közös otthont.</p>
      <p>– Hosszú ideje, három hónapja nem láttuk már Tamást errefelé. Sokan itt, az ut­cában attól tartottunk, hogy valami nagy baj van és betegség áll a háttérben, mert hát 87 évesen nem lehet az ilyet kizárni. De nemrég megtudtuk, amit most már mindenki más is tud: válnak – mondta az egyik szomszéd a Bors érdeklődésére, miközben az egykori, ma is csinos szubrett épp hazafelé igyekezve, hatalmas, ezüstszínű autójával befordult az utcába. Rögtön odaléptünk a kocsibeállóhoz, hogy a színésznő hogyléte felől érdeklődjünk és megkérdezzük, vajon mi vezetett a válásukhoz, de Kállai Bori az autóból kiszállva kedvesen, mosolygósan hárította a spontán interjút.</p>
      <figure>
        <img src="http://media.borsonline.hu/cikk/20/192213/gallery-picture/645w/2023926_kallaybori-dfp.jpg"/>
        <figcaption>A primadonna és a tévés több mint három évtized után válik © DFP</figcaption>
      </figure>
      <p>– Semmit sem szeretnék mondani, ne haragudjon! – mondta, és már záródott az embernagyságú, hófehér, automata kerítés.</p>
      <p>A csütörtökön megjelent Story magazin szerint a 71 éves színésznő és a 87 éves riporter közösen döntött úgy, hogy felbontják a házasságukat. Azt a harminckét éve tartó kapcsolatot, amit öt éve újra megerősítettek, és egy szűkkörű ezüstlakodalommal ünnepeltek. akkor még minden idillinek tűnt, senki sem gondolta volna, hogy kis idő elteltével a gyönyörű, hatalmas gödi családi házukat már csak egyikük lakja majd.</p>
      <figure>
        <img src="http://media.borsonline.hu/cikk/20/192213/big-lead/650x360/2023917_vitray-tamas-01-bs.jpg"/>
      </figure>
      <p>Ahogy korábban boldogságukat, úgy magánéleti válságukat is csendben, feltűnésmentesen élték, élik meg olyannyira, hogy az ott lakóknak is csak az vált gyanússá, hogy a Kossuth-díjas újságírót egyszeriben mintha csak a föld nyelte volna el. Vitray állítólag a III. kerületbe költözött, s mindenben támogatja fia, illetve egykori tanítványai. Csütörtökön többször is kerestük a tévést, de a telefonja egész nap ki volt kapcsolva. A kenyértörés okait tehát nem sikerült kideríteni, csak annyit, hogy a művésznő hónapok óta egyedül éldegél az égig érő tujákkal körülvett, pazar házban, ami körül mostanában már csak egyetlen férfit látni, a kertészét.</p>
      <p>– Egy helybéli, középkorú férfi ápolja a művésznőék udvarát. Hetente egyszer biztosan itt van, és kertészkedik, szoktuk látni, de Tamást már egyáltalán nem – árulta el egy, az utcában lakó hölgy, aki csendes, kellemes szomszéd házaspárként jellemezte lapunknak Vitrayékat, és sajnálja, hogy a sokak által csodált idill válással végződött.</p>
      <p>
        <a href="http://www.borsonline.hu/velemeny/oz-alkuja/186626">Kapcsolódó jegyzetünk itt olvasható.</a>
      </p>
    </article>
  </body>
</html>