<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/rosiyskiy-diplomat-pogrozhuvav-chlenam-oon-novini-svitu-50053649.html"/>
    <meta property="og:site_name" content="НВ"/>
    <meta property="article:published_time" content="2019-11-15T02:21:00+00:00"/>
    <meta property="og:title" content="Резолюція про захист прав людини в Криму: російський дипломат погрожував членам ООН"/>
    <meta property="og:description" content="Російський дипломат погрожував під час розгляду резолюції Ситуація з правами людини в АР Крим та м. Севастополі, Україна на засіданні сесії Генасамблеї ООН."/>
  </head>
  <body>
    <article>
      <h1>Резолюція про захист прав людини в Криму: російський дипломат погрожував членам ООН</h1>
      <h2>Російський дипломат погрожував під час розгляду резолюції Ситуація з правами людини в АР Крим та м. Севастополі, Україна на засіданні сесії Генасамблеї ООН.</h2>
      <address>
        <time datetime="2019-11-15T02:21:00+00:00">15 Nov 2019, 02:21</time>
      </address>
      <p>Про це <a href="https://twitter.com/SergiyKyslytsya/status/1195026707285184514">повідомив </a>заступник міністра закордонних справ України Сергій Кислиця.</p>
      <p>«Російський дипломат в 3-му комітеті ГА ООН не лише назвав інформацію в основі Кримської резолюції «бредом», а це нагадаю в т. ч. доповідь Генсекретаря ООН і УВКПЛ (Управління Верховного комісара ООН з прав людини, — ред.), але й вдався до прямих погроз членам ООН: «голосування за резолюцію це посягання на територіальну цілісність РФ», — зазначив Кислиця.</p>
      <p>Але це не завадило 14 листопада третьому комітету Генасамблеї ООН за ініціативою України <a href="https://nv.ua/ukr/world/geopolitics/okupaciyami-krimu-komitet-oon-priynyav-rezolyuciyu-novini-svitu-50053612.htmlhttps:/nv.ua/tags/krym.html">прийняти резолюцію про захист прав людини в Криму в умовах російської окупації.</a></p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/682/original/9cec87063951df55f8fc492dec415541.png?stamp=1&amp;q=85&amp;w=115"/>
      </figure>
      <p>Андрій Зубов<br/>«Подаруночок» Путіна для Криму і не тільки</p>
      <p>У документі закликають припинити переслідування і звільнити осіб, які були затримані у зв’язку з висловленням думок, зокрема на початку окупації. Крім того, засуджується практика призову чоловіків у Збройні сили РФ і кримінальне переслідування тих, хто відмовляється від служби в лавах держави-окупанта.</p>
      <p>Резолюція вступить в силу після того, як Генасамблея ООН прийме її в грудні.</p>
      <p>Читайте також:<br/><a href="https://nv.ua/ukr/ukraine/politics/ruskiy-mir-v-krimu-novini-ukrajini-50053379.html">&amp;nbspНе всі в Криму підтримують ідею «русского мира» — представник Зеленського</a></p>
    </article>
  </body>
</html>