<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/684385/georgiadis-i-proselkysi-ependyseon-apotelei-gia-tin-ellada-anagka"/>
    <meta property="og:site_name" content="enikos.gr"/>
    <meta property="article:published_time" content="2019-11-15T02:08:00+00:00"/>
    <meta property="og:title" content="Γεωργιάδης: Η προσέλκυση επενδύσεων αποτελεί για την Ελλάδα αναγκαίο όρο εθνικής επιβίωσης"/>
    <meta property="og:description" content="Ο κ. Γεωργιάδης τόνισε πως από την κυβέρνηση γίνεται προσπάθεια να πεισθεί ο εμπορικός και επιχειρηματικός κόσμος ώστε «αξιοποιηθεί το θετικό επενδυτικό κλίμα..."/>
  </head>
  <body>
    <article>
      <h1>Γεωργιάδης: Η προσέλκυση επενδύσεων αποτελεί για την Ελλάδα αναγκαίο όρο εθνικής επιβίωσης</h1>
      <address>
        <time datetime="2019-11-15T02:08:00+00:00">15 Nov 2019, 02:08</time>
      </address>
      <p>«Το μείζον είναι, ότι η προσέλκυση επενδύσεων αποτελεί για την Ελλάδα σήμερα αναγκαίο όρο εθνικής επιβίωσης» δήλωσε<a href="http://www.enikos.gr/economy/684345/georgiadis-tis-epomenes-evdomades-oi-ypourgikes-apofaseis-gia-tin"> ο υπουργός Ανάπτυξης 'Αδωνις Γεωργιάδης </a>χθες Πέμπτη στο επιχειρηματικό δείπνο που διοργάνωσε ο Σύνδεσμος Θεσσαλικών Επιχειρήσεων και Βιομηχανιών (ΣΘΕΒ) στη Λάρισα, ενώ τόνισε πως για να υπάρξουν επενδύσεις χρειάζεται «να υπάρξει ένα περιβάλλον στην Ελλάδα που θα πείσει τους επενδυτές ότι δεν θα χάσουν τον χρόνο τους και θα έχει και μια καλή πιθανότητα κέρδους».</p>
      <p>Μεταξύ άλλων ο κ. Γεωργιάδης τόνισε πως από την κυβέρνηση γίνεται προσπάθεια να πεισθεί ο εμπορικός και επιχειρηματικός κόσμος ώστε «αξιοποιηθεί το θετικό επενδυτικό κλίμα που έχει δημιουργηθεί στην Ελλάδα» και κάλεσε τον επιχειρηματικό κόσμο να αρχίσει να φτιάχνει επιχειρηματικά σχέδια για την δημιουργία επενδύσεων.</p>
      <p>Σε δήλωση του αναφορικά με το μεταναστευτικό - προσφυγικό είπε ότι είναι ένα μεγάλο εθνικό πρόβλημα» ενώ τόνισε ότι η κυβέρνηση έχει αλλάξει το νόμο και πως θα ρυθμισθεί και αυτό. Σχετικά με το ζήτημα της μεταφοράς των προσφύγων - μεταναστών από τα νησιά στην ενδοχώρα, ο κ. Γεωργιάδης είπε ότι χρειάζεται «να δείξουμε αλληλεγγύη στα νησιά μας όπου σηκώνουν το βάρος», ενώ αναφερόμενος στις αντιδράσεις ορισμένων κατοίκων είπε: «Κανένας μας δεν αισθάνεται ευχάριστα από αυτή την αναγκαστική μεταφορά μεταναστών στην ενδοχώρα. Όμως πρέπει όλοι μας να δείξομε αλληλεγγύη στα νησιά μας. Η επιλογή είναι ή θα πάρουμε από λίγους όλοι μας, για να μπορέσουν να βγάλουν το χειμώνα η Λέσβος, η Χίος, η Σάμος και η Κως, ή θα πούμε εμείς ας καούν τα νησιά αυτά κι εμείς να μην έχουμε κανέναν. Δε νομίζω ότι ένας Έλληνας πατριώτης μπορεί στα αλήθεια να πει ας καούν τα νησιά».</p>
      <p>Πηγή: ΑΜΠΕ</p>
      <related>
        <h4>σχετικά άρθρα</h4>
        <a href="http://www.enikos.gr/politics/683765/plakiotakis-ston-realfm-978-voulisi-tis-kyvernisis-kai-tis-cosco-%0A%20%20%20%20%0A"/>
        <a href="http://www.enikos.gr/politics/683663/georgiadis-irthe-i-ora-na-kanoume-symmacho-tin-kina-ston-tomea-ti%0A%20%20%20%20%0A"/>
        <a href="http://www.enikos.gr/politics/683228/i-apantisi-tou-georgiadi-ston-polaki%0A%20%20%20%20%0A"/>
        <a href="http://www.enikos.gr/politics/683023/georgiadis-kamia-emploki-tou-ypourgeiou-anaptyxis-stin-apofasi-gi%0A%20%20%20%20%0A"/>
        <a href="http://www.enikos.gr/politics/682542/georgiadis-i-ellada-tha-xanampei-sto-charti-tis-paragogis-zachari%0A%20%20%20%20%0A"/>
        <a href="http://www.enikos.gr/politics/682418/mitsotakis-i-ellada-einai-open-for-business%0A%20%20%20%20%0A"/>
        <a href="http://www.enikos.gr/politics/682186/mitsotakis-sti-synantisi-me-ton-proedro-tis-kinas-i-kyvernisi-ein%0A%20%20%20%20%0A"/>
        <a href="http://www.enikos.gr/politics/682136/mitsotakis-mia-nea-epochi-anatellei-gia-tin-ellada-ependytiko-kal%0A%20%20%20%20%0A"/>
        <a href="http://www.enikos.gr/politics/682094/georgiadis-i-apokalypsi-tou-engrafou-touloupaki-apodeiknyei-tin-y%0A%20%20%20%20%0A"/>
      </related>
    </article>
  </body>
</html>