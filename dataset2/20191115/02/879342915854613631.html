<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/15/novyna/polityka/vbyvstvo-honhadze-ryaboshapka-sumnivayetsya-mozhlyvosti-zavershyty-rozsliduvannya"/>
    <meta property="og:site_name" content="Слово і Діло"/>
    <meta property="article:published_time" content="2019-11-15T02:00:02+00:00"/>
    <meta property="og:title" content="Вбивство Гонгадзе: Рябошапка сумнівається в можливості завершити розслідування"/>
    <meta property="og:description" content="Генпрокурор Руслан Рябошапка сумнівається в тому, що вдасться завершити розслідування у справі про вбивство журналіста Георгія Гонгадзе."/>
  </head>
  <body>
    <article>
      <h1>Вбивство Гонгадзе: Рябошапка сумнівається в можливості завершити розслідування</h1>
      <address>
        <time datetime="2019-11-15T02:00:02+00:00">15 Nov 2019, 02:00</time>
      </address>
      <p>
        <b>Генпрокурор <a href="https://www.slovoidilo.ua/persony/riaboshapka-ruslan-heorhiiovych">Руслан Рябошапка</a> сумнівається в тому, що вдасться завершити розслідування у справі про вбивство журналіста Георгія Гонгадзе.</b>
      </p>
      <p>Про це він заявив в інтерв'ю виданню <a href="https://www.currenttime.tv/a/ryaboshapka/30272093.html">«Настоящее время»</a>.</p>
      <p>Також Рябошапка зазначив, що дуже складно вийти на замовників практично через 20 років після скоєння злочину.</p>
      <p>«<i>Я вважаю, що дуже складно буде тут досягти процесуального результату і вийти на замовників практично через 20 років після скоєння злочину. Злочин розслідується 20 років різними прокурорами, заступниками прокурорів, багато було втрачено, багато було зроблено так, щоб потім нічого не можна було довести. Звичайно, ми будемо намагатися фіналізувати розслідування щодо замовників. Але, чесно кажучи, це буде неймовірно складно. Малоймовірно. Розслідування справи щодо замовників триває</i>», - заявив генпрокурор.</p>
      <p>При цьому він зазначив, що це одна з тих справ, де суспільству відповідь не сподобається.</p>
      <p>«<i>Це одна з тих справ, де суспільству можна або потрібно давати відповідь, і я не думаю, що суспільству ця відповідь сподобається... Висновок про можливість встановити тих, хто був реальним замовником цього злочину</i>», - додав він.</p>
      <p>При цьому Рябошапка заявив, що прокуратура не може просунутися далі, ніж зупинилося слідство.</p>
      <p>«<i>Іноді потрібно говорити суспільству, що тут, на жаль, ми не зможемо просунутися далі, ніж зупинилося слідство. Ну або ми можемо розслідувати ще 20 років. І годувати суспільство обіцянками</i>», - додав він.</p>
      <p>Раніше в ГПУ заявили, що не знайшли доказів <a href="https://www.slovoidilo.ua/2019/01/21/novyna/polityka/dokaziv-prychetnosti-kuchmy-vbyvstva-honhadze-nemaye-lucenko">причетності експрезидента Леоніда Кучми до вбивства журналіста.</a></p>
      <p>Нагадаємо, <a href="https://www.slovoidilo.ua/2018/01/10/novyna/pravo/ubyvczi-honhadze-pereraxuvaly-tyuremnyj-termin">Гонгадзе зник у Києві 16 вересня 2000 року</a>. У листопаді того ж року в лісі Київської області був виявлений обезголовлений труп, який, за висновками експертів, міг належати журналістові.</p>
      <p>6 січня 2016 року Апеляційний суд Києва визнав законним довічний вирок колишньому генералу МВС Олексію Пукачу за вбивство Гонгадзе, який виніс 9 січня 2013 року Печерський райсуд Києва.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2018/11/03/novyna/polityka/ssha-nahadaly-pro-bezkarnist-smertej-sheremeta-ta-honhadze"/>
        <a href="https://www.slovoidilo.ua/2018/09/21/novyna/polityka/yevropa-zaklykala-kyyiv-pokvapytysya-rozsliduvannyam-ubyvstva-honhadze"/>
        <a href="https://www.slovoidilo.ua/2018/01/10/novyna/pravo/ubyvczi-honhadze-pereraxuvaly-tyuremnyj-termin"/>
        <a href="https://www.slovoidilo.ua/2018/11/09/video/polityka/lucenko-provalyv-obicyanku-zavershyty-rozsliduvannya-spravy-honhadze-pivroku"/>
      </related>
    </article>
  </body>
</html>