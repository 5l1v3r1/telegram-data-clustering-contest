<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/profesii/avocatul-cristian-bacanu-presedintele-pnl-sector-5-a-fost-numit-secretar-de-stat-la-ministerul-justitiei-18589179"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-15T12:45:30+00:00"/>
    <meta property="og:title" content="Avocatul Cristian Băcanu, preşedintele PNL Sector 5, a fost numit secretar de stat la Ministerul Justiţiei"/>
    <meta property="og:description" content="Preşedintele PNL Sector 5, Cristian Băcanu, de profesie avocat, a fost numit, vineri, secretar de stat în Ministerul Justiţiei."/>
  </head>
  <body>
    <article>
      <h1>Avocatul Cristian Băcanu, preşedintele PNL Sector 5, a fost numit secretar de stat la Ministerul Justiţiei</h1>
      <address>
        <time datetime="2019-11-15T12:45:30+00:00">15 Nov 2019, 12:45</time>
      </address>
      <p>Preşedintele PNL Sector 5, Cristian Băcanu, de profesie avocat, a fost numit, vineri, secretar de stat în Ministerul Justiţiei.</p>
      <p>Cristian Băcanu a scris, pe pagina sa de Facebook, faptul că a acceptat numirea sa ca secretar de stat în Ministerul Justiţiei.</p>
      <p>„Am acceptat provocarea şi, începând de azi (vineri – n.r.), mă alătur echipei executive a Partidului Naţional Liberal în calitate de Secretar de Stat la Ministerul Justiţiei. Le mulţumesc pentru încredere Primului Ministru Ludovic Orban şi Ministrului Justiţiei Cătălin Predoiu. Am intrat în politică acum trei ani pentru că îmi doresc foarte mult să contribui la modul în care funcţionează justiţia în România. Îmi voi respecta principiile şi voi munci aşa cum am făcut şi până acum pentru lucrurile în care cred. La treabă!”, scrie Băcanu.</p>
      <p>Cristian Băcanu este preşedinte PNL Sector 5, de profesie avocat.</p>
      <p>Decizia numirii lui Băcanu în funcţia de secretar de stat a fost publicată, vineri, în Monitorul Oficial.</p>
    </article>
  </body>
</html>