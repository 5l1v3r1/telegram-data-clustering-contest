<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_vyatrovich-prijshov-u-radu/938338"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T12:34:00+00:00"/>
    <meta property="og:title" content="В'ятрович прийшов у Раду"/>
    <meta property="og:description" content="Колишній голова Українського інституту національної пам'яті і зареєстрований ЦВК нардепом Володимир В'ятрович з'явився у стінах Верховної Ради. Він проводив брифінг разом із колегою від &quot;Європейської солідарності&quot;, екс-спікером Андрієм Парубієм. &quot;Вчора Центральна виборча комісія ..."/>
  </head>
  <body>
    <article>
      <h1>В'ятрович прийшов у Раду</h1>
      <address><time datetime="2019-11-15T12:34:00+00:00">15 Nov 2019, 12:34</time> by <a rel="author">Gazeta.ua</a></address>
      <p>Колишній голова Українського інституту національної пам'яті і зареєстрований ЦВК нардепом<b> Володимир В'ятрович</b> з'явився у стінах Верховної Ради.</p>
      <p>Він проводив брифінг разом із колегою від "Європейської солідарності", екс-спікером <b>Андрієм Парубієм</b>.</p>
      <figure>
        <img src="https://static2.gazeta.ua/img2/cache/gallery/938/938338_1_w_1200.jpg?v=1"/>
        <figcaption>В'ятрович пройшов за списком "Європейської солідарності".</figcaption>
      </figure>
      <p>"Вчора Центральна виборча комісія зареєструвала народним депутатом мого побратима. Невідкладно ЦВК передали ці документи у Верховну Раду. І зранку їх зареєстрували в апараті. Фактично згідно з законом наступна дія має бути тільки одна - приведення до присяги. Це формальна річ, яка виконується автоматично.</p>
      <p>На превеликий жаль, керівництво ВР і голова на мої звернення і прохання відмовляється сьогодні оголосити приведення до присяги В'ятровича, апелюючи до того, щоб нібито не знайшли документи", - сказав Парубій.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_vyatrovich-poyasniv-scho-potribno-dlya-zavershennya-dekomunizaciyi/847312"/>
      </related>
      <p>"Щиро здивований такою до певної міри навіть істеричною реакцію деяких колег на факт мого потрапляння в парламент.</p>
      <p>А сьогодні ще більше здивований позицією керівництва ВР", - сказав В'ятрович.</p>
      <p>У кулуарах він додав, що питання <b>можуть відтягнути на 2 тижні</b>.</p>
      <blockquote>Володимир В'ятрович <a href="https://gazeta.ua/articles/politics/_vyatrovicha-zareyestruvali-narodnim-deputatom/938269">став нардепом замість Ірини Луценко</a>. Вона подала відповідну заяву 4 листопада, пояснивши відставку станом здоров'я.</blockquote>
    </article>
  </body>
</html>