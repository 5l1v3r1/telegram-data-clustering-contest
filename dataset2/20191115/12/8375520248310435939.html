<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/kabmin-zvilniv-kerivnictvo-organiv-regulyuvannya-intelektualnoji-vlasnosti-640173.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T12:45:49+00:00"/>
    <meta property="og:title" content="Кабмін звільнив керівництво органів регулювання інтелектуальної власності"/>
    <meta property="og:description" content="Милованов зазначив, що звільнення є реакцією на звернення колективу «Укрпатенту» і відгуки та скарги галузі"/>
  </head>
  <body>
    <article>
      <h1>Кабмін звільнив керівництво органів регулювання інтелектуальної власності</h1>
      <address>
        <time datetime="2019-11-15T12:45:49+00:00">15 Nov 2019, 12:45</time>
      </address>
      <h4>Милованов зазначив, що звільнення є реакцією на звернення колективу «Укрпатенту» і відгуки та скарги галузі</h4>
      <p>Кабінет міністрів звільнив керівництво органів, що регулюють відносини в сфері інтелектуальної власності. Про це повідомив міністр розвитку економіки, торгівлі та сільського господарства Тимофій Милованов у <a href="https://www.facebook.com/permalink.php?story_fbid=1517097958459381&amp;id=100004775745586">Facebook</a>.</p>
      <p>«Повністю перезавантажено керівництво в органах регулювання інтелектуальною власністю», - написав він.</p>
      <p>За словами Милованова, у п'ятницю було звільнено керівника Українського інституту інтелектуальної власності («Укрпатент») Андрія Кудіна, керівника департаменту інтелектуальної власності Міністерства економіки та керівника Національного офісу інтелектуальної власності (за власним бажанням).</p>
      <p>Милованов зазначив, що звільнення є реакцією на звернення колективу «Укрпатенту» і відгуки та скарги галузі.</p>
      <p>Кудін займав посаду керівника «Укрпатенту» із серпня 2015 року.</p>
      <p>Як повідомлялось, президент Володимир Зеленський підписав закон про захист інтелектуальної власності при переміщенні товарів через митний кордон України.</p>
      <related>
        <a href="https://glavcom.ua/economics/finances/milovanov-ozvuchiv-dva-scenariji-dlya-grivni-na-nastupniy-rik-639956.html"/>
        <a href="https://glavcom.ua/economics/finances/v-uryadi-pridumali-yak-zrobiti-ukrajinskih-naukovciv-zamozhnimi-639435.html"/>
        <a href="https://glavcom.ua/economics/finances/milovanov-hoche-pereglyanuti-skandalniy-zakonoprojekt-1210-637824.html"/>
      </related>
    </article>
  </body>
</html>