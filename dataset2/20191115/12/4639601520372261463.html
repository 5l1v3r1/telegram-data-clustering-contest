<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/15/finance/xatzidakis-gia-larko-einai-ektos-elegxou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-15T12:11:48+00:00"/>
    <meta property="og:title" content="Χατζηδάκης για ΛΑΡΚΟ : Είναι εκτός ελέγχου"/>
    <meta property="og:description" content="Για κατάσταση εκτός ελέγχου στην ΛΑΡΚΟ έκανε λόγο ο  υπουργός Περιβάλλοντος και Ενέργειας, κ. Κωστής Χατζηδάκης, απαντώντας σε ερώτηση στη Βουλή για το πρόσφατο δυστύχημα, τονίζοντας πως  «από την πρώτη στιγμή ζήτησα να καταλογιστούν ευθύνες. Υπάρχουν όλες οι σχετικές έρευνες αυτήν την ώρα σε εξέλιξη»."/>
  </head>
  <body>
    <article>
      <h1>Χατζηδάκης για ΛΑΡΚΟ : Είναι εκτός ελέγχου</h1>
      <h2>Για κατάσταση εκτός ελέγχου στην ΛΑΡΚΟ έκανε λόγο ο  υπουργός Περιβάλλοντος και Ενέργειας, κ. Κωστής Χατζηδάκης, απαντώντας σε ερώτηση στη Βουλή για το πρόσφατο δυστύχημα, τονίζοντας πως  «από την πρώτη στιγμή ζήτησα να καταλογιστούν ευθύνες. Υπάρχουν όλες οι σχετικές έρευνες αυτήν την ώρα σε εξέλιξη».</h2>
      <address><time datetime="2019-11-15T12:11:48+00:00">15 Nov 2019, 12:11</time> by <a rel="author">ΤοΒΗΜΑ Team</a></address>
      <p>Για κατάσταση εκτός ελέγχου στην <a href="https://www.tovima.gr/tag/%CE%BB%CE%B1%CF%81%CE%BA%CE%BF/">ΛΑΡΚΟ</a> έκανε λόγο ο  υπουργός Περιβάλλοντος και Ενέργειας, κ. Κωστής Χατζηδάκης, απαντώντας σε ερώτηση στη Βουλή για το πρόσφατο δυστύχημα, τονίζοντας πως  «από την πρώτη στιγμή ζήτησα να καταλογιστούν ευθύνες. Υπάρχουν όλες οι σχετικές έρευνες αυτήν την ώρα σε εξέλιξη».</p>
      <p>Η κυβέρνηση, όπως δήλωσε ο κ. Χατζηδάκης, προχωρά σε μια λύση η οποία θα είναι νομικώς βάσιμη, στέρεα, για να μην αμφισβητηθεί για πολλούς και διαφορετικούς λόγους στην Ελλάδα και στις Βρυξέλλες και από την άλλη πλευρά, μια λύση η οποία θα είναι ελκυστική για επενδυτές</p>
      <p>
        <a href="https://www.in.gr/2019/11/15/economy/liksiprothesma-katatethike-rythmisi-gia-ofeiles-tou-dimosiou-se-idiotes/">Ληξιπρόθεσμα : Κατατέθηκε ρύθμιση για οφειλές του Δημοσίου σε ιδιώτες</a>
      </p>
      <p>«Η επιχείρηση αυτή είναι μία επιχείρηση που πάσχει ποικιλοτρόπως. Δηλαδή προσπαθώ να βρω ένα σημείο το οποίο να το αναδείξω ως παράδειγμα επιτυχούς λειτουργίας αυτής της επιχείρησης και δεν μπορώ να βρω. Και επομένως, δυστυχώς, οφείλω να πω ότι και τα ατυχήματα που έχουν γίνει παρά τους ελέγχους οφείλονται και αυτά σε έναν βαθμό στην απαξίωση της εταιρείας, στην αδυναμία της να προχωρήσει μπροστά και να συντονιστεί με τους ρυθμούς της εποχής. Και θύματα τελικά, κυριολεκτικώς όμως θύματα, δυστυχώς, είναι οι ίδιοι οι εργαζόμενοι», υπογράμμισε ο υπουργός</p>
      <p>Ο υπουργός δήλωσε πως « κυβέρνηση είναι αποφασισμένη να βρει ριζικές λύσεις για το συγκεκριμένο θέμα προς όφελος της τοπικής κοινωνίας και των εργαζομένων, με ρεαλισμό όμως και στηριγμένη η κυβέρνηση στα πραγματικά στοιχεία».</p>
      <p>Η εταιρεία, όπως δήλωσε ο κ. Χατζηδάκης, είναι αυτή την ώρα ο πρώτος οφειλέτης της ΔΕΗ σε ολόκληρη τη χώρα. Χρωστάει 330 εκατ. στη ΔΕΗ σήμερα που μιλάμε κυρίες και κύριοι συνάδελφοι. Της έχει επιδικαστεί από το Δικαστήριο  της Ευρωπαϊκής Ένωσης αμετάκλητα να δώσει πίσω στο Δημόσιο 165 εκατ. ευρώ από παράνομες κρατικές ενισχύσεις. Αυτή η εταιρεία είναι μία εταιρεία για την οποία υπάρχουν πολλές καταγγελίες ότι ρυπαίνει τη δική σας περιοχή, τον Ευβοϊκό κόλπο, καταστρέφοντας το φυσικό περιβάλλον.</p>
      <p>
        <a href="https://www.tovima.gr/2019/11/15/science/algorithmos-gia-asfaleis-eidopoiiseis/">Αλγόριθμος για… ασφαλείς ειδοποιήσεις</a>
      </p>
    </article>
  </body>
</html>