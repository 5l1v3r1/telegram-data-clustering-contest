<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640091/%D8%A7%D8%A6%D8%AA%D9%84%D8%A7%D9%81-%D8%B3%D8%B9%D9%88%D8%AF%DB%8C-%D9%88-%D9%85%D8%B2%D8%AF%D9%88%D8%B1%D8%A7%D9%86%D8%B4-%D8%A7%D9%82%D8%AA%D8%B5%D8%A7%D8%AF-%DB%8C%D9%85%D9%86-%D8%B1%D8%A7-%D9%86%D8%A7%D8%A8%D9%88%D8%AF-%DA%A9%D8%B1%D8%AF%D9%87%E2%80%8C%D8%A7%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T12:36:00+00:00"/>
    <meta property="og:title" content="ائتلاف سعودی و مزدورانش اقتصاد یمن را نابود کرده‌اند"/>
    <meta property="og:description" content="عضو شورای عالی سیاسی یمن گفت، گزارش بانک جهانی، ائتلاف سعودی و مزدورانش را به دلیل نابود کردن اقتصاد یمن و به درد آوردن همه مردم این کشور رسوا می‌کند."/>
  </head>
  <body>
    <article>
      <h1>
        <a href="https://www.bultannews.com/fa/news/640091/%D8%A7%D8%A6%D8%AA%D9%84%D8%A7%D9%81-%D8%B3%D8%B9%D9%88%D8%AF%DB%8C-%D9%88-%D9%85%D8%B2%D8%AF%D9%88%D8%B1%D8%A7%D9%86%D8%B4-%D8%A7%D9%82%D8%AA%D8%B5%D8%A7%D8%AF-%DB%8C%D9%85%D9%86-%D8%B1%D8%A7-%D9%86%D8%A7%D8%A8%D9%88%D8%AF-%DA%A9%D8%B1%D8%AF%D9%87%E2%80%8C%D8%A7%D9%86%D8%AF">ائتلاف سعودی و مزدورانش اقتصاد یمن را نابود کرده‌اند</a>
      </h1>
      <h2>عضو شورای عالی سیاسی یمن گفت، گزارش بانک جهانی، ائتلاف سعودی و مزدورانش را به دلیل نابود کردن اقتصاد یمن و به درد آوردن همه مردم این کشور رسوا می‌کند.</h2>
      <address><time datetime="2019-11-15T12:36:00+00:00">15 Nov 2019, 12:36</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «محمد علی الحوثی» عضو شورای عالی سیاسی یمن از مجلس نمایندگان و دولت نجات ملی یمن خواست تا جلساتی علنی را برای بررسی گزارش بانک جهانی و گزارش‌های مرتبط با یمن با هدف رسوا کردن کشورهای ائتلاف و مزدوران آنها به یمن برگزار کنند.</p>
      <p>الحوثی روز پنجشنبه تأیید کرد که بررسی گزارش بانک جهانی و گزارش‌های مربوطه توسط مجلس نمایندگان و دولت یمن با این هدف است که کشورهای ائتلاف و مزدوران آنها را در برابر مردم یمن رسوا کند تا آنها بطور قاطع و طبق آمار بدانند که دشمن متجاوز و مزدورانش باعث درد همه یمنی‌ها از جمله آنهایی هستند که تحت اشغالگری به سر می‌برند.</p>
      <p>وی با اشاره به اینکه ائتلاف متجاوز علیه یمن اقتصاد این کشور را نابود کرده و به زنجیره تولید و بازار آسیب رسانده است،افزود: خسارات ناشی از توقف کار بخش‌های صنعت، کشاورزی، دام و شیلات تا پایان سال 2015 بالغ بر 18 میلیارد دلار بوده است.</p>
      <p>عضو شورای عالی سیاسی یمن با تاکید بر اینکه کشورهای تجاوز و مزدوران آنها باعث رنج و مشقت یمنی‌ها هستند، افزود: به دلیل فروپاشی عمومی اقتصاد در سال 2015 در یمن، شرکت‌ها همه کار خود را به حالت تعلیق درآوردند. ارزیابی‌ها نشان می‌دهد که 35 درصد از بخش خدمات، 29 درصد از بخش صنعت و 20 درصد از شرکت‌های تجاری کار خود را متوقف کردند.</p>
    </article>
  </body>
</html>