<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741881"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T12:17:00+00:00"/>
    <meta property="og:title" content="&quot;พรทิพย์-อดุลรัชต์&quot; ลิ่วตัดเชือกแบดมินตันเนปาล"/>
    <meta property="og:description" content="'น้องพีช' โชว์ฟอร์มสมราคาเต็ง 1 สยบ 'สาวออสซี่' ลิ่วรอบตัดเชือก ขณะที่ 'อดุลรัชต์' พลิกล็อกโค่น 'หนุ่มเวียดนาม' มือ 1 ของรายการ เข้ารอบรองชนะเลิศ ศึกแบดมินตัน 'โยเน็กซ์-ซันไรส์ เนปาล อินเตอร์เนชั่นแนล ชาลเลนจ์ 2019' ที่เนปาล ได้สำเร็จ"/>
  </head>
  <body>
    <article>
      <h1>"พรทิพย์-อดุลรัชต์" ลิ่วตัดเชือกแบดมินตันเนปาล</h1>
      <address>
        <time datetime="2019-11-15T12:17:00+00:00">15 Nov 2019, 12:17</time>
      </address>
      <p>
        <b>"น้องพีช" โชว์ฟอร์มสมราคาเต็ง 1 สยบ "สาวออสซี่" ลิ่วรอบตัดเชือก ขณะที่ "อดุลรัชต์" พลิกล็อกโค่น "หนุ่มเวียดนาม" มือ 1 ของรายการ เข้ารอบรองชนะเลิศ ศึกแบดมินตัน "โยเน็กซ์-ซันไรส์ เนปาล อินเตอร์เนชั่นแนล ชาลเลนจ์ 2019" ที่เนปาล ได้สำเร็จ</b>
      </p>
      <p>ศึกแบดมินตันระดับอินเตอร์เนชั่นแนล ชาลเลนจ์ รายการ "โยเน็กซ์-ซันไรส์ เนปาล อินเตอร์เนชั่นแนล ชาลเลนจ์ 2019" ชิงเงินรางวัลรวม 25,000 ดอลลาร์สหรัฐ หรือประมาณ 756,000 บาท ที่กรุงกาฐมาณฑุ ประเทศเนปาล เมื่อวันที่ 15 พ.ย. ในรอบก่อนรองชนะเลิศ (8 คน/คู่) ไฮไลท์ที่น่าสนใจของนักแบดมินตันไทย อยู่ที่ประเภทหญิงเดี่ยว "น้องพีช" พรทิพย์ บูรณะประเสริฐสุข มือ 38 ของโลก มือวาง 1 ของรายการ โชว์ฟอร์มยอดเยี่ยม ตบชนะ ซวน-หยู เวนดี เฉิน มือ 77 ของโลก มือวาง 5 จากออสเตรเลีย 2-0 เกม 21-11, 21-11 ผ่านเข้ารอบรองชนะเลิศ ไปพบกับ ริโกะ กุนจิ มือ 475 ของโลกจากญี่ปุ่น ต่อไป<br/><br/>ส่วนผลประเภทอื่นๆ ประเภทชายเดี่ยว อดุลรัชต์ นามกูล มือ 131 ของโลก มือวาง 8 เอาชนะ เหงียน เทียน มินห์ มือ 54 ของโลก มือวาง 1 จากเวียดนาม 2-0 เกม 21-16, 21-15, ประเภทชายคู่ รัตนภักดิ์ ทับทอง/นันทกานต์ ยอดไพสง คู่มือ 269 ของโลก แพ้ คิม ดุ๊ค ยอง/คิม ซา ราง จากเกาหลีใต้ 0-2 เกม 10-21, 20-22, เฉลิมพล เจริญกิจอมร/กิตติศักดิ์ นามเดช คู่มือ 151 ของโลก แพ้ นา ซุง ซึง/หวัง ชาน คู่มือ 69 ของโลก คู่มือวาง 3 จากเกาหลีใต้ 1-2 เกม 18-21, 21-17, 17-21<br/><br/>ประเภทหญิงคู่ ชาสินี โกรีภาพ/ขวัญชนก สุดใจประภารัตน์ คู่มือ 53 ของโลก คู่มือวาง 2 เอาชนะ อพาร์นา บาลัน/ตรีสา จอลลี จากอินเดีย 2-0 เกม 21-13, 21-17, ฤทัยชนก ไล้สวน/ศุภมาศ มิ่งเชื้อ คู่มือ 90 ของโลก คู่มือวาง 3 ชนะ อัคธาร์ ชาปลา/อลินา ซุลทานา คู่มือ 298 ของโลกจากบังคลาเทศ 2-1 เกม 21-14, 20-22, 21-15, ประเภทคู่ผสม "เอ็ม" สุภัค จอมเกาะ/"เฟม" ศุภิสรา เพียวสามพราน คู่มือ 57 ของโลก คู่มือวาง 3 ชนะ หวัง ชาน/ซอง มิน คิม จากเกาหลีใต้ 2-1 เกม 15-21, 21-18, 22-20, เฉลิมพล เจริญกิจอมร/ชาสินี โกรีภาพ คู่มือ 141 ของโลก แพ้ นา ซุง ซึง/คิม มิน จี จากเกาหลีใต้ 0-2 เกม 16-21, 15-21<br/><br/> </p>
    </article>
  </body>
</html>