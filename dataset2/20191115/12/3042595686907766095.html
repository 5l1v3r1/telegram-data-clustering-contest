<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/klaebos-erkerival-med-nytt-skremmeskudd/71823864"/>
    <meta property="og:site_name" content="Dagbladet.no"/>
    <meta property="article:published_time" content="2019-11-15T12:09:51+00:00"/>
    <meta property="og:title" content="Klæbos erkerival med nytt skremmeskudd"/>
    <meta property="og:description" content="Johannes Høsflot Klæbos russiske rival Aleksandr Bolsjunov vant fredagens klassisksprint i den finske langrennsåpningen i Muonio."/>
  </head>
  <body>
    <article>
      <h1>Klæbos erkerival med nytt skremmeskudd</h1>
      <h2>Johannes Høsflot Klæbos russiske rival Aleksandr Bolsjunov vant fredagens klassisksprint i den finske langrennsåpningen i Muonio.</h2>
      <address><time datetime="2019-11-15T12:09:51+00:00">15 Nov 2019, 12:09</time> by <a rel="author">NTB I</a></address>
      <p>Bolsjunov var best i prologen, best i kvartfinalen, nest best i semifinalen og best i finalen. Russland hadde samtlige seks løpere i finalen for menn, og bak Bolsjunov fulgte mer umeritterte løpere Alexander Terentev og Sergej Ardasjev. De tre neste var Ilja Semikov, Andrej Sobakarev og Anton Timasjov.</p>
      <p>
        <b>Beste norske ble Torgeir Hovland som endte på 3.-plass i sitt semifinaleheat.</b>
      </p>
      <p>I kvinneklassen vant Russlands Natalia Neprjajeva overlegen. Hun var hele 1,72 sekunder foran Finlands egen Anne Kyllönen i finalen. Sistnevnte har vært rapportert i god form gjennom sommeren og høsten og kan være på vei tilbake mot toppen etter et par svake sesonger.</p>
      <p>
        <b>Finlands Tiia Olkkonen ble nummer tre. Silje Theodorsen ble beste norske på 5.-plass i finalen.</b>
      </p>
      <p>Lørdag er det fem og ti kilometer klassisk i Muonio. Søndag er det ti og 15 kilometer fri teknikk på programmet.</p>
    </article>
  </body>
</html>