<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kultura/2019/11/15/oriasi-az-erdeklodok-rohama-lepnie-kellett-a-szepmuveszetinek"/>
    <meta property="og:site_name" content="infostart"/>
    <meta property="article:published_time" content="2019-11-15T12:49:00+00:00"/>
    <meta property="og:title" content="Óriási az érdeklődők rohama, lépnie kellett a Szépművészetinek"/>
    <meta property="og:description" content="Ezután a hét minden napján, így hétfőn is látogatható a Rubens, Van Dyck és a flamand festészet fénykora című kiállítás a Szépművészeti Múzeumban."/>
  </head>
  <body>
    <article>
      <h1>Óriási az érdeklődők rohama, lépnie kellett a Szépművészetinek</h1>
      <address><time datetime="2019-11-15T12:49:00+00:00">15 Nov 2019, 12:49</time> by <a rel="author">Infostart</a></address>
      <h3>Ezután a hét minden napján, így hétfőn is látogatható a Rubens, Van Dyck és a flamand festészet fénykora című kiállítás a Szépművészeti Múzeumban.</h3>
      <p>A közlemény szerint a csaknem 120 művet bemutató tárlatot október végi megnyitása óta eddig csaknem húszezren tekintették meg. A február közepéig látogatható kiállításra mintegy negyven nagy közgyűjteményből, a többi között</p>
      <blockquote>a párizsi Louvre-ból, a szentpétervári Ermitázsból, a madridi Pradóból, a washingtoni és a londoni National Galleryből érkeztek műtárgyak.</blockquote>
      <p>A tárlaton Rubens mintegy harminc és Van Dyck több mint egy tucat remekműve mellett más flamand mesterek kiváló alkotásait is megtekinthetik a látogatók. A tárlaton helyet kapott Van Dyck alkotása, Stuart Mária Henrietta hercegnő esküvői portréja is, amelyet 2018 végén vásárolt meg a Szépművészeti Múzeum.</p>
      <p>
        <i>Nyitókép: MTI/Mónus Márton</i>
      </p>
      <related>
        <h4>
          <b>Kapcsolódó cikkeink:</b>
        </h4>
        <a href="https://infostart.hu/kultura/2019/10/28/flamand-remekmuvek-a-szepmuveszetiben"/>
        <a href="https://infostart.hu/kultura/2019/02/19/remekmuvel-gyarapodott-a-szepmuveszeti-muzeum-gyujtemenye"/>
        <a href="https://infostart.hu/kultura/2019/01/25/szenzacios-neveket-jelentett-be-baan-laszlo"/>
      </related>
    </article>
  </body>
</html>