<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/red-dead-redemption-2-frame-rate-bug/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T12:53:00+00:00"/>
    <meta property="og:title" content="Red Dead Redemption 2: le condizioni del protagonista vengono influenzate dal frame rate, colpa di un bug | Game Division"/>
    <meta property="og:description" content="Red Dead Redemption 2 su PC ha dei problemi, e ora un bug pare che sta influenzando le condizioni del protagonista a seconda del frame rate."/>
  </head>
  <body>
    <article>
      <h1>Red Dead Redemption 2: le condizioni del protagonista vengono influenzate dal frame rate, colpa di un bug | Game Division</h1>
      <address>
        <time datetime="2019-11-15T12:53:00+00:00">15 Nov 2019, 12:53</time>
      </address>
      <p>Lo sappiamo, <b>Red Dead Redemption 2</b> non è un gioco perfetto in versione PC: anche Rockstar Games si è scusata per l’inizio burrascoso, ma perlomeno il team di sviluppo ha rilasciato con molta rapidità varie patch correttive. Purtroppo, qualcosa gli è sfuggito ancora una volta.</p>
      <p>Un utente di Reddit ha scoperto che <b>le condizioni del protagonista sono strettamente connesse al frame rate</b> del gioco. Come forse saprete, Arthur è basato su tre statistiche: salute, stamina e Dead Eye. Il cibo e l’esercizio fisico influenzano le prime due; ad esempio mangiando molto si ingrassa e il consumo della stamina aumenta. Se invece si mangia poco e si dimagrisce, la rigenerazione della vita è più lenta.</p>
      <figure>
        <img src="https://www.tomshw.it/images/images/2019/10/red-dead-redemption-2-pc-55643.jpg"/>
      </figure>
      <p>Leggi anche: <a href="https://www.tomshw.it/videogioco/gta-6-2020-hip-hop/">GTA 6: annuncio nel 2020? Un gruppo hip hop lo suggerisce</a></p>
      <p>Detto ciò, il giocatore si è reso conto che <b>tali valori cambiano molto più rapidamente su PC</b> rispetto alla versione console di Red Dead Redemption 2. Notando la cosa, ha condotto alcuni test iniziando una nuova partita e giocando più volte, prima con un frame rate compreso tra 100-130 e poi con un frame rate a bloccato a 30 FPS. Eseguendo le stesse azioni e nutrendo il personaggio nello stesso identico modo, ha scoperto che a 30 FPS Arthur aveva guadagnato 1.5 al peso, mentre al frame rate massimo aveva perso 0.75: un risultato completamente opposto.</p>
      <p>Inoltre, è stato segnalato che <b>a un frame rate più alto anche le condizioni climatiche cambiano molto più rapidamente del normale</b>. Si tratta di un problema serio che va a influire sul gameplay del gioco. Qualcosa di simile era già accaduto con il port PC di Dark Souls 2, dove i 60 FPS (contrapposti ai 30 FPS delle versioni console) facevano sì che le armi si consumassero al doppio della velocità. Speriamo solo che il team di sviluppo capisca cosa non va e sistemi il problema quanto prima.</p>
      <blockquote>Se siete interessati a Red Dead Redemption 2, potete trovarlo a un prezzo interessante su Amazon, a <a href="https://toms.it/V5ipb">questo indirizzo</a>.</blockquote>
    </article>
  </body>
</html>