<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-manushi-chillar-to-make-a-debut-with-akshay-kumar-in-the-film-prithviraj-2850612.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T12:08:50+00:00"/>
    <meta property="og:title" content="अक्षय कुमार की 'पृथ्वीराज’ से डेब्यू करने जा रही हैं मानुषी छिल्लर, सामने आया बयान"/>
    <meta property="og:description" content="'मिस वर्ल्ड 2017&amp;rsquo; मानुषी छिल्लर सुपरस्टार अक्षय कुमार के साथ यश राज फिल्म्स की ऐतिहासिक पृष्ठभूमि वाली फिल्म 'पृथ्वीराज&amp;rsquo; से हिंदी फिल्मों में शुरुआत करेंगी। फिल्म का निर्देशन..."/>
  </head>
  <body>
    <article>
      <h1>अक्षय कुमार की 'पृथ्वीराज’ से डेब्यू करने जा रही हैं मानुषी छिल्लर, सामने आया बयान</h1>
      <address><time datetime="2019-11-15T12:08:50+00:00">15 Nov 2019, 12:08</time> by <a rel="author">लाइव हिन्दुस्तान टीम,नई दिल्ली</a></address>
      <p>'मिस वर्ल्ड 2017’ मानुषी छिल्लर सुपरस्टार अक्षय कुमार के साथ यश राज फिल्म्स की ऐतिहासिक पृष्ठभूमि वाली फिल्म 'पृथ्वीराज’ से हिंदी फिल्मों में शुरुआत करेंगी।</p>
      <p>फिल्म का निर्देशन चंद्रप्रकाश द्विवेदी करेंगे और यह फिल्म सम्राट पृथ्वीराज चौहान के जीवन पर आधारित है। अक्षय फिल्म में पृथ्वीराज चौहान का जबकि मानुषी संयोगिता का किरदार निभायेंगी।</p>
      <p>द्विवेदी ने एक बयान में कहा, इस भूमिका के लिये हमने कई युवा नये चेहरों का ऑडिशन लिया क्योंकि हमलोग एक बेहद खूबसूरत भारतीय नायिका चाहते थे। संयोगिता का सौंदर्य अद्भुत था। वह एक मजबूत, आत्मविश्वास से भरपूर थीं। हमलोग किसी ऐसी लड़की की तलाश कर रहे थे जो संयोगिता के जादुई व्यक्तित्व से मेल खाती हो और यह सब हमें मानुषी में मिला।</p>
      <p>उन्होंने कहा, उन्होंने इस भूमिका के लिये कई बार ऑडिशन दिया क्योंकि हमलोग इस किरदार को लेकर पूरी तरह से आश्वस्त हो जाना चाहते थे और हर बार वह हमारी उम्मीदों पर खरी उतरीं। तब से वह हफ्ते में छह दिन रिहर्सल कर रही हैं और पिछले नौ महीने से वाईआरएफ उन्हें प्रशिक्षण दे रहा है।</p>
      <p>मानुषी ने कहा कि हिंदी फिल्म उद्योग में बड़े नामचीन कलाकार के साथ काम करना उनके लिये सम्मान की बात है और वह अपनी ओर से इस किरदार के प्रति पूरा न्याय करने का प्रयास करेंगी।</p>
      <p>उन्होंने कहा, अब तक का मेरा जीवन किसी परी कथा के समान रहा है। मिस इंडिया से मिस वर्ल्ड बनना और अब पहली ही फिल्म के तौर पर ऐसी बड़ी फिल्म मिलना, यह बिल्कुल मेरे जीवन में नया, रोमांचक अध्याय है।</p>
      <p>
        <b>
          <a href="https://www.livehindustan.com/entertainment/story-aishwarya-rai-bachchan-share-photo-with-katy-perry-viral-on-social-media-2850324.html">ऐश्वर्या राय बच्चन ने शेयर की केटी पेरी संग फोटो, सोशल मीडिया पर वायरल</a>
        </b>
      </p>
      <p>
        <b>
          <a href="https://www.livehindustan.com/entertainment/story-himesh-reshammiya-ranu-mondal-recreat-ashiqui-mein-teri-song-got-viral-2850279.html">'तेरी मेरी कहानी' और 'आदत' के अब रानू मंडल-हिमेश रेशमिया ने रिक्रेट किया 'आशिकी में तेरी' , देखें गाना</a>
        </b>
      </p>
      <p>'पृथ्वीराज’ 2020 में दिवाली के मौके पर रिलीज होगी।</p>
    </article>
  </body>
</html>