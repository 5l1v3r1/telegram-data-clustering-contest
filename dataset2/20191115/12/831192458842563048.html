<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/tromos-gnosti-ithopoios-epese-thyma-diarrixis-deite-pos-tis-ekanan-oi-kleftes-ta-pragmata-vinteo/"/>
    <meta property="og:site_name" content="europost.gr"/>
    <meta property="article:published_time" content="2019-11-15T12:15:40+00:00"/>
    <meta property="og:title" content="Τρόμος! Γνωστή ηθοποιός έπεσε θύμα διάρρηξης! Δείτε πως της έκαναν οι κλέφτες τα πράγματα! (Βίντεο)"/>
    <meta property="og:description" content="Σύμφωνα με την Espresso, άγνωστοι εισέβαλαν το μεσημέρι της Τρίτης στην πολυκατοικία όπου διαμένει με τη μητέρα της, στην Καλογρέζα, αρχίζοντας το ψάξιμο από τις αποθήκες των διαμερισμάτων στο υπόγειο του κτιρίου. Ευτυχώς, η γνωστή ηθοποιός"/>
  </head>
  <body>
    <article>
      <h1>Τρόμος! Γνωστή ηθοποιός έπεσε θύμα διάρρηξης! Δείτε πως της έκαναν οι κλέφτες τα πράγματα! (Βίντεο)</h1>
      <address>
        <time datetime="2019-11-15T12:15:40+00:00">15 Nov 2019, 12:15</time>
      </address>
      <p>Σύμφωνα με την Espresso, άγνωστοι εισέβαλαν το μεσημέρι της Τρίτης στην πολυκατοικία όπου διαμένει με τη μητέρα της, στην Καλογρέζα, αρχίζοντας το ψάξιμο από τις αποθήκες των διαμερισμάτων στο υπόγειο του κτιρίου.</p>
      <p>Ευτυχώς, η γνωστή ηθοποιός δεν είχε πολύτιμα αντικείμενα, ωστόσο οι δράστες αναστάτωσαν τον χώρο, σκίζοντας κούτες, ανοίγοντας βαλίτσες και πετώντας κάτω αντικείμενα και διακοσμητικά.</p>
      <p>«Δεν ήταν λάτρεις της τέχνης και αδιαφόρησαν για αυθεντικές γκραβούρες. Ευτυχώς! Είναι η δεύτερη φορά που μας κλέβουν. Την πρώτη φορά μού πήραν μια βαλίτσα με ασημένια μαχαιροπίρουνα, δώρο του παππού μου, και πράγματα συναισθηματικής αξίας, οπότε έπαθα και έμαθα. Στους διπλανούς αφαίρεσαν το λάδι της χρονιάς», ανέφερε η Κατερίνα Βακαλοπούλου στην εφημερίδα Espresso.</p>
      <figure>
        <img src="https://europost.gr/wp-content/uploads/2019/11/684214_efa58677a3-b5dcf4ef1782320d1-300x200.jpg"/>
      </figure>
      <p>Η ηθοποιός υποστηρίζει ότι όταν έφτασε στο σημείο η Άμεση Δράση, ένας από τους αστυνομικούς τη ρώτησε μήπως τυχόν τα έκανε άνω κάτω… μόνη της.</p>
      <p>«Τα λίγα πράγματα που έχω στην αποθήκη τα έχω βαλμένα με τάξη. Μάλλον θα περίμενε να δει γκρεμισμένους τοίχους και του φάνηκε περίεργο. Αποτυπώματα, πάντως, δεν πήραν και, όπως μας ενημέρωσαν, πρέπει να απευθυνθούμε μόνοι μας στην Ασφάλεια. Κάθε μέρα ανοίγουν κι ένα σπίτι στη γειτονιά. Ζούμε με τον φόβο» ανέφερε χαρακτηριστικά η ηθοποιός.</p>
      <p>Η ηθοποιός ανέβασε ένα βίντεο στον λογαριασμό της στο Facebook:</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F100011799318198%2Fvideos%2F814435395626430%2F&amp;show_text=&amp;width=640" width="640" height="1143" data-service="Facebook" scrolling="no"/>
      </figure>
      <p>Πηγή: tlife.gr</p>
    </article>
  </body>
</html>