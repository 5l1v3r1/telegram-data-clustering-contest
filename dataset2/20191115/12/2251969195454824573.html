<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/15/i-testi-di-margaret-mazzantini-nel-nuovo-calendario-dellarma-in-provincia-arriveranno-15mila-copie/1325314/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-15T12:33:48+00:00"/>
    <meta property="og:title" content="I testi di Margaret Mazzantini nel nuovo calendario dell’Arma In provincia arriveranno 15mila copie"/>
    <meta property="og:description" content="MACERATA - Presentato al comando provinciale dal colonnello Michele Roberti, quest'anno oltre che alla parte figurativa ci sarà pure quella narrativa"/>
  </head>
  <body>
    <article>
      <h1>I testi di Margaret Mazzantini nel nuovo calendario dell’Arma In provincia arriveranno 15mila copie</h1>
      <h2>MACERATA - Presentato al comando provinciale dal colonnello Michele Roberti, quest'anno oltre che alla parte figurativa ci sarà pure quella narrativa</h2>
      <address><time datetime="2019-11-15T12:33:48+00:00">15 Nov 2019, 12:33</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F15%2Fi-testi-di-margaret-mazzantini-nel-nuovo-calendario-dellarma-in-provincia-arriveranno-15mila-copie%2F1325314%2F">Condividi12</a><a href="https://twitter.com/intent/tweet?text=I+testi+di+Margaret+Mazzantini++nel+nuovo+calendario+dell%27Arma++In+provincia+arriveranno+15mila+copie&amp;url=https%3A%2F%2Fwww.cronachemaceratesi.it%2F2019%2F11%2F15%2Fi-testi-di-margaret-mazzantini-nel-nuovo-calendario-dellarma-in-provincia-arriveranno-15mila-copie%2F1325314%2F">Tweet</a>Email12 Condivisioni</p>
      <p> </p>
      <p><b>Immagini ma anche parole toccanti che raccontano la quotidianità di indossare la divisa dei carabinieri. Un calendario, quello dell’Arma, che quest’anno si arricchisce dei testi di Margaret Mazzantini che ha realizzato degli scritti che nascono da storie vere. Storie semplici come l’intervento dei carabinieri per prevenire un furto, o il salvataggio di un ragazzino in un supermercato, o l’aiuto ad un anziano di Amatrice la cui moglie morta aveva realizzato dei dipinti che a causa del sisma non potevano essere esposti.</b> E ancora la vita di un carabiniere donna in una missione all’estero. Tante storie per un appuntamento immancabile con 15.645 copie che vengono ordinate per essere donate nella sola provincia di Macerata (in Italia la tiratura supera il milione). «Il calendario dei carabinieri inizia ad essere pubblicato nel 1928 – spiega il colonnello Michele Roberti, comandante provinciale dell’Arma –. E’ arrivato alla 87esima edizione ed è un appuntamento fisso, salvo una breve pausa durante la Seconda guerra mondiale. Le tavole di quest’anno sono state realizzate dall’artista Mimmo Paladino. Inoltre il calendario è anche narrativo grazie alle storie di quotidiano eroismo che ha scritto Margaret Mazzantini. La scelta della copertina con sfondo oro è legata al centenario, il prossimo 5 giugno, della prima medaglia d’oro alla bandiera dei carabinieri a seguito del contributo dato nel corso del primo conflitto mondiale».</p>
      <p>
        <i>(Foto di Fabio Falcioni)</i>
      </p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/calendario-storico-carabinieri-1-650x433.jpeg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/calendario-storico-carabinieri-3-650x433.jpeg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/calendario-storico-carabinieri-5-650x433.jpeg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/calendario-storico-carabinieri-4-650x433.jpeg"/>
      </figure>
    </article>
  </body>
</html>