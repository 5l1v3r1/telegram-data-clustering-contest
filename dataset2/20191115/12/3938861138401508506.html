<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_zasudili-zradnika-yakij-peredavav-informaciyu-fsb/938330"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T12:19:00+00:00"/>
    <meta property="og:title" content="Засудили зрадника, який передавав інформацію ФСБ"/>
    <meta property="og:description" content="До 12 років позбавлення волі засудили агентів ФСБ Росії на Полтавщині. Влітку їх викрили спецслужбовці, повідомляє прес-служба СБУ. Колишнього працівника органів МВС України завербували в Криму 2014-го. Його вербували співробітники ФСБ Микола Путинцев і Кирило Симагин. Вони самі ..."/>
  </head>
  <body>
    <article>
      <h1>Засудили зрадника, який передавав інформацію ФСБ</h1>
      <address><time datetime="2019-11-15T12:19:00+00:00">15 Nov 2019, 12:19</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938330_w_300.jpg?v=0"/>
        <figcaption>Засудили завербованого агента. Фото: СБУ</figcaption>
      </figure>
      <p>До 12 років позбавлення волі засудили агентів ФСБ Росії на Полтавщині.</p>
      <p>Влітку їх викрили спецслужбовці, повідомляє прес-служба СБУ.</p>
      <p>Колишнього працівника органів МВС України завербували в Криму 2014-го. Його вербували співробітники ФСБ <b>Микола Путинцев</b> і <b>Кирило Симагин</b>. Вони самі колишні співробітники СБУ, що зрадили військовій присязі та перейшли на бік ворога.</p>
      <p>Протягом 2014-2019-х агент за матеріальну винагороду збирав для ФСБ РФ інформацію про військові об'єкти, розвиток суспільно-політичної, соціально-економічної ситуації в Полтавському регіоні та Україні в цілому.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_posadili-urodzhencya-rf-yakij-gotuvav-terakt/931973"/>
      </related>
      <p>Крюківський районний суд Кременчука визнав агента винним. Зрадник повністю визнав свою провину.</p>
      <blockquote>Бойовики з підконтрольного РФ "міністерства державної безпеки" ЛНР <a href="https://gazeta.ua/articles/donbas/_bojoviki-zaverbuvali-inozemcya-z-blizkogo-shodu-nakazali-zbirati-informaciyu/932131">завербували громадянина однієї з країн Близького Сходу</a>. Чоловік закінчив Луганський університет і періодично приїжджав на окуповану територію в особистих справах.</blockquote>
    </article>
  </body>
</html>