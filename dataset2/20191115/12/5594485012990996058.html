<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/petr-vitanov-km-kandidata-za-komisar-po-transporta-kak-shche-se-borite-ss-smrtnostta-po-ptishchata_news709462.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-15T12:13:00+00:00"/>
    <meta property="og:title" content="Петър Витанов към кандидата за комисар по транспорта: Как ще се борите със смъртността по пътищата?"/>
    <meta property="og:description" content="&amp;bdquo;Пътната безопасност е един от най-сериозните проблеми в транспортния сектор в ЕС. Все още има редица държави, в които броят на смъртните случаи по пътища"/>
  </head>
  <body>
    <article>
      <h1>Петър Витанов към кандидата за комисар по транспорта: Как ще се борите със смъртността по пътищата?</h1>
      <address>
        <time datetime="2019-11-15T12:13:00+00:00">15 Nov 2019, 12:13</time>
      </address>
      <p>https://blitz.bg/politika/petr-vitanov-km-kandidata-za-komisar-po-transporta-kak-shche-se-borite-ss-smrtnostta-po-ptishchata_news709462.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573812389-20190724-ep-090874a-dba-029.jpg"/>
      </figure>
      <p><b>„Пътната безопасност е един от най-сериозните проблеми в транспортния сектор в ЕС. Все още има редица държави, в които броят на смъртните случаи по пътищата е много висок и не намалява. </b><br/><br/>Как ще се справите с този сериозен проблем?“ попита ръководителят на Делегацията на българските социалисти в ЕП Петър Витанов кандидата за комисар по транспорта Адина Валеан.<br/><br/>Г-жа Валеан бе изслушана, след като предходното предложение за комисар от Румъния Рована Плъмб бе отхвърлено от Правната комисия на ЕП.<br/>Тя подчера, че е разработена стратегия за нулев процент на смъртни случаи до 2050 г. и за намаляване на сериозните физически наранявания до 2030 година.<br/><br/>Според нея, няколко са областите, които изискават намеса, за да се увеличи пътната безопасност: инфраструктура, поведение на шофиращите, състояние на превозните средства. Освен това, модернизиране чрез интелигентни пътни системи.<br/><br/>Витанов подчерта въвежданите от различни европейски градове входни такси и забрани за движение, включително т.н. дизелови забрани и голямото им влияние както върху превозвачите, така и върху собствениците на леки автомобили.<br/><br/>На въпрос какви мерки се предлагат за справяне с настоящата ситуация при липсата на хармонизирана рамка на правилата за достъп до градска среда на пътни превозни средства на равнище ЕС, г-жа Валеан изведе на преден план необходимостта от интегриран подход за решаване на основните проблеми в градовете - качеството на въздуха, задръстванията.<br/><br/>Тя добави и  значението от въвеждаето на нови видове мобилност, споделените превозни средства, електронната мобилност.<br/> <br/> <br/> </p>
    </article>
  </body>
</html>