<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/neslican-tayin-heykeli-dikildi-detayi-goren-herkes-donup-bakti-215171h.htm"/>
    <meta property="og:site_name" content="OLAY"/>
    <meta property="article:published_time" content="2019-11-15T12:23:41+00:00"/>
    <meta property="og:title" content="Neslican Tay'ın heykeli dikildi! Detayı gören herkes dönüp baktı"/>
    <meta property="og:description" content="Mimar Mustafa İşeri ve kardeşleri, dördüncü kez yakalandığı kansere yenik düşerek hayatını kaybeden Neslican Tay'ın heykelini yaptı. Tay'ın Bodrum Belediye'sinin bahçesine konulan heykelindeki melek kanatları ise herkesi duygulandırdı."/>
  </head>
  <body>
    <article>
      <h1>Neslican Tay'ın heykeli dikildi! Detayı gören herkes dönüp baktı</h1>
      <h2>Mimar Mustafa İşeri ve kardeşleri, dördüncü kez yakalandığı kansere yenik düşerek hayatını kaybeden Neslican Tay'ın heykelini yaptı. Tay'ın Bodrum Belediye'sinin bahçesine konulan heykelindeki melek kanatları ise herkesi duygulandırdı.</h2>
      <address>
        <time datetime="2019-11-15T12:23:41+00:00">15 Nov 2019, 12:23</time>
      </address>
      <p>Tümörden dolayı sol bacağını kaybeden ve dördüncü kez kansere yakalanan Neslican Tay, 2 ay önce hayatını kaybetti. Verdiği mücadeleyle adından sıkça söz ettiren Tay, ölümüyle tüm Türkiye'yi yasa boğdu. Bodrum'da yaşayan bir mimar da Neslican Tayîn anısı yaşatmak için demirden bir heykel yaptı.</p>
      <figure>
        <img src="https://www.olay.com.tr/d/other/dorduncu-kez-yakalandigi-kanserden-dolayi-vefat-12621334_4020_m.jpg"/>
      </figure>
      <p><b>DEMİRDEN HEYKELİNİ YAPTILAR</b><br/><br/>Yeni Asır'da yer alan habere göre: Bodrumlu mimar Mustafa İşeri, kardeşleri Kadir ve Mehmet İşeri, yaşamından ve sözlerinden çok etkilendiklerini söyledikleri Neslican Tay'ın çelikten birebir ölçülerde heykelini yaptılar. Kardeşler, yaptıkları heykeli Bodrum Belediyesi'ne hediye etti. Belediye ise hediye edilen heykeli bahçesine dikti. Heykelin sırtında yer alan melek kanatları ise görenlere duygusal anlar yaşattı.<br/><br/><b>"HEYKELİNİ YAPIP YAŞATMAK İSTEDİ"</b><br/><br/>Neslican Tay'la alakalı bütün yayın ve haberlerden çok etkilendiğini belirten Mustafa İşeri, "Yaşama olan bağlılığına rağmen, kendisinin ölüme de hazır olduğunu göstermesi bizi çok etkiledi. Neslican'ın heykelini yapıp yaşatmak istedik" dedi.</p>
      <figure>
        <img src="https://www.olay.com.tr/d/other/dorduncu-kez-yakalandigi-kanserden-dolayi-vefat-12621334_5072_m.jpg"/>
      </figure>
      <p><b>ÖLÜMÜYLE TÜRKİYE'Yİ YASA BOĞDU</b><br/><br/>Bir süredir yoğun bakımda tedavi gören ve Twitter'da binlerce kullanıcının yardım kampanyası başlattığı Tay, 20 Eylül Cuma günü dördüncü kez yakalandığı kansere yenik düştü. Genç yaşta hayata veda eden Tay, "Hayatınızı sevin. Kendinizi sevin. Bedeninizi sevin. Ruhunuz başka bir bedende bulunmayacak. Saçlarınızı, boyunuzu, kilonuzu sevin. Benim için sol bacağınızı da sevin." ifadelerini kullanmıştı. Neslican Tay, vasiyeti gereği daha önce kanser nedeniyle kesilen bacağının gömüldüğü yerde toprağa verildi.</p>
      <p>Ölümüyle Türkiye'yi yasa boğan Tay için binlerce sosyal medya kullanıcısı, ünlü isimler, siyasi liderler ve spor kulüpleri veda paylaşımı yaptı.</p>
      <figure>
        <img src="https://www.olay.com.tr/d/other/dorduncu-kez-yakalandigi-kanserden-dolayi-vefat-12621334_3727_m.jpg"/>
      </figure>
      <figure>
        <img src="https://www.olay.com.tr/d/other/dorduncu-kez-yakalandigi-kanserden-dolayi-vefat-12621334_4226_m.jpg"/>
      </figure>
    </article>
  </body>
</html>