<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/health/ukrajina-otrimala-200-ampul-sirovatki-vid-difteriji--640192.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T12:54:04+00:00"/>
    <meta property="og:title" content="Україна отримала 200 ампул сироватки від дифтерії"/>
    <meta property="og:description" content="Скалецька підкреслила, що наявної сироватки досить, виходячи із зафіксованої кількості захворювань на дифтерію"/>
  </head>
  <body>
    <article>
      <h1>Україна отримала 200 ампул сироватки від дифтерії</h1>
      <address>
        <time datetime="2019-11-15T12:54:04+00:00">15 Nov 2019, 12:54</time>
      </address>
      <h4>Скалецька підкреслила, що наявної сироватки досить, виходячи із зафіксованої кількості захворювань на дифтерію</h4>
      <p>В Україну поставлено 200 ампул сироватки від дифтерії, яку застосовують за підтвердження випадків захворювання. Про це повідомила міністр охорони здоров'я Зоряна Скалецька під час години запитань до уряду у Верховній Раді в п'ятницю, 15 листопада.</p>
      <p>Чиновниця розповіла, що наразі закуплено, поставлено і розвезено по регіонах по вісім ампул сироватки в кожну область.</p>
      <p>«Але це не вакцинація, це той препарат, який вводиться тільки в підтверджених випадках, коли діагностично, лабораторно підтверджено, що має місце дифтерія. У нас на сьогодні ще 100 поставлених, і про 100 вже домовилися, що будуть поставлені», - повідомила Скалецька.</p>
      <p>За словами міністра, в 2018 році в Україні було використано, в тому числі, для непідтверджених випадків 140 доз сироватки, в той час, як лабораторно діагноз дифтерії був підтверджений у близько 10 випадків.</p>
      <p>«У цьому році та ж історія, сироватки не потрібно так багато, як вакцин, не потрібно тисячі доз. Але є регіони, які в паніці починають застосовувати сироватку, там, де не потрібно», - сказала вона.</p>
      <p>Скалецька підкреслила, що наявної сироватки досить, виходячи із зафіксованої кількості захворювань на дифтерію.</p>
      <related>
        <a href="https://glavcom.ua/news/150-tisyach-lyudey-zahvorili-na-grip-piv-sotni-na-kir-21-lyudina-pidhopila-difteriyu-svizhi-dani-moz-638153.html"/>
        <a href="https://glavcom.ua/news/skalecka-nazvala-naygirshi-i-naykrashchi-oblasti-za-kilkistyu-shcheplen-proti-difteriji-636988.html"/>
        <a href="https://glavcom.ua/kyiv/news/u-kijevi-zalishilosya-pyat-doz-sirovatki-proti-difteriji--636460.html"/>
      </related>
    </article>
  </body>
</html>