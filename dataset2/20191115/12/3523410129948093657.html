<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640088/%D8%A7%DB%8C%D8%B1%D8%A7%D9%86-%D8%AE%D9%88%D8%AF%D8%B1%D9%88-%D8%AA%D9%88%D9%84%DB%8C%D8%AF-17-%D9%82%D8%B7%D8%B9%D9%87-%D8%A8%D8%A7-%D9%81%D9%86%D8%A7%D9%88%D8%B1%DB%8C-%D9%BE%DB%8C%D8%B4%D8%B1%D9%81%D8%AA%D9%87-%D8%B1%D8%A7-%D8%A8%D9%87-%D8%B5%D9%86%D8%B9%D8%AA%DA%AF%D8%B1%D8%A7%D9%86-%D8%AF%D8%A7%D8%AE%D9%84%DB%8C-%D8%B3%D9%BE%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T12:15:00+00:00"/>
    <meta property="og:title" content="ایران خودرو تولید 17 قطعه با فناوری پیشرفته را به صنعتگران داخلی سپرد"/>
    <meta property="og:description" content="وقتی قرارداد7هزار و297میلیارد ریالی تولید قطعات پیشرفته ایران خودرو توسط تولیدکنندگان داخلی در حضور نمایندگان مجلس شورای اسلامی،معاون وزیر صمت و ..."/>
  </head>
  <body>
    <article>
      <h1>
        <a href="https://www.bultannews.com/fa/news/640088/%D8%A7%DB%8C%D8%B1%D8%A7%D9%86-%D8%AE%D9%88%D8%AF%D8%B1%D9%88-%D8%AA%D9%88%D9%84%DB%8C%D8%AF-17-%D9%82%D8%B7%D8%B9%D9%87-%D8%A8%D8%A7-%D9%81%D9%86%D8%A7%D9%88%D8%B1%DB%8C-%D9%BE%DB%8C%D8%B4%D8%B1%D9%81%D8%AA%D9%87-%D8%B1%D8%A7-%D8%A8%D9%87-%D8%B5%D9%86%D8%B9%D8%AA%DA%AF%D8%B1%D8%A7%D9%86-%D8%AF%D8%A7%D8%AE%D9%84%DB%8C-%D8%B3%D9%BE%D8%B1%D8%AF">ایران خودرو تولید 17 قطعه با فناوری پیشرفته را به صنعتگران داخلی سپرد</a>
      </h1>
      <h2>وقتی قرارداد7هزار و297میلیارد ریالی تولید قطعات پیشرفته ایران خودرو توسط تولیدکنندگان داخلی در حضور نمایندگان مجلس شورای اسلامی،معاون وزیر صمت و ...</h2>
      <address><time datetime="2019-11-15T12:15:00+00:00">15 Nov 2019, 12:15</time> by <a rel="author">بولتن نیوز | bultannews.com</a></address>
      <p><b>گروه اقتصادی:</b> امروز پیر محمدی مدیر عامل ساپکودر میز سوم تعمیق <b>ساخت داخل</b> در حضور مقیمی مدیرعامل <b>ایران خودرو</b> ، وفادارنایب رئیس هیات مدیره ، صادقی نیارکی معاون وزیر صمت سندی را امضاء کرد که تاکیدی بر جهاد برای خودکفایی بود آنهم در قطعاتی که نیازمند فناوری پیشرفته است. امروز<b> شرکت ساپکو</b> در میانه برق دوربین‌ها در قالب هفت پروژه برنامه عملیاتی تولید 17 قطعه از قطعات اصلی خطوط تولید گروه صنعتی ایران خودرو را آغاز کرد و با واگذاری آن به صنعتگران داخلی، اعتماد به <b>تولیدگران ملی</b> را به عنوان یگانه راه حل معضل صنعت در این روزهای کشور دانست.</p>
      <p><b>به گزارش بولتن نیوز</b> به نقل از ایکوپرس، این شرکت در راستای طرح جهاد <b>خودکفایی قطعات</b> پیشرفته خودرو با حضور معاون وزیر صمت ۱۷ قطعه به ارزش با لغ بر ۷۲۹۷ میلیارد ریال در قالب هفت پروژه به سرانجام رساند تا با اجرای این قراردادها سالانه ۴۶ میلیون یورو صرفه‌جویی ارزی نصیب صنعت و اقتصاد کشور شود.</p>
      <p>البته که چنین دستاوردی نیازمند سرمایه‌گذاری است و برای اجرای داخلی‌سازی قطعات مذکور و جهت توسعه و تعمیق ساخت داخل نیاز به ۲۰۴ میلیارد تومان سرمایه‌گذاری است. اقدامی که با بسیج صنایع مختلف کاهش وابستگی با ارزبری و دانش فنی بالا را به ارمغان خواهد آورد.</p>
      <p>تبریز امروز قراردادی تاریخی را برای صنعت خودرو در حافظه خود ثبت کرده است.</p>
    </article>
  </body>
</html>