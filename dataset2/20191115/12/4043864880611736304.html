<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/15/7232064/"/>
    <meta property="og:site_name" content="Українська правда"/>
    <meta property="article:published_time" content="2019-11-15T12:15:01+00:00"/>
    <meta property="og:title" content="В'ятрович заявив, що Рада гальмує його оголошення депутатом"/>
    <meta property="og:description" content="Обраний за списком “Європейської солідарності” колишній голова УІНП Володимир В’ятрович здивований, що керівництво ВР досі не дало йому можливість скласти присягу нардепа."/>
  </head>
  <body>
    <article>
      <h1>В'ятрович заявив, що Рада гальмує його оголошення депутатом</h1>
      <address>
        <time datetime="2019-11-15T12:15:01+00:00">15 Nov 2019, 12:15</time>
      </address>
      <p>Обраний за списком "Європейської солідарності" колишній голова УІНП Володимир В'ятрович здивований, що керівництво ВР досі не дало йому можливість скласти присягу нардепа.</p>
      <p><b>Джерело</b>: <a href="https://www.facebook.com/photo.php?fbid=10215544167536788&amp;set=a.1676615914737&amp;type=3&amp;theater">Facebook</a> В’ятровича</p>
      <p><b>Пряма мова:</b> "Я вже звик до бурхливої реакції частини депутатів щодо факту мого потрапляння в парламент. Але здивований, що сьогодні керівництво ВРУ, попри наявність потрібних документів, не приводить мене до присяги. Адже це всеодно станеться, хай навіть через два тижні. В’ятрович у парламенті — з цим доведеться жити".</p>
      <p><b>Що було раніше: </b> Депутатка фракції "Європейська Солідарність" Ірина Луценко попросила про дострокове припинення повноважень <a href="https://www.pravda.com.ua/news/2019/11/4/7230927/">нардепа за станом здоров'я</a>. </p>
      <p>Наступним номером за списком "ЄС" до Верховної Ради мала зайти Наталя Бойко, але  вона <a href="https://www.pravda.com.ua/news/2019/11/13/7231828/">відмовилась</a> від мандата, щоб продовжити роботу в енергетичній сфері.</p>
      <p>Центральна виборча комісія визнала та зареєструвала народним депутатом наступного за списком "ЄС" Володимира В’ятровича.</p>
      <p>12 листопада <a href="https://www.pravda.com.ua/news/2019/11/12/7231781/">В’ятрович у Facebook</a> написав: "Йду, щоб будувати український світ і зупиняти "русскій мір". І подякував Наталії Бойко за її рішення не йти в парламент.</p>
      <p><b>Читайте також</b> інтерв'ю УП з В'ятровичем<b>:</b> <b><i><a href="https://www.pravda.com.ua/articles/2019/08/19/7223848/">"Для деяких українців Майдан і війна – це реаліті-шоу, яке можна переключити на щось спокійніше"</a></i></b></p>
      <p>
        <a href="https://www.pravda.com.ua/articles/2015/04/10/7064423/">
          <b>
            <i>"Наше завдання – щоб совок не відтворився в майбутніх поколіннях"</i>
          </b>
        </a>
      </p>
      <related>
        <a href="https://www.pravda.com.ua/news/2019/11/14/7231991/"/>
        <a href="https://www.pravda.com.ua/news/2019/11/13/7231828/"/>
        <a href="https://www.pravda.com.ua/news/2019/11/12/7231781/"/>
      </related>
    </article>
  </body>
</html>