<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/460922/%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A6%BF%E0%A6%B8%E0%A6%AD%E0%A6%BE%E0%A6%B8%E0%A6%B9-%E0%A6%95%E0%A7%81%E0%A7%9F%E0%A7%87%E0%A6%A4%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%AA%E0%A6%A6%E0%A6%A4%E0%A7%8D%E0%A6%AF%E0%A6%BE%E0%A6%97"/>
    <meta property="og:site_name" content="Daily Janakantha"/>
    <meta property="article:published_time" content="2019-11-15T12:12:00+00:00"/>
    <meta property="og:title" content="মন্ত্রিসভাসহ কুয়েতের প্রধানমন্ত্রীর পদত্যাগ"/>
    <meta property="og:description" content="অনলাইন ডেস্ক ॥ মন্ত্রিসভাসহ কুয়েতের প্রধানমন্ত্রী জাবের আল মুবারক আল হামাদ আল সাবাহ দেশটির আমিরের কাছে তার পদত্যাগপত্র জমা দিয়েছেন। উপসাগরীয় দেশটির এক মুখপাত্র এ তথ্য নিশ্চিত করেছেন। খবর আল জাজিরা। বৃহস্পতিবার সংসদীয় অধিবেশন শেষে দেশটির আমির শেখ সাবাহ আল আহমেদ আল জাবের আল সাবাহর কাছে ..."/>
  </head>
  <body>
    <article>
      <h1>মন্ত্রিসভাসহ কুয়েতের প্রধানমন্ত্রীর পদত্যাগ</h1>
      <address>
        <time datetime="2019-11-15T12:12:00+00:00">15 Nov 2019, 12:12</time>
      </address>
      <figure>
        <img src="http://www.dailyjanakantha.com/files/201911/1573823528_10.jpg"/>
      </figure>
      <p>অনলাইন ডেস্ক ॥ মন্ত্রিসভাসহ কুয়েতের প্রধানমন্ত্রী জাবের আল মুবারক আল হামাদ আল সাবাহ দেশটির আমিরের কাছে তার পদত্যাগপত্র জমা দিয়েছেন। উপসাগরীয় দেশটির এক মুখপাত্র এ তথ্য নিশ্চিত করেছেন। খবর আল জাজিরা।</p>
      <p>বৃহস্পতিবার সংসদীয় অধিবেশন শেষে দেশটির আমির শেখ সাবাহ আল আহমেদ আল জাবের আল সাবাহর কাছে সরকারের পদত্যাগপত্র জমা দেন প্রধানমন্ত্রী।</p>
      <p>সরকারের পদত্যাগের এই খবরের আগে গত মঙ্গলবার স্বরাষ্ট্রমন্ত্রী শেখ খালিদ আল-জারাহ আল-সাবাহর বিরুদ্ধে অনাস্থা প্রস্তাব আনেন দেশটির আইনপ্রণেতারা। তিনি ক্ষমতাসীন সাবাহ পরিবারের সদস্য।</p>
      <p>মন্ত্রিসভার পদত্যাগপত্র গ্রহণ করেছেন আমির দেশটির আমির শেখ সাবাহ আল আহমেদ আল জাবের আল সাবাহ। তিনি নতুন মন্ত্রীসভা ঘোষণা করবেন।</p>
      <p>উপসাগরীয় দেশটিতে মন্ত্রিসভার পদত্যাগের ঘটনা প্রায়ই দেখা যায়। বিশেষ করে শীর্ষ কোনো সরকারি কর্মকর্তার বিরুদ্ধে অনাস্থা ভোট বা তার কর্মকাণ্ডের বিরুদ্ধে যদি নির্বাচিত আইনপ্রণেতারা প্রশ্ন তোলেন তাহলে এমন ঘটনা ঘটে থাকে।</p>
      <p>শেখ খালিদের বিরুদ্ধে ক্ষমতার অপব্যবহার নিয়ে প্রশ্ন তুলেছেন আইনপ্রণেতারা। তবে বরাবরই এসব অভিযোগ অস্বীকার করে আসছেন শেখ খালিদ। নতুন মন্ত্রিসভা নিয়োগ না দেয়া পর্যন্ত এই মন্ত্রিসভার কার্যক্রম চলবে বলে জানানো হয়েছে।</p>
    </article>
  </body>
</html>