<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640094/%D8%B1%D8%A7%D9%86%D9%86%D8%AF%DA%AF%D8%A7%D9%86-%D8%AA%D8%A7%DA%A9%D8%B3%DB%8C-%D8%A7%D8%AC%D8%A7%D8%B2%D9%87-%D8%A7%D9%81%D8%B2%D8%A7%DB%8C%D8%B4-%D9%86%D8%B1%D8%AE-%DA%A9%D8%B1%D8%A7%DB%8C%D9%87-%D8%B1%D8%A7-%D9%86%D8%AF%D8%A7%D8%B1%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T12:51:00+00:00"/>
    <meta property="og:title" content="رانندگان تاکسی اجازه افزایش نرخ کرایه را ندارند"/>
    <meta property="og:description" content="مدیرعامل سازمان تاکسیرانی شهر تهران با اشاره به اینکه رانندگان تاکسی به دلیل افزایش نرخ بنزین اجازه افزایش نرخ کرایه‌ها را ندارند، گفت: شهروندان ..."/>
  </head>
  <body>
    <article>
      <h1>
        <a href="https://www.bultannews.com/fa/news/640094/%D8%B1%D8%A7%D9%86%D9%86%D8%AF%DA%AF%D8%A7%D9%86-%D8%AA%D8%A7%DA%A9%D8%B3%DB%8C-%D8%A7%D8%AC%D8%A7%D8%B2%D9%87-%D8%A7%D9%81%D8%B2%D8%A7%DB%8C%D8%B4-%D9%86%D8%B1%D8%AE-%DA%A9%D8%B1%D8%A7%DB%8C%D9%87-%D8%B1%D8%A7-%D9%86%D8%AF%D8%A7%D8%B1%D9%86%D8%AF">رانندگان تاکسی اجازه افزایش نرخ کرایه را ندارند</a>
      </h1>
      <h2>مدیرعامل سازمان تاکسیرانی شهر تهران با اشاره به اینکه رانندگان تاکسی به دلیل افزایش نرخ بنزین اجازه افزایش نرخ کرایه‌ها را ندارند، گفت: شهروندان ...</h2>
      <address><time datetime="2019-11-15T12:51:00+00:00">15 Nov 2019, 12:51</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، علیرضا قنادان مدیرعامل<b> سازمان تاکسیرانی</b> شهر تهران درباره نرخ<b> کرایه‌</b>های تاکسی با توجه به تغییر نرخ حامل‌های انرژی، اظهار داشت: در مورد تأثیر تغییرات نرخ کرایه‌ها یک روال قانونی وجود دارد و رانندگان تاکسی موظف هستند کرایه‌ها را بر اساس همان نرخ سابق دریافت کنند.</p>
      <p>وی افزود: تغییر در نرخ کرایه‌ها نیاز به روال قانونی داشته و همکاران ما در حال بررسی آثار تغییر نرخ بنزین بر روی نرخ کرایه‌ها شده‌اند. ما معتقد هستیم نرخ ثابت برای تاکسی‌ها با توجه به سهمیه آنها روال درستی نیست ولی این موضوع نیاز به بررسی دقیق دارد.</p>
      <p>قنادان با اشاره به اینکه سهمیه سوخت برای تاکسی‌های دوگانه‌سوز 200 لیتر در ماه و خودروهای بنزینی 400 لیتر در ماه است، گفت: به همه رانندگان تاکسی توصیه می‌کنیم که تا انجام محاسبات نرخ‌های خود را افزایش ندهند چرا که در غیر این صورت تخلف انجام داده و مردم می‌توانند گزارش‌های خود را از طریق شماره‌های 48048 و یا 1888 به شهرداری اعلام کنند.</p>
      <p>مدیرعامل سازمان تاکسیرانی شهر تهران بیان داشت: نرخ کرایه‌های تاکسی بر اساس مصوبه شورای شهر تصویب شده است که هیأت تطبیق و فرمانداری آنها را تأیید کرده‌اند و تغییر در نرخ‌های قبلی نیاز به روال‌های قانونی مشابه قبل را دارد. بنابراین هیچ راننده تاکسی اجازه ندارد قبل از تعیین نرخ مصوب به صورت خودسرانه کرایه بیشتر دریافت کنند.</p>
    </article>
  </body>
</html>