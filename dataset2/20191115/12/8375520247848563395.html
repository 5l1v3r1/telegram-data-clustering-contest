<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/columns/kobolev/shumjet-diysno-ne-treba-komentar-do-zayavi-putina-na-temu-gazu-640136.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T12:04:18+00:00"/>
    <meta property="og:title" content="«Шумєть» дійсно не треба. Коментар до заяви Путіна на тему газу"/>
    <meta property="og:description" content="Нафтогаз ніколи не відмовлявся купувати газ в Газпрому за справедливими ринковими цінами"/>
  </head>
  <body>
    <article>
      <h1>«Шумєть» дійсно не треба. Коментар до заяви Путіна на тему газу</h1>
      <address><time datetime="2019-11-15T12:04:18+00:00">15 Nov 2019, 12:04</time> by <a rel="author">Андрій Коболєв</a></address>
      <h4>Нафтогаз ніколи не відмовлявся купувати газ в Газпрому за справедливими ринковими цінами</h4>
      <p>1. «Шумєть» дійсно не треба. Газ Україна наразі фізично імпортує з території трьох країн ЄС, використовуючи діючі газопроводи. Вони існують. Окрім Нафтогазу їх використовує ще багато інших європейських компаній. Наприклад, такий енергетичний гігант як Shell - приблизно втричі більший за своєю капіталізацією, ніж Газпром. А також декілька десятків інших відомих міжнародних компаній. Вони купують цей газ на ринку ЄС, де доля Газпрому почала знову скорочуватись і становить наразі близько 32%. Тобто, називати весь газ на ринку ЄС російським точно не коректно. М‘яко кажучи.</p>
      <p>2. Нафтогаз ніколи не відмовлявся купувати газ в Газпрому за справедливими ринковими цінами. Ситуація тут діаметрально протилежна - це Газпром відмовляється виконувати свої зобов‘язання за ДІЮЧИМ контрактом.</p>
      <p>3. Нафтогаз не подавав нових позовів проти Газпрому. Ми захищаємось в арбітражі та судах проти позовів, поданих проти нас Газпромом. Захищаємось успішно зараз і надалі будемо сумлінно відстоювати інтереси Української держави.</p>
      <p>АПД З метою дотримання балансу та справедливості хочу підтвердити фактично коректу частину заяви пана Путіна - Україна дійсно має зобов‘язання по впровадженню європейського законодавства до кінця цього року. І я дуже сподіваюсь, що український парламент сьогодні зможе розблокувати підписання вже прийнятого законопроекту 2239-1 «Про внесення змін до деяких законів України у зв'язку з відокремленням діяльності з транспортування природного газу».</p>
      <footer>Думки авторів рубрики «Думки вголос» не завжди збігаються з позицією редакції «Главкома»</footer>
      <related>
        <a href="https://glavcom.ua/economics/finances/pravkoyu-gerusa-z-importu-elektroenergiji-mi-zavdajemo-udaru-po-vlasniy-energetici-nardep-640135.html"/>
        <a href="https://glavcom.ua/columns/stikhy/kolomoyskiy-bezposerednya-zagroza-nacionalniy-bezpeci-ukrajini-640122.html"/>
        <a href="https://glavcom.ua/digest/z-falshivimi-pasportami-jes-u-nimechchini-vikrili-merezhu-nelegaliv-z-ukrajini-640115.html"/>
      </related>
    </article>
  </body>
</html>