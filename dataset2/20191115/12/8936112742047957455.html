<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/snooker,442/northern-ireland-open-spektakularne-wbicie-w-snookerze-komentator-az-jeknal-z-zachwytu,985621.html"/>
    <meta property="og:site_name" content="TVN24"/>
    <meta property="article:published_time" content="2019-11-15T12:00:00+00:00"/>
    <meta property="og:title" content="Spektakularne wbicie w snookerze. Komentator aż jęknął z zachwytu"/>
    <meta property="og:description" content="- O Jezu! - złapał się za głowę komentator. W meczu z Ronniem O'Sullivanem spektakularnym wbiciem popisał się młody Chińczyk Yuan Sijun. Turniej Northern Ireland Open na żywo w Eurosporcie 1, Euros..."/>
  </head>
  <body>
    <article>
      <h1>Spektakularne wbicie w snookerze. Komentator aż jęknął z zachwytu</h1>
      <address>
        <time datetime="2019-11-15T12:00:00+00:00">15 Nov 2019, 12:00</time>
      </address>
      <slideshow>
        <figure>
          <img src="https://r-scale-c0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/b2e8232e-753c-4c08-a161-a93a72dec3d0.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/d20e20fa-058a-4837-b6ec-93b84f54fbb0-480p.mp4"/>
          <figcaption>Wygrał O'Sullivan, ale zagranie tygodnia należy do Yuana Sijuna</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/2571ea06-d0e3-4a49-82e2-e7e2940bfa63-480p.mp4" autoplay="" loop=""/>
          <figcaption>Ronnie O'Sullivan wygrał z Yuanem Sijunem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/7672c8a0-2f6a-472b-bde1-53bf45670878-480p.mp4"/>
          <figcaption>Higgins pokonał Filipiaka w drugiej rundzie Northern Ireland...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/6e1d9f3a-187c-4de2-ba9a-70f358a2518c-480p.mp4" autoplay="" loop=""/>
          <figcaption>Filipiak skrzętnie wykorzystał błąd Higginsa</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/052c9e40-5b31-41fe-b10b-fe9a3f7b2423-480p.mp4" autoplay="" loop=""/>
          <figcaption>Higgins rozpoczął starcie z Filipiakiem od wbicia setki</figcaption>
        </figure>
        <figcaption>Sijun Yuan pokazał się z dobrej strony w Northern Ireland Open Foto: Eurosport | Video: Eurosport</figcaption>
      </slideshow>
      <h3>- O Jezu! - złapał się za głowę komentator. W meczu z Ronniem O'Sullivanem spektakularnym wbiciem popisał się młody Chińczyk Yuan Sijun. Turniej Northern Ireland Open na żywo w Eurosporcie 1, Eurosporcie 2 i Eurosport Playerze.</h3>
      <p>Do sytuacji doszło w ostatniej partii czwartkowego pojedynku. W meczu do czterech wygranych partii 19-latek przegrał z pięciokrotnym mistrzem świata 1:3 i był jedną nogą poza turniejem. Przy 28-punktowym prowadzeniu O'Sullivana w piątej partii na stole pozostawały już tylko 43 punkty. Yuan Sijun był pod ścianą i postanowił zaryzykować.</p>
      <p>Niemający nic do stracenia Chińczyk złożył się do ekstremalnie trudnej czerwonej stojącej przy bandzie w pobliżu środkowej kieszeni i zdecydował się na ryzykowne wbicie do lewego rogu.</p>
      <figure>
        <img src="https://r-scale-a0.dcs.redcdn.pl/scale/o2/tvn/web-content/m/p1/v/1f71e393b3809197ed66df836fe833e5/0d39d31d-6691-461b-be1b-f3045aa28445/S/000.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Wygrał O'Sullivan, ale zagranie tygodnia należy do Yuana Sijuna<cite>Wideo: Eurosport</cite></figcaption>
      </figure>
      <p> </p>
      <related>
        <a href="https://eurosport.tvn24.pl/snooker,442/przeblysk-polaka-w-meczu-z-czterokrotnym-mistrzem-swiata,985295.html"/>
      </related>
      <p>To nie był przypadek</p>
      <p>Wyszło fenomenalnie. Mocno uderzona czerwona pewnie wpadła do kieszeni, a Chińczyk zdobył jeden punkt.</p>
      <p>- O Jezu, ale zagranie! - nie dowierzał na antenie Michał Ebert. - To może być zagranie turnieju. I to nie był przypadek. On chciał to zagrać. Grał na wbicie - emocjonował się drugi z komentatorów Przemek Kruk.</p>
      <p>Do pełni szczęścia Yuanowi Sijunowi zabrakło jedynie pozycji do bili kolorowej (w snookerze czerwone nie są uznawane za kolory). Chińczyk musiał przerwać podejście, a wkrótce O'Sullivan dopełnił dzieła, eliminując go z turnieju. Mimo wszystko 19-latek zostawił po sobie dobre wrażenie. Wygrał dwa mecze, a w spotkaniu z "Rakietą" popisał się wbiciem, które można oglądać na okrągło. Z Belfastu może więc wyjeżdżać z podniesionym czołem.</p>
      <p>- Jedno z trudniejszych wbić, jakie można sobie wyobrazić na snookerowym stole. Na dodatek wykonane z dużą siłą. Z pewnością kandydatura do zagrania turnieju. Byłaby to nagroda pocieszenia dla młodego Chińczyka - dodał już na chłodno Ebert, kiedy opadły emocje.</p>
      <p>Turniej Northern Ireland Open na żywo w Eurosporcie 1, Eurosporcie 2 i Eurosport Playerze. W piątek ćwierćfinały, z których najciekawiej zapowiada się starcie byłych mistrzów świata Marka Selby'ego z Johnem Higginsem.</p>
      <h3>Ćwierćfinały Northern Ireland Open:</h3>
      <p>Judd Trump - Anthony Hamilton</p>
      <p>Mark Selby - John Higgins</p>
      <p>Shaun Murphy - Ronnie O'Sullivan</p>
      <p>Joe Parry - Alexander Ursenbacher</p>
      <p>Autor: łup / Źródło: eurosport.pl</p>
    </article>
  </body>
</html>