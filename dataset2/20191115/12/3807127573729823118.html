<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/9-cooltura/55546-prieha-aran-kartar-v-bolnica/"/>
    <meta property="og:site_name" content="Teenproblem.net"/>
    <meta property="article:published_time" content="2019-11-15T12:00:00+00:00"/>
    <meta property="og:title" content="Приеха Арън Картър в болница"/>
    <meta property="og:description" content="Вижте каква е причината"/>
  </head>
  <body>
    <article>
      <h1>Приеха Арън Картър в болница</h1>
      <h2>Вижте каква е причината</h2>
      <address><time datetime="2019-11-15T12:00:00+00:00">15 Nov 2019, 12:00</time> by <a rel="author" href="https://www.teenproblem.net/users/view/1230773.html" target="_blank">Ивета Иванова</a></address>
      <p><b>Арън Картър е в болница.</b> Това съобщи майка му, която публикува снимка в неговия Instagram профил. На нея се вижда, че синът ѝ е в болнично легло.</p>
      <p>"<i>Мама ще се погрижи за теб"</i>, написала е тя към фотоса. Наложило се е той да влезе в болница, <b>защото отслабнал драстично и дори плашил близките си с вида си.</b></p>
      <p>Той скоро призна, че е <b>диагностициран с шизофрения и биполярно разстройство. </b><i>"Официалната диагноза е, че страдам от няколко разстройства на личността - шизофрения, панически атаки и имам биполярно разстройство (маниакална депресия)"</i>, посочи звездата.</p>
      <p>Дори братът на Арън, певецът от Backstreet Boys, <b>Ник Картър си издейства ограничителна заповед, защото Арън заплашвал да убие жената на Ник - Лорън Кит, когато тя беше бременна.</b> Лорън роди през октомври, а тези заплахи са били отправени през септември.</p>
      <p>Близначката на Арън, <b>Ейнджъл Картър,</b> последва примера на Ник и също си издейства ограничителна заповед срещу Арън, заради домашно насилие.</p>
      <p><i>"Бях дълбоко наранен от факта, че големият ми брат не направи усилие да стане част от живота ми доста дълго време, затова избухнах и казах някои лоши неща, които нямах предвид",</i> обясни Арън Картър.</p>
      <figure>
        <embed-post data-src="https://www.instagram.com/p/B42tPt3F9JB" data-service="Instagram"/>
      </figure>
    </article>
  </body>
</html>