<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/15/7103088/"/>
    <meta property="og:site_name" content="Європейська правда"/>
    <meta property="article:published_time" content="2019-11-15T12:33:00+00:00"/>
    <meta property="og:title" content="НАТО замінить літаки AWACS штучним інтелектом"/>
    <meta property="og:description" content="НАТО планує через 15 років замінити флот авіаційних комплексів дальнього радіолокаційного виявлення та управління (AWACS) новітніми технологіями, зокрема штучним інтелектом."/>
  </head>
  <body>
    <article>
      <h1>НАТО замінить літаки AWACS штучним інтелектом</h1>
      <address>
        <time datetime="2019-11-15T12:33:00+00:00">15 Nov 2019, 12:33</time>
      </address>
      <p>НАТО планує через 15 років замінити флот авіаційних комплексів дальнього радіолокаційного виявлення та управління (AWACS) новітніми технологіями, зокрема штучним інтелектом.</p>
      <p>Про це 14 листопада заявив генеральний секретар Північноатлантичного альянсу Єнс Столтенберг, повідомляє "Європейська правда" з посиланням на <a href="https://www.dw.com/en/">DW</a>.</p>
      <p>"Натівський флот літаків AWACS був нашими очима в небі, підтримуючи наші повітряні операції протягом десятиліть - від патрулювання американського неба після терактів 11 вересня 2001 року до наших операцій в Афганістані і в рамках глобальної коаліції проти ІДІЛ. Ми плануємо його заміну в 2035 році. це передбачатиме багато технологій, про які ми говоримо сьогодні, таких як автономні системи, штучний інтелект і великі дані", - сказав Столтенберг.</p>
      <p>Літаки AWACS, оснащені радіолокаційною технікою, можуть функціонувати як літаючі командні пункти. Система AWACS здатна контролювати повітряний простір в радіусі понад 400 км і обмінюватися інформацією через цифрові канали передачі даних з командирами різних військових підрозділів.</p>
      <p>Програма НАТО зі спостереження за повітряним простором із застосуванням комплексів AWACS діє з 1982 року.</p>
      <figure>
        <iframe data-src="https://twitter.com/NATO/status/790848645776105472?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <a href="https://www.eurointegration.com.ua/news/2019/11/12/7102921/"/>
      </related>
    </article>
  </body>
</html>