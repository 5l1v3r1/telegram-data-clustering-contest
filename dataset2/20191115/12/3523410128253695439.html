<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640095/%D9%85%D9%85%D9%86%D9%88%D8%B9%DB%8C%D8%AA-%D8%B5%D8%A7%D8%AF%D8%B1%D8%A7%D8%AA-%D8%B3%DB%8C%D8%A8-%D8%B2%D9%85%DB%8C%D9%86%DB%8C%D8%AE%D9%88%D8%B1%D8%A7%DA%A9-%D8%AF%D8%A7%D9%85-%D9%88%D8%B1%D8%A8-%DA%AF%D9%88%D8%AC%D9%87-%D9%81%D8%B1%D9%86%DA%AF%DB%8C-%D8%A8%D8%B1%D8%AF%D8%A7%D8%B4%D8%AA%D9%87-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T12:53:00+00:00"/>
    <meta property="og:title" content="ممنوعیت صادرات سیب زمینی،خوراک دام ورب گوجه فرنگی برداشته شد"/>
    <meta property="og:description" content="هیات عمومی دیوان عدالت اداری دستور وزیر صمت درباره ممنوعیت صادرات سیب زمینی، خوراک دام و طیور و رب گوجه فرنگی را به دلیل مقید نشدن به زمان مشخص و ..."/>
  </head>
  <body>
    <article>
      <h1>
        <a href="https://www.bultannews.com/fa/news/640095/%D9%85%D9%85%D9%86%D9%88%D8%B9%DB%8C%D8%AA-%D8%B5%D8%A7%D8%AF%D8%B1%D8%A7%D8%AA-%D8%B3%DB%8C%D8%A8-%D8%B2%D9%85%DB%8C%D9%86%DB%8C%D8%AE%D9%88%D8%B1%D8%A7%DA%A9-%D8%AF%D8%A7%D9%85-%D9%88%D8%B1%D8%A8-%DA%AF%D9%88%D8%AC%D9%87-%D9%81%D8%B1%D9%86%DA%AF%DB%8C-%D8%A8%D8%B1%D8%AF%D8%A7%D8%B4%D8%AA%D9%87-%D8%B4%D8%AF">ممنوعیت صادرات سیب زمینی،خوراک دام ورب گوجه فرنگی برداشته شد</a>
      </h1>
      <h2>هیات عمومی دیوان عدالت اداری دستور وزیر صمت درباره ممنوعیت صادرات سیب زمینی، خوراک دام و طیور و رب گوجه فرنگی را به دلیل مقید نشدن به زمان مشخص و ...</h2>
      <address><time datetime="2019-11-15T12:53:00+00:00">15 Nov 2019, 12:53</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به دنبال شکایت از وزارت جهاد کشاورزی و وزارت صنعت، معدن و تجارت و درخواست ابطال بخشنامه شماره ۶۰/۱۸۷۷۱۳ مورخ ۹۷/۷/۱۶ در خصوص<b> ممنوعیت صادرات</b> سیب زمینی، خوراک دام و طیور و رب گوجه فرنگی تا اطلاع ثانوی، هیات عمومی دیوان عدالت اداری در این مورد وارد بحث و بررسی شد و با استناد به بند ۴ مصوبات نهمین جلسه شورای عالی هماهنگی اقتصادی مورخ ۹۷/۵/۲۵ که به تایید مقام معظم رهبری رسیده، اعلام ممنوعیت در مورد صادرات سیب زمینی، خوراک دام و طیور و رب گوجه فرنگی از سوی وزارت صمت بدون مقید کردن آن به زمان مشخص و با قید " تا اطلاع ثانوی" را مغایر این مصوبه دانست و با اکثریت آراء آن را از زمان تصویب ابطال کرد.</p>
      <p>گفتنی است در بند ۴ مصوبه نهمین جلسه شورای عالی هماهنگی اقتصادی مورخ ۹۷/۵/۲۵ چنین آمده است:</p>
      <p>" به منظور جلوگیری از کاهش عرضه و افزایش قیمت کالاها در بازار داخلی، وزیر صمت می تواند در چارچوب دستورالعملی که به تصویب رئیس جمهور می رسد، صادرات برخی کالاها را در شرایط اضطراری برای محدوده زمانی معین مشروط یا ممنوع نماید."</p>
    </article>
  </body>
</html>