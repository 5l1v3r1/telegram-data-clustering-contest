<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/15/interju-az-onkentes-buvarok-vezetojevel"/>
    <meta property="og:site_name" content="euronews"/>
    <meta property="article:published_time" content="2019-11-15T12:59:10+00:00"/>
    <meta property="og:title" content="Interjú az önkéntes búvárok vezetőjével"/>
    <meta property="og:description" content="A &quot;Vieux-Port Propre&quot; művelet egyike annak a több mint 70 hasonló akciónak, amelyet pénzügyileg és szervezetileg is támogat az #EUBeachCleanup kampány világszerte."/>
  </head>
  <body>
    <article>
      <h1>Interjú az önkéntes búvárok vezetőjével</h1>
      <address><time datetime="2019-11-15T12:59:10+00:00">15 Nov 2019, 12:59</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/25/94/54/1280x720_cmsv2_322854f0-6c41-5a5c-a09d-c75cb897bbe5-4259454.jpg"/>
      </figure>
      <p>
        <b>Alain Dumort az EU képviselője Marseille-ben, és szenvedélyes búvár, több száz olyan önkéntessel együtt merül le az Öreg Kikötő vizébe, akiknek a célja, hogy feltakarítsák az ott évek óta felgyülemlett szemetet.</b>
      </p>
      <p>A "Vieux-Port Propre" művelet egyike annak a több mint 70 hasonló akciónak, amelyet pénzügyileg és szervezetileg is támogat az #EUBeachCleanup kampány világszerte.</p>
      <p>"Ez a művelet része egy sokkal szélesebb körű kampánynak, mivel az Európai Bizottság nem csak európai szinten, hanem globálisan is akciózik. Ezért működünk együtt ebben a kampányban az ENSZ-szel."</p>
      <p>"Hasonló műveletek zajlanak számos országban világszerte, főképpen a mediterrán régióban: Olaszországban, Spanyolországban, Algériában, Marokkóban, stb... Ez egy valóban globális művelet, mert nagyon jól tudjuk, hogy habár a szemét például Egyiptomból jön, az egy nap Cipruson fog kikötni, vagy Olaszországban, vagy itt, a marseille-i Öreg Kikötőben. Szóval ennek a kampánynak a célja az, hogy európai, mediterrán és globális dimenziót öltsön."</p>
      <p>"Valószínűtlennek tűnik, a helyzet mégis javul itt, Marseille-ben. Három év alatt megváltozott a hulladék minősége, azóta, amióta társházigazdái vagyunk ennek a tisztogatási akciónak. Miért változott meg? Mert a partnereink (nem fogok kereskedelmi márkákat megnevezni) akik valóban lelkiismeretesen kezelik a problémát, visszafogták a szeméttermelést, különösen az egyszerhasználatos műanyagot, és több szeméttárolót helyeztek ki, szóval egyre kevesebb és kevesebb ilyen jellegű hulladékot találunk. Másféle szemét viszont van: kerítések, biciklik, és természetesen elektromos rollerek, de azokból is egyre kevesebb. Ez pedig egy elég jó jel. Most az a célunk, hogy az újrahasznosítás és az újrafelhasználás irányába tereljük a dolgokat, hogy kezeljük a már létező hulladékot, ez a prioritásunk."</p>
    </article>
  </body>
</html>