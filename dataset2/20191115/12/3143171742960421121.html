<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/dopo-il-maltempo-riaperta-la-strada-portella-castanea-ma-servono-altri-interventi.html"/>
    <meta property="og:site_name" content="Tempostretto"/>
    <meta property="article:published_time" content="2019-11-15T12:02:16+00:00"/>
    <meta property="og:title" content="Dopo il maltempo riaperta la strada Portella Castanea. Ma servono altri interventi"/>
    <meta property="og:description" content="Un albero si era abbattuto sulla strada che collega San Michele a Castanea. E' stato tolto e la strada riaperta ma serve manutenzione"/>
  </head>
  <body>
    <article>
      <h1>Dopo il maltempo riaperta la strada Portella Castanea. Ma servono altri interventi</h1>
      <address><time datetime="2019-11-15T12:02:16+00:00">15 Nov 2019, 12:02</time> by <a rel="author" href="https://www.tempostretto.it/author/francesca-stornante" target="_blank">Francesca Stornante</a></address>
      <p>
        <i>Un albero si era abbattuto sulla strada che collega San Michele a Castanea. E' stato tolto e la strada riaperta ma serve manutenzione</i>
      </p>
      <p>Quando martedì su tutta la città imperversava il maltempo, un grosso <a href="https://www.tempostretto.it/news/maltempo-albero-caduto-nella-strada-san-michele-portella.html">albero</a> si era abbattuto anche nella strada che porta dal villaggio di San Michele a Castanea. Il tronco aveva letteralmente bloccato la carreggiata, causando non pochi disagi alla viabilità in questo tratto denominato “Portella Castanea. </p>
      <figure>
        <img src="https://www.tempostretto.it/wp-content/uploads/2019/11/albero-portella-castanea.jpg"/>
      </figure>
      <h3>Riaperta la strada</h3>
      <p>Ieri pomeriggio l’intervento e la riapertura al transito della strada. Un importante lavoro svolto dagli uomini della Protezione Civile, dal Comune e dell’assessore Massimo Minutoli, in collaborazione con il corpo dei  Vigili Urbani. A sottolinearlo il consigliere della quinta circoscrizione Franco Laimo, che si era immediatamente attivato ai primi disagi durante l’allerta.</p>
      <h3>La frana di dicembre</h3>
      <p>Però non basta. Laimo questa mattina ha interloquito con l’assessore Minutoli sulle sorti della <a href="https://www.tempostretto.it/news/sollecito-frana-portella-guai-presepe-castanea-strada-non-riapre.html">frana</a> che dal dicembre dello scorso anno blocca parte del transito veicolare nell’importante arteria. “Se entro oggi arriverà l’ok da parte della Regione, si potrà avviare la gara d’appalto per eliminare la frana e mettere in sicurezza il costone”.</p>
      <p>Intanto ci sarebbero però altri importanti e urgenti interventi di manutenzione che si rendono necessari per la Portella Castanea. In attesa della messa in sicurezza del costone, Laimo lascia al Comune un elenco di priorità per rendere più vivibile e agevole la strada.</p>
      <h3>Altri interventi necessari</h3>
      <p>Serve innanzitutto una scerbatura su entrambi i lati della carreggiata e la pulizia dei canaloni di scolo delle acque piovane. Poi il ripristino della segnaletica orizzontale e verticale antinebbia. E servirebbe in generale maggiore attenzione poiché trattandosi di una strada collinare, ma di competenza comunale, è soggetta alla caduta di detriti, pietre, massi e legname, che rendono pericoloso il transito veicolare.</p>
      <p>Le questioni sono state trattate in svariate sedute di commissioni nella quarta circoscrizione, adesso la speranza è che una volta pasasta l’emergenza tutto cada nel dimenticatoio. Laimo è fiducioso per l’importante lavoro di collaborazione avviato con l’Amministrazione. Adesso però serve intervenire.</p>
      <figure>
        <img src="https://www.tempostretto.it/wp-content/uploads/2019/11/portella-castanea-detriti.jpg"/>
      </figure>
      <figure>
        <img src="https://www.tempostretto.it/wp-content/uploads/2019/11/portella-castanea-scerbatura.jpg"/>
      </figure>
      <figure>
        <img src="https://www.tempostretto.it/wp-content/uploads/2019/11/portella-castanea-pietre.jpg"/>
      </figure>
    </article>
  </body>
</html>