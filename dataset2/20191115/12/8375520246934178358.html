<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/nazk-prosit-minyust-vidnesti-posadu-bogdana-do-posad-iz-visokim-korupciynim-rizikom-640179.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T12:24:00+00:00"/>
    <meta property="og:title" content="НАЗК просить Мін'юст віднести посаду Богдана до посад із високим корупційним ризиком"/>
    <meta property="og:description" content="До переліку посад із високим корупційним ризиком НАЗК також пропонує внести посади першого заступника і заступника керівника Офісу президента"/>
  </head>
  <body>
    <article>
      <h1>НАЗК просить Мін'юст віднести посаду Богдана до посад із високим корупційним ризиком</h1>
      <address>
        <time datetime="2019-11-15T12:24:00+00:00">15 Nov 2019, 12:24</time>
      </address>
      <h4>До переліку посад із високим корупційним ризиком НАЗК також пропонує внести посади першого заступника і заступника керівника Офісу президента</h4>
      <p>Національне агентство з попередження корупції просить Міністерство юстиції віднести посаду керівника Офісу президента до переліку посад із високим і підвищеним рівнем корупційних ризиків. Про це йдеться в <a href="https://nazk.gov.ua/uk/novyny/nazk-proponuye-vnesty-posadu-kerivnyka-ofisu-prezydenta-do-pereliku-posad-z-vysokym-ta-pidvyshhenym-rivnem-koruptsijnyh-ryzykiv/">повідомленні</a> пресслужби НАЗК.</p>
      <p>Крім цього, до переліку НАЗК пропонує внести посади першого заступника і заступника керівника Офісу президента.</p>
      <p>Також до посад із високим корупційним ризиком відносяться посади керівників і заступників керівників структурних підрозділів у складі самостійних структурних підрозділів центрального апарату Національного банку та керівників і заступників керівників самостійних структурних підрозділів територіальних управлінь Державної судової адміністрації.</p>
      <p>Як повідомлялось, керівник офісу президента Андрій Богдан і його заступники <a href="https://glavcom.ua/news/bogdan-ta-yogo-zastupniki-teper-zobovyazani-podavati-deklaraciji-nazk-634441.html">відтепер зобов’язані подавати декларації</a>.</p>
      <p>Нагадаємо, 21 травня Зеленський призначив главою Адміністрації президента України <a href="https://glavcom.ua/news/zelenskiy-priznachiv-glavu-administraciji-prezidenta--595557.html">Андрія Богдана.</a></p>
      <blockquote>
        <i>Перелік посад з високим та підвищеним рівнем корупційних ризиків затверджується Національним агентством. На сьогодні зазначений Перелік затверджений рішенням Національного агентства з питань запобігання корупції від 17 червня 2016 року № 2, яке зареєстроване у Міністерстві юстиції України 19 липня 2016 року за №987/29117.</i>
      </blockquote>
      <related>
        <a href="https://glavcom.ua/economics/finances/nazk-zafiksuvalo-v-zhovtni-ponad-100-porushen-v-deklaraciyah--638274.html"/>
        <a href="https://glavcom.ua/news/nazk-povidomit-nabu-pro-oznaki-deklaruvannya-nedostovirnih-vidomostey-na-sumu-ponad-15-mln-grn-635055.html"/>
        <a href="https://glavcom.ua/news/bogdan-ta-yogo-zastupniki-teper-zobovyazani-podavati-deklaraciji-nazk-634441.html"/>
      </related>
    </article>
  </body>
</html>