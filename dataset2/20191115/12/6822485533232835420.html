<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980824036.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-15T12:30:00+00:00"/>
    <meta property="og:title" content="مک بوک ۱۶ اینچی رونمایی شد"/>
    <meta property="og:description" content="به گزارش مهر به نقل از دیلی میل، شرکت اپل به طور رسمی از مک بوک پرو جدید رونمایی کرد. این دستگاه دارای نمایشگر ۱۶ اینچی رتینا، پردازشگر ۸ هسته ای ، ۶۴ گیگابایت حافظه داخلی و طراحی پیشرفته گرمایشی است."/>
  </head>
  <body>
    <article>
      <h1>مک بوک ۱۶ اینچی رونمایی شد</h1>
      <address>
        <time datetime="2019-11-15T12:30:00+00:00">15 Nov 2019, 12:30</time>
      </address>
      <p>اپل از لپ تاپ مک بوک پرو جدید با نمایشگر ۱۶ اینچی رتینا رونمایی کرد. این لپ تاپ دارای سیستم تهویه جدید، باتری ارتقا یافته و کیبوردی با فناوری نوین است.</p>
      <p>به گزارش مهر به نقل از دیلی میل، شرکت اپل به طور رسمی از مک بوک پرو جدید رونمایی کرد. این دستگاه دارای نمایشگر ۱۶ اینچی رتینا، پردازشگر ۸ هسته ای ، ۶۴ گیگابایت حافظه داخلی و طراحی پیشرفته گرمایشی است.</p>
      <p>قیمت لپ تاپ جدید بالا است، اما دستگاه جدید طراحی و ویژگی های جالبی دارد مانند یک کیبورد تازه، نمایشگری با وضوح بالاتر و دکمه های Touch ID جداگانه.</p>
      <p>اپل اعلام کرده این قدرتمندترین رایانه تولید شده در این شرکت است.  لپ تاپ مک بوک پرو از دسامبر با برچسب قیمتی ۵۹۹۹ دلار برای فروش عرضه می شود.</p>
      <p>تام بوگر مدیر ارشد بازاریابی محصولات مک و آی پد در این باره می گوید: مشتریان ما خواهان نمایشگر بزرگتر، عملکرد سریعتر و باتری بزرگترری بودند. مک بوک پرو جدید با نمایشگر ۱۶ اینچی رتینا، ۸ پردازشگر، دارای نسل جدید گرافیک است و حتی طراحی بهتری دارد.  این لپ تاپ دارای کیبورد مجیک جدید، سیستم صوتی با ۶ بلندگو،۱۰۰ وات ساعت باتری، و ۶۴ گیگابایت حافظه داخلی است.</p>
      <p>در کیبورد این دستگاه از مکانیسم قیچی استفاده شده است. این کیبورد نازک است. همچنین مک بوک پروی جدید ساختار پیشرفته حرارتی نوینی دارد که به سیستم اجازه می دهد تا برای مدت زمان طولانی تری با قدرت بالاتر کار کند.</p>
      <p>این فناوری حرارتی شامل فن با پره هایی بلندتر و دریچه های تهویه هوای بزرگتر است که ۲۸ درصد جریان هوای بیشتری را فراهم می کند.</p>
    </article>
  </body>
</html>