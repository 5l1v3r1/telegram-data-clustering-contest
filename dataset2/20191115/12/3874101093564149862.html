<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/galaxy-a51-tasarimi-nasil-olacak_85043.html"/>
    <meta property="og:site_name" content="CHIP Online"/>
    <meta property="article:published_time" content="2019-11-15T12:00:00+00:00"/>
    <meta property="og:title" content="Galaxy A51'in Tasarımı Nasıl Olacak?"/>
    <meta property="og:description" content="Samsung'un ilk 2020 yılı Galaxy A modeli olacak olan Galaxy A51, tasarım detaylarıyla göründü!"/>
  </head>
  <body>
    <article>
      <h1>Galaxy A51'in Tasarımı Nasıl Olacak?</h1>
      <h2>Samsung'un ilk 2020 yılı Galaxy A modeli olacak olan Galaxy A51, tasarım detaylarıyla göründü!</h2>
      <address><time datetime="2019-11-15T12:00:00+00:00">15 Nov 2019, 12:00</time> by <a rel="author">CHIP Online</a></address>
      <p>Samsung'un 2020 yılı için hazırladığı ilk <b>Galaxy A</b> modelleri olacak olan Galaxy A51, bir süredir arka arkaya yeni sızıntılarla gündeme geliyor. Daha önce "L" şeklinde bir kamera dizilimi olacağına yönelik söylentiler çıkan, ardından ise ortaya çıkan görsellerle bunu doğrulayan telefon, render görüntüleriyle de halihazırdaki modellerle benzer tasarım çizgisini paylaşacağını gösteriyor.</p>
      <figure>
        <img src="https://www.chip.com.tr/images/content/2019/11/14/2019111414254360985.jpg"/>
      </figure>
      <p>Galaxy A51, her ne kadar arkasında yer alan 4'lü kamera kurulumun yerleşimi nedeniyle <b>"L" şeklinde bir kamera</b> deseniyle anılsa da, aslında ayrılmış bu kamera bölümü halihazırda Galaxy M30s modelini andırıyor. Galaxy A51'in ön yüzünde de dikkat çekici bir değişiklik bulunmuyor. Ekrandaki delik dışında...</p>
      <figure>
        <img src="https://cdn.chip.gen.tr/images/content/2019/11/14/2019111414253120385.jpg"/>
      </figure>
      <p>Ekranında tıpkı <b>Galaxy Note 10</b> modeli gibi kamera için <b>delik</b> bulunduracak olan Galaxy A51, Galaxy A serisinde bu yöntemi kullanacak olan ilk model olacak. Samsung'un diğer Galaxy A modellerinde daha çok damla şeklinde çentikli bir tasarımı benimsediğini biliyoruz. Ancak <b>Galaxy A51</b> ile bu değişecek gibi duruyor. Bu arada Galaxy A51, yine Samsung'un sonsuz ekran tasarımını benimseyecek.</p>
      <figure>
        <img src="https://www.chip.com.tr/images/content/2019/11/14/2019111414254859485.jpg"/>
      </figure>
      <p>Gelecek günlerde Galaxy A51 hakkında daha fazla sızıntı görmeyi bekliyoruz. <b>Samsung</b>, şu ana kadar bu telefonun ne zaman tanıtılacağına ilişkin bir bilgi paylaşmış değil. Ancak çok gecikmeyeceğini düşünüyoruz.</p>
    </article>
  </body>
</html>