<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955671"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T12:43:38+00:00"/>
    <meta property="og:title" content="కేసీఆర్‌కు గుడి కట్టిన కార్యకర్త ప్రగతి భవన్ ఎదుట ఆత్మహత్యాయత్నం"/>
    <meta property="og:description" content="ADVT"/>
  </head>
  <body>
    <article>
      <h1>కేసీఆర్‌కు గుడి కట్టిన కార్యకర్త ప్రగతి భవన్ ఎదుట ఆత్మహత్యాయత్నం</h1>
      <address>
        <time datetime="2019-11-15T12:43:38+00:00">15 Nov 2019, 12:43</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్:</b> ప్రగతి భవన్‌ ఎదుట ఓ వ్యక్తి ఆత్మహత్యాయత్నం కలకలం సృష్టిస్తోంది. తాను టీఆర్‌ఎస్‌ కార్యకర్తనని.. ఓ రౌడీ షీటర్ తనను తీవ్ర ఇబ్బందులకు గురి చేస్తున్నాడంటూ సదరు వ్యక్తి ఆత్మహత్యకు యత్నించాడు. బాధితుడు తెలిపిన వివరాల ప్రకారం.. మంచిర్యాల జిల్లాకు చెందిన రవీందర్‌ 2001 నుంచి టీఆర్ఎస్‌లో క్రియాశీల కార్యకర్తగా ఉంటున్నాడు. తెలంగాణ ఉద్యమంలోనూ చురుకుగా వ్యవహరించాడు. సొంతూరిలో సీఎం కేసీఆర్‌కు గుడి కూడా కట్టాడు. తన రెండెకరాల పొలాన్ని అమ్మి కేబుల్‌ నెట్‌వర్క్‌ను నిర్వహిస్తున్నాడు. అయితే స్థానిక రౌడీషీటర్‌ దాన్ని ఆక్రమించుకోవడంతో.. ఉపాధి కోల్పోయాడు. ఈ విషయమై ఎమ్మెల్యే, ఏంపీలకు విన్నవించాడు. పోలీసులకు ఫిర్యాదు చేశాడు. అయినా ఎలాంటి స్పందన లేకపోవడంతో తీవ్ర మనస్తాపానికి గురయ్యాడు. దీంతో శుక్రవారం ప్రగతిభవన్‌కు చేరుకున్న రవీందర్.. తనతో పాటు తెచ్చుకున్న విషాన్ని తాగి ప్రాణాలు తీసుకోబోయాడు. వెంటనే గమనించిన ప్రగతిభవన్ సెక్యురిటీ సిబ్బంది అతన్ని అడ్డుకున్నారు. సమాచారం అందుకున్న పంజాగుట్ట పోలీసులు.. రవీందర్‌ను అదుపులోకి తీసుకుని స్టేషన్‌కు తరలించారు.</p>
    </article>
  </body>
</html>