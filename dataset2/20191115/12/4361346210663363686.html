<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/kozeleg-a-karacsony-milliardokat-koltunk-jatekokra/186624"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T12:30:00+00:00"/>
    <meta property="og:title" content="Közeleg a karácsony – Milliárdokat költünk játékokra"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Közeleg a karácsony – Milliárdokat költünk játékokra</mark>
      </h1>
      <address><time datetime="2019-11-15T12:30:00+00:00">15 Nov 2019, 12:30</time> by <a rel="author">Bors</a></address>
      <p>Az éves magyar játékpiaci forgalom elérheti az 50 milliárd forintot, és ennek csaknem a fele a karácsonyt megelőző másfél hónapra tevődik – tette közzé a Regio Játék. Gyaraki Dávid marketingvezető tájékoztatása szerint idén átlagosan 10 ezer forintos online és 8800 forintos hagyományos áruházi vásárlásokat várnak.</p>
      <figure>
        <img src="http://media.borsonline.hu/cikk/20/192212/big-lead/650x360/2023454_c3-shutterstock-24480802.jpg"/>
        <figcaption>Az éves forgalom fele a karácsony előtti hetekre tevődik © Shutterstock</figcaption>
      </figure>
      <p>Az adatokat alátámasztja a játékforgalmazó friss kutatása is: a szülők csaknem fele 10 000 forint feletti, 38 százaléka 5000 és 10 000 forint közötti értékben vesz majd ajándékot (95 százalékban játékot) gyerekének. A megkérdezettek 63 százaléka tervezi online megvásárolni a karácsonyi ajándékokat, elsősorban az árak könnyű összehasonlíthatósága és a bőségesebb termékkínálat miatt, illetve sokan egyszerűbbnek is vélik az internetes beszerzést.</p>
    </article>
  </body>
</html>