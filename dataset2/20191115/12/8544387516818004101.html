<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/15/to-tiktok-ine-to-neo-instagram-pou-protimoun-oloi-ke-perisoteroi-neoi-pagosmios/"/>
    <meta property="og:site_name" content="neolaia.gr"/>
    <meta property="article:published_time" content="2019-11-15T12:37:41+00:00"/>
    <meta property="og:title" content="Το TikTok είναι το «νέο Instagram» που προτιμούν όλο και περισσότεροι χρήστες των social media παγκοσμίως"/>
    <meta property="og:description" content="Μετά το Facebook, το Twitter, το Snapchat και το Instagram, το Tik Tok είναι η νέα εφαρμογή που έρχεται στο παγκόσμιο διαδικτυακό προσκήνιο, εγκαινιάζοντας μια νέα εποχή στην ιστορία των social media."/>
  </head>
  <body>
    <article>
      <h1>Το TikTok είναι το «νέο Instagram» που προτιμούν όλο και περισσότεροι χρήστες των social media παγκοσμίως</h1>
      <h2>Στη μετα-Instagram εποχή, το παιχνίδι γίνεται ακόμα πιο ανταγωνιστικό και υπογράφεται από την εφαρμογή "TikTok" που φαίνεται να έχει μεγάλη απήχηση παγκοσμίως</h2>
      <address><time datetime="2019-11-15T12:37:41+00:00">15 Nov 2019, 12:37</time> by <a rel="author">neolaia.gr Team</a></address>
      <p>Μετά το Facebook, το Twitter, το Snapchat και το Instagram, το <b>Tik Tok</b> είναι η νέα εφαρμογή που έρχεται στο παγκόσμιο διαδικτυακό προσκήνιο, εγκαινιάζοντας μια νέα εποχή στην ιστορία των<b><a href="https://www.neolaia.gr/tag/social-media/"> social media.</a></b></p>
      <p>
        <b>Το Tik Tok θα «σχολάσει» το Istagram;</b>
      </p>
      <p>Η εν λόγω εφαρμογή για iOS και Android, ζητάει λίγο από τον χρόνο των χρηστών για την κοινοποίηση δημοσιεύσεων, μικρών κωμικών και μη βίντεο και την αλληλεπίδραση με άλλους χρήστες, ενώ είναι πολύ εντυπωσιακό το πώς λειτουργεί σε χώρες με μεγάλη μουσική αγορά, όπως οι Η.Π.Α και η Αγγλία, όπου νέα μουσικά ταλέντα φαίνεται να αναδεικνύονται μέσω του <b>Tik Tok </b>και να ξεδιπλώνουν το ταμπεραμέντο τους.</p>
      <p>
        <b>Τι χρειάζεσαι για να γίνεις famous εν μια νυκτί </b>
      </p>
      <p>Τα πράγματα είναι πιο απλά εδώ: Αν είσαι νέος/νέα σε ηλικία, έχεις μια ωραία φωνή, appealing εμφάνιση και φυσικά εκατομμύρια followers, τότε μπορείς να γίνεις το νέο super star μέσα σε μια νύχτα. Οι εταιρείες αναλαμβάνουν την προώθησή σου, τις διαφημίσεις, τους χορηγούς και τις συναυλίες σου, και αυτόματα δημιουργούνται οι νέοι <b>TikTok influencer</b> της μετα-Instagram εποχής.</p>
      <figure>
        <img src="https://neolaia.gr/wp-content/uploads/2019/11/1_EarcZYYtU96pneVTAmj-Ww-600x600.jpg"/>
      </figure>
      <p>
        <b>Η απήχηση του TikTok μέχρι στιγμής</b>
      </p>
      <p>Το νέο social media application που λέγεται<b> TikTok</b> έχει ήδη εγκατασταθεί από <b>1.000.000.000</b> χρήστες παγκοσμίως από τον Φεβρουάριο του 2019, <b>ξεπερνώντας</b> σε downloads το Instagram, ενώ για το 2018, υπήρξε η <b>4η πιο δημοφιλής εφαρμογή</b> μετά το <b><a href="https://www.neolaia.gr/2019/11/11/esi-eides-ta-nea-emojis-tou-whatsapp/">WhatsApp</a></b>, το<a href="https://www.neolaia.gr/tag/facebook/"><b> Facebook</b></a> και το <b><a href="https://www.neolaia.gr/tag/facebook-messenger/">Facebook Messenger.</a></b></p>
      <p>Σύμφωνα με την Sensor Tower, το TikTok έχει εγκατασταθεί περίπου 80.000.000 στις Ηνωμένες Πολιτείες Αμερικής και περίπου 800.000.000 σε διεθνές επίπεδο. Αυτά τα δεδομένα δεν συμπεριλαμβάνουν τους χρήστες του Android στην Κίνα. Το τεράστιο κοινό της εφαρμογής περιλαμβάνει και διασημότητες, όπως ο Τζίμι Φάλον και ο Τόνι Χωκ.</p>
      <p>Αξίζει να σημειώσουμε επίσης ότι από το 2018, το TikTok διατίθεται σε περισσότερες από 150 αγορές και σε <b>75 γλώσσες.</b></p>
      <p>
        <b>Πότε βγήκε στην αγορά</b>
      </p>
      <p>Το<b> TikTok </b>δημιουργήθηκε και λανσαρίστηκε το <b>2017</b> από την Κινεζικό κολοσσό <b>ByteDance</b> για αγορές εκτός της Κίνας, ενώ ένα χρόνο μετά, το 2018, επεκτάθηκε στην παγκόσμια αγορά.</p>
      <p>Ήδη από τον Σεπτέμβριο του 2016, η<b> ByteDance</b> έχει ήδη ξεκινήσει την εφαρμογή Douyin για τους χρήστες στην Κίνα. Το<b> TikTok</b> και το <b>Douyin</b> είναι «αδελφές εφαρμογές», αλλά τρέχουν σε διαφορετικούς διακομιστές, προκειμένου η δεύτερη να είναι συμβατή με τους κανονισμούς λογοκρισίας στην Κίνα.</p>
      <p>Η εφαρμογή <b>Douyin</b> χρησιμοποιείται από εκατομμύρια χρήστες στην Ασία, τις Ηνωμένες Πολιτείες και άλλες χώρες του κόσμου, ενώ οι διακομιστές της εφαρμογής <b>TikTok</b> είναι εγκατεστημένοι σε χώρες όπου η εφαρμογή είναι διαθέσιμη.</p>
      <p>Ουσιαστικά πρόκειται για μια εφαρμογή δημιουργίας και ανταλλαγής σύντομων βίντεο, η οποία επιτρέπει στους χρήστες της να φτιάχνουν μικρά μουσικά βιντεάκια, που διαρκούν από 3 έως 15 δευτερόλεπτα, αλλά και σύντομα βίντεο από 3 έως 60 δευτερόλεπτα.</p>
      <figure>
        <iframe src="https://www.youtube.com/embed/RRPjO_bcEGw" width="1280" height="720" data-service="Youtube" scrolling="no"/>
      </figure>
      <p>
        <b>Instagram VS TikTok</b>
      </p>
      <p>Συγκριτικά με το Instagram, στο TikTok η εναλλαγή στα βίντεο γίνεται με ένα <b>σκρολάρισμα πάνω και κάτω</b> και <b>όχι προς τα αριστερά και δεξιά</b>, όπως συμβαίνει μέχρι τώρα στα social media που χρησιμοποιούμε.</p>
      <p>Στην Ελλάδα, οι πρώτοι φανς της εφαρμογής αναρτούν κυρίως βίντεο έως 60 δευτερόλεπτα με viral ελληνικά κομμάτια, βλέπε το μέγκα χιτ, «ΜΑΜΑ», του Sin Boy ή το «Caliente» των Mente Fuerte, Hawk και Baghdad, καθώς και αγαπημένες ατάκες από σειρές, όπως, για παράδειγμα, το «Παρά Πέντε».</p>
      <p>Εκτός από το <b>TikTok</b>, τα βίντεο αυτά μπορούν να κοινοποιηθούν και σε όλα τα υπόλοιπα μέσα κοινωνικής δικτύωσης (Facebook, Twitter, Instagram).</p>
      <figure>
        <iframe src="https://www.youtube.com/embed/o3QisKbfQDw" width="1280" height="720" data-service="Youtube" scrolling="no"/>
      </figure>
      <p>Το <b>Tik Tok</b> έρχεται σε μια εποχή που οι νέοι χρήστες των social media αναζητούν το ένα trend μετά το άλλο, επιθυμώντας τη συνεχή αλλαγή και εναλλαγή βίντεο, ικανοποιώντας παράλληλα την περιέργειά τους για τις ζωές των διαδικτυακών φίλων, είτε τους ξέρουν είτε όχι.</p>
      <p>Η νέα εφαρμογή ενθαρρύνει πλέον τους χρήστες της να βρίσκονται σε ένα ατελείωτο engagement που, από τη μια θυμίζει<b> Instagram </b>(τσέκαρε το lay out και θα καταλάβεις τι εννοώ), από την άλλη θυμίζει <b>Snapchat</b>: Ένα σωρό νέα φίλτρα, αυτοκόλλητα και animations έρχονται να προστεθούν και να δημιουργήσουν fun περιεχόμενο στο interaction ανάμεσα στους χρήστες.</p>
      <figure>
        <img src="https://neolaia.gr/wp-content/uploads/2019/11/tiktoklasso2.jpg"/>
      </figure>
      <p>
        <i>Με πληροφορίες από wersm και Βusiness Ιnsider</i>
      </p>
      <h3>Δείτε ακόμα: <a href="https://www.neolaia.gr/2019/11/15/instagram-krimmena-pleon-ta-likes/">Instagram: Κρυμμένα πλέον τα likes!</a></h3>
      <h3>
        <a href="https://www.neolaia.gr/2019/11/08/gmail-dark-mode-android-ios/">Gmail: Το dark mode έρχεται σε Android και iOS</a>
      </h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/15/20-hacks-gia-esena-pou-eisai-latris-ton-fiton/"/>
        <a href="https://neolaia.gr/neo/diy-menw-spiti"/>
        <a href="https://neolaia.gr/2019/11/15/oi-alithines-istories-piso-apo-5-paramithis-tis-disney/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/15/seismos-simiothike-stin-ydra/"/>
        <a href="https://neolaia.gr/2019/11/15/taylor-swift-ti-synevi-me-ta-tragoudia-tis-tragoudistria/"/>
        <a href="https://neolaia.gr/2019/11/15/o-grifos-me-tis-3-thees-boreis-na-ton-liseis/"/>
        <a href="https://neolaia.gr/neo/fun-paraxena"/>
      </related>
    </article>
  </body>
</html>