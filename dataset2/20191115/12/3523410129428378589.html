<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640087/%D8%AD%D8%B0%D9%81-%D8%A8%DB%8C%D8%B4-%D8%A7%D8%B2-%DB%B5-%D9%85%DB%8C%D9%84%DB%8C%D8%A7%D8%B1%D8%AF-%D8%AD%D8%B3%D8%A7%D8%A8-%DA%A9%D8%A7%D8%B1%D8%A8%D8%B1%DB%8C-%D8%AC%D8%B9%D9%84%DB%8C-%D8%AA%D9%88%D8%B3%D8%B7-%D9%81%DB%8C%D8%B3%D8%A8%D9%88%DA%A9"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T12:17:00+00:00"/>
    <meta property="og:title" content="حذف بیش از ۵ میلیارد حساب کاربری جعلی توسط فیسبوک"/>
    <meta property="og:description" content="طبق گزارش اخیر فیسبوک در سال جاری بیش از ۵ میلیارد حساب کاربری جعلی در این شبکه اجتماعی حذف شده است."/>
  </head>
  <body>
    <article>
      <h1>
        <a href="https://www.bultannews.com/fa/news/640087/%D8%AD%D8%B0%D9%81-%D8%A8%DB%8C%D8%B4-%D8%A7%D8%B2-%DB%B5-%D9%85%DB%8C%D9%84%DB%8C%D8%A7%D8%B1%D8%AF-%D8%AD%D8%B3%D8%A7%D8%A8-%DA%A9%D8%A7%D8%B1%D8%A8%D8%B1%DB%8C-%D8%AC%D8%B9%D9%84%DB%8C-%D8%AA%D9%88%D8%B3%D8%B7-%D9%81%DB%8C%D8%B3%D8%A8%D9%88%DA%A9">حذف بیش از ۵ میلیارد حساب کاربری جعلی توسط فیسبوک</a>
      </h1>
      <h2>طبق گزارش اخیر فیسبوک در سال جاری بیش از ۵ میلیارد حساب کاربری جعلی در این شبکه اجتماعی حذف شده است.</h2>
      <address><time datetime="2019-11-15T12:17:00+00:00">15 Nov 2019, 12:17</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، فیسبوک که این روز‌ها به دلیل اخبار مختلفی از جمله نقض‌های امنیتی و ملاقات مدیرانش با سیاستمداران حسابی حاشیه ساز شده است، در خبری جدید مشخص شد که تعداد بسیار زیادی از کاربران آن درواقع اکانت‌های جعلی و غیر واقعی هستند. ساخت حساب کاربری جعلی یکی از آفت‌های دنیای مجازی است، بسیاری از مردم در دنیای مجازی به دنبال ساخت هویتی مجازی هستند تا با آن کار‌های مختلفی را انجام دهند. اصلی‌ترین دلیل ساخت حساب کاربری شناخته نشدن و تمایل به انجام کار‌هایی است که با هویت واقعی خود از انجام آن شرم داریم. البه یکی دیگر از دلایل ساخت اکانت جعلی، اهداف سیاسی در ترند کردن هدفمند یک موضوع یا بزرگ جلوه دادن آن است که در شلوغی‌های چند وقت اخیر عراق، شاهد ترند کردن و آتش افروزی اکانت‌های جعلی عربستان سعودی بودیم.</p>
      <p>فیسبوک به عنوان بزرگ‌ترین شبکه اجتماعی در دنیا به واسطه کاربرانش اعتبار فراوانی دارد، اما حال مشخص شده که تعداد بسیار زیادی از این کاربران جعلی بوده و خیلی از حساب‌های کاربری این شبکه، فیک است. مدیران فیسبوک به تازگی اهلام کردن که از حجم زیاد اکانت‌های فیک این شبکه خبر دارند و برای سلامتر کردن محیط فیسبوک، تا جای ممکن تمامی اکانت‌های جعلی شناخته شده را حذف کردند. تعداد اکانت‌های جعلی حذف شده در ۶ ماهه اخیر بیش از ۳.۲ میلیارد بوده که رقم قابل توجهی است. البته تمام این اکانت‌های جعلی در مرحله اول ساخت و قبل از تبدیل شدن به حساب کاربری فعال شناسایی و حذف شدند.</p>
      <p>مدیران این شبکه اجتماعی پیشتر نیز اعلام کرده بودند که در قبل از ۶ ماه اخیر، حدود ۳ میلیارد حساب کاربری جعلی را حذف کرده بودند. به طور کلی در طی یک سال اخیر، ۵.۴ میلیارد اکانت فیک در فیسبوک از بین رفته است. در گزارش اخیر فیسبوک آمده که در ۶ ماه اخیر بیش از ۱۸ میلیون داده ارسالی ار طرف کاربران با محتوا‌های غیر اخلاقی، آزار کودکان و مواردی از این دست نیز حذف شده است، این تعداد نسبت به ۶ ماه قبل آن، نزدیک به ۱۳ میلیون داده افزایش داشته که رقم نگران کننده‌ای است. این شرکت همچنین بیش از ۱۱ میلیون پیان توهین آمیز، نفرت انگیز و خشونت بار را نیز پاک کرده است.</p>
      <p>این آمار‌ها نشان از درصد بالای اکانت‌های جعلی و محتوا‌های غیر اخلاقی و ناسالم در این شبکه اجتماعی و به طور کلی فضای مجازی خبر می‌دهد که متاسفانه در حال افزایش است.</p>
    </article>
  </body>
</html>