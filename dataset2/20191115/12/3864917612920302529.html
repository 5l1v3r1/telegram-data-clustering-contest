<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2819103-na-arsenali-v-balaklii-prolunali-vibuhi-pocalasa-pozeza.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T12:38:00+00:00"/>
    <meta property="og:title" content="На арсеналі в Балаклії пролунали вибухи, почалася пожежа"/>
    <meta property="og:description" content="На арсеналі біля Балаклії на Харківщині пролунало кілька вибухів і почалася пожежа."/>
  </head>
  <body>
    <article>
      <h1>На арсеналі в Балаклії пролунали вибухи, почалася пожежа</h1>
      <h2>На арсеналі біля Балаклії на Харківщині пролунало кілька вибухів і почалася пожежа.</h2>
      <address>
        <time datetime="2019-11-15T12:38:00+00:00">15 Nov 2019, 12:38</time>
      </address>
      <p>Цю інформацію підтвердили кореспонденту Укрінформу в регіональному медіацентрі Міністерства оборони.</p>
      <p>«На території арсеналу відбувалися роботи по утилізації раніше зібраних на території боєприпасів. Було кілька вибухів і сталося загоряння сухої трави. Туди скеровані наші пожежні підрозділи, також попереджені підрозділи <a href="https://www.ukrinform.ua/tag-dsns">ДСНС</a>. Постраждалих немає, загрози для особового складу також», - запевнили в медіацентрі.</p>
      <figure>
        <iframe src="https://www.youtube.com/embed/gg238ZSoI70" width="560" height="315" data-service="Youtube" scrolling="no"/>
      </figure>
      <p>Зараз над містом, з боку арсеналу, стоїть густий дим.</p>
      <figure>
        <iframe src="https://www.youtube.com/embed/vS4mB7XrNlc" width="560" height="315" data-service="Youtube" scrolling="no"/>
      </figure>
      <p>Рятувальники, яких викликали місцеві мешканці, очевидці, знаходяться біля військової частини, додали в обласному управлінні ДСНС, пожежу гасять військові.</p>
      <p>Як повідомлялося, в ніч на 23 березня 2017 року місті Балаклія в Харківській області на військовій базі, де розташовувався найбільший в Україні склад боєприпасів, сталася пожежа з детонуванням снарядів. Під час НП загинули двоє місцевих жителів, близько 20 тисяч мешканців міста та 9-ти населених пунктів були евакуйовані. 345 сімей залишилися без житла.</p>
      <p>
        <i>Фото: UA Харків</i>
      </p>
    </article>
  </body>
</html>