<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-z-kraju,3/gmina-lukow-rowerzysta-potracony-dzien-po-tym-jak-dostal-mandat-za-brak-swiatel,985617.html"/>
    <meta property="og:site_name" content="TVN24"/>
    <meta property="article:published_time" content="2019-11-15T12:10:00+00:00"/>
    <meta property="og:title" content="Dostał mandat za brak oświetlenia, dzień później został potrącony"/>
    <meta property="og:description" content="Kierowca citroena potrącił w czwartek 57-letniego rowerzystę, który jechał bez wymaganego oświetlenia. Mężczyzna z gminy Łuków w województwie lubelskim trafił do szpitala. Jak się okazało, dzień wc..."/>
  </head>
  <body>
    <article>
      <h1>Dostał mandat za brak oświetlenia, dzień później został potrącony</h1>
      <address><time datetime="2019-11-15T12:10:00+00:00">15 Nov 2019, 12:10</time> by <a rel="author">js/adso</a></address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/36f44b66-0079-4039-bc1c-2fec19470f10.jpg?type=1&amp;srcmode=0&amp;srcx=0/1&amp;srcy=1/1&amp;srcw=99/100&amp;srch=99/100&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/e8ba8d0d-341b-4819-a3fd-ba5c62dd6ccd-480p.mp4" autoplay="" loop=""/>
          <figcaption>Rowerzysta dostał mandat za brak oświetlenia, dzień później...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/f41e83f5-b57e-457d-af1b-0922254467f7-480p.mp4" autoplay="" loop=""/>
          <figcaption>Do wypadku doszło w gminie Łuków</figcaption>
        </figure>
        <figcaption>Do wypadku doszło w gminie Łuków<cite>Foto: policja | Video: policja lubelska</cite></figcaption>
      </slideshow>
      <h3>Kierowca citroena potrącił w czwartek 57-letniego rowerzystę, który jechał bez wymaganego oświetlenia. Mężczyzna z gminy Łuków w województwie lubelskim trafił do szpitala. Jak się okazało, dzień wcześniej dostał mandat za jazdę bez świateł.</h3>
      <related>
        <a href="https://www.tvn24.pl/katowice,51/odbila-sie-od-samochodu-wpadla-pod-drugi-wstrzasajace-nagranie-z-potracenia-na-pasach,984984.html"/>
      </related>
      <p>Do wypadku doszło w czwartek rano na drodze wojewódzkiej nr 807 w gminie Łuków w województwie lubelskim. 22-letni kierujący citroenem potrącił 57-letniego rowerzystę na trasie Józefów – Czerśl.</p>
      <p>Lubelska policja poinformowała, że mężczyzna doznał poważnych obrażeń ciała. Trafił do szpitala.</p>
      <p>Kierowca citroena miał relacjonować, że w ostatniej chwili zauważył przed samochodem  "nieoświetlonego" rowerzystę. Policjanci stwierdzili, że 57-latek nie miał świateł w rowerze.</p>
      <h3>Dzień wcześniej dostał mandat</h3>
      <p>Jak się okazało, dzień wcześniej późnym wieczorem mężczyzna jechał tym samym rowerem przez jedną z miejscowości gminy Stoczek Łukowski. Za jazdę bez wymaganego oświetlenia został ukarany mandatem.</p>
      <p>Lubelska policja poinformowała w komunikacie, że funkcjonariusze odwieźli wówczas mężczyznę do miejsca, gdzie zamierzał się udać i zobowiązali do zamontowania w rowerze świateł. Mężczyzna miał zapewniać, że przed ponowną jazdą rowerem zamontuje prawidłowe oświetlenie.</p>
      <related>
        <h4>Dowiedz się więcej...</h4>
        <a href="https://www.tvn24.pl/katowice,51/odbila-sie-od-samochodu-wpadla-pod-drugi-wstrzasajace-nagranie-z-potracenia-na-pasach,984984.html"/>
        <a href="https://www.tvn24.pl/pomorze,42/gonil-rowerzyste-wjechal-za-nim-na-chodnik-i-z-impetem-w-niego-uderzyl,978504.html"/>
        <a href="https://www.tvn24.pl/wroclaw,44/nie-ustapila-pierwszenstwa-uderzyla-w-motorower-jechal-nim-mezczyzna-z-siedmioletnia-corka,959764.html"/>
      </related>
    </article>
  </body>
</html>