<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/nezakonnim-budivlyam-u-dachnomu-kooperativi-metalurg-dali-termin-na-znesennya"/>
    <meta property="og:site_name" content="Кременчугская газета"/>
    <meta property="article:published_time" content="2019-11-15T12:55:00+00:00"/>
    <meta property="og:title" content="Незаконним будівлям у дачному кооперативі «Металург» дали термін на знесення"/>
    <meta property="og:description" content="Саме через ці будівлі виник конфлікт і сесія міськради не продовжила дачникам термін оренди землі."/>
  </head>
  <body>
    <article>
      <h1>Незаконним будівлям у дачному кооперативі «Металург» дали термін на знесення</h1>
      <address>
        <time datetime="2019-11-15T12:55:00+00:00">15 Nov 2019, 12:55</time>
      </address>
      <p>
        <b>Саме через ці будівлі виник конфлікт і сесія міськради не продовжила дачникам термін оренди землі.</b>
      </p>
      <p>Незаконним будівлям у дачному кооперативі «Металург» (район Раківки) дали термін на знесення. Про це вчора під час засідання земельної комісії у кременчуцькій міськраді повідомили начальник управління земельних ресурсів Ірина Безверха та начальник юридичного департаменту Валерій Мирошніченко.</p>
      <p>За їх словами, термін встановлений у 2 місяці.</p>
      <blockquote><i>«2 місяці їм дано і будемо зносити самі. Цього майна в реєстрі майнових прав немає»,</i> - заявив В.Мирошніченко.</blockquote>
      <p>Слід зазначити, що саме<b><a href="https://kg.ua/news/kompromis-znayshli-pogodzhennya-dogovoru-orendi-zemli-na-30-rokiv-kooperativu-metalurg-vidklali"> через ці будівлі виник конфлікт і сесія міськради не продовжила дачникам термін оренди землі.</a></b></p>
      <p>Також вчора на комісії вирішили, аби влада міста звернулася до прокурора Кременчука із запитом чи звертався керівник дачного кооперативу за допомогою про знесення цих незаконно збудованих будівель.</p>
      <p>А поки фахівці міськвиконкому підготували проект земельного сервітуту для дачників, але вони у їх варіанті межі ділянки значно різняться з варіантом самих дачників. Тож, тепер цей документ мають узгоджувати дві сторони конфлікту.</p>
      <p>Нагадаємо, <b><a href="https://kg.ua/news/komisiya-3">Ситуація з «Металургом» - депутатів і журналістів намагалися переконати, що бетонний паркан на самісінькому березі Дніпра - це природозахисна конструкція</a>.</b></p>
      <p> </p>
      <p> </p>
      <p>Олег Булашев</p>
    </article>
  </body>
</html>