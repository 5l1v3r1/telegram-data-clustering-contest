<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/15/ne-znajshla-tochok-dotyku-z-prem-yerom-vereshhuk-poyasnyla-chomu-napysala-zayavu/"/>
    <meta property="og:site_name" content="Рубрика"/>
    <meta property="article:published_time" content="2019-11-15T12:00:39+00:00"/>
    <meta property="og:title" content="&quot;Не знайшла точок дотику з прем'єром&quot;: Верещук пояснила, чому написала заяву"/>
    <meta property="og:description" content="Народна депутатка від “Слуги народу” Ірина Верещук в ексклюзивному коментарі “Рубриці” пояснила, чому написала заяву. За її словами, рішення було прийняте у зв’язку з позицією прем’єр-міністра України Олексія Гончарука. “Рішення (про заяву – ред.) було прийняте як раз було прийняте через позицію прем’єр-міністра. Вона (заява – ред.) пов’язана з тим, що ми не знайшли точок […]"/>
  </head>
  <body>
    <article>
      <h1>"Не знайшла точок дотику з прем'єром": Верещук пояснила, чому написала заяву</h1>
      <address><time datetime="2019-11-15T12:00:39+00:00">15 Nov 2019, 12:00</time> by <a rel="author" href="https://rubryka.com/author/sandra-iarlykova/" target="_blank">Олександра Ярликова</a></address>
      <figure>
        <img src="https://rubryka.com/wp-content/uploads/2019/11/Vereshhuk1-860x580-c-1.jpg"/>
      </figure>
      <p>
        <b>
          <b>Народна депутатка від “Слуги народу” Ірина Верещук в ексклюзивному коментарі </b>
          <a href="https://rubryka.com/">
            <b>“Рубриці”</b>
          </a>
          <b> пояснила, чому написала заяву.</b>
        </b>
      </p>
      <p>За її словами, рішення було прийняте у зв’язку з позицією прем’єр-міністра України Олексія Гончарука.</p>
      <p>“Рішення (про заяву – ред.) було прийняте як раз було прийняте через позицію прем’єр-міністра. Вона (заява – ред.) пов’язана з тим, що ми не знайшли точок дотику у співпраці”, – коментує Верещук.</p>
      <p>Нагадаємо, що <a href="https://rubryka.com/2019/11/15/vereshhuk-hoche-pity-z-posady-predstavnytsi-kabminu-v-radi/">Верещук написала заяву про звільнення з посади представниці Кабінету Міністрів у Верховній Раді.</a></p>
      <p>ЗМІ писали, що Верещук не змогла зустрітися з головою уряду Олексієм Гончаруком для обговорення питання звільнення депутата із обійманої посади.</p>
      <p>“На сьогодні мені було призначено зустріч на 9:00 у приміщенні Кабінету Міністрів, на сьомому поверсі, у кабінеті прем’єра. Я прибула, як і домовлялися, проте прем’єра не було на місці. Мені потім пояснили, що він чомусь не зможе зі мною зустрітися, тому що перебуває у Верховній Раді. Я вважаю це проявом неповаги, проте, нехай буде, як буде, і залишається на совісті прем’єра. Я готова зустрітися і ще раз обговорити всі дратівливі моменти нашої співпраці”, – розповіла Верещук у п’ятницю журналістам у Верховній Раді.</p>
      <p>Раніше ЗМІ писали про можливе звільнення Ірини Верещук із посади представника Кабінету Міністрів у Верховній Раді. Депутат пов’язувала це з її небажанням підтримати законопроект № 2178-10 “Про обіг земель сільськогосподарського призначення”. Верещук заявляла, що вважає всі внесені в парламент законопроекти щодо земельної реформи недопрацьованими та такими, які “не можна ухвалювати навіть у першому читанні”.</p>
    </article>
  </body>
</html>