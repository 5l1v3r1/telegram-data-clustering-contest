<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/mayank-agarwal-hits-100-against-bangladesh827.html"/>
    <meta property="og:site_name" content="DoolNews"/>
    <meta property="article:published_time" content="2019-11-15T12:51:00+00:00"/>
    <meta property="og:title" content="കിങ് കോഹ്‌ലി 'ഡക്ക്'; പൊളിച്ചടുക്കിയത് അഗര്‍വാള്‍; റാഞ്ചിയില്‍ ലീഡ് നേടി ഇന്ത്യ കുതിക്കുന്നു"/>
    <meta property="og:description" content="Ajinkya Rahane Bangladesh Cricket Cheteshwar Pujara Cricket Indian Cricket Mayank Agarwal Rohit Sharma Virat Kohli Cricket ഇന്‍ഡോര്‍: ബംഗ്ലാദേശിനെതിരായ ആദ്യ ക്രിക്കറ്റ് ട"/>
  </head>
  <body>
    <article>
      <h1>കിങ് കോഹ്‌ലി 'ഡക്ക്'; പൊളിച്ചടുക്കിയത് അഗര്‍വാള്‍; റാഞ്ചിയില്‍ ലീഡ് നേടി ഇന്ത്യ കുതിക്കുന്നു</h1>
      <address><time datetime="2019-11-15T12:51:00+00:00">15 Nov 2019, 12:51</time> by <a rel="author">സ്പോര്‍ട്സ് ഡെസ്‌ക്</a></address>
      <p>ഇന്‍ഡോര്‍: ബംഗ്ലാദേശിനെതിരായ ആദ്യ ക്രിക്കറ്റ് ടെസ്റ്റില്‍ ഇന്ത്യന്‍ ഓപ്പണര്‍ മായങ്ക് അഗര്‍വാളിന് സെഞ്ചുറി. കരിയറിലെ മൂന്നാം സെഞ്ചുറിയാണ് അഗര്‍വാള്‍ റാഞ്ചിയില്‍ ഇന്നു നേടിയത്.</p>
      <p>192 പന്തിലാണ് അഗര്‍വാള്‍ സെഞ്ചുറി തികച്ചത്. 15 ഫോറും ഒരു സിക്‌സറും അടക്കം ടീമിനെ മുന്നില്‍ നിന്നു നയിച്ചാണ് അഗര്‍വാള്‍ 103 റണ്‍സ് നേടിയത്.</p>
      <p>അഗര്‍വാളിന്റെ സെഞ്ചുറിക്കരുത്തിലും പൂജാരയുടെ അര്‍ധസെഞ്ചുറിക്കരുത്തിലും ഇന്ത്യ ഇതുവരെ മൂന്ന് വിക്കറ്റിന് 211 റണ്‍സെടുത്തിട്ടുണ്ട്. ഇപ്പോള്‍ ഇന്ത്യക്ക് 61 റണ്‍സ് ലീഡുണ്ട്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ആദ്യ ഇന്നിങ്‌സില്‍ ബംഗ്ലാദേശ് 150 റണ്‍സിനു തകര്‍ന്നടിഞ്ഞതിന്റെ ആനുകൂല്യം മുതലാക്കിയാണ് ഇന്ത്യന്‍ ബാറ്റ്‌സ്മാന്മാര്‍ പേസ് ബൗളിങ് പിച്ചായ ഹോള്‍ക്കറില്‍ ഇറങ്ങിയത്. എന്നാല്‍ എട്ടാം ഓവറില്‍ത്തന്നെ ഇന്നലെ രോഹിത് ശര്‍മയെ നഷ്ടപ്പെട്ടിരുന്നു.</p>
      <related>
        <a href="https://www.doolnews.com/from-shouting-sachin-sachin-in-the-stands-to-breaking-her-idols-record-shafali-verma-living-a-dream345.html?utm_source=doolnews&amp;utm_medium=related"/>
      </related>
      <p>രണ്ടാം ദിവസം അഗര്‍വാളിന്റെയും ചേതേശ്വര്‍ പൂജാരയുടെയും (54) കളിമികവിന്റെ കരുത്തില്‍ 105 റണ്‍സ് വരെയെത്തി. അവിടെ മൂന്നോവറുകള്‍ക്കുള്ളില്‍ രണ്ട് വിക്കറ്റുകളാണ് ഇന്ത്യക്കു നഷ്ടപ്പെട്ടത്.</p>
      <p>പൂജാരയ്ക്കു പുറമേ റണ്‍സൊന്നുമെടുക്കാതെ ക്യാപ്റ്റന്‍ വിരാട് കോഹ്‌ലി പുറത്തായി. രണ്ടു പന്തുകള്‍ മാത്രമാണ് ക്യാപ്റ്റന് ആയുസ്സുണ്ടായിരുന്നത്. അബു ജയേദ് എറിഞ്ഞ പന്തില്‍ കോഹ്‌ലി വിക്കറ്റിനു മുന്നില്‍ കുടുങ്ങിയെങ്കിലും അമ്പയര്‍ അനുവദിച്ചില്ല. എന്നാല്‍ റിവ്യു നല്‍കിയ ബംഗ്ലാദേശ് അത് വിക്കറ്റായി മാറ്റുകയായിരുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>തുടര്‍ന്നാണ് അജിന്‍ക്യ രഹാനെ ക്രീസിലെത്തിയത്. 89 പന്തില്‍ 43 റണ്‍സെടുത്ത് പുറത്താകാതെ നില്‍ക്കുന്ന രഹാനെ അഗര്‍വാളിനു മികച്ച പിന്തുണയാണു നല്‍കിയത്. ഇന്ത്യക്കു നഷ്ടപ്പെട്ട മൂന്ന് വിക്കറ്റുകളും നേടിയത് അബു ജയേദാണ്.</p>
      <figure>
        <iframe src="https://www.youtube.com/embed/VagkJ0Tc7f8" width="500" height="281" data-service="Youtube" scrolling="no"/>
      </figure>
    </article>
  </body>
</html>