<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/stolitsa/maya-manolova-i-nikola-vaptsarov-pravyat-manipulatsii-s-prezastroyavaneto-v-sofiya_news709464.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-15T12:09:00+00:00"/>
    <meta property="og:title" content="Мая Манолова и Никола Вапцаров правят манипулации с презастрояването в София"/>
    <meta property="og:description" content="Проблемът на София не е презастрояването, както твърдят Мая Манолова и Никола Вапцаров. Тя не стана кмет, а Вапцаров вече не е общински съветник. Зад подобни из"/>
  </head>
  <body>
    <article>
      <h1>Мая Манолова и Никола Вапцаров правят манипулации с презастрояването в София</h1>
      <address>
        <time datetime="2019-11-15T12:09:00+00:00">15 Nov 2019, 12:09</time>
      </address>
      <p>https://blitz.bg/obshtestvo/stolitsa/maya-manolova-i-nikola-vaptsarov-pravyat-manipulatsii-s-prezastroyavaneto-v-sofiya_news709464.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573810101-mg-2400jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p>Проблемът на София не е презастрояването, както твърдят Мая Манолова и Никола Вапцаров. Тя не стана кмет, а Вапцаров вече не е общински съветник. Зад подобни изявления прозира и един друг много голям проблем – опитите им да заблуждават обществеността. <br/><br/>Средната плътност на населението на град София е приблизително 1000 жители на кв. км. Простата математика показва, че това нарежда столицата ни сред градовете с ниска плътност на населението в Европа. , Например Атина е с 19 000 жители на кв. км, Париж – 20 000 жители на кв. км, Барселона – 15 000 кв. км и т.н.<br/><br/>Всички развити столици в Европа, които са удобни и желани за живеене градове, са в пъти по-гъсто населени от София. Тоест, всяко твърдение, че София е презастроена е манипулитвно и не съдържащо никаква фактология.<br/><br/>И обществото очевидно се е поддало на тази манипулация, тъй като една лъжа повторена 100 пъти се превръща в „истина“ и ако попитате гражданите дали София е презастроена – най-вероятно ще отговорят положително.<br/><br/>Манипулативното твърдение, че столицата ни е презастроена е необходим прах в очите на обществото, просто защото няма решение на истинските проблеми на града – мръсният въздух и липсата на паркинги.<br/><br/>Почти няма улици и междублокови пространства в София, които да не са задръстени от автомобили – няма осигурени необходимите паркоместа за жителите и гостите на града и това създава усещане за презаселеност, а това подкрепя неистинните изводи за презастрояване.<br/><br/>Но усещането за презастрояване няма нищо общо с фактите, които показват, че София не е гъстонаселен град – просто няма подходяща инфраструкутра и обществени паркинги. Проучване на маркетинговата агенция „Ноема“ от октомври 2019 показва същото.  Най-големият проблем на София е липсата на паркоместа.<br/><br/>Манипулация в най-чист вид и стар прийом за отклоняване на вниманието от истинските проблеми! Затова е добре да припомним, че няма столица в света без адекватна инфраструктура от паркинги. Време е управниците на столицата да спрат да слушат Мая Манолова и Никола Вапцаров, на които хората не се довериха.<br/> </p>
    </article>
  </body>
</html>