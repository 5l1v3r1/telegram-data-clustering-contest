<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/na-zhitomirshchini-z-pochatku-roku-obsyagi-vikoristannya-gazu-skorotilisya-na-16-640181.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T12:20:00+00:00"/>
    <meta property="og:title" content="На Житомирщині з початку року обсяги використання газу скоротилися на 16%"/>
    <meta property="og:description" content="Через скорочення обсягів споживання місцева газова компанія зазнала збитків у розмірі 36 млн грн"/>
  </head>
  <body>
    <article>
      <h1>На Житомирщині з початку року обсяги використання газу скоротилися на 16%</h1>
      <address>
        <time datetime="2019-11-15T12:20:00+00:00">15 Nov 2019, 12:20</time>
      </address>
      <h4>Через скорочення обсягів споживання місцева газова компанія зазнала збитків у розмірі 36 млн грн</h4>
      <p>За підсумками 10 місяців поточного року споживання природного газу на Житомирщині  зменшилося на 16% у порівнянні зі споживанням у 2018 році. Зменшення обсягів протранспортованого природного газу зафіксовано для всіх категорій споживачів.</p>
      <p>За 10 місяців 2019 року споживачі регіону використали 368,5 млн куб. м газу. У порівнянні з аналогічним періодом минулого року, використання газу скоротили всі  категорії споживачів.</p>
      <p>В порівнянні з аналогічним періодом минулого року, промислові підприємства та теплопостачальні організації області зменшили обсяги споживання природного газу на 12,3 млн куб. м та 9,3 млн. куб. м або на 14% та 12% відповідно. Зменшення  обсягів споживання зафіксовано і для релігійних організацій, для яких зменшення у поточному році складає 99,0 тис. м,куб (25%), та бюджетних установ та організацій - на 1,2 млн.м куб. м. (25%).</p>
      <p>Зменшення обсягів розподілу природного газу призвело до недоотримання «Житомиргазом» у поточному році близько 36 млн грн тарифних надходжень. Вони є основним джерелом фінансування робіт з модернізації, обслуговування газотранспортної системи області. </p>
      <p>«Житомиргаз» отримує за доставку газу тільки дев’ять копійок з кожної гривні, сплаченої споживачем. Зараз тарифної виручки АТ «Житомиргаз» вистачає на виконання лише основних заходів, що принаймні забезпечать стабільне газопостачання споживачам усіх категорій.</p>
      <related>
        <a href="https://glavcom.ua/columns/kobolev/shumjet-diysno-ne-treba-komentar-do-zayavi-putina-na-temu-gazu-640136.html"/>
        <a href="https://glavcom.ua/economics/finances/putin-virishiv-zadobriti-ukrajinu-25-znizhkoyu-na-gaz-640030.html"/>
        <a href="https://glavcom.ua/economics/finances/zhiteli-sumshchini-zaborguvali-za-gaz-447-mln-grn-640012.html"/>
      </related>
    </article>
  </body>
</html>