<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/ncr/story-hindustan-voter-awareness-campaign-special-camps-will-be-organised-here-to-correct-voter-list-2850501.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T12:09:10+00:00"/>
    <meta property="og:title" content="हिन्दुस्तान मतदाता जागरूकता अभियान : विशेष शिविर में वोटर करा सकेंगे ये काम"/>
    <meta property="og:description" content="दिल्ली में मतदाता सूची संशोधन का कार्य 15 नवंबर 2019 को शुरू हो गया है। इसमें मतदाता सूचियों के स्वास्थ्य में सुधार के लिए बूथ स्तर के अधिकारी द्वारा घर-घर जाकर सत्यापन, भाग/ अनुभाग का पुनर्भरण, पतों..."/>
  </head>
  <body>
    <article>
      <h1>हिन्दुस्तान मतदाता जागरूकता अभियान : विशेष शिविर में वोटर करा सकेंगे ये काम</h1>
      <address><time datetime="2019-11-15T12:09:10+00:00">15 Nov 2019, 12:09</time> by <a rel="author">नई दिल्ली | लाइव हिन्दुस्तान टीम</a></address>
      <p>दिल्ली में मतदाता सूची संशोधन का कार्य 15 नवंबर 2019 को शुरू हो गया है। इसमें मतदाता सूचियों के स्वास्थ्य में सुधार के लिए बूथ स्तर के अधिकारी द्वारा घर-घर जाकर सत्यापन, भाग/ अनुभाग का पुनर्भरण, पतों का मानकीकरण, एकीकृत मतदाता सूची का प्रकाशन, दावे व आपत्तियां दर्ज करना, मतदाता पंजीकरण अभियान, दावों और आपत्तियों का निपटान, आंकड़ों के स्वास्थ्य मापदंडों की जांच और अंतिम प्रकाशन के लिए आयोग की अनुमति प्राप्त करना, डेटाबेस का नवीनीकरण व परिशिष्ट पूरक का प्रकाशन, सूची का अंतिम प्रकाशन आदि किए जाएंगे।</p>
      <p>मतदाता सूचियां 15 नवंबर 2019 से 2692 निर्दिष्ट स्थानों पर उपलब्ध होंगी जहां मतदाता विवरणों की जांच आसानी के साथ कर सकते हैं। अपने नाम, पते, उम्र या अन्य किसी भी विवरण में बदलाव करवा सकते हैं। निर्धारित प्रपत्रों में विवरण में परिवर्तन का आवेदन करना होगा। कोई भी नया मतदाता जो कि एक जनवरी 2020 को 18 वर्ष का होगा वह अपना नाम मतदाता सूची में जुड़वा सकता है। मतदाता अपने आवेदन मतदाता केन्द्रों पर, निर्दिष्ट स्थानों पर (स्कूलों में) या बूथ लेवल अधिकारी को दे सकते हैं।</p>
      <p>23-24 नवंबर 2019 को 2692 विशेष शिविर लगेंगे। स्कूल, कॉलेजों और अन्य शैक्षणिक संस्थान में युवा मतदाताओं के नामांकन के लिए विशेष शिविरों का आयोजन 28-29 नवंबर 2019 को होगा। बेघर नागरिकों के नामांकन के लिए विशेष शिविर का आयोजन दिल्ली शहरी आश्रय सुधार बोर्ड तथा बेघर पॉकेटों में 7 दिसंबर 2019 को सायं 5 बजे से रात्रि 9 बजे तक होगा।</p>
      <p>निर्वाचन नामावली के एकीकृत ड्राफ्ट का प्रकाशन 15 नवंबर 2019 को होगा और 15 नवंबर 2019 से 16 दिसंबर 2019 तक दावे और आपत्तियां दर्ज की जा सकती हैं जिनका निपटारा दिनांक 26 दिसंबर 2019 तक किया जाएगा। पूरक सूची 02 जनवरी 2020 तक तैयार की जाएंगी। मतदाता सूची का अंतिम प्रकाशन 06 जनवरी 2020 को होगा। इस अभियान को जन-जन तक पहुंचाने के लिए इसका प्रचार विभिन्न माध्यमों से किया जाएगा।</p>
      <p>
        <b>मतदाता ऐसे करें आवेदन</b>
      </p>
      <p><b>1. </b>निर्वाचन नामावली के एकीकृत ड्राफ्ट का प्रकाशन : 15-11-2019 तक (शुक्रवार)</p>
      <p><b>2. </b>दावों और आपत्तियां दर्ज कराने की अवधि: 15-11-2019 (शुक्रवार) से 16-12-2019 (सोमवार) तक</p>
      <p><b>3.</b> दावों-आपत्तियों का निपटान: 26-12-2019 (गुरुवार) तक</p>
      <p><b>4. </b>पूरक सूचियों को तैयार करने की तिथि: 2-1-2020 (गुरुवार) तक</p>
      <p><b>5. </b>मतदाता सूची का अंतिम प्रकाशन: 6-1-2020 (सोमवार)</p>
      <p>
        <b>विशेष शिविर</b>
      </p>
      <p><b>1. </b>निर्दिष्ट मतदान केंद्रों पर विशेष शिविरों का आजोयन: 23-11-2019 (शनिवार ) एवं 24-11-2019 (रविवार)</p>
      <p><b>2. </b>युवा मतदाताओं का नाम मतदाता सूची में शामिल करने के लिए स्कूल/कॉलेजों और अन्य शैक्षणिक संस्थानों में विशेष शिविर : 28-11-2019 (गुरुवार) तथा 29-11-2019 (शुक्रवार)</p>
      <p><b>3. </b>बेघर नागरिकों के नामांकन के लिए दिल्ली शहरी आश्रय सुधार बोर्ड के सभी शेल्टरों तथा बेघर पॉकेटों में विशेष शिविर: 07-12-2019 (शनिवार) को सायं 5 बजे से रात्रि 9 बजे तक</p>
      <p>वेबसाइट: <a href="https://www.nvsp.in/">https://www.nvsp.in/</a></p>
      <p>मतदाता केन्द्रों पर जाकर</p>
      <p>निर्दिष्ट स्थानों पर जाकर</p>
      <p>बीएलओ द्वारा</p>
    </article>
  </body>
</html>