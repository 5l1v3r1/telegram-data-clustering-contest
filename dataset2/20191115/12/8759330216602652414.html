<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903850/van-nistelrooij-bracht-ronaldo-aan-het-huilen-niet-het-juiste-moment-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T12:15:00+00:00"/>
    <meta property="og:title" content="Van Nistelrooij bracht Ronaldo aan het huilen: &quot;Niet het juiste moment&quot;"/>
    <meta property="og:description" content="Ruud van Nistelrooij en Cristiano Ronaldo konden het in hun tijd bij Manchester United niet altijd goed vinden met elkaar. De Nederlander maakte de Portugees zelfs een keer aan het huilen, onthult oud-teamgenoot Louis Saha."/>
  </head>
  <body>
    <article>
      <h1>Van Nistelrooij bracht Ronaldo aan het huilen: "Niet het juiste moment"</h1>
      <address>
        <time datetime="2019-11-15T12:15:00+00:00">15 Nov 2019, 12:15</time>
      </address>
      <p>
        <b>Ruud van Nistelrooij en Cristiano Ronaldo konden het in hun tijd bij Manchester United niet altijd goed vinden met elkaar. De Nederlander maakte de Portugees zelfs een keer aan het huilen, onthult oud-teamgenoot Louis Saha.</b>
      </p>
      <p>Van Nistelrooij en Ronaldo raakten met elkaar in de clinch in 2005. "Of Ruud hem aan het huilen heeft gemaakt? Ja, want ze kregen ruzie met elkaar toen de vader van Ronaldo net was overleden. Het was niet het juiste moment", vertelt Saha aan <a href="https://www.manchestereveningnews.co.uk/sport/football/football-news/man-utd-ronaldo-van-nistelrooy-17261038">Manchester Evening News</a>. "Zulke dingen gebeuren als twee spelers dezelfde overtuiging hebben, maar ik weet zeker dat Ruud achteraf spijt heeft van zijn woorden."</p>
      <p>Naar verluidt kon ook Saha het niet altijd goed vinden met Van Nistelrooij, maar dat klopt volgens De Fransman niet. In de League Cup-finale van 2006 kreeg de Franse aanvaller de voorkeur boven Van Nistelrooij. "Hij was altijd aardig tegen me. Misschien had hij een probleem met de keuze van de manager (Sir Alex Ferguson, red.), maar nooit met mij. Hij was geobsedeerd door doelpunten en ik respecteer dat."</p>
      <p>"Ik weet dat sommige mensen zeiden dat ik hem heb weggejaagd bij Manchester United, maar dat is totale onzin", aldus Saha. "Hij was zó'n goede speler, maar hij kon gewoon niet meer door één deur met de manager. En ik was misschien goed genoeg om hem te vervangen."</p>
    </article>
  </body>
</html>