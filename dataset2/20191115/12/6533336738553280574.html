<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/ma-che-fine-ha-fatto-quel-ldquo-grande-milan-rdquo-botta-nostalgia-219130.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-15T12:35:42+00:00"/>
    <meta property="og:title" content="Che fine ha fatto quel 'grande milan'? nostalgia gullit che rispolvera una foto di..."/>
    <meta property="og:description" content="MA CHE FINE HA FATTO QUEL “GRANDE MILAN”? UNA BOTTA DI NOSTALGIA PER GULLIT CHE RISPOLVERA UNA FOTO IN SPIAGGIA DEI TRE TULIPANI: LUI, VAN BASTEN E RIJKAARD - LE STELLE DI QUELLO SQUADRONE CHE VINSE TUTTO NON SI SONO SPENTE DOPO LA FINE DELLA CARRIERA DA CALCIATORI. ECCO COSA FANNO ADESSO"/>
  </head>
  <body>
    <article>
      <h1>Che fine ha fatto quel 'grande milan'? nostalgia gullit che rispolvera una foto di...</h1>
      <address>
        <time datetime="2019-11-15T12:35:42+00:00">15 Nov 2019, 12:35</time>
      </address>
      <p>
        <b>MA CHE FINE HA FATTO QUEL “GRANDE MILAN”? UNA BOTTA DI NOSTALGIA PER GULLIT CHE RISPOLVERA UNA FOTO IN SPIAGGIA DEI TRE TULIPANI: LUI, VAN BASTEN E RIJKAARD - LE STELLE DI QUELLO SQUADRONE CHE VINSE TUTTO NON SI SONO SPENTE DOPO LA FINE DELLA CARRIERA DA CALCIATORI. ECCO COSA FANNO ADESSO</b>
      </p>
      <hr/>
      <p>
        <b>Da <a href="http://www.gazzetta.it/">gazzetta.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255555/1238732.htm">
          <img src="https://cdn-static.dagospia.com/img/foto/11-2019/gullit-van-basten-rijkaard-1238732.png"/>
        </a>
        <figcaption>gullit van basten rijkaard</figcaption>
      </figure>
      <p>Ruud Gullit ieri si è fatto prendere dalla nostalgia e ha pubblicato sui social una sua fotografia in compagnia di Marco van Basten e Franck Rijkaard. Non in campo, ma in spiaggia, tutti e tre in costume. Una foto vecchia di almeno trent’anni, che però ha riportato alla mente le grandi imprese del loro Milan.</p>
      <p>
        <b>CHE TRIO</b>
      </p>
      <figure>
        <a href="https://www.dagospia.com/mediagallery/Dago_fotogallery-255555/1163787.htm">
          <img src="https://cdn-static.dagospia.com/img/foto/05-2019/gullit-1163787.png"/>
        </a>
        <figcaption>gullit</figcaption>
      </figure>
      <p>Gullit e Van Basten arrivarono a Milano nel 1987, Rijkaard l’anno successivo. E proprio nel 1988-89 il Milan allenato da Arrigo Sacchi vinse la prima Coppa dei Campioni di quel grande ciclo. Fu, quella, una squadra di grandi stelle, che non si sono spente con la chiusura della carriera di calciatore. Prendiamo, per esempio, i titolari di quella stagione: che cosa fanno adesso?</p>
      <p>
        <b>PANCHINE E TV</b>
      </p>
      <figure>
        <a href="https://www.dagospia.com/mediagallery/Dago_fotogallery-255555/1156640.htm">
          <img src="https://cdn-static.dagospia.com/img/foto/05-2019/gullit-berlusconi-1156640.png"/>
        </a>
        <figcaption>gullit berlusconi</figcaption>
      </figure>
      <p>Gullit è opinionista tv e ambasciatore per l’Europeo 2020, mentre gli altri due olandesi sono passati dal campo alla panchina: Van Basten è stato allenatore di Ajax e Heerenveen e c.t. dell’Olanda, poi fino al 2018 direttore dell’area sviluppo tecnico della Fifa. Rijkaard ha allenato Sparta Rotterdam, Barcellona e Galatasaray ed è stato c.t. dell’Olanda e dell’Arabia Saudita, poi nel 2014 ha deciso di ritirarsi.</p>
      <p>E gli altri, che cosa fanno oggi? Paolo Maldini è direttore tecnico del Milan, Franco Baresi è brand ambassador del club rossonero, Carlo Ancelotti allena il Napoli, Mauro Tassotti è il vice di Shevchenko nella nazionale ucraina, Roberto Donadoni allena in Cina lo Shenzhen, Alberigo Evani è collaboratore tecnico di Roberto Mancini nella Nazionale azzurra. Sono invece opinionisti televisivi Giovanni Galli, Alessandro Costacurta e Pietro Paolo Virdis.</p>
      <figure>
        <a href="https://www.dagospia.com/mediagallery/Dago_fotogallery-255555/866697.htm">
          <img src="https://cdn-static.dagospia.com/img/foto/01-2017/gullit-sacchi-berlusconi-866697.jpg"/>
        </a>
        <figcaption>gullit sacchi berlusconi</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255555/866699.htm">
          <img src="https://cdn-static.dagospia.com/img/foto/01-2017/gullit-sky-calcio-club-866699.png"/>
        </a>
        <figcaption>gullit sky calcio club</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255555/866700.htm">
          <img src="https://cdn-static.dagospia.com/img/foto/01-2017/gullit-866700.jpg"/>
        </a>
        <figcaption>gullit</figcaption>
      </figure>
    </article>
  </body>
</html>