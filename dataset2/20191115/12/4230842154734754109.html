<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191115-vtorynna-meddopomoga-otrymaye-dodatkovi-bezkoshtovni-poslugy-skaletska/"/>
    <meta property="og:site_name" content="ФАКТИ"/>
    <meta property="article:published_time" content="2019-11-15T12:46:21+00:00"/>
    <meta property="og:title" content="Вторинна меддопомога отримає додаткові безкоштовні послуги – Скалецька"/>
    <meta property="og:description" content="У 2020 році держава, крім пріоритетних послуг, профінансує паліативну, стаціонарну та лабораторну терапевтичну і хірургічну види допомоги."/>
  </head>
  <body>
    <article>
      <h1>Вторинна меддопомога отримає додаткові безкоштовні послуги – Скалецька</h1>
      <address>
        <time datetime="2019-11-15T12:46:21+00:00">15 Nov 2019, 12:46</time>
      </address>
      <p>У 2020 році держава, крім пріоритетних послуг, профінансує паліативну, стаціонарну та лабораторну терапевтичну і хірургічну види допомоги.</p>
      <p>Міністр охорони здоров’я Зоряна Скалецька під час години запитань до уряду повідомила, що до програми медичних гарантій, крім трьох пріоритетних послуг, також входитимуть реабілітація, паліативна мобільна і стаціонарна допомога, а також лабораторна терапевтична й хірургічна допомога.</p>
      <p>За її словами, фінансування вторинної медичної допомоги у 2020 році здійснюватиметься за контрактами з медичними закладами, які зможуть надавати передбачені послуги.</p>
      <p>Кошти перераховуватимуться закладам відповідно до звітів щодо кількості наданих послуги і пацієнтів.</p>
      <p><b>Читайте:</b> <a href="https://fakty.com.ua/ua/ukraine/20191024-dostupnist-likariv-i-pryyizd-shvydkoyi-za-10-hvylyn-novi-pravyla-nadannya-dopomogy/">Доступність лікарів і приїзд швидкої за 10 хвилин – нові правила надання допомоги</a></p>
      <p>Зоряна Скалецька додала, що медзаклади отримуватимуть не собівартість послуг, а ефективний розподіл коштів у межах бюджету МОЗ.</p>
      <p>До слова, у <a href="https://fakty.com.ua/ua/ukraine/20191105-byudzhet-2020-u-sferi-medytsyny-priorytetnoyu-bude-nevidkladna-dopomoga/">держбюджеті 2020</a> у сфері медицини пріоритетною буде невідкладна допомога.</p>
    </article>
  </body>
</html>