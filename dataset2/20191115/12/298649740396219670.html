<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/15/la-procura-di-milano-apre-unindagine-esplorativa-su-arcelormittal-top10_20191115_133359/"/>
    <meta property="og:site_name" content="Askanews"/>
    <meta property="article:published_time" content="2019-11-15T12:33:59+00:00"/>
    <meta property="og:title" content="La procura di Milano apre un’indagine esplorativa su ArcelorMittal"/>
    <meta property="og:description" content="Milano, 15 nov. (askanews) – La procura di Milano ha “proceduto all’iscrizione di un fascicolo modello 45 per verificare la eventuale sussistenza di ipotesi di reato” sul caso ArcelorMittal-ex Ilva. Lo ha comunicato la procura in una nota. Gli accertamenti preliminari sono affidati alla Guardia di finanza di Milano. “Il procedimento è stato assegnato – […]"/>
  </head>
  <body>
    <article>
      <h1>La procura di Milano apre un’indagine esplorativa su ArcelorMittal</h1>
      <h2>Per verificare l'eventuale sussistenza di ipotesi di reato</h2>
      <address>
        <time datetime="2019-11-15T12:33:59+00:00">15 Nov 2019, 12:33</time>
      </address>
      <figure>
        <img src="http://www.askanews.it/wp-content/uploads/2019/11/20191115_133348_19C6C1DE.jpg"/>
      </figure>
      <p>Milano, 15 nov. (askanews) – La procura di Milano ha “proceduto all’iscrizione di un fascicolo modello 45 per verificare la eventuale sussistenza di ipotesi di reato” sul caso ArcelorMittal-ex Ilva. Lo ha comunicato la procura in una nota.</p>
      <p>Gli accertamenti preliminari sono affidati alla Guardia di finanza di Milano. “Il procedimento è stato assegnato – si legge – ai dott. Romanelli, Civardi e Clerici”.</p>
      <p>La procura di Milano “ha deciso di esercitare il diritto/dovere di intervento, previsto dall’ultimo comma dell’articolo 70 c.p.c., nella causa di rescissione del contratto di affitto d’azienda promossa dalla società ArcelorMittal Italia contro l’Amministrazione straordinaria dell’Ilva”.</p>
      <p>Il procuratore Francesco Greco – si legge nella nota – ha invitato il dottor Romanelli “a studiare modalità dell’intervento che sarà seguito dai dott. Civardi e Clerici, titolare del procedimento relativo alla bancarotta della società Ilva”.</p>
      <p>Red/Mch/Int9</p>
    </article>
  </body>
</html>