<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/tidligere-landslagsspiller-legger-opp/71824121"/>
    <meta property="og:site_name" content="Dagbladet.no"/>
    <meta property="article:published_time" content="2019-11-15T12:46:01+00:00"/>
    <meta property="og:title" content="Tidligere landslagsspiller legger opp"/>
    <meta property="og:description" content="Hanna Bredal Oftedal gir seg med håndballen bare 25 år gammel."/>
  </head>
  <body>
    <article>
      <h1>Tidligere landslagsspiller legger opp</h1>
      <h2>Hanna Bredal Oftedal gir seg med håndballen bare 25 år gammel.</h2>
      <address><time datetime="2019-11-15T12:46:01+00:00">15 Nov 2019, 12:46</time> by <a rel="author">NTB I</a></address>
      <p>– Det har vært en litt lang prosess. Jeg har slitt utrolig mye med en skade. Det har gått utover humøret, livskvaliteten og motivasjonen. Jeg har tenkt meg nøye om i 1,5 måned og funnet ut at dette er det beste for meg, sier Hanna Bredal Oftedal til <a href="https://www.aftenposten.no/sport/i/zGzqAw/nok-en-tidligere-landslagsspiller-tatt-av-skade-i-ung-alder">Aftenposten.</a></p>
      <p>
        <b>Hanna Bredal Oftedal er søsteren til landslagets Stine Bredal Oftedal og samboer med herrelandslagets Sander Sagosen.</b>
      </p>
      <p>Hun pådro seg skaden i Paris for ett og et halvt år siden og har spilt for danske Silkeborg-Voel det siste halvåret.</p>
      <p>
        <b>– Det er en litt spesiell skade. Den er uvanlig i håndball. Det er i fotbladet. Jeg gikk på krykker i fire måneder og var ute i nesten ett år. Det ble satt inn skruer, og det var omfattende, forklarer Oftedal.</b>
      </p>
      <p>Hanna Bredal Oftedal spilte i sin tid to landskamper for Norge.</p>
      <figure>
        <iframe data-src="https://twitter.com/SanderSagosen/status/1195282079996633088?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>