<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76617-Netflix-v-dokumente-o-nacistickom-dozorcovi-pochybil-Po-kritike-Polska-prijima-upravy"/>
    <meta property="og:site_name" content="REFRESHER"/>
    <meta property="article:published_time" content="2019-11-15T12:51:00+00:00"/>
    <meta property="og:title" content="Netflix v dokumente o nacistickom dozorcovi pochybil. Po kritike Poľska prijíma úpravy"/>
    <meta property="og:description" content="Negatívna odozva prinútila stremovacieho giganta k odozve."/>
  </head>
  <body>
    <article>
      <h1>Netflix v dokumente o nacistickom dozorcovi pochybil. Po kritike Poľska prijíma úpravy</h1>
      <address><time datetime="2019-11-15T12:51:00+00:00">15 Nov 2019, 12:51</time> by <a rel="author">Jakub Paulík</a></address>
      <p>
        <b>Negatívna odozva prinútila stremovacieho giganta k odozve.</b>
      </p>
      <p>Dokumentárna novinka od Netflixu<b> The Devil Next Door</b> zožala od divákov prevažne pozitívne ohlasy. V priebehu piatich častí sme sa mohli pozrieť na to, či bol Ukrajinec žijúci v USA menom John Demjanjuk skutočne <b>nacistickým dozorcom Ivanom Hrozným</b>, alebo iba nevinnou obeťou justície.</p>
      <related>
        <a href="https://refresher.sk/58962-V-Osviencime-pomohla-priviest-na-svet-3000-deti-Vacsinu-vsak-nechali-nacisti-utopit-ci-vyhladovat"/>
      </related>
      <p>Okrem kladnej odozvy ale prišla aj kritika v podobe výčitiek voči <b>historicky nepresnej mape</b>, píše <a href="https://ew.com/tv/2019/11/14/netflix-nazi-documentary-poland-map-dispute/"><b>The Entertainment Weekly</b></a>. V jednej z častí nám totiž tvorcovia ukázali súčasnú mapu Poľska, kde boli umiestnené koncentračné tábory, ako napríklad Auschwitz. Podľa poľského premiéra môže takéto zobrazenie vzbudiť v niektorých ľuďoch pocit, že Poľsko spolupracovalo s nacistami a riadilo koncentračné tábory.</p>
      <figure>
        <iframe data-src="https://twitter.com/PolandMFA/status/1193591732795052033?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Poľské ministerstvo zahraničia na Twitteri zdieľalo fotografiu mapy zo seriálu v porovnaní so skutočným rozdelením vtedajšej Európy (pozri vyššie), ktoré je, pochopiteľne, značne odlišné. <i>„V dobe, ktorú opisuje The Devil Next Door, bolo poľské územie okupované a za koncentračné tábory zodpovedalo nacistické Nemecko. Mapa zobrazená v seriáli nezodpovedá skutočným hraniciam v danom období,</i>“ napísalo ministerstvo na sociálnej sieti.</p>
      <p>„<i><b>Aby sme predišli nedorozumeniam, v nadchádzajúcich dňoch k niektorým mapám pridáme vysvetľujúci text. </b>To objasní, že vyhladzovacie koncentračné tábory v Poľsku boli vybudované a prevádzkované nacistickým režimom, ktorý vtrhol do krajiny a okupoval ju v rokoch 1939 až 1945, </i>“ <a href="https://variety.com/2019/tv/news/netflix-amending-devil-next-door-nazi-death-camp-documentary-backlash-1203405053/"><b>reagoval</b></a> na kritiku Netflix. Týmto spôsobom by malo byť aj neznalcom histórie ihneď na prvý pohľad jasné, že Poľsko bolo obeťou nacistov, a určite neriadilo žiaden z koncentračných táborov.</p>
      <related>
        <a href="https://refresher.sk/76486-Bol-nacistickym-dozorcom-Ivanom-Hroznym-ktory-odrezaval-zajatcom-usi-alebo-nevinnym-clovekom-Netflix-predstavil-hrozivy-pribeh"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/26095-Sloboda-ma-v-slovenskom-filme-Boxer-a-smrt-hodnotu-40tich-zivotov"/>
        <a href="https://refresher.sk/31137-Prechadzka-holokaustovym-peklom-v-podobe-nadejneho-Oscaroveho-vitaza-Saulov-syn"/>
        <a href="https://refresher.sk/43259-10-najlepsich-europskych-filmov-odohravajucich-sa-v-koncentracnych-taboroch-Okrem-zdesenia-a-zhnusenia-vo-vas-vyvolaju-aj-pocit-nadeje"/>
        <a href="https://refresher.sk/76486-Bol-nacistickym-dozorcom-Ivanom-Hroznym-ktory-odrezaval-zajatcom-usi-alebo-nevinnym-clovekom-Netflix-predstavil-hrozivy-pribeh"/>
        <a href="https://refresher.sk/76562-Zaklinac-ukazuje-16-novych-obrazkov-vratane-otrasneho-brnenia-Nilfgaardanov-Ako-jeho-dizajn-obhajila-tvorkyna-serialu"/>
        <a href="https://refresher.sk/76563-Netflix-potvrdil-2-seriu-pre-Zaklinaca-mesiac-pred-uvedenim-tej-prvej-V-ktorom-roku-dorazi"/>
        <a href="https://refresher.sk/76558-Mandalorian-dokazuje-ze-Star-Wars-potrebovalo-rozsirovanie-sveta-a-skvele-pribehy-nie-novu-trilogiu-s-Rey-a-Kylo-Renom"/>
        <a href="https://refresher.sk/76522-Priatelia-by-sa-mohli-dockat-spolocneho-specialu-pod-taktovkou-HBO-Max"/>
      </related>
    </article>
  </body>
</html>