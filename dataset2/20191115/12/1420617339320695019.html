<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news-ardea/ardea-e-di-nuovo-incubo-buche-auto-squarcia-una-gomma-mamma-e-figlie-restano-bloccate-sotto-il-diluvio.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-15T12:27:11+00:00"/>
    <meta property="og:title" content="Ardea, è di nuovo incubo buche: auto squarcia una gomma, mamma e figlie restano «bloccate» sotto il diluvio"/>
    <meta property="og:description" content="Pomeriggio da incubo per una mamma di Pomezia e le sua figlie. Ieri, intorno alle ore 17.30, mentre si trovavano a percorrere Viale Nuova Florida, hanno letteralmente squarciato una gomma dell’auto nella quale viaggiavano. Già perché sotto la Rocca sono bastati alcuni giorni di pioggia per far sprofondare di nuovo la città nell’incubo delle buche […]"/>
  </head>
  <body>
    <article>
      <h1>Ardea, è di nuovo incubo buche: auto squarcia una gomma, mamma e figlie restano «bloccate» sotto il diluvio</h1>
      <h2>PRIME PIOGGE ED E' DI NUOVO EMERGENZA BUCHE AD ARDEA</h2>
      <address><time datetime="2019-11-15T12:27:11+00:00">15 Nov 2019, 12:27</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/Bucai.png"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Pomeriggio da incubo per una mamma di <b>Pomezia</b> e le sua figlie. Ieri, intorno alle ore 17.30, mentre si trovavano a percorrere <b>Viale Nuova Florida</b>, hanno <b>letteralmente squarciato</b> una gomma dell’auto nella quale viaggiavano. Già perché <b>sotto la Rocca</b> sono bastati alcuni giorni di pioggia per far sprofondare di nuovo la città <b>nell’incubo delle buche e delle voragini</b>; una situazione tristemente nota, <a href="https://www.ilcorrieredellacitta.com/news-ardea/ardea-dopo-il-tour-delle-buche-col-sindaco-qualcosa-si-e-mosso-ma-resta-lemergenza-video.html">documentata ampiamente in passato</a>, ma che continua a mietere ‘vittime’. </p>
      <p>L’incidente è avvenuto in un tratto, quello di <b>Viale Nuova Florida</b>, dove gli interventi a singhiozzo dell’ente convivono con le nuove voragini createsi recentemente. Aggiungeteci poi la <b>pioggia battente</b>, che maschera o copre alcune delle buche più insidiose, e una scarsa illuminazione e il quadro è completo.</p>
      <p>Nello specifico l’auto è rimasta ‘vittima’ di una <b>buca enorme</b> all’altezza del centro analisi che <b>ha tagliato di netto lo pneumatico</b> malgrado la velocità moderata del veicolo. A questo si è infine aggiunta la ‘beffa finale’: <b>aspettare uno spiraglio nel (mal)tempo per cambiare la ruota</b>.</p>
      <slideshow>
        <figure>
          <img src="https://www.ilcorrieredellacitta.com/wp-content/ewww/lazy/placeholder-315x420.png"/>
        </figure>
        <figure>
          <img src="https://www.ilcorrieredellacitta.com/wp-content/ewww/lazy/placeholder-315x420.png"/>
        </figure>
        <figure>
          <img src="https://www.ilcorrieredellacitta.com/wp-content/ewww/lazy/placeholder-315x420.png"/>
        </figure>
        <figure>
          <img src="https://www.ilcorrieredellacitta.com/wp-content/ewww/lazy/placeholder-560x420.png"/>
        </figure>
        <figure>
          <img src="https://www.ilcorrieredellacitta.com/wp-content/ewww/lazy/placeholder-699x420.png"/>
        </figure>
      </slideshow>
      <related>
        <h4>Articoli correlati</h4>
        <a href="https://www.ilcorrieredellacitta.com/news-ardea/ardea-e-di-nuovo-incubo-buche-auto-squarcia-una-gomma-mamma-e-figlie-restano-bloccate-sotto-il-diluvio.html"/>
        <a href="https://www.ilcorrieredellacitta.com/ultime-notizie/roma-lido-tratta-bloccata-ramo-pericolante-tra-acilia-e-ostia-antica.html"/>
        <a href="https://www.ilcorrieredellacitta.com/news/prati-esercizi-commerciali-stretta-sui-furbetti-accertata-evasione-da-400-000-euro.html"/>
        <a href="https://www.ilcorrieredellacitta.com/news-roma/cronaca-roma/caso-cucchi-la-sorella-ilaria-valuta-querela-a-salvini-mio-fratello-non-e-morto-di-droga.html"/>
        <a href="https://www.ilcorrieredellacitta.com/news/cronaca/centocelle-in-5-000-sfilano-contro-la-criminalita-una-marea-umana-invade-il-quartiere.html"/>
        <a href="https://www.ilcorrieredellacitta.com/news/da-oggi-scatta-lobbligo-di-catene-a-bordo-nel-lazio-ce-anche-un-tratto-della-nettunense.html"/>
      </related>
    </article>
  </body>
</html>