<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/sporocila-za-javnost/3d-wox-7x----profesionalni-3d-tiskalnik-za-podjetja.html?RSS08345df12db275683182d1dc3e45b6b0"/>
    <meta property="og:site_name" content="Računalniške novice"/>
    <meta property="article:published_time" content="2019-11-15T12:00:00+00:00"/>
    <meta property="og:title" content="3D WOX 7X - profesionalni 3D tiskalnik za podjetja"/>
    <meta property="og:description" content="3D tiskani prototipi so ključni pri razvoju izdelka. Manj časa je potrebnega za izdelavo tiskanih modelov in izločitev spodletelih modelov, manj je potrebe po dodatnem načrtovanju,"/>
  </head>
  <body>
    <article>
      <h1>3D WOX 7X - profesionalni 3D tiskalnik za podjetja</h1>
      <address>
        <time datetime="2019-11-15T12:00:00+00:00">15 Nov 2019, 12:00</time>
      </address>
      <slideshow>
        <figure>
          <img src="https://www.racunalniske-novice.com/images/1/H_MAX_1024x768/3dwox_7x__open-.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/h5.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/l0t01017.jpg"/>
        </figure>
        <figcaption> </figcaption>
      </slideshow>
      <p>
        <b>.. Za podjetja 3D tiskanje predstavlja najcenejšo rešitev za izdelavo prototipov ter manjših serij 3D modelov ..</b>
      </p>
      <p>3D tiskani prototipi so ključni pri razvoju izdelka. Manj časa je potrebnega za izdelavo tiskanih modelov in izločanje spodletelih modelov, manj je potrebe po dodatnem načrtovanju, kar vodi do boljših izdelkov.</p>
      <p>Sindoh je južnokorejsko podjetje, ki je na slovenskem trgu prisotno že kar nekaj let, predvsem s prodajo 3D tiskalnikov družine 3DWOX. Trenutno je na trgu pet (5) modelov 3D tiskalnikov 3DWOX. Za vse je značilno, da uporabljajo tehnologijo FFF – ciljno nalaganje termoplastičnega materiala, ki v obliki strjene niti potuje skozi grelno šobo. Tam se raztopi in se v plasteh nalaga na podporno mizico.</p>
      <p>Materiali, ki jih uporabljajo, so PLA (vsi modeli), ABS (modeli DP200, 3DWOX1, 2X in 7X), PVA in raztegljiv material, podoben gumi (2X in 7X). PVA  je podporni material, topen v vodi, kar je še posebej primerno za tiskanje geometrijsko zahtevnih previsnih oblik.</p>
      <p>
        <b>Najnovejši model - 3DWOX 7X</b>
      </p>
      <p><b>Model 3DWOX 7X</b> poleg Sindohovih lastnih filamentov omogoča prosto izbiro materiala od različnih proizvajalcev, podobno kot model 3DWOX 1. Sprejema različne materiale, vključno z PLA, ABS, Flexible, PVA (vse iz lastnega kataloga) ter PC, Nylon, HIPS, PETG, Wood, Metal in druge odprte materiale.</p>
      <p>3DWOX 7X uporablja FFF tehnologijo, torej 3D ekstrudiranje kot proces 3D tiskanja s premerom filamenta 1,75 mm. 3D tiskalnik lahko natisne plasti debeline 0,05 mm in je skoraj najboljše, kar je mogoče doseči z večino 3D tiskalnikov.</p>
      <p>3DWOX 7X predstavlja drugo generacijo 3D tiskalnikov, saj ima kar nekaj izboljšav. Prva je velikost tiskanega izdelka, ki znaša 380 x 390 x 450 mm. V notranjosti tiskalne komore je upogljiva kovinska mizica, ki omogoča hitro in preprosto odstranjevanje izdelka. 3DWOX 7X vključuje popolno samodejno niveliranje podlage za razliko od ostalih modelov, kjer je potrebna delno ročna nastavitev.</p>
      <p>Druga prednost pred ostalimi modeli je posebej ogrevana notranja komora, kar omogoča natančno kontrolo temperature med tiskanjem, s tem pa se poveča kakovost in zanesljivost tiskanja.</p>
      <p>Velika sprememba - razen obsega tiskanja je, da 3DWOX 7X vključuje dva neodvisna ekstruderja, ki omogočata uporabo dveh različnih materialov v enem tiskalnem poslu. To ne pomeni nujno, da uporabljamo npr. dve različni barvi, ampak lahko en ekstruder vsebuje topljiv podporni material. S tem je možno preprosto 3D tiskanje zelo zapletenih geometrij z občutljivimi elementi. Pri odstranjevanju podpornega materiala ne prihaja do poškodb krhkih komponent, saj se podpora enostavno raztopi.</p>
      <p>Oba ekstruderja pri modelu 3DWOX 7X delujeta povsem neodvisno. To pomeni, da lahko naprava izvede nekaj zanimivih manevrov tiskanja, vključno s tiskanjem dvakrat hitreje, tiskanjem podvojenih kopij, zrcalnih kopij. Trenutno še nimamo informacij, katere od teh bo Sindoh omogočil. Še edinstvena značilnost ekstruderjev 3DWOX 7X: dovajanje filamenta je možno preko obeh mehanizmov: "Bowden" in "Direct". </p>
      <p>Razlika med direktnimi in Bowden ekstruderji je lokacija ekstruderja glede na toplo šobo. Direktni ekstruderji, kot že ime pove, so neposredno pritrjeni na toplo šobo in so del tiskalne glave. Ker so direktni ekstruderji nameščeni nad toplo šobo z majhnim prostorom med njimi, direktni ekstruder ohranja razdaljo, katero mora žarilna nit prepotovati od ekstruderja do tople šobe, na minimumu. To vodi do glavnih prednosti tega načina iztiskanja.</p>
      <p>Nasprotno od direktnih ekstruderjev, Bowdenovi ekstruderji niso pritrjeni na tiskalno glavo. Namesto tega je ekstruder odstranjen iz tiskalne glave in je najpogosteje pritrjen na ohišje tiskalnika. Filament se napolni preko Bowdenove cevi.</p>
      <p>
        <b>Prihajajo dodatne novosti</b>
      </p>
      <p>Iz Sindoha sporočajo, da nameravajo dodati tudi zamenljive šobe v različnih velikostih. To bo omogočilo uporabo večjih šob, kar bo skrajšalo čas tiskanja pri velikih tiskanih opravilih.</p>
      <p>3DWOX 7X vključuje velik 10,1-palčni barvni zaslon na dotik za nadzor delovanja. Omrežne možnosti vključujejo WiFi, USB in neposredno povezavo ethernet. Kot vsi 3DWOX tiskalniki, so na voljo tudi vgrajena spletna kamera, funkcija za zmanjšanje šuma in HEPA filter.</p>
      <p>Za več informacij se obrnite na pooblaščenega zastopnika v Sloveniji, podjetje <b><a href="https://www.solidworld.si/">Solid World d.o.o.</a></b> iz Radomelj. (P.R.)</p>
      <footer>Povezave: <a href="http://www.solidworld.si/">Solidworld</a></footer>
    </article>
  </body>
</html>