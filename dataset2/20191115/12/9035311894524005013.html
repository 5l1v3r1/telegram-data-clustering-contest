<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/15/siyanur-olumleriyle-ilgili-arastirma-komisyonu-kuruldu"/>
    <meta property="og:site_name" content="euronews"/>
    <meta property="article:published_time" content="2019-11-15T12:51:39+00:00"/>
    <meta property="og:title" content="Siyanür ölümleriyle ilgili araştırma komisyonu kuruldu"/>
    <meta property="og:description" content="Aile, Çalışma ve Sosyal Hizmetler Bakanlığınca, &quot;intihar vakaları ve etkileri&quot;ni araştırmak üzere araştırma komisyonu kuruldu."/>
  </head>
  <body>
    <article>
      <h1>Siyanür ölümleriyle ilgili araştırma komisyonu kuruldu</h1>
      <address><time datetime="2019-11-15T12:51:39+00:00">15 Nov 2019, 12:51</time> by <a rel="author">Euronews </a></address>
      <p>Aile, Çalışma ve Sosyal Hizmetler Bakanlığınca, 'intihar vakaları ve etkilerini' incelemek üzere araştırma komisyonu kuruldu. Bakanlık basına kullanılan dil, video ve fotoğraflarla ilgili üst düzeyde hassasiyet gösterilmesi çağrısında bulundu.</p>
      <p>Bakanlıktan yapılan açıklamada, "Birkaç haftadır gündemde olan intihar vakaları nedeniyle derin üzüntü duyulduğu" ifade edildi.</p>
      <p>Açıklamada, bu vakaların kamuoyuyla paylaşım biçimlerinin durumu daha hassas bir noktaya getirdiği vurgulanarak, şunlar kaydedildi:</p>
      <p>"Söz konusu olayları ve etkilerini araştırmak üzere bakanlığımız tarafından bir araştırma komisyonu kuruldu. Araştırmanın sonuçlarını kamuoyuyla detaylı bir rapor halinde paylaşacağız. Yaşanan bu üzücü olaylara ilişkin görüntüler, mağdur aileleri olduğu kadar toplumu da defaatle yaralamaktadır. Bu nedenle vakalara ait görüntülerin paylaşılmaması konusunda tüm vatandaşlarımızdan duyarlılık beklemekteyiz.</p>
      <p>Derin üzüntü duyduğumuz bu süreçte, basın mensuplarımızın da kullanılan dil, video ve fotoğraflarla ilgili üst düzeyde hassasiyet göstereceğine inanıyoruz."</p>
      <figure>
        <iframe data-src="https://twitter.com/euronewses/status/1195288026471182336" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://tr.euronews.com/2019/11/15/fatih-teki-toplu-intihar-vakas-ekonomik-sebepler-olay-aciklamaya-yeter-mi">'Toplu intihar' vakaları: Ekonomik sebepler olayı açıklamaya yeter mi?</a>
        </li>
        <li>
          <a href="https://tr.euronews.com/2019/11/10/antalya-da-evlerinde-olu-bulunan-2-si-cocuk-4-kisinin-cenazesi-defnedildi">Antalya'da evlerinde ölü bulunan 2'si çocuk 4 kişinin cenazesi defnedildi</a>
        </li>
        <li>
          <a href="https://tr.euronews.com/2019/11/15/bak-rkoy-de-biri-cocuk-3-kisinin-cans-z-bedeni-bulundu">Bakırköy'de biri çocuk 3 kişinin cansız bedeni bulundu: Olay yerinde siyanür tespit edildi</a>
        </li>
      </ul>
    </article>
  </body>
</html>