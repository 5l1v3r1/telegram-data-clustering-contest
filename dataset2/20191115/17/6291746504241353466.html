<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/15/bosnia-italia-tv-streaming/"/>
    <meta property="og:site_name" content="Il Post"/>
    <meta property="article:published_time" content="2019-11-15T17:45:36+00:00"/>
    <meta property="og:title" content="Bosnia-Italia in diretta TV e in streaming"/>
    <meta property="og:description" content="È la penultima partita delle Qualificazioni agli Europei, ininfluente per l'Italia: le informazioni e i link per seguirla stasera dalle 20.45"/>
  </head>
  <body>
    <article>
      <h1>Bosnia-Italia in diretta TV e in streaming</h1>
      <h2>È la penultima partita delle Qualificazioni agli Europei, ininfluente per l'Italia: le informazioni e i link per seguirla stasera dalle 20.45</h2>
      <address>
        <time datetime="2019-11-15T17:45:36+00:00">15 Nov 2019, 17:45</time>
      </address>
      <p>Bosnia Erzegovina-Italia è una delle partite valide per il penultimo turno delle <a href="https://www.ilpost.it/2019/11/15/europei-2020-gironi-qualificazione/">Qualificazioni agli Europei di calcio del 2020</a>. Si gioca stasera alle 20.45 allo stadio Bilino Polje di Zenica, a nord di Sarajevo. L’Italia si è qualificata alla fase finale degli Europei con tre turni di anticipo e oggi avrà l’opportunità di sperimentare e far giocare chi ha giocato meno nelle precedenti partite. Un risultato positivo tornerebbe poi utile ai fine del ranking delle nazionali. La Bosnia invece sa già di non potere ottenere la qualificazione ai gironi, nonostante fosse inizialmente la nazionale più quotata dopo l’Italia: arriverà sicuramente dietro la Finlandia, certa del secondo posto in classifica dopo la vittoria contro il Liechtenstein. Potrà provarci però tramite la UEFA Nations League.</p>
      <figure>
        <iframe src="https://www.youtube.com/embed/kpesaS6nqYg" width="675" height="380" data-service="Youtube" scrolling="no"/>
      </figure>
      <h3>Dove vedere Bosnia-Italia</h3>
      <p>Bosnia-Italia verrà trasmessa in diretta e in esclusiva dalla Rai su Rai 1 e Rai 1 HD a partire dalle 20.30. La partita si potrà seguire anche in <a href="https://www.raiplay.it/dirette/rai1">diretta streaming</a> tramite l’applicazione o il sito di Rai Play. <a href="https://www.ilpost.it/2019/07/31/calcio-tv-streaming/">Qui</a> trovate invece una guida completa per seguire in diretta Serie A, Serie B, Champions League e campionati esteri nel corso della stagione 2019/20.</p>
      <h3>Le formazioni di Bosnia-Italia</h3>
      <p><b>Bosnia (4-3-3)</b> Sehic; Kvrzic, Kovacevic, Bicakcic, Kolasinac; Cimirot, Pjanic, Besic; Visca, Dzeko, Krunic<br/><b>Italia (4-3-3)</b> Donnarumma; Florenzi, Bonucci, Acerbi, Emerson; Barella, Jorginho, Tonali; Bernardeschi, Belotti, Insigne</p>
      <related>
        <h4>Articoli Correlati</h4>
        <a href="https://www.ilpost.it/2019/11/13/maglie-europei-2020/"/>
        <a href="https://www.ilpost.it/2019/11/15/marcello-lippi-dimissioni-cina/"/>
        <a href="https://www.ilpost.it/2019/11/14/jorge-lorenzo-ritiro-motogp/"/>
      </related>
    </article>
  </body>
</html>