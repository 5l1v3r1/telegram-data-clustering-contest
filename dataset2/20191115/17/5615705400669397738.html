<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204523-polshcha-rozrivae-nastarishij-gazovij-kontrakt-iz-gazpromom"/>
    <meta property="og:site_name" content="Mind UA"/>
    <meta property="article:published_time" content="2019-11-15T17:12:00+00:00"/>
    <meta property="og:title" content="Польща розриває настаріший газовий контракт із «Газпромом»"/>
    <meta property="og:description" content="Контракт закінчиться у 2022 році, але сторони зобов’язані повідомити за 3 роки про подальші плани"/>
  </head>
  <body>
    <article>
      <h1>Польща розриває настаріший газовий контракт із «Газпромом»</h1>
      <h2>Контракт закінчиться у 2022 році, але сторони зобов’язані повідомити за 3 роки про подальші плани</h2>
      <address>
        <time datetime="2019-11-15T17:12:00+00:00">15 Nov 2019, 17:12</time>
      </address>
      <p>Польська енергетична компанія PGNiG офіційно оголосила про те, що розриває Ямальський договір з «Газпромом» на постачання в Польщу російського трубопровідного газу. Контракт був укладений 25 років назад і завдяки йому Польща отримувала половину всього газу, який споживає країна.</p>
      <p>Дія контракту закінчиться 31 грудня 2022 року. Про свій намір розірвати стосунки із російським постачальником Польща оголошує зараз, оскільки згідно з контрактом, «сторони зобов'язані декларувати плани подальшої співпраці за три роки до можливого завершення дії контракту».</p>
      <p>У правлінні PGNiG вважають, що Польща забезпечила свою енергетичну безпеку і диверсифікувала поставки – йдеться про контракти на поставки СПГ з США, придбання родовищ у Північному морі. Тепер країна може вільно відмовитися від російського газу.</p>
      <p>Напередодні PGNiG заявила, що знизила в цьому році обсяги поставок газу з Росії на 21%.</p>
      <p>Споживання газу Польщі в 2018 році склало майже 20 млрд куб. м, власний видобуток – близько 4 млрд куб. м, пише <a href="https://thebell.io/polsha-razorvet-starejshij-gazovyj-kontrakt-s-gazpromom/">The Bell</a>. Близько 60% потреб країни забезпечує «Газпром».</p>
      <p>Польща одна з найстаріших країн – покупців російського газу: Ямальський договір був укладений при президенті Єльцині в 1996 році і потім постійно продовжувався. Щороку Польща закуповує близько 10 млрд кубометрів газу в «Газпрому».</p>
      <p>Країну вже довгий час не влаштовували ціни російського монополіста: у 2012 році вона добилася знижки в 10%, проте в 2015 році подала на «Газпром» в арбітражний суд в Стокгольмі, стверджуючи, що ціна газу в Ямальському контракті завищена і не відповідає ситуації на енергетичному ринку Європи. Вердикт може бути винесено в кінці цього року або на початку 2020 року.</p>
      <p>Найбільші поставки очікуються в Польщу із США: за вже підписаними контрактами країна протягом 24 років буде закуповувати у американської Cheniere після 2022 року по 1,45 млн тонн зрідженого газу, а також 2 млн тонн на рік у Venture Global LNG протягом 20 років .</p>
      <related>
        <h4>Також читайте</h4>
        <a href="https://mind.ua/news/20204533-polshcha-vislovila-protest-proti-epizodiv-serialu-pro-nacizm-netflix-vnese-zmini"/>
        <a href="https://mind.ua/news/20204506-polshcha-ne-planue-prodovzhuvati-kontrakt-z-rosieyu-na-pokupku-gazu"/>
        <a href="https://mind.ua/news/20204504-polshcha-pogrozhue-nimechchini-sudom-yakshcho-vona-zahishchatime-pivnichnij-potik-2"/>
      </related>
    </article>
  </body>
</html>