<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76635-Obciansky-dostanu-uz-aj-deti-do-15-rokov-Ich-preukazy-budu-bez-fotografie-a-podpisu"/>
    <meta property="og:site_name" content="REFRESHER"/>
    <meta property="article:published_time" content="2019-11-15T17:35:00+00:00"/>
    <meta property="og:title" content="Občiansky dostanú už aj deti do 15 rokov. Ich preukazy budú bez fotografie a podpisu"/>
    <meta property="og:description" content="Netýka sa to len detí, ale aj seniorov."/>
  </head>
  <body>
    <article>
      <h1>Občiansky dostanú už aj deti do 15 rokov. Ich preukazy budú bez fotografie a podpisu</h1>
      <address><time datetime="2019-11-15T17:35:00+00:00">15 Nov 2019, 17:35</time> by <a rel="author">Daniel Mikolášik</a></address>
      <p>
        <b>Netýka sa to len detí, ale aj seniorov.</b>
      </p>
      <p>Občiansky preukaz po novom <b>už nebude len výsadou Slovákov od 15 rokov</b>. Do konca roka 2021 by ho totiž mali mať<b> aj mladšie deti</b>. Ich preukaz však bude <b>bez fotografie a podpisu</b>. Dôvodom je vraj elektronizácia zdravotníctva. Prezidentka Zuzana Čaputová podpísala novelu zákona z dielne ministerstva vnútra vo štvrtok.</p>
      <related>
        <a href="https://refresher.sk/65486-Nikto-nas-nejde-cipovat-novy-obciansky-ma-pomoct-aj-v-boji-proti-terorizmu-Slovenski-politici-siria-poplasny-HOAX"/>
      </related>
      <p>Tieto špeciálne preukazy bez podoby tváre budú slúžiť ako <b>prístup do elektronickej zdravotnej dokumentácie</b> malých pacientov. Autentifikácia čipom bude od roku 2022 jediným spôsobom, ako sa do danej dokumentácie dostať.</p>
      <p>Polícia bude deťom mladším ako 15 rokov automaticky zasielať občiansky preukaz bez podpisu a fotografie držiteľa. Okrem detí ho však dostanú aj držitelia občianskeho preukazu bez čipu s neobmedzenou platnosťou, ktorý sa vydával do 30. júna 2012 občanom starším ako 60 rokov.</p>
      <figure>
        <img src="https://i.refresher.sk/public/daniel-m/20080406_obciansky1.jpg"/>
        <figcaption>
          <cite>TASR/Pavel Neubauer</cite>
        </figcaption>
      </figure>
      <p>Rezort vnútra chce týmto krokom odbremeniť seniorov od povinnosti chodenia po úradoch a vybavovania nového preukazu. Držitelia špeciálnych občianskych si však budú môcť požiadať <b>o pridanie fotografie.</b> Vďaka tomu by ho deti a seniori mohli využívať aj ako <b>plnohodnotný cestovný doklad</b> v krajinách EÚ a v krajinách, kde aktuálne slovenské občianske akceptujú.</p>
      <p><b>Preukaz bude stáť 4,50 €</b> a bude sa vydávať s časovou platnosťou. Do šiestich rokov bude platiť dva roky a od šiestich do 15 zase päť rokov vzhľadom na zmeny v črtách tváre v danom veku. Na identifikáciu u lekára sa dá do konca roka 2021 využiť preukaz poistenca a rodné číslo.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
      </related>
    </article>
  </body>
</html>