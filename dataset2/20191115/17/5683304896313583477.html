<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/15/attappadi-two-maoist-bodies-still-remain-unidentified.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-15T17:37:00+00:00"/>
    <meta property="og:title" content="ആളില്ലാതെ രണ്ടു മാവോയിസ്റ്റുകളുടെ മൃതദേഹങ്ങൾ; സംസ്കാരം വൈകും"/>
    <meta property="og:description" content="പാലക്കാട് ∙ അട്ടപ്പാടി വെടിവയ്പിൽ കെ‍ാല്ലപ്പെട്ട മാവേ‍ായിസ്റ്റുകളിൽ ശ്രീനിവാസന്റെയും അജിതയുടെയും മൃതദേഹങ്ങളുടെ സംസ്കാരം ഇനിയും നീളും. തൃശൂർ മെഡിക്കൽ.അട്ടപ്പാടി ഏറ്റുമുട്ടൽ. മാവോയിസ്റ്റ്. Attappadi. Maoist. Kerala Maoists. Manorama Online.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>ആളില്ലാതെ രണ്ടു മാവോയിസ്റ്റുകളുടെ മൃതദേഹങ്ങൾ; സംസ്കാരം വൈകും</h1>
      <address><time datetime="2019-11-15T17:37:00+00:00">15 Nov 2019, 17:37</time> by <a rel="author">https://www.facebook.com/manoramaonline</a></address>
      <p>പാലക്കാട് ∙ അട്ടപ്പാടി വെടിവയ്പിൽ കെ‍ാല്ലപ്പെട്ട മാവേ‍ായിസ്റ്റുകളിൽ ശ്രീനിവാസന്റെയും അജിതയുടെയും മൃതദേഹങ്ങളുടെ സംസ്കാരം ഇനിയും നീളും. തൃശൂർ മെഡിക്കൽ കേ‍ാളജ് മേ‍ാർച്ചറിയിലാണു മൃതദേഹങ്ങൾ സൂക്ഷിച്ചിട്ടുള്ളത്. സംസ്കാരം കേരളത്തിൽ നടത്തുന്നതു പരമാവധി ഒഴിവാക്കാനാണു പെ‍ാലീസ് നീക്കം. അട്ടപ്പാടി ഏറ്റുമുട്ടലിൽ കെ‍ാല്ലപ്പെട്ട നാലു പേരിൽ മണിവാസകം, കാർത്തി എന്നിവരുടെ മൃതദേഹം കഴിഞ്ഞദിവസം നാട്ടിലേക്ക് അയച്ചു.</p>
      <p>ശ്രീനിവാസന്റെ ബന്ധുക്കൾ ഫോട്ടേ‍ാ സ്ഥിരീകരിച്ചെങ്കിലും മൃതദേഹം തിരിച്ചറിയാനായില്ല. തുടർന്ന് ഡിഎൻഎ ടെസ്റ്റിനുള്ള സാംപിൾ സെഷൻസ് കേ‍ാടതി മുഖേന വ്യാഴാഴ്ച ഫെ‍ാറൻസിക് ലാബിൽ നൽകി. ഫലമറിയാൻ കുറഞ്ഞത് 48 മണിക്കൂർ വേണമെന്നതിനാൽ തുടർ നടപകൾക്ക് അടുത്തയാഴ്ചയാകും. മൃതദേഹങ്ങൾ തിരിച്ചറിയാൻ തമിഴ്നാട് പെ‍ാലീസും വ്യാഴാഴ്ച മാധ്യമങ്ങളിൽ പരസ്യം നൽകി.</p>
      <p>കന്യാകുമാരി സ്വദേശി അജിതയുടെ മൃതദേഹം ഏറ്റെടുക്കാൻ ബന്ധുക്കൾ ആദ്യം ആഗ്രഹം പ്രകടിപ്പിച്ചെങ്കിലും പിന്നീടു പിൻമാറി. മൃതദേഹം കാണാൻ ത‍ാൽപര്യമുണ്ടെന്ന് അറിയിച്ചെങ്കിലും ഇപ്പേ‍ാൾ പ്രതികരണമില്ലെന്ന് പാലക്കാട് ജില്ലാ പെ‍ാലീസ് മേധാവി ജി.ശിവവിക്രം പറഞ്ഞു. മകൾ വഞ്ചിച്ചുവെന്ന് അമ്മ മുത്തുമണി പ്രതികരിച്ചതായി പെ‍ാലീസ് സൂചിപ്പിച്ചു. ഡിഎൻഎ ഫലത്തേ‍ാടെ ശ്രീനിവാസന്റെ മൃതദേഹം ബന്ധുക്കൾ ഏറ്റെടുക്കുമെന്നാണ് പെ‍ാലീസ് പ്രതീക്ഷയെങ്കിലും ലതയുടെ കാര്യത്തിൽ സംശയമുണ്ട്. നാട്ടിലേക്ക് അയക്കാനുള്ള ശ്രമം വിജയിച്ചില്ലെങ്കിൽ പെ‍ാതുശ്മശാനത്തിൽ സംസ്കരിക്കേണ്ടിവരും.</p>
      <p>ഭാവിയിലെ പ്രശ്നസാധ്യത വിലയിരുത്തിയാണ് കേരളത്തിൽ സംസ്കരിക്കാതിരിക്കാനുള്ള പെ‍ാലീസ് നീക്കം. സംസ്കരിച്ചാൽ രാഷ്ട്രീയ സ്വാധീനമുള്ള ചില മാവേ‍ായിസ്റ്റ് മുൻനിര സംഘടനകളും, നഗര മാവേ‍ായിസ്റ്റ് സെൽ പ്രചാരകരും അതു മുതലെടുക്കും. സ്മാരക നിർമാണത്തിനും അനുസ്മരണങ്ങൾക്കുമുള്ള സാധ്യത പിന്നീടു കൂടുതൽ സംഘർഷങ്ങൾക്കു വഴിതുറക്കുമെന്നാണ് പെ‍ാലീസ് വാദം. പരിപാടികളുടെ മറവിൽ മറ്റു സംസ്ഥാനങ്ങളിൽ നിന്നുള്ള മാ‍വോയിസ്റ്റുകളും അനുബന്ധ സംഘടനാ നേതാക്കളും സംസ്ഥാനത്തു പ്രവർത്തനം ശക്തമാക്കാനുള്ള സാധ്യതയുമുണ്ട്.</p>
      <p>മണിവാസകത്തിന്റെ മൃതദേഹം ഏറ്റെടുക്കുന്നതിൽ തുടക്കം മുതൽ ആശയക്കുഴപ്പം ഉണ്ടായില്ലെങ്കിലും കാർത്തിയുടേത് കേരളത്തിൽ സംസ്കരിക്കണമെന്നായി ബന്ധുക്കളുടെ ആവശ്യം. പെ‍ാലീസ് ഉന്നത അധികൃതർ, തമിഴ്നാട് പെ‍ാലീസും റവന്യൂ അധികൃതരുമായി പല തവണ സംസാരിച്ചാണ് മൃതദേഹം നാട്ടിലേക്ക് അയച്ചത്.</p>
      <p><b>English Summary: </b>Attappadi; 2 maoist dead bodies still remain unidentified</p>
    </article>
  </body>
</html>