<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/15/7103109/"/>
    <meta property="og:site_name" content="Європейська правда"/>
    <meta property="article:published_time" content="2019-11-15T17:34:56+00:00"/>
    <meta property="og:title" content="Ексрадника Трампа визнали винним у дачі неправдивих свідчень Конгресу"/>
    <meta property="og:description" content="Суд присяжних в п’ятницю виніс вирок республіканцеві Роджеру Стоуну, колишньому раднику президента Дональда Трампа, визнавши його винним за сімома статтями звинувачення, включаючи дачу неправдивих свідчень в Конгресі, перешкоджання правосуддю і чинення тиску на свідків."/>
  </head>
  <body>
    <article>
      <h1>Ексрадника Трампа визнали винним у дачі неправдивих свідчень Конгресу</h1>
      <address>
        <time datetime="2019-11-15T17:34:56+00:00">15 Nov 2019, 17:34</time>
      </address>
      <p>Суд присяжних в п'ятницю виніс вирок республіканцеві Роджеру Стоуну, колишньому раднику президента Дональда Трампа, визнавши його винним за сімома статтями звинувачення, включаючи надання неправдивих свідчень в Конгресі, перешкоджання правосуддю і чинення тиску на свідків.</p>
      <p>Про це повідомляє "Європейська правда" з посиланням на "<a href="https://www.golos-ameriki.ru/">Голос Америки</a>".</p>
      <p>67-річного республіканця, який характеризував сам себе як "брудного спритника" і "агента-провокатора", звинуватили в тому, що він перешкоджав правосуддю, тиснув на свідків і давав неправдиві свідчення на засіданні Комітету з розвідки Палати представників.</p>
      <p>Згідно зі свідченнями, які, в тому числі, дали в суді колишній глава виборчого штабу Трампа Стів Беннон і Рік Гейтс, колишній заступник керівника передвиборної кампанії майбутнього президента Стоун мав інформацію про те, що сайт WikiLeaks може опублікувати документи, викрадені хакерами з сервера Національного комітету Демократичної партії.</p>
      <p>Ця інформація завдала шкоди іміджу Хілларі Клінтон, суперниці Дональда Трампа на виборах 2016 року.</p>
      <p>Прокуратура звинуватила Стоуна в тому, що він п'ять разів збрехав, даючи свідчення в Палаті представників, кажучи про сайт WikiLeaks і його засновника Джуліана Ассанджа.</p>
      <related>
        <a href="https://www.eurointegration.com.ua/news/2019/04/18/7095377/"/>
      </related>
    </article>
  </body>
</html>