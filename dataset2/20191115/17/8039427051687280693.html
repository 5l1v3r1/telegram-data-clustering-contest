<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955734"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T17:13:35+00:00"/>
    <meta property="og:title" content="లోకేశ్‌పై వంశీ తీవ్ర వ్యాఖ్యలు"/>
    <meta property="og:description" content="ADVT"/>
  </head>
  <body>
    <article>
      <h1>లోకేశ్‌పై వంశీ తీవ్ర వ్యాఖ్యలు</h1>
      <address>
        <time datetime="2019-11-15T17:13:35+00:00">15 Nov 2019, 17:13</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>విజయవాడ:</b> టీడీపీ నేత, మాజీ మంత్రి నారా లోకేశ్‌పై ఎమ్మెల్యే వల్లభనేని వంశీ తీవ్ర వ్యాఖ్యలు చేశారు. నారా లోకేశ్ నోరు అదుపులో పెట్టుకోవాలని, తనను తిట్టే కనీస అర్హత లేదని విమర్శించారు. తండ్రిని అడ్డం పెట్టుకుని బతికే లోకేశ్‌తో తనకు పోలికేంటన్నారు. తాను సొంతంగా గెలిచానని.. లోకేశ్ ఎక్కడ గెలిచారన్నారు. చంద్రబాబు తనను సస్పెండ్ చేయడం ఏమిటని, దమ్ముంటే రాజ్యసభ సభ్యులను సస్పెండ్ చేసి చూపించాలన్నారు. టీడీపీ అభివృద్ధి కోసం తాను ఎంతో పని చేశానన్నారు. పదిహేనేళ్ళ రాజకీయ జీవితంలో పదేళ్లు ప్రతిపక్షంలోనే ఉన్నానని.. చంద్రబాబు ఈ ఐదేళ్ళలో తనకేం చేశారని ప్రశ్నించారు.</p>
      <p> </p>
      <p>జూనియర్ ఎన్టీఆర్ వస్తే.. తనకు రాజకీయ జీవితం ఉండదనే భ్రమలో లోకేశ్ బతుకుతున్నారని, ఎన్నికలలో ఓటమి తర్వాత అభద్రతా భావంలో ఉన్నారని వ్యాఖ్యానించారు. అందుకే తన వెబ్ ఛానల్స్‌లో తనపై అసత్యాలను ప్రచారం చేయిస్తున్నారన్నారు. తనపై జరుగుతున్న దుష్ప్రచారంపై విజయవాడ సీపీకి ఫిర్యాదు చేశానని తెలిపారు. బాధ్యులపై చర్యలు తీసుకోవాలని సీపీని కోరినట్టు చెప్పారు. ఫోటోలు మార్ఫింగ్‌ చేసి తప్పుడు ప్రచారం చేస్తున్నారని, తనను విమర్శిస్తున్న టీడీపీ నేతల బతుకు ఏంటో అందరికీ తెలుసని ఆయన వ్యాఖ్యానించారు. దిష్టిబొమ్మ దహనం చేసినంత మాత్రాన తన ఇమేజ్ తగ్గదన్నారు. ఎన్నికల సమయంలో సూట్‌కేసులు కొట్టేసేవారు.. తనపై ఆరోపణలు చేస్తే వారి బండారం బయటపెడతానని వంశీ హెచ్చరించారు.</p>
    </article>
  </body>
</html>