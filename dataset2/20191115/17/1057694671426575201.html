<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/media/article/2038793/olga-tremi-i-episimi-anakinosi-tis-ert.html"/>
    <meta property="og:site_name" content="News.gr"/>
    <meta property="article:published_time" content="2019-11-15T17:13:42+00:00"/>
    <meta property="og:title" content="Όλγα Τρέμη: Η επίσημη ανακοίνωσή της ΕΡΤ"/>
    <meta property="og:description" content="Ποιοι θα βρίσκονται στο πλευρό της δημοσιογράφου"/>
  </head>
  <body>
    <article>
      <h1>Όλγα Τρέμη: Η επίσημη ανακοίνωσή της ΕΡΤ</h1>
      <address>
        <time datetime="2019-11-15T17:13:42+00:00">15 Nov 2019, 17:13</time>
      </address>
      <h3>Ποιοι θα βρίσκονται στο πλευρό της δημοσιογράφου</h3>
      <p>H <b><a href="https://www.news.gr/tag/olga-tremh">Όλγα Τρέμη</a></b> ετοιμάζεται να επιστρέψει στην τηλεόραση μέσα από την συχνότητα της<b><a href="https://www.news.gr/tag/ert"> ΕΡΤ</a></b>. Η δημοσιογράφος επιστρέφει με βραδινή εκπομπή κάθε Δευτέρα μετά το δελτίο ειδήσεων της κρατικής τηλεόρασης.</p>
      <p>Η ανακοίνωσή</p>
      <p>Από τη Δευτέρα 18 Νοεμβρίου η Όλγα Τρέμη έρχεται στην ΕΡΤ1 με τη νέα ενημερωτική εκπομπή «10».</p>
      <p>Κάθε βράδυ από Δευτέρα έως Πέμπτη στις 10, αμέσως μετά το κεντρικό δελτίο ειδήσεων της ΕΡΤ1, η εκπομπή θα επιχειρεί μια διαφορετική, ουσιαστική και πολύπλευρη προσέγγιση της επικαιρότητας, με το κύρος, την πολυφωνία, την αξιοπιστία και την αμεροληψία που αρμόζουν στη δημόσια τηλεόραση.</p>
      <p>Η  Όλγα Τρέμη θα υποδέχεται καθημερινά στο στούντιο προσκεκλημένους από όλους τους χώρους της δημόσιας σκηνής – πολιτικούς, δημοσιογράφους, ακαδημαϊκούς, αναλυτές και γνωστά πρόσωπα της κοινωνίας των πολιτών.</p>
      <figure>
        <img src="https://www.news.gr/wp-content/uploads/images/2019/11/15/01/01_13.jpg?x78811"/>
      </figure>
      <p>Μαζί της, ο Αντώνης Δελλατόλας και ο Ηλίας Κανέλλης θα παρουσιάζουν, θα αναλύουν και θα σχολιάζουν τα γεγονότα, με στόχο την ανάδειξη όλων των πτυχών τους και των προεκτάσεών τους.</p>
      <p>Πίσω, αλλά και μπροστά από τις κάμερες, θα βρίσκεται μια έμπειρη επιτελική ομάδα: το πολιτικό ρεπορτάζ θα μεταφέρει η Κατερίνα Γαλανού, στην αρχισυνταξία της εκπομπής θα είναι η Νικόλ Λειβαδάρη, τη σκηνοθεσία υπογράφει η Μαρία Ανδρεαδέλη, ενώ τη δυναμική δημοσιογραφική ομάδα του «10» θα συμπληρώνουν οι Κατερίνα Πλατή, Στέλιος Σαρέσκος και Εβελίνα Μπουλούτσου.</p>
      <p>Το στοίχημα της εκπομπής είναι η αμερόληπτη παρουσίαση των κρίσιμων γεγονότων, με βασική αρχή «να ακούγονται όλες οι θέσεις και να δίνεται χώρος στις αντιθέσεις, αλλά και στις συνθέσεις».</p>
      <p> </p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/lifestyle/article/2030291/gnosti-parousiastria-tis-ert-xilokopise-skinothetida.html"/>
        <a href="https://www.news.gr/media/article/2016709/stis-18-noemvriou-i-premiera-tis-tremi-stin-ert.html"/>
        <a href="https://www.news.gr/politikh/article/1996265/parapona-kivernisis-se-ert.html"/>
      </related>
    </article>
  </body>
</html>