<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/15/vimatv/g-loverdos-kai-n-giannakopoulou-sto-one-channel-gia-tin-anomia-sta-panepistimia-kai-tin-ypothesi-novartis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-15T17:11:32+00:00"/>
    <meta property="og:title" content="Γ. Λοβέρδος και Ν. Γιαννακοπούλου στο One Channel για την ανομία στα πανεπιστήμια και την υπόθεση Novartis"/>
    <meta property="og:description" content="Για την ανομία στα πανεπιστημιακά ιδρύματα, τις αντιδράσεις για την επέμβαση της ΕΛ.ΑΣ, την ανησυχία για ενδεχόμενα επεισόδια στην επέτειο του Πολυτεχνείου, καθώς και την υπόθεση Novartis μίλησαν στην εκπομπή One Line o βουλευτής Νέας Δημοκρατίας, Γιάννης Λοβέρδος, και η βουλευτής Κινήματος Αλλαγής, Νάντια Γιαννακοπούλου."/>
  </head>
  <body>
    <article>
      <h1>Γ. Λοβέρδος και Ν. Γιαννακοπούλου στο One Channel για την ανομία στα πανεπιστήμια και την υπόθεση Novartis</h1>
      <h2>Για την ανομία στα πανεπιστημιακά ιδρύματα, τις αντιδράσεις για την επέμβαση της ΕΛ.ΑΣ, την ανησυχία για ενδεχόμενα επεισόδια στην επέτειο του Πολυτεχνείου, καθώς και την υπόθεση Novartis μίλησαν στην εκπομπή One Line o βουλευτής Νέας Δημοκρατίας, Γιάννης Λοβέρδος, και η βουλευτής Κινήματος Αλλαγής, Νάντια Γιαννακοπούλου.</h2>
      <address><time datetime="2019-11-15T17:11:32+00:00">15 Nov 2019, 17:11</time> by <a rel="author">ΤοΒΗΜΑ Team</a></address>
      <p>Για την ανομία στα πανεπιστημιακά ιδρύματα, τις αντιδράσεις για την επέμβαση της ΕΛ.ΑΣ, την ανησυχία για ενδεχόμενα επεισόδια στην επέτειο του Πολυτεχνείου, καθώς και την υπόθεση Novartis μίλησαν στην εκπομπή One Line o βουλευτής Νέας Δημοκρατίας, Γιάννης Λοβέρδος, και η βουλευτής Κινήματος Αλλαγής, Νάντια Γιαννακοπούλου.</p>
      <p>«Αν η κατάθεση του κ. Φρουζή είναι όπως μεταφέρεται, μιλάμε για πολύ μεγάλο πρόβλημα γιατί φαίνεται ότι υπήρχε παραδικαστικό κύκλωμα και μείζον σκάνδαλο» δήλωσε ο κ. Λοβέρδος.</p>
      <p>
        <a href="https://www.in.gr/2019/11/15/politics/kommata/synedrio-pasok-gennimata-kalei-simiti-papandreou-kai-venizelo/">Συνέδριο ΠΑΣΟΚ : Η Γεννηματά καλεί Σημίτη, Παπανδρέου και… Βενιζέλο</a>
      </p>
      <p>«Ο ΣΥΡΙΖΑ δεν έκανε κάτι προκειμένου να κινηθούν πιο γρήγορα οι διαδικασίες και να διερευνηθεί η υπόθεση. Στην Ελλάδα χρησιμοποιήθηκε ένα υπαρκτό σκάνδαλο για να στηθεί μια σκευωρία που στόχο είχε πώς θα πληγούν οι πολιτικοί αντίπαλοι της κυβέρνησης ΣΥΡΙΖΑ» υπογράμμισε η κ. Γιαννακοπούλου.</p>
      <p>Ερωτηθείς για την ανομία στα πανεπιστήμια, ο κ. Λοβέρδος τόνισε πως «ο νόμος πρέπει να εφαρμόζεται. Δεν είμαι της άποψης ότι η αστυνομία είναι για να δέρνει, αλλά όταν χρειαστεί να επιβληθεί ο νόμος, η αστυνομία έχει την υποχρέωση να την επιβάλει ακόμη κι αν χρειαστεί η βία».</p>
      <p>Στο πλαίσιο αυτό υποστήριξε πως κάποιοι ήθελαν να μετατρέψουν την ΑΣΟΕΕ σε ορμητήριο μπαχαλάκηδων που θέλουν με βίαιο τρόπο να αναστατώσουν τον εορτασμό του Πολυτεχνείου.</p>
      <p>Από την πλευρά της, η κ. Γιαννακοπούλου επεσήμανε πως «έχουμε μπροστά μας ανήσυχες ημέρες και δεν πρέπει κανένας να ρίχνει λάδι στη φωτιά».</p>
      <figure>
        <iframe src="https://www.youtube.com/embed/2cncyvFK5E4" width="640" height="360" data-service="Youtube" scrolling="no"/>
      </figure>
      <p>
        <b>Πηγή: <a href="https://www.onetv.gr/politiki/anomia-sta-panepistimia-kai-ypothesi-novartis-g-loverdos-kai-n-giannakopoulou-sto-one-channel/">onetv.gr</a></b>
      </p>
      <p>
        <a href="https://www.tovima.gr/2019/11/15/finance/anadromika-syntaksiouxon-poies-katigories-tha-diekdikisoun-ta-megala-posa/">Αναδρομικά συνταξιούχων : Ποιες κατηγορίες θα διεκδικήσουν τα μεγάλα ποσά</a>
      </p>
    </article>
  </body>
</html>