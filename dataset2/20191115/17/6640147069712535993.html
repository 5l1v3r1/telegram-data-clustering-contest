<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/il-muro-nuovo-fumetto-star-comics/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T17:30:00+00:00"/>
    <meta property="og:title" content="Il Muro, il nuovo fumetto firmato Mario Alberti e Edizioni Star Comics! | Cultura Pop"/>
    <meta property="og:description" content="Edizioni Star Comics ha presentato ufficialmente Il Muro - Homo Homini Lupis di Mario Alberti, che debutterà a marzo 2020."/>
  </head>
  <body>
    <article>
      <h1>Il Muro, il nuovo fumetto firmato Mario Alberti e Edizioni Star Comics! | Cultura Pop</h1>
      <address><time datetime="2019-11-15T17:30:00+00:00">15 Nov 2019, 17:30</time> by <a rel="author">https://www.facebook.com/phrancesco.cap</a></address>
      <p>Come un fulmine a ciel sereno, <b>Edizioni Star Comics ha annunciato ufficialmente</b> – attraverso un comunicato ufficiale – <b>Il Muro</b>. Si tratta del nuovo fumetto di <b>Mario Alberti</b>, che debutterà nel mese di marzo con il suo primo volume intitolato <b>Homo Homini Lupis</b>.</p>
      <p>Leggi anche: <a href="https://www.tomshw.it/culturapop/the-ghost-in-the-shell-raccolte-arrivo/">The Ghost in The Shell: due raccolte in arrivo grazie a Edizioni Star Comics!</a></p>
      <p>“<i>Il muro</i> […]<i>, la nuova opera in tre volumi nata da un’idea del regista e scrittore Antoine Charreyron e firmata dal maestro Mario Alberti (Senzanima, Nathan Never), tra i più apprezzati maestri del fumetto italiano</i>“, spiega il comunicato ufficiale della casa editrice. “<i>A metà tra il radicalismo di Mad Max e il nichilismo di The Walking Dead, Il muro accompagnerà il lettore in un vortice di polvere, ruggine e sangue, in un terribile contesto post-apocalittico (tanto distante quanto vicino alla contemporaneità), in cui tutti sono contro tutti</i>“.</p>
      <p>Per chi non lo sapesse, questo fumetto racconterà una grande guerra. “<i>In seguito a una grande guerra tra le nazioni del Mondo per accaparrarsi le risorse naturali, combattuta a colpi di droni e armi di distruzione di massa, il pianeta non è altro che un cumulo di macerie e cenere, da cui i sopravvissuti tentano di liberarsi. Tra loro, il giovane Solal, un orfano, esperto in meccanica, ha un unico scopo: salvare Eva, la sua sorellina, dalla malattia cronica che la affligge</i>“.</p>
      <p>“<i>Siamo entusiasti di questa nuova avventura, con una serie al contempo splendida e che fa riflettere</i>“, commenta Claudia Bovini, Direttore Editoriale di Edizioni Star Comics. “<i>Lo scenario terribile descritto ne Il Muro non è poi così distante dal nostro presente, e al di là della storia intrigante e interessante, spero che questo titolo aiuti a riflettere su cosa potrebbe diventare il nostro mondo</i>“.</p>
      <figure>
        <img src="https://www.tomshw.it/images/images/2019/11/il-muro-edizioni-star-comics-63302.768x432.jpg"/>
      </figure>
      <p>“<i>Che Mario Alberti sia senza ombra di dubbio uno dei talenti più cristallini del fumetto italiano e internazionale non è certo una sorpresa</i>“, spiega Davide G.G. Caci, Publishing Manager Western World di Edizioni Star Comics. “<i>Quando ho avuto la fortuna di vedere in anteprima le prime pagine del volume, ho detto a Mario che avrei voluto vivere insieme a lui quest’avventura: e così siamo partiti, con lui e con i colleghi di Glénat, per un viaggio che terrà il lettore davvero incollato alla sedia</i>“.</p>
      <p>Vi ricordiamo infine che <b>Il Muro – Homo Homini Lupis debutterà il prossimo 18 marzo 2020 al prezzo consigliato di 13,90 euro</b>. Non mancheranno aggiornamenti a riguardo.</p>
      <blockquote>Tra le novità targate Edizioni Star Comics di questo mese figura Bakemonogatari – Monster tale. Potete acquistarlo al <a href="https://toms.it/Jj99x">seguente indirizzo</a>!</blockquote>
    </article>
  </body>
</html>