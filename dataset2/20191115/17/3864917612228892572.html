<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-culture/2819355-na-vorotah-videnskogo-soboru-viavili-malunok-pripuskaut-so-ce-durer.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T17:21:00+00:00"/>
    <meta property="og:title" content="На воротах віденського собору виявили малюнок — припускають, що це Дюрер"/>
    <meta property="og:description" content="У віденському Соборі святого Стефана (Штефансдом) – випадково виявили малюнок на стіні, який може бути схожий на роботу німецького художника Альбрехта Дюрера."/>
  </head>
  <body>
    <article>
      <h1>На воротах віденського собору виявили малюнок — припускають, що це Дюрер</h1>
      <h2>У віденському Соборі святого Стефана (Штефансдом) – випадково виявили малюнок на стіні, який може бути схожий на роботу німецького художника Альбрехта Дюрера.</h2>
      <address>
        <time datetime="2019-11-15T17:21:00+00:00">15 Nov 2019, 17:21</time>
      </address>
      <p>Федеральне відомство з охорони пам’ятників (BDA) Австрії провело спеціальну наукову конференцію для обговорення цього припущення, повідомляє власний кореспондент Укрінформу.</p>
      <p>"Якість нагадує Дюрера", - заявив директор BDA Бернд Ойлер-Ролле.</p>
      <blockquote>
        <b>Читайте також: </b>
        <a href="https://www.ukrinform.ua/rubric-culture/2819134-u-londoni-namagalisa-vkrasti-kartini-rembrandta.html">У Лондоні намагалися вкрасти картини Рембрандта</a>
      </blockquote>
      <p><a href="https://www.diepresse.com/5722751/mogliche-zeichnung-von-durer-im-stephansdom-entdeckt">Малюнок</a>, датований початком 16-го століття, був виявлений під час реставраційних робіт на готичних Єпископських воротах у північній частині собору. Поки немає доказів, що ця робота належить Дюреру, адже відсутні записи про те, що майстер колись був у Відні. Але над теорією про можливу приналежність малюнка відомому німецькому художнику працює ціла команда науковців.</p>
      <figure>
        <img src="https://static.ukrinform.com/photos/2019_11/1573841934-446.jpg"/>
      </figure>
      <p>Деякі спеціалісти по Дюреру вже заявили, що виявлені на очищених вівтарних крилах зображення святих Катерини та Маргарити справді можуть належати цьому відомому художнику, питання лише в тому, коли саме Дюрер був у <a href="https://www.ukrinform.ua/tag-avstria">Відні</a>.</p>
      <p>
        <i>Фото: APA/BDA/IRENE DWORAK</i>
      </p>
    </article>
  </body>
</html>