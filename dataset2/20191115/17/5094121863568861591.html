<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/ridic-narazil-do-stromu-vyprostit-ho-museli-hasici-20191115.html"/>
    <meta property="og:site_name" content="Deník.cz"/>
    <meta property="article:published_time" content="2019-11-15T17:17:00+00:00"/>
    <meta property="og:title" content="Řidič narazil do stromu. Vyprostit ho museli hasiči"/>
    <meta property="og:description" content="Letecky s těžkými zraněními musel být transportován muž, který havaroval do stromu ve čtvrtek odpoledne u Dobršína na Klatovsku."/>
  </head>
  <body>
    <article>
      <h1>Řidič narazil do stromu. Vyprostit ho museli hasiči</h1>
      <address><time datetime="2019-11-15T17:17:00+00:00">15 Nov 2019, 17:17</time> by <a rel="author">Daniela Loudová</a></address>
      <p>„Čtyřicetiletý řidič osobního vozidla Škoda Fabia jel od obce Rabí, přejel do protisměru, kde vylétl z vozovky a narazil do vzrostlého stromu. Utrpěl zranění, se kterým byl letecky transportován do nemocnice. Nebyl schopen dechové zkoušky, a tak byl nařízení odběr krve v lékařském zařízení,“ uvedla policejní mluvčí Dagmar Brožová.</p>
      <p>U nehody pomáhali i řidiči, kteří jeli kolem. Z havarovaného vozidla se kouřilo a tak ho uhasili a odpojili baterii. Nehodu dále šetří policisté Dopravního inspektorátu Klatovy.</p>
      <p>Hasiči museli řidiče z havarovaného vozu vyprostit, poté ho předali do péče zdravotníků. Kvůli zraněním pro něj musel přiletět vrtulník. „S těžkými zraněními, při vědomí jsme transportovali muže na urgentní příjem Fakultní nemocnice,“ doplnila informace krajská mluvčí zdravotnické záchranné služby Mária Svobodová.</p>
      <figure>
        <img src="https://g.denik.cz/21/b9/v-noci-horela-stodola-v-zichovicich-01_denik-150-3x2.jpg"/>
      </figure>
      <aside>
        <a href="https://klatovsky.denik.cz/pozary/v-noci-horela-stodola-v-zichovicich-20191114.html">V noci hořela stodola v Žichovicích Přečíst článek ›</a>
      </aside>
    </article>
  </body>
</html>