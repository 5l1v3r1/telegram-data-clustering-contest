<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425845/o-nikos-portokalogloy-sth-moysikh-skhnh-toy-colorado"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-15T17:45:01+00:00"/>
    <meta property="og:title" content="Ο Νίκος Πορτοκάλογλου στη μουσική σκηνή του Colorado"/>
    <meta property="og:description" content="Στη σκηνή του «Colorado» θα βρεθεί για μία και μοναδική εμφάνιση, τo Σάββατο 30 Νοεμβρίου, ο Νίκος Πορτοκάλογλου."/>
  </head>
  <body>
    <article>
      <h1>Ο Νίκος Πορτοκάλογλου στη μουσική σκηνή του Colorado</h1>
      <address>
        <time datetime="2019-11-15T17:45:01+00:00">15 Nov 2019, 17:45</time>
      </address>
      <p>
        <b>Στη σκηνή του «Colorado» θα βρεθεί για μία και μοναδική εμφάνιση, τo Σάββατο 30 Νοεμβρίου, ο Νίκος Πορτοκάλογλου.</b>
      </p>
      <p>Ένας νέος κύκλος παραστάσεων ξεκινάει για τον διαχρονικό και πάντα ανήσυχο Νίκο Πορτοκάλογλου με το συγκρότημά του, τους “Ευγενείς Αλήτες” τους εκρηκτικούς “ΜΠΛΕ” και τον εξαιρετικό τραγουδοποιό και πιανίστα Στάθη Δρογώση. Μαζί τους μια εκρηκτική νέα φωνή, η Αγάπη Διαγγελάκη.</p>
      <p>Το πρόγραμμα αποτελείται από μια αναδρομή σε όλη την πορεία του καλλιτέχνη απο τους Φατμέ μέχρι σήμερα με δυναμικές νέες διασκευές των κλασικών τραγουδιών του με την βοήθεια των ταλαντούχων μουσικών και τραγουδιστών της ομάδας του. Επίσης θα ακουστούν τα πιο γνωστά και αγαπημένα τραγούδια των “ΜΠΛΕ” και του Στάθη Δρογώση και κάποιες διασκευές σε παλιά τραγούδια που τους έχουν σημαδέψει.</p>
      <figure>
        <img src="https://www.rodiaki.gr/medias/2019/11/14/d03d3c535e6e2a443019370b43acf133.jpg"/>
      </figure>
      <p>Τέλος, θα υπάρχει και ένα μικρό αφιέρωμα στον Λαυρέντη Μαχαιρίτσα, φόρος τιμής στον σπουδαίο συνάδελφο και φίλο τους που χάθηκε τόσο πρόωρα.</p>
      <p>Το Σάββατο 30 Νοεμβρίου, δίνουμε ραντεβού με τον Νίκο Πορτοκάλογλου, τους “ΜΠΛΕ”, τον Στάθη Δρογώση και την Αγγελική Διαγγελάκη στη μουσική σκηνή του Colorado, στη Ρόδο!</p>
      <p><b>Πληροφορίες</b><br/>Νίκος Πορτοκάλογλου: φωνή, κιθάρα</p>
      <p>Στάθης Δρογώσης: φωνή, πιάνο</p>
      <p>Αγάπη Διαγγελάκη: φωνή, κρουστά, γιουκαλίλι</p>
      <p>Βύρων Τσουράπης: μπάσο, μαντολίνο, φυσαρμόνικα, φωνή</p>
      <p>Ηλίας Λαμπρόπουλος: βιολί, τρομπέτα, κλαρίνο, γκάιντα, μπουζούκι, φωνή</p>
      <p>Δημήτρης Καλονάρος: τύμπανα, κρουστά, φωνή</p>
      <p>Άκης Πασχαλάκης: ηχοληψία.</p>
      <p>
        <b><u>info</u><br/>Σάββατο 30 Νοεμβρίου<br/><br/>Μουσική σκηνή του Colorado<br/><br/>Οι πόρτες ανοίγουν 21:30<br/><br/>Έναρξη προγράμματος 22:30 <br/><br/>Τιμή Προπώλησης: 13 ευρώ<br/><br/>Τιμή Ταμείου: 15 ευρώ<br/><br/>Τηλέφωνα πληροφοριών και κρατήσεων 6940616800 και 2241075120.<br/><br/>Διοργάνωση: 12ηχος</b>
      </p>
    </article>
  </body>
</html>