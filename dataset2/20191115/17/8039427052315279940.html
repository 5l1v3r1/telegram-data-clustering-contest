<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955740"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T17:25:27+00:00"/>
    <meta property="og:title" content="ఆ నగరాన్నే ముంచెత్తిన వరదలు..."/>
    <meta property="og:description" content="ADVT"/>
  </head>
  <body>
    <article>
      <h1>ఆ నగరాన్నే ముంచెత్తిన వరదలు...</h1>
      <address>
        <time datetime="2019-11-15T17:25:27+00:00">15 Nov 2019, 17:25</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>వెనిస్ :</b> ఇటలీలోని వెనిస్ అందమైన చారిత్రక నగరం. దేశ ఈశాన్య తీరంలో నీళ్లపై తేలియాడుతున్నట్లుండే ఈ నగరం వందకు పైగా దీవుల సముదాయం. గత యాభై ఏళ్లలో ఎప్పుడూ లేనంత తీవ్రంగా గత వారం వరదలు సంభవించాయి. ప్రభుత్వం అత్యవసర పరిస్థితిని ప్రకటించాల్సి వచ్చింది.</p>
      <p> ఐక్యరాజ్యసమితి విద్యా, శాస్త్ర, సాంస్కృతిక సంస్థ(యునెస్కో) నుంచి ప్రపంచ వారసత్వ సంపదగా గుర్తింపు పొందిన వెనిస్‌ను దాదాపు ఆరడుగుల ఎత్తున వరద నీరు ముంచెత్తింది. కెరటాలు అత్యధిక ఎత్తులో వచ్చినప్పుడు 80 శాతానికి పైగా నగరం వరద బారిన పడింది. </p>
      <p>చారిత్రక సెయింట్ మార్క్స్ బాసిలికా చర్చ్‌లోకి నీరు పోటెత్తింది. నగరంలో ఇళ్లకు విద్యుత్తు సరఫరా నిలిచిపోయింది.</p>
      <p> <b>ఇది ఇటలీ గుండెకు గాయం : ప్రధాని...</b></p>
      <p>వెనిస్ వరదలను ‘ఇటలీ గుండెకు అయిన గాయం’గా ప్రధానమంత్రి గ్యుసెప్ కాంటే పేర్కొన్నారు. వెనిస్‌ను ఆదుకోవడానికి నిధులు, వనరులను ప్రభుత్వం సత్వరం సమకూరుస్తుందని చెప్పారు. </p>
      <p>వెనిస్‌కు, నరగ కళాత్మక వారసత్వ సంపదకు వాటిల్లిన నష్టాన్ని చూస్తుంటే బాధేస్తోందని, వెనిస్ వాణిజ్య కార్యకలాపాలు స్తంభించిపోయాయని ప్రధాని... ఫేస్‌బుక్‌లో వెల్లడించారు. వరద బాధిత ప్రాంతాన్ని ఆయన సందర్శించారు.</p>
      <p> గురువారం పురావస్తు ప్రదర్శనశాలలు చాలా వరకు మూసేసి ఉన్నాయని ఏఎఫ్‌పీ వార్తాసంస్థ తెలిపింది. మరోవైపు... రానున్న రోజుల్లోనూ అలలు ఎక్కువ ఎత్తులో ఉంటాయనే సంకేతమిస్తూ సైరన్లు మోగించారు. ఇంత తీవ్రస్థాయి వరదలకు వాతావరణ మార్పులే కారణమని వెనిస్ మేయర్ లూగీ బ్రుగ్నారో చెప్పారు. వరదల ప్రభావం భారీగా ఉందని, ఇది నగరంపై ఎప్పటికీ ఉంటుందని విచారం వ్యక్తంచేశారు. వెనిస్‌లోని అత్యంత లోతట్టు ప్రాంతాల్లో ఒకటైన సెయింట్ మార్క్స్ స్క్వేర్- వరద నష్టం అత్యధికంగా ఉన్న ప్రాంతాల్లో ఒకటి. సెయింట్ మార్క్స్ బాసిలికా చర్చ్‌కు తీవ్రమైన నష్టం కలిగిందని మేయర్ చెప్పారు. నష్టం పదుల కోట్ల యూరోల్లో ఉంటుందని మేయర్ పేర్కొన్నారు. వెనిస్‌లో నీటి స్థాయి పెరగగానే చాలా మంది పర్యాటకులు నగరాన్ని విడిచి వెళ్లిపోయారు.</p>
    </article>
  </body>
</html>