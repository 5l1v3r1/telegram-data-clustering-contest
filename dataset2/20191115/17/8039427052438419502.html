<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955739"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T17:24:48+00:00"/>
    <meta property="og:title" content="పెళ్లిల్లు చేసుకుంటుంటే.. ఆర్థిక మాంద్యం ఎక్కడిది: కేంద్రమంత్రి"/>
    <meta property="og:description" content="ADVT"/>
  </head>
  <body>
    <article>
      <h1>పెళ్లిల్లు చేసుకుంటుంటే.. ఆర్థిక మాంద్యం ఎక్కడిది: కేంద్రమంత్రి</h1>
      <address>
        <time datetime="2019-11-15T17:24:48+00:00">15 Nov 2019, 17:24</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> దేశ జీడీపీ వృద్ధిరేటు తగ్గుదలపై విపక్షాలు ఆందోళన వ్యక్తం చేస్తున్న నేపథ్యంలో కేంద్రమంత్రి సురేష్ అంగాడి స్పందించారు. స్థానికంగా ఏర్పాటు చేసిన ఓ సమావేశంలో ఆయన పాల్గొని మాట్లాడారు. వృద్ధిరేటుపై విపక్షాలు చేస్తున్న విమర్శలను ఖండించిన ఆయన.. ప్రజలు ఓ వైపు పెళ్లిల్లు చేసుకుంటుంటే దేశంలో ఆర్థిక మాంద్యం ఎక్కడిదంటూ ప్రశ్నించారు. ‘దేశంలో వివాహాలు బాగానే జరుగుతున్నాయి. విమానాల్లో, రైళ్లలో ప్రయాణికుల రద్దీ విపరీతంగా ఉంది. అన్ని బాగానే ఉన్నప్పుడు దేశంలో ఇక ఆర్థిక మాంద్యం ఎక్కడుంది? మోదీ ప్రతిష్టను దిగజార్చడానికే విపక్షాలు తప్పుడు ఆరోపణలు చేస్తున్నాయి’ అని వ్యాఖ్యానించారు. ప్రతి మూడేళ్లకోసారి ఆర్థిక వృద్ధి కొంతమేర మందగించడం సహజమేనన్న ఆయన.. త్వరలోనే వృద్ధిరేటు మళ్లీ పుంజుకుంటుందన్నారు. కాగా.. ఆర్థిక మాంద్యంపై కేంద్రమంత్రి చేసిన వ్యాఖ్యలపై పెద్ద ఎత్తున విమర్శలు వ్యక్తమవుతున్నాయి.</p>
    </article>
  </body>
</html>