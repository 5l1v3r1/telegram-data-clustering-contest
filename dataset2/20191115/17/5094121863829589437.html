<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/ridicka-fabie-prehledla-cyklistu-ten-se-po-padu-zranil-20191115.html"/>
    <meta property="og:site_name" content="Deník.cz"/>
    <meta property="article:published_time" content="2019-11-15T17:09:00+00:00"/>
    <meta property="og:title" content="Řidička přehlédla na křižovatce cyklistu. Ten se po pádu zranil"/>
    <meta property="og:description" content="Ve čtvrtek krátce po šesté ranní došlo ve Vrahovicích, místní části Prostějova, k dopravní nehodě. Řidička osobního auta nedala přednost muži na kole, který při pádu utrpěl zranění."/>
  </head>
  <body>
    <article>
      <h1>Řidička přehlédla na křižovatce cyklistu. Ten se po pádu zranil</h1>
      <address><time datetime="2019-11-15T17:09:00+00:00">15 Nov 2019, 17:09</time> by <a rel="author">Iveta Macík Šimková</a></address>
      <p>Pětačtyřicetiletá řidička Fabie jedoucí po vrahovické ulici Mikoláše Aleše směrem k ulici Vrahovická, nedala v křižovatce přednost sedmašedesátiletému cyklistovi, který jel po hlavní.</p>
      <p>"Po střetu vozidla s kolem upadl senior na komunikaci, kde se zranil. Sanitkou byl převezen na ošetření do prostějovské nemocnice," upřesnila nehodu policejní mluvčí Miluše Zajícová.</p>
      <p>Alkohol policisté u obou účastníků nehody vyloučili provedenou dechovou zkouškou.</p>
      <p>Předběžná škoda byla vyčíslena na tři tisíce korun.</p>
      <p>Nehoda je stále v šetření dopravní policie. </p>
      <figure>
        <img src="https://g.denik.cz/59/65/prostejov-obchodni-akademie-sametova-revoluce-oslavy-10_denik-150-3x2.jpg"/>
      </figure>
      <aside>
        <a href="https://prostejovsky.denik.cz/zpravy_region/prostejovska-obchodka-si-pripomina-samet-podivejte-se-20191115.html">Prostějovská obchodka si připomíná Samet. Podívejte se Přečíst článek ›</a>
      </aside>
      <figure>
        <img src="https://g.denik.cz/52/e2/7152371-pieta-pohreb-smrt-hrbitov-adm-380_denik-150-3x2.jpg"/>
      </figure>
      <aside>
        <a href="https://prostejovsky.denik.cz/zpravy_region/rozloucili-jsme-se-20191115.html">Rozloučili jsme se Přečíst článek ›</a>
      </aside>
    </article>
  </body>
</html>