<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/blasnalijat-s-kamion-momicheto-v-ruse-babata-da-e-darzhala-vnucheto-si-kadeto-trjabva.html"/>
    <meta property="og:site_name" content="bTV Новините"/>
    <meta property="article:published_time" content="2019-11-15T17:02:00+00:00"/>
    <meta property="og:title" content="Блъсналият с камион 5-годишно момиче в Русе: Бабата да е държала внучето си, където трябва"/>
    <meta property="og:description" content="Петко Славов не се чувства виновен и поиска да бъде освободен под домашен арест"/>
  </head>
  <body>
    <article>
      <h1>Блъсналият с камион 5-годишно момиче в Русе: Бабата да е държала внучето си, където трябва</h1>
      <h2>Петко Славов не се чувства виновен и поиска да бъде освободен под домашен арест</h2>
      <address>
        <time datetime="2019-11-15T17:02:00+00:00">15 Nov 2019, 17:02</time>
      </address>
      <figure>
        <video src="https://vid.btv.bg/btvnews/2019/11/15/kamion_1573831499-1.mp4"/>
      </figure>
      <p>В този час Окръжният съд в Русе решава дали да остави за постоянно в ареста мъжа, който уби с камиона си 5-годишно дете. 76- годишният Петко Славов прегази малката Марая на улица в квартал „Долапите”.</p>
      <p>Окръжната прокуратура поиска постоянен арест за обвиняемия, който има две стари присъди, отново заради катастрофи.</p>
      <p>На 20 години Петко Славов е лежал година и половина в затвора заради причинена смърт на пътя. Във втория случай е блъснал дете, получило средна телесна повреда. Мъжът не се чувства виновен и поиска да бъде освободен под домашен арест.</p>
      <figure>
        <img src="https://img.bg.sof.cmestatic.com/media/images/640x/Nov2019/2112024136.jpg"/>
        <figcaption>Снимка: btvnovinite.bg</figcaption>
      </figure>
      <p>„Първо бабата да е държала внучето, където трябва, а не да го остави на свобода и внучето да тръгне подир кучето. Аз правя завой десен. Отзад аз нямам очи. Продължих, защото нищо не съм почувствал. Нищо не съм почувствал. С бавна скорост ще минеш и ще заминеш, както дет се казва, нито е тръснал камиона, нито се е чуло 'лопане. Е това е. Това е истината”, заяви Петко Славов.</p>
    </article>
  </body>
</html>