<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dolenjskilist.si/2019/11/15/228760/novice/kronika/Policisti_zasegli_vec_kozarcev_konoplje/"/>
    <meta property="og:site_name" content="Dolenjski list"/>
    <meta property="article:published_time" content="2019-11-15T17:30:00+00:00"/>
    <meta property="og:title" content="Policisti zasegli več kozarcev konoplje"/>
    <meta property="og:description" content="Policisti Policijske postaje Kočevje so v hišni preiskavi pri 38-letnem Slovencu našli in zasegli več steklenih kozarcev s prepovedano konopljo, tehtnico..."/>
  </head>
  <body>
    <article>
      <h1>Policisti zasegli več kozarcev konoplje</h1>
      <address><time datetime="2019-11-15T17:30:00+00:00">15 Nov 2019, 17:30</time> by <a rel="author">M. M.</a></address>
      <p><b>Kočevje</b> - Policisti Policijske postaje Kočevje so v hišni preiskavi pri 38-letnem Slovencu našli in zasegli več steklenih kozarcev s prepovedano konopljo, tehtnico in mobilni telefon, so sporočili s Policijske uprave Ljubljana.</p>
      <p>Po koncu zbiranja obvestil bodo zoper osumljenca zaradi neupravičene proizvodnje in prometa z mamili podali kazensko ovadbo.</p>
      <p>
        <b>Nesreča v Velikem Gabru</b>
      </p>
      <p>Dežurni s številke 112 pa v večernih poročilih dodajajo, da sta danes nekaj po 8. uri osebni vozili trčili na cesti pred naseljem Veliki Gaber v trebanjski občini. Gasilci PGD Trebnje so zavarovali kraj dogodka in odklopili akumulatorja. V nesreči ni bilo poškodovanih.</p>
      <p>Gasilci PGD Trebnje so zjutraj pred nesrečo posredovali tudi zaradi onesnaženja cestišča v omenjenem naselju. Oljni madež v dolžini okoli 500 metrov so posuli z vpojnimi sredstvi, razmastili oljni madež ter oprali cestišče. Dežurni delavec komunalnega podjetja je poskrbel za zavarovanje cestišča s signalizacijo.</p>
      <p>V Posavju je dan minil bolj mirno, o izrednih dogodkih danes ne poročajo.</p>
    </article>
  </body>
</html>