<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/strade-chiuse-e-disagi-alla-circolazione-a-causa-delle-slavine"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-15T17:22:56+00:00"/>
    <meta property="og:title" content="Strade chiuse e disagi alla circolazione a causa delle slavine"/>
    <meta property="og:description" content="Due nella sola giornata di oggi"/>
  </head>
  <body>
    <article>
      <h1>Strade chiuse e disagi alla circolazione a causa delle slavine</h1>
      <h2>Due nella sola giornata di oggi</h2>
      <address>
        <time datetime="2019-11-15T17:22:56+00:00">15 Nov 2019, 17:22</time>
      </address>
      <p>Le nevicate non hanno interessato solo il Biellese, anche nella vicina Valsesia la neve è scesa copiosa e ha, purtroppo, cominciato a fare i primi danni. Sono ben due, infatti, le slavine che hanno colpito l’Alta Valle, come riportano i colleghi di<a href="https://notiziaoggi.it/"> NotiziaOggi</a>.</p>
      <p>E’ stata chiusa al transito la SP124 da località Ferrate a Carcoforo a causa di una slavina avvenuta nella mattinata di oggi e sempre oggi un’altra strada è stata chiusa al traffico. Si tratta della Strada provinciale 10 da località Ponte Quare a Rima a seguito, anche in questo caso, della discesa di una valanga con un fronte di circa 50 metri e un’altezza di circa 5 metri. Le scarse condizioni di visibilità non consentono di intervenire in sicurezza nella giornata odierna quindi i primi interventi per l’apertura di un varco avverranno presumibilmente domani. Per consentire la circolazione si attenderà poi il parere della commissione valanghe.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/biella-bloccata-strade-chiuse-code-chilometriche-disagi"/>
        <a href="https://laprovinciadibiella.it/attualita/rally-della-lana-tutte-le-strade-chiuse"/>
        <a href="https://laprovinciadibiella.it/attualita/oggi-ce-la-corsa-ciclistica-ecco-tutte-le-strade-chiuse"/>
      </related>
    </article>
  </body>
</html>