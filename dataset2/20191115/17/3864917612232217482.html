<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-crimea/2819368-zelenskij-podakuvav-za-vidremontovani-kpvv-kalancak-ta-congar.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T17:34:00+00:00"/>
    <meta property="og:title" content="Зеленський подякував за відремонтовані КПВВ &quot;Каланчак&quot; та &quot;Чонгар&quot;"/>
    <meta property="og:description" content="Контрольно-пропускні пункти на адмінмежі з Кримом та Донбасом тимчасові, бо настане день, коли і Крим, і Донбас повернуться до України."/>
  </head>
  <body>
    <article>
      <h1>Зеленський подякував за відремонтовані КПВВ "Каланчак" та "Чонгар"</h1>
      <h2>Контрольно-пропускні пункти на адмінмежі з Кримом та Донбасом тимчасові, бо настане день, коли і Крим, і Донбас повернуться до України.</h2>
      <address>
        <time datetime="2019-11-15T17:34:00+00:00">15 Nov 2019, 17:34</time>
      </address>
      <p>Про це ідеться у повідомленні на сторінці Президента України Володимира Зеленського на сторінці у <a href="https://www.facebook.com/zelenskiy95">Facebook</a>.</p>
      <p>“Радий, що КПВВ «Каланчак» і «Чонгар» на адмінмежі з тимчасово окупованим Кримом відновили роботу після реконструкції”, - зазначив <a href="https://www.ukrinform.ua/tag-zelenskij">Зеленський</a>.</p>
      <p>Він нагадав, що влітку під час поїздки до Херсонської області поставив завдання забезпечити повне облаштування цих контрольних пунктів до кінця року.</p>
      <blockquote>
        <b>Читайте також: </b>
        <a href="https://www.ukrinform.ua/rubric-crimea/2818978-kpvv-kalancak-i-congar-na-adminmezi-z-krimom-vidkrili-pisla-remontu.html">КПВВ "Каланчак" і "Чонгар" на адмінмежі з Кримом відкрили після ремонту</a>
      </blockquote>
      <p>“Щиро дякую за вчасне завершення першої черги робіт – нарешті для наших громадян створені належні умови проходження паспортного та митного контролю. Очікую, що незабаром також завершиться облаштування сервісної зони КПВВ. І ми точно знаємо, що ці конструкції тимчасові, бо настане день, коли і Крим, і Донбас обов'язково повернуться до України і жодних кордонів між нами не буде!”, - наголосив Президент.</p>
      <blockquote>
        <b>Читайте також: </b>
        <a href="https://www.ukrinform.ua/rubric-crimea/2819081-na-kpvv-congar-i-kalancak-zapracuut-avtovokzali-posta-cnap-ta-medpunkt.html">На КПВВ "Чонгар" і "Каланчак" запрацюють автовокзали, пошта, ЦНАП та медпункт</a>
      </blockquote>
      <p>Як повідомляв Укрінформ, 15 листопада з 12.00 години пункти пропуску "Каланчак" і "Чонгар" на адмінмежі з окупованим Кримом розпочали роботу.</p>
    </article>
  </body>
</html>