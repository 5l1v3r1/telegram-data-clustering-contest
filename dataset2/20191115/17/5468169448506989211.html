<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277705/extra-geld-voor-pro-deo-advocaten.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-15T17:04:03+00:00"/>
    <meta property="og:title" content="Extra geld voor pro deo advocaten"/>
    <meta property="og:description" content="Het kabinet trekt op initiatief van minister Dekker (Rechtsbescherming) extra geld uit voor sociaal advocaten voor de komende twee jaar. Het gaat om een tijdelijke toelage van jaarlijks 36,5 miljoen euro in de jaren 2020 en 2021. Op deze manier kunnen advocaten de omslag naar een verbeterde rechtsbijstand, die op termijn tot hogere vergoedingen voor de advocatuur leidt, op een verantwoorde manier maken."/>
  </head>
  <body>
    <article>
      <h1>Extra geld voor pro deo advocaten</h1>
      <address>
        <time datetime="2019-11-15T17:04:03+00:00">15 Nov 2019, 17:04</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/advocaat-wetboek-rechtbank-.jpg?itok=Wk_PPtPv"/>
        <figcaption>Foto: Archief EHF/ foto ter illustratie</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/advocaat-wetboek-rechtbank-.jpg?itok=Wk_PPtPv"/>
        <figcaption>Foto: Archief EHF/ foto ter illustratie</figcaption>
      </figure>
      <p><b>Den Haag - </b>Het kabinet trekt op initiatief van minister Dekker (Rechtsbescherming) extra geld uit voor sociaal advocaten voor de komende twee jaar. Het gaat om een tijdelijke toelage van jaarlijks 36,5 miljoen euro in de jaren 2020 en 2021. Op deze manier kunnen advocaten de omslag naar een verbeterde rechtsbijstand, die op termijn tot hogere vergoedingen voor de advocatuur leidt, op een verantwoorde manier maken.</p>
      <p><b>Den Haag - </b>Het kabinet trekt op initiatief van minister Dekker (Rechtsbescherming) extra geld uit voor sociaal advocaten voor de komende twee jaar. Het gaat om een tijdelijke toelage van jaarlijks 36,5 miljoen euro in de jaren 2020 en 2021. Op deze manier kunnen advocaten de omslag naar een verbeterde rechtsbijstand, die op termijn tot hogere vergoedingen voor de advocatuur leidt, op een verantwoorde manier maken.</p>
      <h3>Stakingen van de baan</h3>
      <p>Dit maakt dat wat de NOvA betreft de voor begin 2020 aangekondigde piketacties en verhinderacties van de baan zijn. In samenspraak met de betrokken specialisatieverenigingen zal dit ook actief onder de aandacht van de balie worden gebracht.</p>
      <h3>Minister Dekker</h3>
      <p>'In vele gesprekken met advocaten is het mij steeds duidelijker geworden dat voor veel sociale advocaten de rek er echt uit is. Ik begrijp dan ook dat de frustratie is opgelopen, omdat er nog geen zicht was op hogere vergoedingen op de korte termijn. Daarom heb ik beloofd om te zoeken naar ruimte voor financiële verbeteringen op de korte termijn. Dat is gelukt en dat is goed nieuws, voor advocaten én rechtzoekenden. Want advocaten zijn onmisbaar in elk stelsel voor rechtsbijstand.'</p>
      <h3>11 euro per punt</h3>
      <p>Dekker wil de komende twee jaar de vergoeding voor advocaten in de rechtsbijstand voor de eerste 1500 punten verhogen met bijna 11 euro per punt. Hiermee komt de minister tegemoet aan datgene waar de Nederlandse Orde van Advocaten om heeft gevraagd.</p>
      <h3>Minister Dekker</h3>
      <p>'Het is positief dat de NOvA weer mee gaat praten over verbeteringen in de rechtsbijstand. We zijn het vast niet op alle punten met elkaar eens, maar alleen door in gesprek te blijven, kom je nader tot elkaar. Zo werken we samen aan een beter stelsel.'</p>
    </article>
  </body>
</html>