<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/hotelszoba-350-forint-alatt-letezik-bar-van-egy-apro-apro-bokkeno/186680"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T17:00:00+00:00"/>
    <meta property="og:title" content="Hotelszoba 350 forint alatt? Létezik, bár van egy apró (apró?!) bökkenő"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Hotelszoba 350 forint alatt? Létezik, bár van egy apró (apró?!) bökkenő</mark>
      </h1>
      <address><time datetime="2019-11-15T17:00:00+00:00">15 Nov 2019, 17:00</time> by <a rel="author">Bors</a></address>
      <p>
        <b>Ön bevállalná? </b>
        <b>Ön bevállalná?</b>
      </p>
      <p>A szállodában töltött éjszakéknak bizony itthon is megkérik az árát, azonban a túlzsúfolt Japánban még inkább jellemző, hogy egy kisebb vagyont kell kifizetni bármilyen ideiglenes szállásért. Ehhez képest Fukuoka (agglomerációval együtt) 2,5 milliós, turisták által igen kedvelt városában mindössze 130 jent (kevesebb, mint 350 forintot) kell leszurkolnunk egyetlen éjszakáért - ezért cserébe azonban teljesen le kell mondanunk az intim szféránkról.</p>
      <figure>
        <img src="http://media.borsonline.hu/cikk/20/192272/big-lead/650x360/2024744_stream2.jpg"/>
        <figcaption>A vendég vállalja, hogy bármikor láthatják, mit csinál a négy fal közt © YouTube</figcaption>
      </figure>
      <p>A Business Ryokan Asahi nevetségesen olcsó szobája ugyanis webkamerával van felszerelve, ahonnan a nap 24 órájában - valóságshow-szerűen - közvetítik az eseményeket: azaz a szállóvendégek az alacsony árért vállalják, hogy a YouTube-on keresztül bárki kukkolhatja őket. A szálló egyébként tett némi kedvezményt: mikrofonnal ugyanis nincs felszerelve a szoba, így hang nem jár a leskelődőknek - számolt be a különleges helyről az Oddity Central.</p>
      <figure>
        <iframe src="https://www.youtube.com/embed/isfwj8Za6Us" width="650" height="360" data-service="Youtube" scrolling="no"/>
      </figure>
    </article>
  </body>
</html>