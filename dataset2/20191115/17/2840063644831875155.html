<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/intrattenimento/spettacolo/2019/11/15/giovanni-allevi-ero-scettico-sui-social-finche-arrivata-greta_6MoW84u5RjaZCkmgeKsgQI.html"/>
    <meta property="og:site_name" content="Adnkronos"/>
    <meta property="article:published_time" content="2019-11-15T17:24:00+00:00"/>
    <meta property="og:title" content="Giovanni Allevi: &quot;Ero scettico sui social finché è arrivata Greta&quot;"/>
    <meta property="og:description" content="di Ilaria Floris"/>
  </head>
  <body>
    <article>
      <h1>Giovanni Allevi: "Ero scettico sui social finché è arrivata Greta"</h1>
      <address>
        <time datetime="2019-11-15T17:24:00+00:00">15 Nov 2019, 17:24</time>
      </address>
      <p>di Ilaria Floris</p>
      <p>"I social? Io ne avevo un'idea un po' scettica, finché è arrivata Greta e tutto il movimento ambientalista, e ho capito che questi ragazzi sono fortissimi, lungimiranti, riescono a comunicare a livello planetario, condividono valori straordinari come il rispetto per la natura, l'ecologia”. Così Giovanni Allevi, intervistato dall’Adnkronos in occasione dell’uscita del suo album natalizio 'Hope', racconta il suo rapporto con i social. "Quindi -spiega Allevi- benvengano i social, assolutamente. Poi magari io non sono bravo, sono anzi un po' 'asociale', ma devo dire che in questi ultimi tempi ho capito che i giovani sono meglio di noi, e su questa forma comunicativa mi sono ricreduto".</p>
    </article>
  </body>
</html>