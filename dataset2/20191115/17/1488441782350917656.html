<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/15/gli-smartphone-xperia-sicuramente-vedranno-android-10-673682/"/>
    <meta property="og:site_name" content="AndroidWorld"/>
    <meta property="article:published_time" content="2019-11-15T17:20:58+00:00"/>
    <meta property="og:title" content="Questi gli smartphone Xperia che sicuramente vedranno Android 10 (aggiornato con tempistiche)"/>
    <meta property="og:description" content="Android 10 è arrivato stabilmente da quasi due mesi e Sony ancora non si è pronunciata ufficialmente a riguardo, ovvero..."/>
  </head>
  <body>
    <article>
      <h1>Questi gli smartphone Xperia che sicuramente vedranno Android 10 (aggiornato con tempistiche)</h1>
      <address><time datetime="2019-11-15T17:20:58+00:00">15 Nov 2019, 17:20</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p><a href="https://www.androidworld.it/tag/android-10/">Android 10</a> è arrivato stabilmente da quasi due mesi e <a href="https://www.androidworld.it/tag/sony/">Sony</a> ancora non si è pronunciata ufficialmente a riguardo, ovvero ancora non ha comunicato quali tra i suoi smartphone riceveranno il <i><b>major update</b></i>. In parziale soccorso arriva un <b>operatore giapponese</b> che ha appena comunicato alcuni degli Xperia che riceveranno Android 10.</p>
      <p>L’operatore telefonico è il nipponico <a href="https://www.nttdocomo.co.jp/info/notice/pages/191018_00.html"><i>NTT DoCoMo</i></a>, il quale ha comunicato quali degli smartphone Sony Xperia presenti tra le sue offerte <b>riceveranno ufficialmente</b> il major update all’ultima versione del robottino verde. Li elenchiamo di seguito:</p>
      <ul>
        <li>
          <a href="https://www.androidworld.it/recensioni/sony-xperia-xz3/">Sony Xperia XZ3</a>
        </li>
        <li>
          <a href="https://www.androidworld.it/recensioni/sony-xperia-xz2/">Sony Xperia XZ2</a>
        </li>
        <li>
          <a href="https://www.androidworld.it/recensioni/sony-xperia-xz2-compact/">Sony Xperia XZ2 Compact</a>
        </li>
        <li>
          <a href="https://www.androidworld.it/2018/04/16/sony-xperia-xz2-premium-caratteristiche-uscita-prezzo-546772/">Sony Xperia XZ2 Premium</a>
        </li>
        <li>
          <a href="https://www.androidworld.it/recensioni/sony-xperia-5/">Sony Xperia 5</a>
        </li>
        <li>
          <a href="https://www.androidworld.it/recensioni/sony-xperia-1/">Sony Xperia 1</a>
        </li>
      </ul>
      <p>Tra questi<b> non vediamo</b> i nuovi <a href="https://www.androidworld.it/schede/sony-xperia-10/">Xperia 10</a> e <a href="https://www.androidworld.it/recensioni/sony-xperia-10-plus/">Xperia 10 Plus</a> per il semplice motivo che <b>non sono inclusi</b> tra le offerte dell’operatore nipponico. Al momento non c’è modo di conoscere <b>quali altri modelli</b> riceveranno ufficialmente Android 10, torneremo ad aggiornarvi appena emergeranno ulteriori chiarimenti in merito.</p>
      <p>Aggiornamento15/11/2019 ore 17:20</p>
      <p>Sony <a href="https://blogs.sonymobile.com/2019/11/15/which-sony-products-will-receive-android-10-upgrades/">si è espressa ufficialmente</a> in merito alla distribuzione di Android 10 per i suoi smartphone, sbottonandosi anche sulle <b>tempistiche</b> di rollout:</p>
      <ul>
        <li>Sony Xperia 1 e Xperia 5 riceveranno Android 10 <b>entro dicembre</b>.</li>
        <li>Sony Xperia 10, 10 Plus, XZ2, XZ2 Compact, XZ2 Premium e XZ3 lo riceveranno <b>a partire del 2020</b>.</li>
      </ul>
      <p>Via: <a href="https://www.phonearena.com/news/Sony-Xperia-phones-Android-10-update_id119787">Phone Arena</a></p>
    </article>
  </body>
</html>