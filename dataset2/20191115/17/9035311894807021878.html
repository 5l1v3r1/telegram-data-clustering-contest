<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/15/isid-savas-bakaninin-yardimcisi-sisani-ukrayna-da-yakalandi"/>
    <meta property="og:site_name" content="euronews"/>
    <meta property="article:published_time" content="2019-11-15T17:49:49+00:00"/>
    <meta property="og:title" content="IŞİD savaş bakanının yardımcısı Şişani Ukrayna'da yakalandı"/>
    <meta property="og:description" content="Ukrayna, Irak-Şam İslam Devleti (IŞİD) örgütünün savaş bakanı olarak tanınan Ebu Ömer El Şişani'nin yardımcısının yakalandığını duyurdu. Yetkililerin açıklamasında göre Gürcistan vatandaşı olduğu belirtilen El Bara Şişani adlı zanlı, geçen yıl sahte pasaportla Türkiye üzerinden Ukrayna'ya geçti."/>
  </head>
  <body>
    <article>
      <h1>IŞİD savaş bakanının yardımcısı Şişani Ukrayna'da yakalandı</h1>
      <address><time datetime="2019-11-15T17:49:49+00:00">15 Nov 2019, 17:49</time> by <a rel="author">Tuba Altunkaya</a></address>
      <p>Ukrayna, Irak-Şam İslam Devleti (IŞİD) örgütünün savaş bakanı olarak tanınan Ebu Ömer El Şişani'nin yardımcısının yakalandığını duyurdu.</p>
      <p>Yetkililerin açıklamasında göre Gürcistan vatandaşı olduğu belirtilen El Bara Şişani adlı zanlı, geçen yıl sahte pasaportla Türkiye üzerinden Ukrayna'ya geçti. Şişani'nin gözaltına alındığı operasyon Gürcistan İçişleri Bakanlığı ve Amerikan Merkezi Haber Alma Teşkilatının (CIA) iş birliğinde düzenlendi.</p>
      <ul>
        <li>
          <a href="https://tr.euronews.com/2019/11/01/isidin-yeni-lideri-ebu-ibrahim-el-hasimi-el-kureysi-kimdir">IŞİD'in yeni lideri Ebu İbrahim el-Haşimi el-Kureyşi kimdir?</a>
        </li>
        <li>
          <a href="https://tr.euronews.com/2019/11/12/trump-bagdadinin-yerine-gelen-isid-liderinin-nerede-oldugunu-biliyoruz">Trump: Bağdadi'nin yerine gelen IŞİD liderinin nerede olduğunu biliyoruz</a>
        </li>
        <li>
          <a href="https://tr.euronews.com/2019/11/15/abd-ve-avrupa-tutuklu-isid-militanlarinin-gelecegi-konusunda-nerede-gorus-ayriligi-yasiyor">ABD ve Avrupa tutuklu IŞİD militanlarının geleceği konusunda nerede görüş ayrılığı yaşıyor?</a>
        </li>
      </ul>
      <p>Pentagon'un 'IŞİD'in savaş bakanı' olarak tanımladığı ve başına 5 milyar dolar ödül koyduğu Ebu Ömer El Şişani ise 2016 yılında öldürülmüştü.</p>
      <p>Ukrayna Güvenlik Servisi (SBU), Şişani'nin yardımcısının ülkeye giriş yaptıktan sonra örgütün faaliyetlerini koordine etmeyi sürdürdüğünü kaydetti. Gözaltı tarihine ilişkin ayrıntı vermeyen yetkililer, zanlının başkent Kiev yakınlarında, ikamet ettiği bir evde yakalandığını aktardı.</p>
      <p>Ek kaynaklar<b> • Reuters</b></p>
    </article>
  </body>
</html>