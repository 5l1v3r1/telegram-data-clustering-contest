<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/15/turkey-sends-american-islamic-state-fighter-to-u-s-after-stalemate-with-greece"/>
    <meta property="og:site_name" content="euronews"/>
    <meta property="article:published_time" content="2019-11-15T17:13:52+00:00"/>
    <meta property="og:title" content="ترکیه یک عضو آمریکایی داعش را به ایالات متحده بازمی‌گرداند"/>
    <meta property="og:description" content="وزیرکشور ترکیه می گوید از روز جمعه برخی از متهمان به تروریسم در دادگاه های ایالات متحده به این کشور فرستاده خواهندشد."/>
  </head>
  <body>
    <article>
      <h1>ترکیه یک عضو آمریکایی داعش را به ایالات متحده بازمی‌گرداند</h1>
      <address><time datetime="2019-11-15T17:13:52+00:00">15 Nov 2019, 17:13</time> by <a rel="author">یورونیوز فارسی </a></address>
      <p>وزیر کشور ترکیه اعلام کرد که یکی از اعضای آمریکایی داعش را روز جمعه به ایالات متحده بازمی‌گرداند.</p>
      <p>پیش از این مقامات آنکارا این فرد را به یونان فرستاده بودند اما این کشور از پذیرفتن وی خودداری کرد. این متهم پس از سپری کردن چند ساعت در منطقه مشترک مرزی میان دو کشور به ترکیه بازگردانده شد.</p>
      <p>به گفته وزیر کشور ترکیه این فرد قرار است روز جمعه با هواپیما به آمریکا بازگردانده شود.</p>
      <p>یکی از شرایط ترکیه برای اعلام آتش بس در شمال سوریه این بود که کشورهای غربی شهروندان خود را که عضو داعش شده بودند به کشورشان بازگردانند.</p>
      <p>پنجشنبه گذشته هفت عضو داعش به آلمان و هفت اسلام گرای افراطی فعال در سوریه به بریتانیا تحویل داده شدند.</p>
      <p>رئیس جمهوری ترکیه می‌گوید اجازه نخواهد داد که ترکیه به مامن تروریست‌ها بدل شود.</p>
      <p>در حال حاضر بیش از ۱۲۰۰ جنگجوی سابق داعش از جمله اتباع اروپایی در زندان‌های ترکیه به سر می‌برند ولی کشورهای اروپایی با لغو تابعیت برخی از آنها معتقدند که این افراد باید پیش از اعزام به کشورهای سابقشان در سوریه یا عراق محاکمه شوند.</p>
    </article>
  </body>
</html>