<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-monaco-genoa-streaming-video-tv-amichevole-di-lusso-per-motta/1949079/"/>
    <meta property="og:site_name" content="IlSussidiario"/>
    <meta property="article:published_time" content="2019-11-15T17:47:36+00:00"/>
    <meta property="og:title" content="DIRETTA/ Monaco Genoa (risultato finale 2-1): il gol di Gumus non basta al Grifone"/>
    <meta property="og:description" content="Diretta Monaco Genoa streaming video e tv: risultato finale 2-1 del match amichevole tra i Grifoni e la formazione del Principato."/>
  </head>
  <body>
    <article>
      <h1>DIRETTA/ Monaco Genoa (risultato finale 2-1): il gol di Gumus non basta al Grifone</h1>
      <h2>Diretta Monaco Genoa streaming video e tv: risultato finale 2-1 del match amichevole tra i Grifoni e la formazione del Principato.</h2>
      <address><time datetime="2019-11-15T17:47:36+00:00">15 Nov 2019, 17:47</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA MONACO GENOA (RISULTATO FINALE 2-1)</h4>
      <p><b>Monaco Genoa 2-1</b>: il risultato finale della partita amichevole disputata oggi pomeriggio a porte chiuse sorride ai padroni di casa monegaschi, ma certamente si è trattato di un test molto utile anche per il Genoa di Thiago Motta. Al termine della prima frazione di gioco il punteggio era in parità con una rete per parte: infatti era passato in vantaggio per primo il Genoa grazie al gol segnato da Gumus al 19′ minuto di gioco, ma il Grifone si è fatto raggiungere dopo soli tre minuti, perché il Monaco ha pareggiato con il gol di Boschilla già al 22′. Nel secondo tempo però il Monaco conquista la vittoria grazie al gol del sorpasso firmato da Jemerson, nonostante nei minuti di recupero Marchetti riesca a parare un calcio di rigore di Boschilla, che avrebbe reso ancora più pesante il passivo per i rossoblù. (Aggiornamento di Mauro Mantegazza)</p>
      <h4>STREAMING VIDEO E TV: COME VEDERE LA PARTITA</h4>
      <p><b>Monaco Genoa </b>non sarà trasmessa in <b>diretta tv</b> sui canali del digitale terrestre o del satellite in chiaro o a pagamento, né in <b>diretta streaming video</b> via internet: aggiornamenti in tempo reale si potranno reperire sui siti ufficiali e sui profili sociale dei due club, su Facebook, Instagram e Twitter.</p>
      <h4>SI GIOCA</h4>
      <p>Comincia la diretta di Monaco Genoa, test match amichevole di lusso per Motta, che pure approfitterà della sosta per le nazionali, per affinare il suo feeling con lo spogliatoio. Dopo un avvio di stagione in campionato davvero disastroso, pare infatti che il club rossoblù stia finalmente rialzando la testa: è dunque bene non perdere il ritmo durante la pausa, mettendosi alla prova con un rivale di livello. L’amichevole di oggi poi sarà certo un test davvero importante per Motta per valutare le condizioni di alcuni suoi acciaccati, più che mai desiderosi di ritrovare il campo. Parliamo allora di Criscito e Favilli, come pure di Sturaro, che lo scorso maggio ha subito un’importante operazione al ginocchio in seguito alla rottura del legamento crociato. Staremo a vedere se Motta lancerà i tre già contro il Monaco, o almeno gli lascerà qualche spezzone nella ripresa. Parola al campo! (agg Michela Colombo)</p>
      <h4>IL PROTAGONISTA</h4>
      <p>Nonostante le tante assenze per via degli impegni con le nazionali, nella<b> diretta tra Monaco e Genoa,</b> amichevole prevista oggi allo Stade Louis II certo non possiamo non fissare la nostra attenzione su Pietro Pellegri, protagonista annunciato di questo test match. La punta centrale classe 2001 è infatti il grande ex di questo scontro: nativo di Genova, il bomber ha vestito fin dalla più tenera età la maglia del grifone, e promosso in prima squadra nel luglio del 2017, è stato solo a gennaio 2018 che è passato in via definitiva al Monaco. Con la squadra del principato Pellegri nel complesso ha messo a tabella appena sei presenze e 101 minuti di gioco oltre che un solo gol. In stagione poi Pellegri non ha ancora esordito con i monegaschi e anche oggi dovrebbe ritrovare i compagni di un tempo ma solo dalla tribuna. (agg Michela Colombo)</p>
      <h4>IL PRECEDENTE</h4>
      <p>Per la <b>diretta tra Monaco e Genoa,</b> test match di lusso previsto oggi nel Principato di Monaco certo ci pare importante prendere in esame anche lo storico che i due club condividono. I tifosi del grifone infatti sanno bene che le due squadre non si sono mai incontrate in contesti ufficiali, ma pure questa non è la prima amichevole che disputano. Solo lo scorso 23 marzo del 2018 infatti Monaco e Genoa si erano affrontate a viso aperto in occasione di un’amichevole (prevista allora come oggi durante una sosta per le nazionali). Ricordiamo quindi che allora furono la compagine monegasco ad avere la meglio in questo test match e pure con il pesante risultato di 4-1: per i biancorossi trovarono la via del gol Sylla, Diakhaby, e Jorge, mentre solo Ladapula segno per i rossoblu al 14’ del primo tempo. (agg Michela Colombo)</p>
      <h4>PRESENTAZIONE DEL MATCH</h4>
      <p><b>Monaco Genoa, in diretta</b> dallo stadio Louis II di Montecarlo, venerdì 15 novembre 2019 alle <b>ore 16.30</b>, sarà una sfida amichevole, prevista a porte chiuse, con i Grifoni chiamati ad un importante test internazionale in casa dei monegaschi. Con tre vittorie nelle ultime quattro partite disputate nella<b> Ligue 1 francese,</b> il Monaco si è risollevato dai bassifondi della classifica, provando a dare un indirizzo diverso a una stagione che il club del Principato vorrebbe diversa da quella appena trascorsa, passata a flirtare pericolosamente con la retrocessione. Dall’altra parte il Genoa con Thiago Motta alla guida, <a href="https://www.ilsussidiario.net/news/aurelio-andreazzoli-esonerato-ufficiale-genoa-nuovo-allenatore-thiago-motta/1940086/">dopo l’esonero di Andreazzoli,</a> resta ancora nei bassifondi della Serie A ma viene da un importante <a href="https://www.ilsussidiario.net/news/video-napoli-genoa-0-0-highlights-ancelotti-prosegue-la-crisi-serie-a/1947509/">pari esterno al San Paolo contro il Napoli.</a> Grifoni in campo senza tanti Nazionali, sarà un test importante soprattutto per le seconde linee rossoblu.</p>
      <h4>PROBABILI FORMAZIONI MONACO GENOA</h4>
      <p>Le <b>probabili formazioni</b> che scenderanno in campo in Monaco Genoa, venerdì 15 novembre 2019 presso lo stadio Louis II di Montecarlo (match a porte chiuse), sfida amichevole con monegaschi e Grifoni alle prese con la sosta dei rispettivi campionati nazionali di massima serie. Il Monaco allenato da Jardim scenderà in campo con un 3-4-1-2: Lecomte, Jemerson, Maripan, Badiashile, Aguilar, Henrichs, Silva, Ballo Torué, Fabregas, Keita, Augustin. Risponderà il Genoa di mister Thiago Motta con un 4-3-3:<b> </b>Radu, Ghiglione, Goldaniga, Zapata, Pajac, Cassata, Radovanovic, Lerager, El Yamiq, Cleonise, Sanabria.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-atp-finals-2019-nadal-tsitsipas-medvedev-zverev-streaming-video-tv-tennis/1949157/"/>
        <a href="https://www.ilsussidiario.net/news/risultati-qualificazioni-europei-2020-classifiche-diretta-gol-live-gironi-d-f-j/1948111/"/>
        <a href="https://www.ilsussidiario.net/news/diretta-spagna-malta-streaming-video-tv-partita-a-senso-unico-europei/1947990/"/>
        <a href="https://www.ilsussidiario.net/news/infortunio-pjanic-ultime-notizie-juventus-stop-in-bosnia-italia-quanto-stara-fuori/1949918/"/>
        <a href="https://www.ilsussidiario.net/news/diretta-bosnia-italia-streaming-video-rai-azzurri-gia-qualificati-europei-2020/1948159/"/>
        <a href="https://www.ilsussidiario.net/news/moise-kean-alla-roma-il-padre-spero-giochi-con-zaniolo-su-sarri-e-leverton/1949915/"/>
      </related>
    </article>
  </body>
</html>