<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/zustrich-v-normandskomu-formati-zaplanuvali-na-9-grudnya-bloomberg-329842_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T17:48:00+00:00"/>
    <meta property="og:title" content="Зустріч в &quot;нормандському форматі&quot; запланували на 9 грудня — Bloomberg"/>
    <meta property="og:description" content="У саміті візьмуть участь глави України, Франції, Німеччини і РФ."/>
  </head>
  <body>
    <article>
      <h1>Зустріч в "нормандському форматі" запланували на 9 грудня — Bloomberg</h1>
      <h2>У саміті візьмуть участь глави України, Франції, Німеччини і РФ.</h2>
      <address>
        <time datetime="2019-11-15T17:48:00+00:00">15 Nov 2019, 17:48</time>
      </address>
      <p>Зустріч у "<b><a href="https://dt.ua/POLITICS/zustrich-normandskoyi-chetvirki-mozhe-vidbutisya-24-abo-26-listopada-329128_.html">нормандському форматі</a></b>", запланували провести 9 грудня в Парижі, передає <a href="https://www.bloomberg.com/europe">Bloomberg </a>з посиланням на владу Франції. У саміті візьмуть участь президенти України, Німеччини, Франції і Росії.</p>
      <p>При цьому в <a href="https://www.lefigaro.fr/international/ukraine-un-sommet-au-format-normandie-le-9-decembre-a-paris-20191115">Le Figaro</a> повідомили, що метою саміту є "відкриття нової послідовності імплементації Мінських угод".</p>
      <p>Зазначимо, що міністр закордонних справ україни Вадим Пристайко заявляв, що Франція, Німеччина і Україна вже погодили дату зустрічі. Однак необхідно було отримати згоду Москви.</p>
      <p>Раніше речниця глави української делегації в ТКГ в Мінську Дарка Оліфер повідомила про те, що після проведеного нещодавно засідання Тристоронньої контактної групи <a href="https://dt.ua/POLITICS/v-minsku-znyali-vsi-pereponi-dlya-zustrichi-v-normandskomu-formati-pressekretarka-kuchmi-329391_.html"><b>всі перешкоди для проведення "нормандського саміту" усунені</b></a>. У Кремлі у відповідь на це заявили про <a href="https://dt.ua/POLITICS/u-rf-prokomentuvali-zayavu-ukrayini-pro-usunennya-usih-pereshkod-dlya-normandskogo-samitu-329535_.html"><b>позитивну динаміку підготовки до "нормандскому саміту"</b></a> за підсумками розведення сил на сході України та засідання ТКГ.</p>
      <p>14 липня в Парижі і 2 вересня у Берліні відбулися зустрічі зовнішньополітичних радників лідерів України, Німеччини, Франції і Росії з метою <b><a href="https://dt.ua/POLITICS/u-berlini-zavershilasya-zustrich-radnikiv-lideriv-normandske-chetvirki-322400_.html">відновлення роботи "нормандського формату"</a></b>. Зустріч лідерів <b><a href="https://dt.ua/POLITICS/zustrich-normandskogo-formatu-mala-vidbutisya-vchora-pristayko-323919_.html">"Нормандської четвірки" було заплановано на 17 вересня</a></b>, але її скасували за ініціативою Росії.</p>
      <p>Президент РФ Володимир Путін не брав участі в роботі "Нормандської четвірки" з березня 2018 року, коли було зроблено спільну заяву лідерів чотирьох держав. Остання на сьогодні зустріч лідерів України, Франції, Німеччини та Росії відбулася в Берліні в жовтні 2016 року.</p>
      <footer>За матеріалами: <a href="https://dt.ua/go/aHR0cDovL3d3dy5pbnRlcmZheC5ydS8=">Интерфакс</a> / <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>