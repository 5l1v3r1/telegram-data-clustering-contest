<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/formulauno/2019/11/15/news/formula_1_gp_del_brasile_albon_il_piu_veloce_nelle_prime_libere_vettel_terzo-241199719/"/>
    <meta property="og:site_name" content="Repubblica.it"/>
    <meta property="article:published_time" content="2019-11-15T17:05:00+00:00"/>
    <meta property="og:title" content="Formula 1, Gp Brasile: le Ferrari dominano le seconde libere"/>
    <meta property="og:description" content="A Interlagos Vettel segna il miglior tempo, con Leclerc ad appena 21 millesimi. Terzo Verstappen, poi Bottas e Hamilton. Nella prima sessione, sotto la"/>
  </head>
  <body>
    <article>
      <h1>Formula 1, Gp Brasile: le Ferrari dominano le seconde libere</h1>
      <h2>A Interlagos Vettel segna il miglior tempo, con Leclerc ad appena 21 millesimi. Terzo Verstappen, poi Bottas e Hamilton. Nella prima sessione, sotto la pioggia, il più veloce era stato Albon della Red Bull</h2>
      <address>
        <time datetime="2019-11-15T17:05:00+00:00">15 Nov 2019, 17:05</time>
      </address>
      <p><b>INTERLAGOS - </b>La Ferrari domina le seconde prove libere del Gran Premio del Brasile, sul circuito di Interlagos. Dopo che la pioggia era stata la grande protagonista della prima sessione, con Alexander Albon che aveva fatto segnare il miglior tempo, con la pista in condizioni migliori ma non ancora del tutto asciutta è stato Sebastian Vettel ad andare più veloce di tutti, con il tempo di 1.09.217. Alle spalle del tedesco l'altro ferrarista Charles Leclerc ad appena 21 millesimi. Terzo miglior tempo per Max Verstappen su Red Bull, a 0.134. Seguono le due Mercedes di Valtteri Bottas e Lewis Hamilton, staccate rispettivamente di 0.156 e 0.223 da Vettel. <br/><br/>Le prove sono state accorciate dall'incidente occorso al russo Daniil Kvyat, con un principio d'incendio nella sua Toro Rosso. Nessun danno per il pilota, ma bandiera rossa esposta e prove concluse. Prima, anche Kubica aveva avuto qualche problema con la Williams, schizzata su un cordolo bagnato e finita fuori pista. Soltanto nono tempo per l'altra Red Bull di Alexander Albon, che nelle prime libere aveva girato in 1.16.142, staccando Bottas e Vettel. Lo stesso pilota thailandese era stato protagonista di un incidente senza conseguenze alla fine della prima sessione.<br/> </p>
    </article>
  </body>
</html>