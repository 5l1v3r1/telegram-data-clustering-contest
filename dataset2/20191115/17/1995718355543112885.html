<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152307-volyn--u-topi-oblastej-za-rezultatamy-zno"/>
    <meta property="og:site_name" content="ВолиньPost"/>
    <meta property="article:published_time" content="2019-11-15T17:19:00+00:00"/>
    <meta property="og:title" content="Волинь – у топі областей за результатами ЗНО"/>
    <meta property="og:description" content="У Волинській області цьогоріч 16 учасників набрали 200 балів зі ЗНО."/>
  </head>
  <body>
    <article>
      <h1>Волинь – у топі областей за результатами ЗНО</h1>
      <address>
        <time datetime="2019-11-15T17:19:00+00:00">15 Nov 2019, 17:19</time>
      </address>
      <p>У Волинській області цьогоріч 16 учасників набрали 200 балів зі ЗНО.<br/><br/>Про це йшлося у п’ятницю, 15 листопада, під час пресконференції у Волинському інституті післядипломної педагогічної освіти.<br/><br/>Завідувач центру ЗНО Волинського ІППО <b>Алла Корнейко</b> зауважила, що цьогоріч ЗНО на Волині склали понад 12,5 тисячі учасників, із них – понад тисяча вступників до магістратури та 34 вчителя початкових класів. <br/><br/>«Ми можемо пишатися нашими волинськими учасниками. Ми маємо високі і вище середнього результати. За кількістю 200 балів маємо зростання більше, аніж на 50%, 16 учасників ЗНО, які показали найвищі результати. Єдина в Україні випускниця, що склала тест на 200 з німецької мови, - із Волині. Уперше ми маємо заклади освіти, де є по 4 результати на 200 балів. А також ми маємо аж 8 200-бальних результатів з хімії», - відзначила вона<br/><br/>Так, Волинь потрапила у ТОП-6 областей із найкращими результатами ЗНО. Однак були й негативні моменти, розповіла Алла Корнейко, зокрема, мінімальний поріг у 100 балів не подолали 14% волинян.<br/>Алла Корнейко додала, що у 2020 році очікують на приблизно таку ж кількість учасників ЗНО – у межах 12 тисяч.</p>
    </article>
  </body>
</html>