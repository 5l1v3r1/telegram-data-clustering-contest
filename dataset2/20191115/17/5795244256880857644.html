<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/lifestyle/kudi-piti-u-kiyevi-afisha-na-vihidni-16-17-listopada-afisha-na-tizhden-15-22-listopada-50053820.html"/>
    <meta property="og:site_name" content="НВ"/>
    <meta property="article:published_time" content="2019-11-15T17:49:00+00:00"/>
    <meta property="og:title" content="Афіша 15 — 21 листопада. Am I Jazz?, Антитіла, Krutь, Річ-річ, True Kurazh Sale та інші події, які не можна пропустити"/>
    <meta property="og:description" content="Якщо ви ще не вирішили, куди піти цього тижня, ознайомтесь з афішею цікавих подій Києва за версією НВ Style."/>
  </head>
  <body>
    <article>
      <h1>Афіша 15 — 21 листопада. Am I Jazz?, Антитіла, Krutь, Річ-річ, True Kurazh Sale та інші події, які не можна пропустити</h1>
      <h2>Якщо ви ще не вирішили, куди піти цього тижня, ознайомтесь з афішею цікавих подій Києва за версією НВ Style.</h2>
      <address>
        <time datetime="2019-11-15T17:49:00+00:00">15 Nov 2019, 17:49</time>
      </address>
      <p>Настали чергові насичені вихідні і цікавий тиждень. Запрошуємо звернути увагу на виставку, що знайомить із відомою французькою художницею-абстракціоністкою, що народилася в Україні Сонею Делоне. Театралам буде цікавою прем'єра Дикого театру — вистава Річ-річ за мотивами творів Вільяма Шекспіра.</p>
      <p>У кіноманів же буде нагода потивитися фільми-претенденти на премію Оскар від Польщі, Словаччини та Чехії. Віддатися на волю джазу запрошує фестиваль Am I Jazz? А молода співачка Krutь запрошує познайомитися ближче з бандурою і дізнатися, наскільки яскравим і сучасним може бути цей народний інструмент.</p>
      <p>А ще, не чекаючи на справжню Чорну п’ятницю, радимо відвідати на вихідних Кураж Базар, де на гостей очікує шалений розпродаж зі знижками до 90%.</p>
      <p>Гарного вам тижня!</p>
      <h3>Афіша 15 — 22 листопада</h3>
      <h3>АРТ. Соня Делоне: ритм кольору</h3>
      <p><b>Коли і де:</b> 15 листопада — 15 грудня, арт-простір SET</p>
      <p>В арт-просторі SET відкрилася виставка, головна мета якої познайомити з французькою художницею, що народилася в України, яку, на жаль, знають у світі краще, ніж на батьківщині. Її роботи зберігаються у великих музейних і приватних колекціях, а найбільша колекція творів одеситки єврейського походження знаходиться у паризькому Центрі Помпіду. В Національному музеї України зберігаються лише дві графічні роботи художниці, що стануть експонатами виставки. Також на виставці покажуть унікальні документи: переписку Делоне з близькими, вінтажні плакати і книги, серед яких її автобіографія.</p>
      <p>Читайте також:<br/><a href="https://style.nv.ua/ukr/kultura/sonya-delone-ritm-koloru-vistavka-v-kiyevi-50052852.html">&amp;nbspРитм кольору. У Києві відкриється виставка робіт французької художниці українського походження Соні Делоне</a></p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/345/big_portrait/e5a37239fcd5fd5123954b3104ffe606.png?stamp=20191115190140&amp;q=85&amp;output=jpg&amp;bg=white"/>
        <figcaption>15 листопада - 15 грудня - Соня Делоне: ритм кольору / Фото: @NAMU</figcaption>
      </figure>
      <h3>АРТ. Ukraine WOW</h3>
      <p><b>Коли і де:</b> 15 листопада — 29 грудня, Центральний залізничний вокзал</p>
      <p>На території Центрального залізничного вокзалу в Києві відкрився новий арт-простір. Першою подією в ньому стала мультимедійна виставка Ukraine WOW, мета якої розповісти про найкраще, що є в України і спонукати до подорожей її територією. Виставка Ukraine WOW складатиметься з семи смислових блоків — Купе, Перше знайомство, Душевна бесіда, Сон, Зупинка, Здача купе та Прибуття. Серед експонатів — стіна із бурштину, інсталяція із антрациту, останній автопортрет Казимира Малевича, скульптури Олександра Архипенка, абетки Григорія Нарбута і мазанки із роботами Поліни Райко.</p>
      <p>Читайте також:<br/><a href="https://style.nv.ua/ukr/kultura/ukraine-wow-vistavka-na-zaliznichnomu-vokzali-kiyeva-foto-50053245.html">&amp;nbspОригінал Малевича та голова Батьківщини-матері. Що можна побачити на виставці Ukraine WOW на Залізничному вокзалі</a></p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/348/big/0c2e71d13f1ff23d50d8fe1539d5a5e0.png?stamp=20191115190345&amp;q=85&amp;output=jpg&amp;bg=white"/>
        <figcaption>15 листопада — 29 грудня - Ukraine WOW / Фото: @Ukraine WOW</figcaption>
      </figure>
      <h3>ТЕАТР. Річ-річ. Прем'єра Дикого театру</h3>
      <p><b>Коли і де:</b> 16, 19 листопада, Сцена 6</p>
      <p>«Дикий театр замахнувся на Вільяма Шекспіра. Бо старий британець шось знав» — саме так пояснює театр вихід спектаклю Річ-річ. Він розповідає історію трьох братів. Історія про владу, що роз'їдає мов ржа. Про те, що рожеві окуляри б’ються скельцями всередину. Що навіть кумівство та вислуга років не гарантує спокійної пенсії. Що таргани виживуть за будь-яких обставин. Що народна любов та високі рейтинги — то велика спокуса, а жертва — не завжди свята. Що важко бути «поза політикою» і залишатись порядною людиною.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/349/big/c7c0bc7bc4375395e90114c42f563b4e.png?stamp=20191115190537&amp;q=85&amp;output=jpg&amp;bg=white"/>
        <figcaption>16, 19 листопада - Річ-річ / Фото: @facebook/Дикий театр</figcaption>
      </figure>
      <h3>КІНО. Дні Вишеградського кіно</h3>
      <p><b>Коли і де:</b> 15 — 16 листопада, кінотеатр Жовтень</p>
      <p>На кінофестивалі покажуть фільми-номінанти на 92-гу кінопремію Оскар від Польщі, Словаччини та Чехії. Усі вони потрапили у лонгліст номінації Найкращий фільм іноземною мовою. Це фільми Нехай буде світло Марко Шкопи (Словаччина), Тіло Христове Яна Комаси (Польща) і Розфарбований птах Вацлава Маргоула (Чехія), що був знятий у ко-продукції з Україною.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/352/big/e5fa31a32a357f79c2f852f29ada09b2.png?stamp=20191115190722&amp;q=85&amp;output=jpg&amp;bg=white"/>
        <figcaption>Кадр із фільму Розфарбований птах / Фото: @telekritika</figcaption>
      </figure>
      <h3>МУЗИКА. Am I Jazz?</h3>
      <p><b>Коли і де:</b> до 17 листопада, Closer</p>
      <p>У Києві вже вчетверте проходить фестиваль джазової музики, що в своїй назві містить питання до себе й усього навколо. І справа не в джазі, як стилю музики, справа в ставленні до життя: радій життю, музиці, людині поруч. Тому Closer запрошує провести уїкенд, слухаючи, дивлячись на артистів, танцюючи. Серед музикантів, що потішать виступами на фестивалю — як відомі українські джазмени, так і гості зі світовим ім'ям: скрипаль Матеуш Смочинский (Польща), саксафоніст Хаакон Корнстадт (Норвегія), оркестр Satoko Fujii (Японія — Україна), Pokaz Trio (Україна), Kassa Overall Trio (США), Bilal (США) та ін.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/354/big/e711a3c55074a3107ce10ed51a1bcdb2.png?stamp=20191115190844&amp;q=85&amp;output=jpg&amp;bg=white"/>
        <figcaption>Хаакон Корнстадт виступить на фестивалі Am I Jazz? / Фото: @facebook/Am I Jazz?</figcaption>
      </figure>
      <h3>МУЗИКА. Антитіла</h3>
      <p><b>Коли і де:</b> 16 — 17 листопада, Палац спорту</p>
      <p>Двома масштабними шоу в Києві гурт Антитіла завершує великий український тур Hello на підтримку однойменного альбому. Із ним гурт виступив на всіх найбільших стадіонах України — у Львові, Харкові, Полтаві та Одесі. Але ж який стадіон листопаді? На фанів чекають виступи спеціальних гостей — польського рок-гурту Chemia та Melovin, а також шоу тривалістю дві з половиною години.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/356/big/d48b5b629bc7231bf2e02f6ce7c6e02f.png?stamp=20191115191029&amp;q=85&amp;output=jpg&amp;bg=white"/>
        <figcaption>16 — 17 листопада - Антитіла / Фото: @facebook/Антитіла</figcaption>
      </figure>
      <h3>МУЗИКА. Олександр Пономарьов</h3>
      <p><b>Коли </b><b>і де:</b> 16 листопада, Палац Україна</p>
      <p>Великий сольний концерт дасть кумир дівчат 90-х, що досі залишається головним романтиком України Олександр Пономарьов. У Палаці Україна співак представить нову концертну програму Неймовірна. Вона прозвучить у супроводі симфонічного оркестру, рок-музикантів і хору.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/357/big/82be4c4720c653c2a13e5c12a457a554.png?stamp=20191115191158&amp;q=85&amp;output=jpg&amp;bg=white"/>
        <figcaption>16 листопада - Олександр Пономарьов / Фото: @facebook/Олександр Пономарьов</figcaption>
      </figure>
      <h3>МУЗИКА: Krutь</h3>
      <p><b>Коли і де: </b>17 листопада, Культурний центр Печерськ</p>
      <p>Вперше широкий загал познайомився із творчістю KRUTЬ на дев’ятому сезоні вокального шоу Голос країни, де Марина Круть на кожному етапі виступала з бандурою, показуючи наскільки неймовірним може бути український народний інструмент. Після участі в проекті дівчина з бандурою розпочала сольну кар'єру, доводячи, що бандура може бути сучасною. Що На концерті в Києві Марина представить дебютний альбом Albino.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/359/big/6aa422730cf0d63661adec40f0bd01bc.png?stamp=20191115191414&amp;q=85&amp;output=jpg&amp;bg=white"/>
        <figcaption>17 листопада - Krutь / Фото: @facebook/Krutь</figcaption>
      </figure>
      <h3>ФЕСТИВАЛЬ. Великий вечір з Яніною Соколовою</h3>
      <p><b>Коли і де:</b> 16 листопада, МЦКМ Жовтневий</p>
      <p>Акторка, журналістка і телеведуча Яніна Соколова запрошує провести великий вечір разом. Вона прожила надскладну історію, і цього вечора буде різною: сильною, чуттєвою, дзвінкою, тихою. Але обов`язково залишиться собою. Їй є про що розповісти. З нею є про що поговорити — у залі буде багато мікрофонів, тому кожен зможе поставити запитання. Протягом вечора на сцену у гості до Яніни Соколової завітає безліч цікавих зіркових гостей.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/361/big/c328b69b9a30bacd6d2f36ab5fd6e4a0.png?stamp=20191115191516&amp;q=85&amp;output=jpg&amp;bg=white"/>
        <figcaption>16 листопада - Великий вечір із Яніною Соколовою / Фото: @facebook/Яніна Соколова</figcaption>
      </figure>
      <h3>ФЕСТИВАЛЬ. Кураж базар: True Kurazh Sale</h3>
      <p><b>Коли і де: </b>16 — 17 листопада, ВДНГ</p>
      <p>Раз на рік Кураж базар збирає найкращих продавців барахолки і пропонує зробити знижки для всіх. Отже у вікенд знижки досягатимуть 50%, 70% і навіть 90%! Все, про що ви мріяли, але не могли собі дозволити через, здавалося б, зависоку ціну. Серед зіркових продавців бренди BagMan, Have A Rest, Bretone, Keep, Anna October, AMGbrand, Ksenia Schnaider, T. Mosca, Guzema Jewelry та інші. Авжеж, великий справжній сейл передує black Friday. Крім шопінг-марафону на гостей чекають велика кількість розваги, виступи ді-джеїв та смачна їжа.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/362/big/1f9bdff2c995f3d3dfb0f4295544b04a.png?stamp=20191115191615&amp;q=85&amp;output=jpg&amp;bg=white"/>
        <figcaption>16 — 17 листопада - Кураж базар: True Kurazh Sale / Фото: @facebook/Кураж базар</figcaption>
      </figure>
      <p>Читайте також:</p>
      <ul>
        <li>
          <a href="https://style.nv.ua/ukr/kultura/kinoprem-yeri-tizhnya-angeli-charli-autsayderi-polarojid-oglyad-nv-50053226.html">Ангели Чарлі та Аутсайдери. Головні кінопрем'єри тижня</a>
        </li>
        <li>
          <a href="https://style.nv.ua/ukr/kultura/autsayderi-z-mettom-deymonom-i-kristianom-beylom-recenziya-nv-50053788.html">Святі мотори. Рецензія на фільм з Крістіаном Бейлом і Меттом Деймоном Аутсайдери</a>
        </li>
      </ul>
    </article>
  </body>
</html>