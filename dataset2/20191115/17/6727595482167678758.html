<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/bjp-confident-of-returning-to-power-with-119-mlas4567.html"/>
    <meta property="og:site_name" content="DoolNews"/>
    <meta property="article:published_time" content="2019-11-15T17:51:00+00:00"/>
    <meta property="og:title" content="'മഹാരാഷ്ട്രയില്‍ ബി.ജെ.പിയെ കൂടാതെ ഒരു സര്‍ക്കാര്‍ ഉണ്ടാവില്ല'; അത് പാര്‍ട്ടിയുടെ ബാധ്യതയാണെന്നും ചന്ദ്രകാന്ത് പട്ടീല്‍"/>
    <meta property="og:description" content="Maharashtra Maharashtra Election National News India മുംബൈ: 119 ബി.ജെ.പി എം.എല്‍.എമാരുടെ പിന്തുണയോടെ മഹാരാഷ്ട്രയില്‍ സര്‍ക്കാര്‍ രൂപീകരിക്കുമെന്ന് പാര്‍ട്ടി അധ്യക്ഷന്‍ ചന"/>
  </head>
  <body>
    <article>
      <h1>'മഹാരാഷ്ട്രയില്‍ ബി.ജെ.പിയെ കൂടാതെ ഒരു സര്‍ക്കാര്‍ ഉണ്ടാവില്ല'; അത് പാര്‍ട്ടിയുടെ ബാധ്യതയാണെന്നും ചന്ദ്രകാന്ത് പട്ടീല്‍</h1>
      <address><time datetime="2019-11-15T17:51:00+00:00">15 Nov 2019, 17:51</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: 119 ബി.ജെ.പി എം.എല്‍.എമാരുടെ പിന്തുണയോടെ മഹാരാഷ്ട്രയില്‍ സര്‍ക്കാര്‍ രൂപീകരിക്കുമെന്ന് പാര്‍ട്ടി അധ്യക്ഷന്‍ ചന്ദ്രകാന്ത് പട്ടീല്‍. സംസ്ഥാനത്ത് സര്‍ക്കാര്‍ രൂപീകരിക്കുകയെന്നത് ഞങ്ങളുടെ ബാധ്യതയാണെന്നും ബി.ജെ.പിയെ കൂടാതെ സംസ്ഥാനത്ത് ഒരു സര്‍ക്കാരുണ്ടാവില്ലെന്നും ചന്ദ്രകാന്ത് പട്ടീല്‍ പ്രതികരിച്ചു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>‘ഞങ്ങളാണ് മുന്‍പന്തിയില്‍. 119 എം.എല്‍.എമാരുടെ പിന്തുണയോടെ സംസ്ഥാനത്ത് ഞങ്ങള്‍ ബി.ജെ.പി സര്‍ക്കാര്‍ രൂപീകരിക്കും. പാര്‍ട്ടി നേതാക്കളോട് ദേവേന്ദ്രഫഡ്‌നാവിസ് ഇക്കാര്യം അറിയിച്ചിട്ടുണ്ട്. സംസ്ഥാനത്ത് സര്‍ക്കാര്‍ രൂപീകരിക്കാന്‍ ഞങ്ങള്‍ ബാധ്യസ്ഥരാണ്. ബി.ജെ.പിയെ കൂടാതെ മഹാരാഷ്ട്രയില്‍ ഒരു സര്‍ക്കാര്‍ രൂപീകരിക്കില്ല.’ ചന്ദ്രകാന്ത് പട്ടീല്‍ പറഞ്ഞു.</p>
      <p>അതേസമയം മഹാരാഷ്ട്രയില്‍ 20 ദിവസത്തിനുള്ളില്‍ സര്‍ക്കാരുണ്ടാക്കുമെന്നും മുഖ്യമന്ത്രി ശിവസേനയില്‍നിന്നായിരിക്കുമെന്നും എന്‍.സി.പി നേതാവ് നവാബ് മാലിക് പറഞ്ഞിരുന്നു. സര്‍ക്കാര്‍ രൂപീകരിക്കുന്നതിന് മുന്നോടിയായി ശിവസേനയും എന്‍.സി.പിയും കോണ്‍ഗ്രസും ചേര്‍ന്ന് പൊതു മിനിമം പരിപാടിയുടെ അന്തിമ കരട് രേഖയും പൂര്‍ത്തിയാക്കിയിട്ടുണ്ട്. ഇത് മൂന്ന് പാര്‍ട്ടികളുടേയും അധ്യക്ഷന്മാര്‍ക്ക് കൈമാറിയിരിക്കുകയാണ്.</p>
      <related>
        <a href="https://www.doolnews.com/consumer-spending-falls-for-first-time-since-1973-due-to-low-rural-demand-nso-data123.html?utm_source=doolnews&amp;utm_medium=related"/>
      </related>
      <p>നിലവില്‍ മുഖ്യമന്ത്രിസ്ഥാനം കൂടാതെ 16 മന്ത്രിസ്ഥാനമാണു തങ്ങള്‍ക്കു വേണ്ടതെന്ന നിലപാടിലാണ് ശിവസേന. എന്‍.സി.പിക്ക് 14 സ്ഥാനം ലഭിക്കുമ്പോള്‍ കോണ്‍ഗ്രസിന് 12 സ്ഥാനം മാത്രമാണു ലഭിക്കുക. ഇപ്രകാരമാണ് പൊതുമിനിമം പദ്ധതിതയ്യാറായിരിക്കുന്നത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/UJYpEXojRo0" width="500" height="281" data-service="Youtube" scrolling="no"/>
      </figure>
    </article>
  </body>
</html>