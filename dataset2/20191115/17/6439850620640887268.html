<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/460940/%E0%A6%A2%E0%A6%BE%E0%A6%95%E0%A6%BE%E0%A7%9F-%E0%A6%AE%E0%A7%81%E0%A6%9C%E0%A6%BF%E0%A6%AC%E0%A6%AC%E0%A6%B0%E0%A7%8D%E0%A6%B7-%E0%A6%89%E0%A6%A6%E0%A7%8D%E0%A6%AC%E0%A7%8B%E0%A6%A7%E0%A6%A8%E0%A7%80-%E0%A6%86%E0%A7%9F%E0%A7%8B%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%82%E0%A6%B2-%E0%A6%AC%E0%A6%95%E0%A7%8D%E0%A6%A4%E0%A6%BE-%E0%A6%AE%E0%A7%8B%E0%A6%A6%E0%A6%BF"/>
    <meta property="og:site_name" content="Daily Janakantha"/>
    <meta property="article:published_time" content="2019-11-15T17:25:00+00:00"/>
    <meta property="og:title" content="ঢাকায় মুজিববর্ষ উদ্বোধনী আয়োজনের মূল বক্তা মোদি"/>
    <meta property="og:description" content="অনলাইন ডেস্ক ॥ জাতির পিতা বঙ্গবন্ধু শেখ মুজিবুর রহমানের শততম জন্মবার্ষিকী উপলক্ষ্যে বছরব্যাপী আয়োজিত ‘মুজিব বর্ষ’র উদ্বোধনী আয়োজনে মূল বক্তা হিসেবে বক্তব্য দেবেন ভারতীয় প্রধানমন্ত্রী নরেন্দ্র মোদি। সে দেশে নিযুক্ত বাংলাদেশের হাই কমিশনার সৈয়দ মোয়াজ্জেম আলীকে উদ্ধৃত করে এই তথ্য জানিয়েছে ভারতের প্রভাবশালী সংবাদমাধ্যম দ্য ..."/>
  </head>
  <body>
    <article>
      <h1>ঢাকায় মুজিববর্ষ উদ্বোধনী আয়োজনের মূল বক্তা মোদি</h1>
      <address>
        <time datetime="2019-11-15T17:25:00+00:00">15 Nov 2019, 17:25</time>
      </address>
      <figure>
        <img src="http://www.dailyjanakantha.com/files/201911/1573842216_28.jpg"/>
      </figure>
      <p>অনলাইন ডেস্ক ॥ জাতির পিতা বঙ্গবন্ধু শেখ মুজিবুর রহমানের শততম জন্মবার্ষিকী উপলক্ষ্যে বছরব্যাপী আয়োজিত ‘মুজিব বর্ষ’র উদ্বোধনী আয়োজনে মূল বক্তা হিসেবে বক্তব্য দেবেন ভারতীয় প্রধানমন্ত্রী নরেন্দ্র মোদি। সে দেশে নিযুক্ত বাংলাদেশের হাই কমিশনার সৈয়দ মোয়াজ্জেম আলীকে উদ্ধৃত করে এই তথ্য জানিয়েছে ভারতের প্রভাবশালী সংবাদমাধ্যম দ্য হিন্দু।</p>
      <p>২০২০ সালের ১৭ মার্চ বঙ্গবন্ধু শেখ মুজিবুর রহমানের জন্ম শতবার্ষিকী। এ উপলক্ষে বছরব্যাপী বিভিন্ন কর্মসূচি ঘোষণা করা হয়েছে। ঘোষণা করা হয়েছে ‘মুজিব বর্ষ’। ওই উদ্বোধনী অনুষ্ঠানে বিভিন্ন দেশের নেতারা অংশ নেওয়ার কথা রয়েছে।</p>
      <p>বাংলাদেশি হাইকমিশনার দ্য হিন্দুকে বলেছেন, নরেন্দ্র মোদিকে আমন্ত্রণ জানানো হয়েছে এবং তিনি আমন্ত্রণ গ্রহণ করেছেন। ঢাকার কর্মর্তারা নিশ্চিত করেছেন নরেন্দ্র মোদিই অনুষ্ঠানে মূল বক্তব্য দেবেন।</p>
      <p>সৈয়দ মোয়াজ্জেম বলেন, অনুষ্ঠানে ভারতের অনেক মুখ্যমন্ত্রী ও বিরোধী দলীয় নেতাদের আমন্ত্রণ জানানো হবে। দিল্লি, কলকাতা ও আগরতলাতেও পৃথক অনুষ্ঠান হবে। আর ঢাকায় অন্তত ৩৯ জন বিশ্ব নেতাকে আমন্ত্রণ জানানো হবে। তাদের অনেকে ইতোমধ্যে আসার জন্য সম্মতি জানিয়েছেন।</p>
    </article>
  </body>
</html>