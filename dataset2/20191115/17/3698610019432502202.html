<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/vcheni-rozpovili-pro-prichini-padinnya-assiriyskoyi-imperiyi-329828_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T17:20:00+00:00"/>
    <meta property="og:title" content="Вчені розповіли про причини падіння Ассирійської імперії"/>
    <meta property="og:description" content="Посуха ослабила країну, через що вона впала під натиском не таких могутніх сусідів."/>
  </head>
  <body>
    <article>
      <h1>Вчені розповіли про причини падіння Ассирійської імперії</h1>
      <h2>Посуха ослабила країну, через що вона впала під натиском не таких могутніх сусідів.</h2>
      <address>
        <time datetime="2019-11-15T17:20:00+00:00">15 Nov 2019, 17:20</time>
      </address>
      <p>Команда вчених з Єльського університету та Університету штату Каліфорнія заявили про те, що їм вдалося з'ясувати причини падіння Ассирійської <a href="https://dt.ua/TECHNOLOGIES/vcheni-nazvali-prichinu-zanepadu-stolici-khmerskoyi-imperiyi-328262_.html"><b>імперії</b></a>. На думку дослідників, причиною, через яку могутня імперія пала під натиском більш слабких сусідів, стала посуха, повідомляє Naked science.</p>
      <p>Ассірійська держава була наймогутнішою і найбільшою для свого часу. Вона знаходилося на Близькому Сході, розташовуючись на місці сучасної півночі Іраку і простираючись від Ірану до Єгипту. Два століття імперія панувала у цьому регіоні, а потім, у 612 році до н. е., на неї напали сусіди — Вавилон і Мідія, і держава впала відразу після захоплення столиці.</p>
      <p>Загибель Ассирії завжди залишалася загадкою для вчених, незважаючи на польові дослідження і розкопки, які ведуться протягом 180 років. Вавилон і Мідія були набагато слабшими і у них не було потужних армій. Незважаючи на це, їм вдалося пройти через всю країну, дійти до столиці, яка тоді була найбільшим містом у світі, і взяти її.</p>
      <p>Автори нового дослідження звернули уваги на палеокліматичні дані. Дослідники вивчили сталагміти з печери Куна-Ба на північному сході Іраку. Аналіз мінералів, які відкладаються шарами, дозволяє дізнатися, яким чином змінювався клімат.</p>
      <p>Виявилося, що за 60 років до війни клімат в районі столиці держави Ніневії почав різко змінюватися. Посуха, що настала, ослабила країну, тому у неї не було сил чинити опір нападу на двох фронтах. Столиця не могла витримати тривалу облогу, а безплідність навколишніх територій змусила жителів покинути місто.</p>
      <p>Загарбники, наприклад вавілоняни, розвинули у себе зрошуване землеробство, тому у них, незважаючи на зміну клімату, вистачало ресурсів, люди мали достатньо їжі, а влада не мала проблем. Ассирія ж не користувалася іригаційними спорудами, але при цьому основним джерелом їжі теж було землеробство. Врожаї зерна безпосередньо залежали від опадів, тому, як тільки кліматичні зміни стали явними, проблеми почалися з усіх боків.</p>
      <p>Вчені відзначають, що Ассирія намагалася розвинути іригацію, зупинивши далекі військові кампанії, але у неї нічого не вийшло.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше археологи <b><a href="https://dt.ua/TECHNOLOGIES/arheologi-viyavili-bilya-angkor-vata-v-kambodzhi-serednovichni-mista-211209_.html">виявили в Камбоджі</a></b> безліч раніше невідомих середньовічних міст, які розташовуються недалеко від пам'ятника Ангкор-Ват. Знахідка дозволить розкрити ключові особливості розвитку Південно-Східної Азії. Міста, вік яких становить приблизно 900-1200 років, були виявлені під тропічними лісами.</p>
      <footer>За матеріалами: <a href="https://dt.ua/go/aHR0cDovL25ha2VkLXNjaWVuY2UucnUv">Naked Science</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>