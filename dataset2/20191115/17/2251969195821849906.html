<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/15/controlli-alla-movida-raffica-di-multe/1325516/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-15T17:36:39+00:00"/>
    <meta property="og:title" content="Controlli alla movida: raffica di multe"/>
    <meta property="og:description" content="MACERATA - Operazione di carabinieri, polizia di stato e polizia locale in centro. 75 i preavvisi lasciati agli automobilisti che hanno posteggiato in posti per residenti"/>
  </head>
  <body>
    <article>
      <h1>Controlli alla movida: raffica di multe</h1>
      <h2>MACERATA - Operazione di carabinieri, polizia di stato e polizia locale in centro. 75 i preavvisi lasciati agli automobilisti che hanno posteggiato in posti per residenti</h2>
      <address><time datetime="2019-11-15T17:36:39+00:00">15 Nov 2019, 17:36</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F15%2Fcontrolli-alla-movida-raffica-di-multe%2F1325516%2F">Condividi26</a><a href="https://twitter.com/intent/tweet?text=Controlli+alla+movida%3A++raffica+di+multe&amp;url=https%3A%2F%2Fwww.cronachemaceratesi.it%2F2019%2F11%2F15%2Fcontrolli-alla-movida-raffica-di-multe%2F1325516%2F">Tweet</a>Email26 Condivisioni</p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/sirene-325x184.jpg"/>
      </figure>
      <p> </p>
      <p><b>Controlli nella notte della movida, in azione carabinieri, polizia di stato e polizia locale. Una operazione di controllo e sicurezza nel centro di Macerata che è proseguita fino alle 3 del mattino. I controlli sono poi proseguiti in altre zone del capoluogo fino alle 6 del mattino. Cinque le persone identificate, diversi i veicoli controllati, 75 i preavvisi per sosta (multe) in aree riservate ai residenti e una persona multata per aver urinato in un luogo pubblico.</b> «Ancora una volta – sottolinea il questore Antonio Pignataro – lo spirito di squadra che coinvolge tutte le forze dell’ordine e la Polizia locale è elemento fondamentale per ottenere i massimi risultati conseguibili». «Questo lavoro in sinergia costante – afferma il comandante provinciale dei carabinieri Michele Roberti – produce una serie di risultati a valore aggiunto rispetto a singole azioni». «I controlli interforze che sono stati espletati negli ultimi due giovedì hanno già dato enormi frutti sotto l’aspetto del rispetto della normativa e di legalità – dice il comandante della Municipale, Danilo Doria –. La cittadinanza ha recepito in maniera positiva quanto effettuato e altrettanto positiva è la collaborazione degli esercenti che hanno capito che viene sempre attuata una forma di buon senso nelle attività di controllo, purché non si ecceda nella rumorosità».</p>
    </article>
  </body>
</html>