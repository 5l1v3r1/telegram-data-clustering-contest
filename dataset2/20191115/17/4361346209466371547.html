<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/osszevagdosta-a-negyevest-majd-bevarrta-a-sebeit-es-ujrakezdte-az-egesz-kinzast/186705"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T17:30:00+00:00"/>
    <meta property="og:title" content="Összevagdosta a négyévest, majd bevarrta a sebeit, és újrakezdte az egész kínzást"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Összevagdosta a négyévest, majd bevarrta a sebeit, és újrakezdte az egész kínzást</mark>
      </h1>
      <address><time datetime="2019-11-15T17:30:00+00:00">15 Nov 2019, 17:30</time> by <a rel="author">Bors</a></address>
      <p>A 4 éves Zya Singleton embertelen megpróbáltatásaival csak tragikus halála után szembesültek a hatóságok. A kislányt Samilya Brownra bízta a szűlőanyja, mert ő nem tudta volna megfelelően eltartani gyermekét.</p>
      <p>A nevelőanya azonban olyan kegyetlenségeket művelt a kislánnyal, melyek a legborzasztóbb képzeletet is felülmúlják. A rendőrséget Brown egy szomszédja hívta ki október 30-án a philadelphiai lakáshoz, miután a négyéves gyermek kizuhant az ablakon. A nevelőanya azt állította, a kislány az erkélyen játszott a macskával, mielőtt leesett volna. A bántalmazó nő ezután berángatta az ájult gyermeket a lakásba és egy kádnyi jéghideg vízbe tette, hogy magához térjen.</p>
      <figure>
        <iframe data-src="https://twitter.com/peterdaou/status/1194700165145415681?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A helyszínre érkező mentősök azonban észrevették, hogy a gyermek testét borító sebek nagy része nem a mostani balesetből, hanem jóval korábbról származnak. A kislány bőrén számos égés nyom, vágások, – amiket később házilag varrtak össze – zúzódások, kék-lila foltok, és harapásnyomok éktelenkedtek, ráadásul az orra is le volt harapva a picinek.</p>
      <p>A súlyosan sérült gyermeket azonnal kórházba szállították, de mint kiderült, egy korábbi bántalmazásból származó, nem fertőtlenített sebe miatt szepszist, vagyis vérmérgezést kapott. Mindez sajnos elkerülhetetlenné tette a négyéves kislány tragikus halálát, aki november 3-án a kórház intenzív osztályán hunyt el.</p>
      <figure>
        <iframe data-src="https://twitter.com/ABaskerville10/status/1194388714404925441?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A gyermek vér szerinti anyja, Jasmine Singleton állítása szerint nem tudott arról, hogy kislányát bántalmazzák.</p>
      <p>– Amikor bementem hozzá a kórházba, szinte fel sem ismertem őt. Nem volt orra, csak egy nagy lyuk a helyén, és kilátszott a csontja. Bőrét elnyomott cigarettacsikkek nyomai borították, és az orvosok szerint több csontja eltört korábban, amit nem kezeltek – mondta elborzadva Singleton.</p>
      <figure>
        <iframe data-src="https://twitter.com/cherrigregg/status/1194382462400548866?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Mint kiderült, a gyermeket, aki két éve élt Brownnál 2016-ban látta utoljára orvos. A bántalmazó nevelőanyának van négy saját gyermeke is, őket azonnali hatállyal elvették tőle, és az édesapjuknál helyezték el. Az ő állapotukról, illetve arról, hogy milyen körülmények között éltek, nincs információ.</p>
      <p>Brown ellen védekezésre képtelen személy elleni erőszak, gyermekgyilkosság, gyermekbántalmazás és gyermekelhanyagolás miatt indult eljárás. Ha kiderül a bűnössége, bizonyára hosszú évtizedekig nem szabadulhat majd a börtönből.</p>
      <p>(<a href="https://www.mirror.co.uk/news/us-news/girl-4-abused-caretaker-found-20883345">via</a>)</p>
    </article>
  </body>
</html>