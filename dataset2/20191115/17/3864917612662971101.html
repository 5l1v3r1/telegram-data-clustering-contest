<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2819364-na-forumi-tavrijski-gorizonti-pidpisali-sist-memorandumiv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T17:37:00+00:00"/>
    <meta property="og:title" content="На форумі &quot;Таврійські горизонти&quot; підписали шість меморандумів"/>
    <meta property="og:description" content="На форумі &quot;Таврійські горизонти&quot;, що відкрився 15 листопада на Херсонщині, підписано 6 меморандумів."/>
  </head>
  <body>
    <article>
      <h1>На форумі "Таврійські горизонти" підписали шість меморандумів</h1>
      <h2>На форумі "Таврійські горизонти", що відкрився 15 листопада на Херсонщині, підписано 6 меморандумів.</h2>
      <address>
        <time datetime="2019-11-15T17:37:00+00:00">15 Nov 2019, 17:37</time>
      </address>
      <p>Про це повідомляє офіційний <a href="https://khoda.gov.ua/na-forum%D1%96-tavr%D1%96jsk%D1%96-gorizonti-p%D1%96dpisano-vazhlivih-memorandum%D1%96v">сайт Херсонської ОДА</a>.</p>
      <p>"Підписано шість важливих меморандумів, які покращать бізнес-середовище та стануть поштовхом для розвитку економіки регіону", - зазначається у повідомленні.</p>
      <p>Серед документів, які підписано на форумі між головою облдержадміністрації Юрієм Гусєвим та представниками бізнесу, – меморандум про співпрацю з ПрАТ "Укргідроенерго" щодо реалізації <a href="https://www.ukrinform.ua/tag-investicii">інвестиційного</a> проєкту "Будівництво Каховської ГЕС-2", меморандум про співпрацю і партнерство з ТОВ "Агропорт Україна", що сприятиме впровадженню на території Херсонської області інвестиційного проєкту "Аграрний технопарк "Агропорт Південь" з метою підвищення промоції та іміджу Херсонщини.</p>
      <figure>
        <img src="https://static.ukrinform.com/photos/2019_11/1573842759-5595.jpeg"/>
      </figure>
      <p>Крім того, обласна державна адміністрація та група компаній AGROFUSION підписали меморандум про реалізацію інвестиційного проєкту з будівництва комплексу з глибокої переробки томатів на території Чаплинського району Херсонської області. У результаті реалізації проєкту планується створення близько 300 робочих місць (в тому числі 135 – сезонних).</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2809660-na-hersonsini-za-kredit-ebrr-planuut-buduvati-miscevi-dorogi-i-mostoperehid.html">На Херсонщині за кредит ЄБРР планують будувати місцеві дороги і мостоперехід</a>
      </blockquote>
      <p>Не менш важливі документи – меморандум про співпрацю з ПрАТ "Чумак" щодо розвитку інвестиційної діяльності, реалізація якого дозволить збільшити обсяг залучених в економіку Херсонської області зовнішніх і внутрішніх інвестицій, сприятиме розбудові інфраструктури регіону.</p>
      <p>Також підписано меморандум з ТОВ "Міжнародна реабілітаційна клініка Козявкіна" у сфері впровадження інвестиційного проєкту "Створення багатофункціонального реабілітаційного центру "nterMedicalEcoCity" на території Генічеського району.</p>
      <slideshow>
        <figure>
          <img src="https://static.ukrinform.com/photos/2019_11/thumb_files/630_360_1573842758-6537.jpeg"/>
          <figcaption>1/7: На форумі «Таврійські горизонти» підписали шість меморандумів. Фото: khoda.gov.ua</figcaption>
        </figure>
        <figure>
          <img src="https://static.ukrinform.com/photos/2019_11/thumb_files/630_360_1573842758-5098.jpeg"/>
          <figcaption>2/7: На форумі «Таврійські горизонти» підписали шість меморандумів. Фото: khoda.gov.ua</figcaption>
        </figure>
        <figure>
          <img src="https://static.ukrinform.com/photos/2019_11/thumb_files/630_360_1573842758-9741.jpeg"/>
          <figcaption>3/7: На форумі «Таврійські горизонти» підписали шість меморандумів. Фото: khoda.gov.ua</figcaption>
        </figure>
        <figure>
          <img src="https://static.ukrinform.com/photos/2019_11/thumb_files/630_360_1573842758-1398.jpeg"/>
          <figcaption>4/7: На форумі «Таврійські горизонти» підписали шість меморандумів. Фото: khoda.gov.ua</figcaption>
        </figure>
        <figure>
          <img src="https://static.ukrinform.com/photos/2019_11/thumb_files/630_360_1573842758-5324.jpeg"/>
          <figcaption>5/7: На форумі «Таврійські горизонти» підписали шість меморандумів. Фото: khoda.gov.ua</figcaption>
        </figure>
        <figure>
          <img src="https://static.ukrinform.com/photos/2019_11/thumb_files/630_360_1573842758-5475.jpeg"/>
          <figcaption>6/7: На форумі «Таврійські горизонти» підписали шість меморандумів. Фото: khoda.gov.ua</figcaption>
        </figure>
        <figure>
          <img src="https://static.ukrinform.com/photos/2019_11/thumb_files/630_360_1573842759-5595.jpeg"/>
          <figcaption>7/7: На форумі «Таврійські горизонти» підписали шість меморандумів. Фото: khoda.gov.ua</figcaption>
        </figure>
      </slideshow>
      <p>Ще один меморандум про співпрацю укладено між Херсонською обласною державною адміністрацією та ТОВ "Озра інтернешнл трейдінг". Цей документ сприятиме реалізації на території Херсонської області інвестиційного проєкту з будівництва заводу з виробництва асфальтової суміші потужністю 360 тонн на годину.</p>
      <p>Як раніше повідомляв Укрінформ, територія виноробного господарства князя П.М.Трубецького стала майданчиком наймасштабнішого заходу півдня України – Херсонського міжнародного економічного форуму "Таврійські горизонти".</p>
    </article>
  </body>
</html>