<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/razumkov-iniciyuye-zibrannya-oboronnogo-komitetu-vru-cherez-vibuhi-v-balakliyi-329825_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T17:29:00+00:00"/>
    <meta property="og:title" content="Разумков ініціює зібрання оборонного Комітету ВРУ через вибухи в Балаклії"/>
    <meta property="og:description" content="Артилерійські снаряди почали вибухати в Балаклії у п'ятницю."/>
  </head>
  <body>
    <article>
      <h1>Разумков ініціює зібрання оборонного Комітету ВРУ через вибухи в Балаклії</h1>
      <h2>Артилерійські снаряди почали вибухати в Балаклії у п'ятницю.</h2>
      <address>
        <time datetime="2019-11-15T17:29:00+00:00">15 Nov 2019, 17:29</time>
      </address>
      <p><a href="https://dt.ua/POLITICS/razumkov-prokomentuvav-situaciyu-zi-skorohod-329725_.html"><b>Спікер Верховної Ради Дмитро Разумков</b></a> ініціював проведення засідання Комітету з питань національної безпеки через вибухи на військових складах в Балаклії, <a href="https://www.ukrinform.ua/rubric-polytics/2819160-vibuhi-u-balaklii-razumkov-prosit-zibratisa-oboronnij-komitet-vr.html">повідомляє</a> Укрінформ.</p>
      <p>"Це дійсно серйозна ситуація. Тому я звертаюся до народних депутатів України, представників Комітету з питань оборони зібратися та провести засідання", - заявив Разумков.</p>
      <p>Незадовго до цього з проханням закликати членів оборонного комітету провести засідання виступив народний депутат із фракції "Слуга народу" Олександр Бакумов.</p>
      <p>"На Харківщині в місті Балаклія почали вибухати артилерійські склади, і є пропозиція дати доручення Комітету з питань національної безпеки і оборони зібратися і цю ситуацію дослідити", - зазначив він.</p>
      <p>Місцеві жителі Балаклії Харківської області повідомили про вибухи<b><a href="https://dt.ua/UKRAINE/ryatuvalniki-povidomili-pro-ostatochnu-likvidaciyu-pozhezhi-u-balakliyi-277265_.html"> на території складу боєприпасів</a> </b>у п'ятницю.</p>
      <p>Подібні інциденти вже траплялися. Так, 3 травня на території складу боєприпасів <a href="https://dt.ua/UKRAINE/na-teritoriyi-skladu-boyepripasiv-v-balakliyi-stalasya-pozhezha-276852_.html"><b>в Балаклії Харківської області під час планового розмінування території сталася пожежа</b></a>. Причиною тому стало загоряння сухої трави на колишній технічній території 65 арсеналу, де тривали роботи з очищення та розмінування залишків снарядів.</p>
      <p>У 2017 році у Балаклії сталася <b><a href="https://dt.ua/UKRAINE/u-harkivskiy-oblasti-vibuhnuv-sklad-boyepripasiv-237284_.html">пожежа на складі боєприпасів</a>. </b>Пошкодження<b> </b><a href="https://dt.ua/UKRAINE/vibuhi-v-balakliyi-poshkodili-mayzhe-400-budinkiv-chotiri-bagatopoverhivki-pidlyagayut-znesennyu-241178_.html"><b>отримали 392 будівлі.</b></a></p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>