<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/597565/ke-gia-kataskopeftiko-vanprokeitai-gia-israilino-ypikoodierevnoun-oi-arxes"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T17:50:00+00:00"/>
    <meta property="og:title" content="ΚΕ για «κατασκοπευτικό βαν»:Πρόκειται για Ισραηλινό υπήκοο-Διερευνούν οι Αρχές"/>
    <meta property="og:description" content="Ανακοίνωση εξέδωσε ο κυβερνητικός εκπρόσωπος, Πρόδρομος Προδρόμου, για το θέμα του «κατασκοπευτικό βαν».   Διαβάστε αυτούσια την ανακοίνωση: Σχετ..."/>
  </head>
  <body>
    <article>
      <h1>ΚΕ για «κατασκοπευτικό βαν»:Πρόκειται για Ισραηλινό υπήκοο-Διερευνούν οι Αρχές</h1>
      <address><time datetime="2019-11-15T17:50:00+00:00">15 Nov 2019, 17:50</time> by <a rel="author">SigmaLive</a></address>
      <p>Ανακοίνωση εξέδωσε ο κυβερνητικός εκπρόσωπος, Πρόδρομος Προδρόμου, για το θέμα του <a href="https://www.sigmalive.com/news/politics/597522/antidraseis-gia-to-kataskopeftiko-van-stin-kypro-video">«κατασκοπευτικό βαν».</a></p>
      <p>
        <b>Διαβάστε αυτούσια την ανακοίνωση:</b>
      </p>
      <p>Σχετικά με γραπτή δήλωση του Γ.Γ. του ΑΚΕΛ που αφορά διαφήμιση τεχνολογικού εξοπλισμού από ξένο επιχειρηματία, πληροφορούμε τα ακόλουθα.</p>
      <p>Η ρύθμιση της εισαγωγής, κατασκευής, διαφήμισης και πώλησης τέτοιων ηλεκτρονικών προϊόντων προλέπεται από το Νόμο 92 (Ι) 1996 Περί Προστασίας του Απορρήτου της Ιδιωτικής Επικοινωνίας.</p>
      <p>Ο επιχειρηματίας στον οποίον γίνεται αναφορά, που είναι Ισραηλινός υπήκοος, δραστηριοποιείται στην Κύπρο με εταιρεία η οποία έχει Κύπριους μετόχους και είναι δηλωμένη στον Έφορο Εταιρειών.</p>
      <p>Ορισμένα από τα διαφημιζόμενα προϊόντα εισάγονται στην Κύπρο σύμφωνα με το Νόμο 82/1967 Περί Τελωνείων και Φόρων Καταναλώσεως και όπως αυτός έκτοτε έχει τροποποιηθεί.</p>
      <p>Παράβαση της νομοθεσίας προβλέπει χρηματικές ποινές όπως και ποινή φυλάκισης και κατάσχεση ή και τη δήμευση των προϊόντων.</p>
      <p>Το όλο θέμα διερευνάται από την Αστυνομία.</p>
    </article>
  </body>
</html>