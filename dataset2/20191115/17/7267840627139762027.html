<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357009064-sbu-zaderzhalda-islamskogo-terrorista-(foto)"/>
    <meta property="og:site_name" content="Главное™"/>
    <meta property="article:published_time" content="2019-11-15T17:40:00+00:00"/>
    <meta property="og:title" content="СБУ задержалда исламского террориста (фото)"/>
    <meta property="og:description" content="У результаті спільної спецоперації Служби безпеки України з Міністерством внутрішніх справ Грузії та Центральним розвідувальним управлінням США на Київщині затримано одного з ключових керівників терористичної організації «Ісламська держава». ..."/>
  </head>
  <body>
    <article>
      <h1>СБУ задержалда исламского террориста (фото)</h1>
      <address>
        <time datetime="2019-11-15T17:40:00+00:00">15 Nov 2019, 17:40</time>
      </address>
      <p>У результаті спільної спецоперації Служби безпеки України з Міністерством внутрішніх справ Грузії та Центральним розвідувальним управлінням США на Київщині затримано одного з ключових керівників терористичної організації «Ісламська держава».</p>
      <p>За отриманими даними з 2012 року громадянин Грузії на прізвисько «Аль Бара Шишані» обіймав посаду аміра джамаату «Ахадун Ахат» у провінції Латакія Сирійської Арабської Республіки. У 2013 році він зайняв одну із вищих посад у «ІДІЛ» ‒ заступника військового аміра, відомого як «Абу Умар аш-Шишані». У 2016 році, після ліквідації останнього, «Аль Бара Шишані» виїхав до Туреччини, де продовжив координувати діяльність терористичної організації.</p>
      <p>Улітку 2018 року терорист незаконно прибув до України, використавши підроблений паспорт. На підставі фальшивих документів йому вдалося легалізуватися на території нашої країни.</p>
      <p>За наявною інформацією, перебуваючи в Україні, терорист продовжував координувати діяльність спеціальних осередків «ІДІЛ», так званих «Амніятів».</p>
      <related>
        <h4>Читайте также:</h4>
        <a href="https://glavnoe.ua/news/n357009030-agent-fsb-rf-poluchil-v-ukraine-12-let-tjurmy"/>
      </related>
      <p>Правоохоронці затримали злочинця у столичному регіоні поблизу приватного будинку, де він проживав.</p>
      <p>Проведена портретна експертиза довела, що затриманий іноземець дійсно є розшукуваним лідером «Ісламської держави».</p>
      <p>Наразі терорист знаходиться під екстрадиційним арештом. Перевіряється інформація щодо його причетності до вчинення злочинів на території України. СБ України системно та ефективно взаємодіє з партнерськими спеціальними та правоохоронними органами для своєчасного виявлення та нейтралізації терористичних загроз.</p>
      <figure>
        <img src="https://img.glavnoe.ua/Image2018/2019/11/14/01/0041.jpg"/>
      </figure>
      <figure>
        <img src="https://img.glavnoe.ua/Image2018/2019/11/14/01/0042.jpg"/>
      </figure>
      <related>
        <h4>Читайте также:</h4>
        <a href="https://glavnoe.ua/news/n357008843-bakanov-zajavil-chto-v-sbu-sabotirovali-ego-prikazy"/>
      </related>
    </article>
  </body>
</html>