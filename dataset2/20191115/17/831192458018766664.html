<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/apisteyto-xespasma-toy-omprantovits-kata-ton-paikton-tis-omadas-toy-ante-g-mitheite-oloi-sas-vinteo/"/>
    <meta property="og:site_name" content="europost.gr"/>
    <meta property="article:published_time" content="2019-11-15T17:47:57+00:00"/>
    <meta property="og:title" content="Απίστευτο ξέσπασμα του Ομπράντοβιτς κατά των παικτών της ομάδας του: «Άντε γ@μηθeίτε όλοι σας!…» (Βίντεο)"/>
    <meta property="og:description" content="Η νέα κακή εμφάνιση της Φενέρμπαχτσε που οδήγησε σε ήττα με 88-70 από την ΤΣΣΚΑ στη Μόσχα έβγαλε τον Ζέλικο Ομπράντοβιτς από τα... ρούχα του και οδήγησε σε ένα απίστευτο ξέσπασμα κατά των παικτών του. “Τρελάθηκε”"/>
  </head>
  <body>
    <article>
      <h1>Απίστευτο ξέσπασμα του Ομπράντοβιτς κατά των παικτών της ομάδας του: «Άντε γ@μηθeίτε όλοι σας!…» (Βίντεο)</h1>
      <address>
        <time datetime="2019-11-15T17:47:57+00:00">15 Nov 2019, 17:47</time>
      </address>
      <p>Η νέα κακή εμφάνιση της Φενέρμπαχτσε που οδήγησε σε ήττα με 88-70 από την ΤΣΣΚΑ στη Μόσχα έβγαλε τον Ζέλικο Ομπράντοβιτς από τα… ρούχα του και οδήγησε σε ένα απίστευτο ξέσπασμα κατά των παικτών του.</p>
      <p>“Τρελάθηκε” ο Ζέλικο Ομπράντοβιτς στον πάγκο της Φενέρμπαχτσε κατά τη διάρκεια του αγώνα με την ΤΣΣΚΑ Μόσχας και άρχισε να βρίζει τους παίκτες της τουρκικής ομάδας.</p>
      <p>Ο Σέρβος τεχνικός φαίνεται να μην μπορεί να αλλάξει την τραγική εικόνα της ομάδας του στο ξεκίνημα της σεζόν και στην 6η ήττα της σε 8 αγώνες στη Euroleague, δεν άντεξε άλλο. Με ένα αδιανόητο ξέσπασμα κατά τη διάρκεια τάιμ άουτ, χρησιμοποίησε “βαριές” εκφράσεις προς όλους. “Καλά παιδιά, είστε καλά παιδιά ναι! Άντε γ@μ…τε όλοι σας, άντε γ@μ…τε! Ντροπή σας! Άντε γ@μ…. Τζίτζι Ντατόμε, εντάξει; Ντροπή σου! Κι εσύ Μαχμούτογλου”, φαίνεται να λέει ο Ζοτς.</p>
      <p>Το αδιανόητο ξέσπασμα του Ομπράντοβιτς:</p>
      <figure>
        <iframe data-src="https://twitter.com/the_BasketHead/status/1195406810620006401?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Όσον αφορά το αγωνιστικό κομμάτι, η ΤΣΣΚΑ Μόσχας ήταν μπροστά στο σκορ από την αρχή, αλλά στο τρίτο δεκάλεπτο… πάτησε το γκάζι και έκανε “περίπατο” κόντρα στη Φενέρμπαχτσε, “βυθίζοντάς” την κι άλλο στην κατάταξη της Euroleague.</p>
      <p>Ο Τζέιμς με 31 πόντους ήταν ο κορυφαίος της αναμέτρησης, με τον Στρέλνιεκς να έχει 23 πόντους και τον Σλούκα να είναι ο μοναδικός που “διασώθηκε” από τους Τούρκους με 20 πόντους και 6 ασίστ.</p>
      <p>Τα δεκάλεπτα: 21-17, 39-35, 64-49, 88-70</p>
      <p>ΤΣΣΚΑ Μόσχας (Ιτούδης): Μπολομπόι, Τζέιμς 31 (2/4 δίποντα, 6/8 τρίποντα, 9/9 βολές, Ούχοφ, Αντόνοφ, Στρέλνιεκς 23 (4/6 δίποντα, 4/5 τρίποντα, 3/3 βολές), Βόιτμαν, Βοροντσέβιτς (0/6 σουτ, 10 ριμπάουντ), Χάκετ 6 (4 ασίστ), Κουφός 6, Χίλιαρντ 9 (0/3 δίποντα, 2/5 τρίποντα, 3/4 βολές), Κουρμπάνοφ 5 (1/4 τρίποντα), Χάινς 8 (4/10 δίποντα, 7 ριμπάουντ).</p>
      <p>Φενέρμπαχτσε (Ομπράντοβιτς): Βέστερμαν 2, Μαχμούτογλου, Κάλινιτς 6 (10 ριμπάουντ), Μπιμπέροβιτς 6, Σλούκας 20 (1/3 δίποντα, 4/7 τρίποντα, 6/7 βολές, 6 ασίστ), Γουίλιαμς 19 (5/7 δίποντα, 2/6 τρίποντα, 3/5 βολές), Βέσελι 4, Ντίξον 3 (1/7 τρίποντα), Ντουβερίογλου 4, Ντατόμε 6, Λοβέρν.</p>
    </article>
  </body>
</html>