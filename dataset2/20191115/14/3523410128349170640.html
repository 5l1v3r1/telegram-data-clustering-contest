<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640139/%D9%87%D8%AF%D8%B3%D8%AA-%DA%AF%DB%8C%D9%85%DB%8C%D9%86%DA%AF-%D8%B1%DB%8C%D8%B2%D8%B1-%DA%A9%D8%B1%D8%A7%DA%A9%D9%86-%D8%A2%D9%84%D8%AA%DB%8C%D9%85%DB%8C%D8%AA-%D8%B1%D9%88%D9%86%D9%85%D8%A7%DB%8C%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T14:54:00+00:00"/>
    <meta property="og:title" content="هدست گیمینگ ریزر کراکن آلتیمیت رونمایی شد"/>
    <meta property="og:description" content="ریزر از هدست گیمینگ جدید خود به نام ریزر کراکن آلتیمیت (Razer Kraken Ultimate) رونمایی کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640139/%D9%87%D8%AF%D8%B3%D8%AA-%DA%AF%DB%8C%D9%85%DB%8C%D9%86%DA%AF-%D8%B1%DB%8C%D8%B2%D8%B1-%DA%A9%D8%B1%D8%A7%DA%A9%D9%86-%D8%A2%D9%84%D8%AA%DB%8C%D9%85%DB%8C%D8%AA-%D8%B1%D9%88%D9%86%D9%85%D8%A7%DB%8C%DB%8C-%D8%B4%D8%AF">هدست گیمینگ ریزر کراکن آلتیمیت رونمایی شد</a>
      </h1>
      <h2>ریزر از هدست گیمینگ جدید خود به نام ریزر کراکن آلتیمیت (Razer Kraken Ultimate) رونمایی کرد.</h2>
      <address><time datetime="2019-11-15T14:54:00+00:00">15 Nov 2019, 14:54</time> by <a rel="author">بولتن نیوز | bultannews.com</a></address>
      <p><b>گروه IT: ریزر</b> از <b>هدست گیمینگ</b> جدید خود به نام<b> ریزر کراکن آلتیمیت</b> (<b>Razer Kraken Ultimate</b>) رونمایی کرد. این محصول از قابلیتی به نام<b> THX Spatial Audio</b> بهره می برد که به گفته ریزر از صدای فراگیر عملکرد بهتری داشته و گیمر را بیشتر در دنیای بازی غرق می کند.   <br/>به گزارش بولتن نیوز به نقل از دیجیاتو، هدست ریزر کراکن آلتیمیت از آنجا که محصولی پرچمدار محسوب می شود، از قابلیت های متعددی برخوردار است. این محصول<b> درایورهای نئودیمیومی 50 میلیمتری</b> داشته و از تکنولوژی <b>THX Spatial Audio</b> بهره مند است. این تکنولوژی با بهره برداری از واکنش گوش های انسان به صداها، کاربر را در یک <b>حباب 360 درجه</b> قرار می دهد. به گفته ریزر این قابلیت از <b>صدای فراگیر 7.1 کاناله</b> قدرتمندتر است.</p>
      <figure>
        <img src="https://www.bultannews.com/files/fa/news/1398/8/24/1197475_299.jpg"/>
      </figure>
      <p>کمپانی ریزر برای اطمینان از واضح بودن صدای گیمر در چت ها، میکروفون ریزر کراکن آلتیمیت را به<b> قابلیت حذف نویز</b> مجهز کرده تا صدای او هر چه شفاف تر به گوش هم تیمی ها برسد.<br/><br/>گوشی های هدست مورد بحث در داخل از <b>ابرهای نرم</b> و در قسمت بیرون از<b> چرم مصنوعی</b> بهره می برند همچنین داخل آنها ژل های مخصوصی تعبیه شده که گوش های کاربر را خنک می کنند. ریزر گیمرهایی که از عینک استفاده می کنند را فراموش نکرده و گوشی ها را طوری طراحی کرده تا فشار کمتری به دسته عینک وارد کنند.</p>
      <figure>
        <img src="https://www.bultannews.com/files/fa/news/1398/8/24/1197476_234.jpg"/>
      </figure>
      <p>فرکانس پاسخ دهی هدست ریزر کراکن آلتیمیت که تنها <b>275 گرم وزن</b> دارد، از<b> 20 هرتز تا 20 کیلو هرتز م</b>تغیر بوده و حساسیت آن<b> 109 دسیبل</b> است. این محصول از نورپردازی <b>Chroma RGB</b> نیز بهره مند بوده و با کابل 1.3 متری USB به سیستم متصل می شود. هدست ریزر کراکن آلتیمیت از هم اکنون به قیمت <b>129 دلار</b> قابل خریداری است.<br/><br/>ریزر علاوه بر هدست ریزر کراکن آلتیمیت، هدست ارزان قیمت <b>Kraken X USB</b> را نیز به قیمت<b> 59 دلار</b> معرفی کرد. فرکانس پاسخ دهی این محصول از 12 هرتز تا 28 کیلوهرتز و با حساسیت 109 دسیبل بوده و از صدای فراگیر 7.1 کاناله، درایورهای 40 میلیمتری و نورپردازی سبز روی گوشی ها بهره می برد.</p>
    </article>
  </body>
</html>