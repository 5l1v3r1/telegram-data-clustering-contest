<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1993096/suudi-arabistan-1-milyon-turizm-i%C5%9F%C3%A7isi-ar%C4%B1yor"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-15T14:30:00+00:00"/>
    <meta property="og:title" content="Suudi Arabistan, 1 milyon turizm işçisi arıyor"/>
    <meta property="og:description" content="Suudi Arabistan Kızıldeniz Kalkınma Şirketi CEO’su John Pagano, ülkenin 2030 yılına kadar ülkeye 100 milyon ziyaretçi çekebilmesi için 1 milyon iş gücüne ihtiyacı olduğunu söyledi. Başkent Riyad’da düzenlenen Misk Global Forum’unda konuşan Pagano, Su"/>
  </head>
  <body>
    <article>
      <h1>Suudi Arabistan, 1 milyon turizm işçisi arıyor</h1>
      <address>
        <time datetime="2019-11-15T14:30:00+00:00">15 Nov 2019, 14:30</time>
      </address>
      <p>Suudi Arabistan Kızıldeniz Kalkınma Şirketi CEO’su John Pagano, ülkenin 2030 yılına kadar ülkeye 100 milyon ziyaretçi çekebilmesi için 1 milyon iş gücüne ihtiyacı olduğunu söyledi.<br/><br/>Başkent Riyad’da düzenlenen Misk Global Forum’unda konuşan Pagano, Suudi Arabistan’ın din turizminden başka alanlara da genişleme potansiyeli olduğunu vurguladı.<br/><br/>Arabistan’daki lüks turizmi geliştirmesi beklenen “Kızıldeniz Projesi” kapsamında, 70 bin yeni iş imkanı yaratılacağını ifade eden Pagano, şunları söyledi:<br/><br/>Dört gün içinde, konaklama alanında kariyer sahibi olmak isteyen 12 bin 700 kişiden başvuru aldık.<br/><br/>Turizm alanında kariye yapmak isteyen Suudi Arabistanlı gençleri, altın değerinde bir gelecek bekliyor.<br/><br/>Independent Türkçe'de yer alan habere göre, Pagano, 28 bin kilometrekarelik bir alana sahip olan Kızıldeniz Projesi’nin Belçika büyüklüğünde olduğunu ve projenin çevreye saygı göstermesi gerektiğini belirtti.<br/><br/>Çevrenin en değerli varlık olduğunu dile getiren Pagano, çevreye zarar verilmemesinin öncelikli konuları arasında olduğunu ifade etti.<br/><br/>Diriye Kapısı Geliştirme Kurumu CEO’su Jerry Inzerillo ise tarihi kent Diriye’nin yapılanması kapsamında, 55 bin kişiye istihdam sağlanacağını vurguladı.</p>
    </article>
  </body>
</html>