<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547307.html/%D8%B5%D9%86%D8%AF%D9%84%DB%8C-%D8%AE%D9%88%D8%AF%D9%85-%D8%B1%D8%A7-%D9%88%D8%A7%DA%AF%D8%B0%D8%A7%D8%B1-%D9%85%DB%8C-%DA%A9%D9%86%D9%85-%D8%A7%D9%85%D8%A7-%D9%85%D8%B9%D8%A7%D9%85%D9%84%D9%87-%D9%86%D9%85%DB%8C-%DA%A9%D9%86%D9%85--%D8%A7%DA%AF%D8%B1-%DA%A9%D8%B3%DB%8C-%D9%85%DB%8C-%D8%AE%D9%88%D8%A7%D9%87%D8%AF-%D8%A8%D8%A7-%D9%85%D9%86%D8%A7%D8%B8%D8%B1%D9%87-%D8%A8%D8%B2%D8%B1%DA%AF-%D8%B4%D9%88%D8%AF--%D8%A8%D8%A7-%D8%A8%D8%B2%D8%B1%DA%AF%D8%AA%D8%B1-%D8%AE%D9%88%D8%AF-%D8%A8%DB%8C%D8%A7%DB%8C%D8%AF--%D8%B3%DB%8C%D9%87-%D8%B1%D9%88%D8%B2-%D8%B4%D9%88%D8%AF-%D9%87%D8%B1-%DA%A9%D9%87-%D8%AF%D8%B1-%D8%A7%D9%88-%D8%BA%D8%B4-%D8%A8%D8%A7%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T14:58:00+00:00"/>
    <meta property="og:title" content="صندلی خودم را واگذار می‌کنم اما معامله نمی‌کنم/ اگر کسی می‌خواهد با مناظره بزرگ شود، با بزرگتر خود بیاید/ سیه‌روز شود هر که در او غش باشد"/>
    <meta property="og:description" content="مقدم گفت: وقتی دغدغه فردی 4 عدد کیوسک برای این فرد یا آن فرد است، یا اشتغال برای ایکس و فلان است، بعد در رسانه ها این موضوعات را به ما نسبت می دهند کسی که شدیدا مسائل قومی و قبیله ای یا حتی جناحی را رد می کند، این برچسب ها جفاست و به بنده نمی چسبد."/>
  </head>
  <body>
    <article>
      <h1>صندلی خودم را واگذار می‌کنم اما معامله نمی‌کنم/ اگر کسی می‌خواهد با مناظره بزرگ شود، با بزرگتر خود بیاید/ سیه‌روز شود هر که در او غش باشد</h1>
      <h2>اظهارات جنجالی شهردار یاسوج در غرفه صبح زاگرس؛</h2>
      <address>
        <time datetime="2019-11-15T14:58:00+00:00">15 Nov 2019, 14:58</time>
      </address>
      <p>مقدم گفت: وقتی دغدغه فردی 4 عدد کیوسک برای این فرد یا آن فرد است، یا اشتغال برای ایکس و فلان است، بعد در رسانه ها این موضوعات را به ما نسبت می دهند کسی که شدیدا مسائل قومی و قبیله ای یا حتی جناحی را رد می کند، این برچسب ها جفاست و به بنده نمی چسبد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sobhezagros.ir/">صبح زاگرس</a>؛ شهردار یاسوج با حضور در غرفه مطبوعاتی صبح زاگرس در نمایشگاه کتاب و مطبوعات یاسوج به برخی سوالات در خصوص حواشی اخیر از جمله صحبت های مطرح شده از سوی یکی از اعضای شورای شهر یاسوج پاسخ داد.</p>
      <p>نستهن مقدم گفت: بعد از انتخاب اعضای شورا توسط مردم آنها انتظار دارند شورا با جلسات منظم و قوانین و آیین نامه ها کار و مشکلات مردم در تمام سطوح شهر را  رصد کنند، یکی از وظایف آنها انتخاب شهردار است که بنده با 6 رای حاضر در شورا با یک نفر که حضور نداشت، انتخاب شدم، بنده حاضر هستم منافع و صندلی خودم را واگذار کنم اما بر روی منافع مردم نمیتوانم معامله کنم، بنابراین احساس میکنم کار را باید انجام دهیم و آنها باید نظارت کنند.</p>
      <p>وی افزود: معتقد هستم شیطنت ها و ادعاهایی مبنی بر تخلفات شهردار در حوزه عوارض  مطرح می شود باید گفت عوارض یک لایحه قانونی بوده که  به شورا ارسال می کنند و اجرای آن بعد از تصویب و بعد از تطبیق نهایی اجرای آن برای شهرداری الزامی است، کسانی که مدعی افزایش آن بودند، مقدار افزایش آن در بین سایر استان ها کمترین مقدار افزایش است، از طرفی 20 کد درآمدی ما را دیوان عدالت اداری تشخیص داد که دریافت نشود و نگرفتیم، بنابراین کسانی که به دنبال افزایش درآمد شهرداری و اخذ عوارض واقعی برای شهرداری بودند اکنون عکس آن عمل می کنند زیرا تیم آنها تغییر کرده است، بنده بدهکار هیچ تیمی نیستم.</p>
      <p>شهردار یاسوج گفت: مردم از مسوولان خدمت می خواهند شورا در مکان  مقدس خود اگر سوال یا ابهامی دارد شهردار به آنها پاسخ می دهد، از طرفی نهاد های نظارتی به ترتیب مدیر کل امور شهری، معاونت امور شهری، فرماندار، استاندار، می توانند ابهامات و تخلفات را بررسی کنند، اما اینکه سنگ بزرگی توسط برخی از اعضای شهر انداخته می شود و بیان می کنند شهرداری نباید در فلان منطقه فعالیت میکرد، که باید گفت اگر آن منطقه نبود و مکان دیگر بود چه نظری داشتند و از طرفی اگر کار نمی شد باید محفل شبانه برگزار می شد، اطلاع موثق دارم که گفته شده از ابزارهای مالی استفاده شود تا شهردار برداشته شود، باید گفت نیازی نیست اگر شما برنامه ای داشتید و دارید که بنده اجرا نکرده ام گردن بنده از مو نازکتر در برابر حکم قانون است.</p>
      <p>مقدم گفت: همین بنده در سه ماه گذشته  توسط همین اعضای شورا یکی از شهرداران پاک دست، بدون گرایشات قومی، توانمند نامیده میشدم، اما چون منافع آن ها محقق نشد ادبیات عوض شد، من همیشه همین مقدم بودم روز که آمدم همین بودم و خواهم ماند و توفیقی برای بنده است که دو دهه در نظام اسلامی مدیر بودم و وام دار جناح و جریان خاصی نبودم در زمان آمدنم برای رسانه ها مشخص نبود چه گرایشی دارم، اصل بر صاقت، پاک دستی و رعایت مقررات است.</p>
      <p>وی افزود: کوچک و دوستدار شورایی  شهری هستم که فکر و خرد او در خدمت مردم باشد، و اگر غیر از این باشد چنین افرادی شایستگی نمایندگی مردم در پارلمان شهری را نخواهند داشت، و نداشتند، بنده شنیدم که قصد استیضاح بنده را داشتند و این را کسی گفته که بیشترین غیبت حضور در جلسات را در سطح کشور داشته است، باید به او گفت برادر من شما که در جلسات حضور نداشتی باید پرسید شما چند مصوبه را امضاء کردی که قصد داری شهردار را برای دو سال گذشته استیضاح کنی، این موضوعات مواردی است که  آقای فرماندار، مدیر کل امور شهری موضوعات را  باید بررسی کنند.</p>
      <p>مقدم گفت: بیشترین حضور در محیط کار و محیط شهری را دارم و ادامه میدهم تا روزی که شهردار باشم، و کیسه ای هم برای این صندلی ندوخته ام و این صندلی برای بنده است و برای دیگران است و امیدوارم بتوانیم حق مردم را ادا کنیم.</p>
      <p>وی در ادامه بیان کرد: اگر برای مطرح شدن نباشد چه لزومی دارد لقمه را دور سر خود بگردانیم، شورا محل رسیدگی و مصوبه و طرح و برنامه است، و شهرداری محل اجرا است، مناظره یعنی چه، مگر ما از دوقبیله جدا هستیم بنده مصوب شورا هستم  و شورا هم قانونی بردار نباید موضوعی را بی جهت بزرگ کرد و  اگر کسی می خواهد با مناظره  بزرگ شود، با بزرگتر خود بیاید اما من حاضر نیستم فردی را بزرگ کنم،  و مناظره را وارد نمیدانم،  وقتی دغدغه فردی 4 عدد کیوسک برای این فرد یا آن فرد است، یا اشتغال برای ایکس و فلان است، بعد در رسانه ها این موضوعات را به ما نسبت می دهند کسی که شدیدا مسائل قومی و قبیله ای یا حتی جناحی را رد می کند، این برچسب ها جفاست و به بنده نمی چسبد.</p>
      <p>شهردار  افزود: به جرات بیان میکنم حتی قسم جلاله میخورم پنج نفر را در شهرداری نمیشناسم و حتی یک نفر از 12 پست اصلی یک هم طایفه ای که خود قبلا شهردار بوده و برادر شهید است، از 5 معاونت و 12 پست سازمانی در قالب رئیس فضای سبز در حال کار است، این برچسب ها شاید خوراک فکری باشد و سبب تشویش اذهان عمومی شود، اما سیه روز شود آن که در او غش باشد.</p>
      <p> انتهای پیام/</p>
    </article>
  </body>
</html>