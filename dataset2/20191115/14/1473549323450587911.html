<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/wymiana-szpiegow-miedzy-litwa-i-norwegia-a-rosja,985614.html"/>
    <meta property="og:site_name" content="TVN24"/>
    <meta property="article:published_time" content="2019-11-15T14:47:00+00:00"/>
    <meta property="og:title" content="Litwa i Norwegia wymieniły szpiegów z Rosją"/>
    <meta property="og:description" content="Litwa i Norwegia dokonały w piątek wymiany szpiegów z Rosją - poinformował szef litewskiego kontrwywiadu Darius Jauniskis. Dwóch Rosjan zostało wymienionych na dwóch Litwinów i Norwega, skazanych w..."/>
  </head>
  <body>
    <article>
      <h1>Litwa i Norwegia wymieniły szpiegów z Rosją</h1>
      <address><time datetime="2019-11-15T14:47:00+00:00">15 Nov 2019, 14:47</time> by <a rel="author">tas/adso</a></address>
      <slideshow>
        <figure>
          <img src="https://r-scale-60.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/8e73356f-7341-4ff9-a898-99bb9f293fd1.jpg?type=1&amp;srcmode=0&amp;srcx=43/100&amp;srcy=1/1&amp;srcw=49/50&amp;srch=49/50&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/3a544019-a062-460f-ad6c-13f6e30b1955-480p.mp4"/>
          <figcaption>Frode Berg został skazany na 14 lat kolonii karnej</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/3c292fcb-af8e-42fc-a8e8-142e56f4e593-480p.mp4"/>
          <figcaption>Przedłużono areszt Paula Whelana. Amerykanin jest oskarżany...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ff1418e8cc993fe8abcfe3ce2003e5c5/bb8a23b0-e1f3-45b3-b40b-0e4bd420141f-480p.mp4"/>
          <figcaption>Na Litwie zatrzymano grupę osób podejrzanych o szpiegostwo...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/0609154fa35b3194026346c9cac2a248/64cb0e0d-6ef0-4b73-bd8c-36d3fbe221b3-480p.mp4" autoplay="" loop=""/>
          <figcaption>W Sztokholmie zatrzymano osobę podejrzaną o szpiegowanie na...</figcaption>
        </figure>
        <figcaption>Po ułaskawieniu Rosjan władze w Moskwie uwolniły skazanych za szpiegostwo Litwinów i Norwega Frode'a Berga (nagranie archiwalne z 25 października)<cite>Foto: Shutterstock | Video: Reuters Archive</cite></figcaption>
      </slideshow>
      <h3>Litwa i Norwegia dokonały w piątek wymiany szpiegów z Rosją - poinformował szef litewskiego kontrwywiadu Darius Jauniskis. Dwóch Rosjan zostało wymienionych na dwóch Litwinów i Norwega, skazanych w Rosji za szpiegostwo. Kilka godzin wcześniej kancelaria prezydenta Litwy podała, że Gitanas Nauseda podpisał dekret w sprawie ułaskawienia dwóch obywateli Rosji skazanych w 2017 roku za szpiegostwo.</h3>
      <p>Wymiana została przeprowadzona w południe czasu miejscowego na granicy rosyjsko-litewskiej.<br/>Szef litewskiego kontrwywiadu przekazał, że wymieniony Norweg to skazany na 14 lat więzienia w Rosji za szpiegostwo Frode Berg.</p>
      <related>
        <a href="https://www.tvn24.pl/wiadomosci-ze-swiata,2/rosjanie-szpieguja-jak-za-zimnej-wojny-nawet-niemcy-narzekaja,443955.html"/>
      </related>
      <p>Władze litewskie przekazały, że Berg został przewieziony do ambasady Norwegii w Wilnie. Premier Norwegii Erna Solberg potwierdziła, że Berg został przekazany norweskiej placówce dyplomatycznej na Litwie.</p>
      <h3>Podpisany dekret</h3>
      <p>Wcześniej strona litewska poinformowała, że dwóch Rosjan zostało tego dnia ułaskawionych dekretem podpisanym przez prezydenta Gitanasa Nausedę.</p>
      <p>Rosjanie zostali ułaskawieni na mocy nowych przepisów dotyczących wymiany szpiegów.</p>
      <p>Oprócz Rosjan, prezydent ułaskawił także trzech obywateli Litwy.</p>
      <p>Litewska agencja BNS jeszcze w październiku informowała, że Rosjanie Nikołaj Filipczenko i Siergiej Moisiejenko mogą zostać wymienieni na Litwinów Jewgienija Mataitisa i Aristidasa Tamosaitisa oraz na Norwega Frode'a Berga.</p>
      <h3>Skazani za szpiegostwo</h3>
      <p>Według przedstawicieli litewskich władz Filipczenko pracował dla rosyjskiej Federalnej Służby Bezpieczeństwa (FSB) i próbował rekrutować ważnych litewskich urzędników. Został skazany na 10 lat więzienia i nie odwołał się od wyroku.</p>
      <p>Moisiejenko został skazany na 10,5 roku więzienia za zwerbowanie litewskiego kapitana służącego w głównej bazie lotniczej w Szawlach na północy Litwy. Moisiejenko nie przyznał się do winy.</p>
      <p>Również dwóch obywateli Litwy zostało skazanych w 2016 roku za przekazywanie tajemnic wojskowych rosyjskiemu wywiadowi wojskowemu.</p>
      <p>Berg, emerytowany funkcjonariusz norweskiej straży granicznej, został zatrzymany pod koniec 2017 roku, gdy otrzymywał dokumenty dotyczące rosyjskiej marynarki wojennej. Według prokuratury zbierał informacje o rosyjskich atomowych okrętach podwodnych. Został oskarżony o współpracę z wywiadem norweskim i skazany na 14 lat więzienia. Berg potwierdził, że jeździł do Rosji na prośbę pracowników służb norweskich, pełniąc rolę kuriera, ale nie miał rozeznania, czym dokładnie się zajmował i jakie grożą mu konsekwencje.</p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/i/c3395dd46c34fa7fd8d729d8cf88b7a8/ecdba043-59ed-427d-a761-053ed01ed3b4.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Frode Berg został skazany na 14 lat kolonii karnej. Nie odwoływał się od wyroku<cite>Źródło: East News</cite></figcaption>
      </figure>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/szok-dla-studentow-i-absolwentow-uczelnia-reaguje-na-zbrodnie-popelniona-przez-profesora,985565.html"/>
        <a href="https://www.tvn24.pl/wiadomosci-ze-swiata,2/putin-chce-spotkania-z-trumpem-i-grozi-przerwaniem-tranzytu-gazu-przez-ukraine,985560.html"/>
        <a href="https://www.tvn24.pl/wiadomosci-ze-swiata,2/powstaje-pierwsza-baza-rosyjskich-smiglowcow-w-polnocnej-syrii,985356.html"/>
        <a href="https://www.tvn24.pl/wiadomosci-ze-swiata,2/rosja-popiera-tymczasowa-prezydent-boliwii-ale-stawia-warunek,985382.html"/>
        <a href="https://www.tvn24.pl/wiadomosci-ze-swiata,2/oligarcha-straszy-rosyjskimi-czolgami-pod-warszawa-napiecie-miedzy-kolomojskim-a-zelenskim-rosnie,985553.html"/>
      </related>
    </article>
  </body>
</html>