<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-bollywood-trending-latest-news-top-10-entertainment-latest-news-aishwarya-rai-bachchan-katy-perry-2851058.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T14:51:17+00:00"/>
    <meta property="og:title" content="बॉलीवुड मसाला: पढ़ें बॉलीवुड की 10 बड़ी खबरें और गॉसिप"/>
    <meta property="og:description" content="1- ऐश्वर्या राय बच्चन ने शेयर की केटी पेरी संग फोटो, सोशल मीडिया पर वायरल बच्चन परिवार की बहू ऐश्वर्या राय बच्चन बॉलीवुड इंडस्ट्री की मशहूर एक्ट्रेसेस में से एक हैं। इनकी खबर मीडिया में आते..."/>
  </head>
  <body>
    <article>
      <h1>बॉलीवुड मसाला: पढ़ें बॉलीवुड की 10 बड़ी खबरें और गॉसिप</h1>
      <address><time datetime="2019-11-15T14:51:17+00:00">15 Nov 2019, 14:51</time> by <a rel="author">लाइव हिन्दुस्तान टीम,नई दिल्ली</a></address>
      <p>1- <a href="https://www.livehindustan.com/entertainment/story-aishwarya-rai-bachchan-share-photo-with-katy-perry-viral-on-social-media-2850324.html">ऐश्वर्या राय बच्चन ने शेयर की केटी पेरी संग फोटो, सोशल मीडिया पर वायरल</a></p>
      <p>बच्चन परिवार की बहू ऐश्वर्या राय बच्चन बॉलीवुड इंडस्ट्री की मशहूर एक्ट्रेसेस में से एक हैं। इनकी खबर मीडिया में आते ही वायरल हो जाती है। आखिर ये चीजें ही इतनी अलग जो करती हैं। 2011 में एक प्यारी सी बेटी आराध्या बच्चन का जन्म देने के बाद ये पहले वेट लॉस करने के लिए सुर्खियों में आईं। इसके बाद हर साल कांस फिल्म फेस्टिवल में अपने लुक की वजह से ये लाइमलाइट में बनी रहीं। </p>
      <p>2- <a href="https://www.livehindustan.com/entertainment/story-manushi-chillar-to-make-a-debut-with-akshay-kumar-in-the-film-prithviraj-2850612.html">अक्षय कुमार की 'पृथ्वीराज’ से डेब्यू करने जा रही हैं मानुषी छिल्लर, सामने आया बयान</a></p>
      <p>'मिस वर्ल्ड 2017’ मानुषी छिल्लर सुपरस्टार अक्षय कुमार के साथ यश राज फिल्म्स की ऐतिहासिक पृष्ठभूमि वाली फिल्म 'पृथ्वीराज’ से हिंदी फिल्मों में शुरुआत करेंगी।</p>
      <p>3- <a href="https://www.livehindustan.com/entertainment/story-salman-khan-song-hud-hud-dabangg-memes-viral-on-social-media-youtube-2850724.html">सलमान खान के गाने ‘हुड हुड दबंग' पर बन रहे हैं मीम्स, हंस-हंसकर हो जाएंगे लोटपोट</a></p>
      <p>'हुड हुड दबंग' बॉलीवुड के इतिहास में सबसे प्रतिष्ठित गानों में से एक है। फ्रैंचाइज़ी की तीसरी किस्त में इस गाने ने एक नए अवतार में वापसी कर ली है जिसमें डांस और एंटरटेनमेंट सहित सब कुछ तीन गुना है। दबंग 3 के टाइटल ट्रैक हुड हुड के साथ चुलबुल पांडे एक नया ट्विस्ट ले कर आए हैं, जिसके साथ दुनिया को झूमने के लिये एक नया हुक स्टेप मिल गया है।</p>
      <p>4- <a href="https://www.livehindustan.com/entertainment/story-anushka-sharma-going-to-do-secret-thing-related-to-chacha-chaudhary-2850802.html">अनुष्का शर्मा करने जा रही हैं एक खास काम, किया खुलासा</a></p>
      <p>'टिंकल कॉमिक्स' के किरदार सुपांडी से अपना ध्यान हटाने के बाद बॉलीवुड अभिनेत्री अनुष्का शर्मा का ध्यान अब चाचा चौधरी पर है और भारतीय कॉमिक्स जगत के इस मशहूर किरदार को अपने फैशन लेबल नश के साथ अनुष्का घर-घर पहुंचाना चाहती हैं।</p>
      <p>5- <a href="https://www.livehindustan.com/entertainment/story-aamir-khan-daughter-ira-khan-statement-on-being-star-kid-2850844.html">आमिर खान की बेटी इरा खान ने ‘स्टार किड’ होने के दबाव पर दिया बड़ा बयान</a></p>
      <p>सुपरस्टार आमिर खान की बेटी इरा खान अच्छी तरह समझती हैं कि स्टार किड होना क्या होता है। ऐसे में उनका कहना है कि उन्होंने शोबिज के भिन्न पैमानों के अनुसार खुद को ढाला है, ताकि वे कभी उनकी परेशानी न बनें।</p>
      <p>6- <a href="https://www.livehindustan.com/entertainment/story-akshay-kumar-film-housefull-4-comes-in-200-crore-club-know-the-total-box-office-collection-of-housefull-4-2850893.html">अक्षय कुमार की फिल्म ‘हाउसफुल 4’ हुई 200 करोड़ के क्लब में शामिल</a></p>
      <p>बॉलीवुड अभिनेता अक्षय कुमार की फिल्म ‘हाउसफुल 4’ ने बॉक्स ऑफिस पर 200 करोड़ की कमाई कर ली है।</p>
      <p>7- <a href="https://www.livehindustan.com/entertainment/story-amitabh-bachchan-share-his-son-abhishek-bachchan-glory-letter-got-viral-on-socail-media-2850725.html">जानिए अमिताभ बच्चन ने बेटे अभिषेक को लेकर ये क्यों कहा, 'पूत सपूत तो क्यूँ धन संचय'</a></p>
      <p>अमिताभ बच्‍चन (Amitabh Bachchan) के एक ट्विस्ट पोस्ट की काफी चर्चा हो रही है। इस पोस्ट में अमिताभ ने अपने बेटे एक्टर अभिषेक बच्चन का प्यारा खत शेयर किया है। अभिषेक का यह लेटर तब का है, जब अमिताभ अपने घर से दूर शूटिंग कर रहे थे और घर में अपनी मां और बहन के साथ रहने वाले अभिषेक पापा को बहुत मिस कर रहे थे। हालांकि बिग बी के शेयर करने के बाद अब यह सोशल मीडिया पर काफी वायरल हो रहा है। </p>
      <p>8- <a href="https://www.livehindustan.com/entertainment/story-australian-model-erin-langmaid-says-she-realized-she-was-pregnant-in-the-bathroom-10-minutes-before-giving-birth-on-the-floor-2850666.html">बच्चा जनने के 10 मिनट पहले मॉडल को गर्भवती होने का हुआ एहसास, सोशल मीडिया पर शेयर की फीलिंग</a></p>
      <p>23 वर्षीय ऑस्ट्रेलियाई मॉडल एरिन लेंगमैड (Erin Lengmaid) ने का एक खुलासा सोशल मीडिया पर खूब वायरल हो रहा है। हाल ही में मॉडल एरिन लेंगमैड मां बनीं है। उन्होंने एक खूबसूरत बेबी को जन्म दिया है। अब आप कहेंगे कि इसमें नई बात क्या और चौंकानी वाली बात क्या है। अगर आपके भी मन में ऐसा सवाल आ रहा है तो आप एक बार इस खबर को जरूर पढ़ें। </p>
      <p>9- <a href="https://www.livehindustan.com/entertainment/story-shubh-mangal-zyada-saavdhaan-new-poster-out-2850595.html">'शुभ मंगल ज्यादा सावधान' का नया पोस्टर रिलीज, आयुष्मान खुराना के पीछे भागते दिखे बाराती</a></p>
      <p>आयुष्मान खुराना  की ब्लॉकबस्टर फिल्म 'शुभ मंगल ज्यादा सावधान' का एक नया पोस्टर सामने आया है। पोस्टर में आयुष्मान सुपमैन की तरह भागते नजर आर रहे हैं और कुछ लोग जो बारात के रूप में उनके पीछे-पीछे भागते दिख रहे हैं। आयुष्मान ने अपने इंस्टाग्राम पर पोस्टर शेयर करते हुए फिल्म के रिलीज होने की जानकारी दी है। यह फिल्म 21 फरवरी 2020 को रिलीज होगी। इससे पहले यह फिल्म 13 मार्च 2020 को रिलीज होने वाली थी। उन्होंने शेयर करते हुए लिखा, भागते-भागते आ रहें है हम। </p>
      <p>10- <a href="https://www.livehindustan.com/entertainment/story-abhishek-bachchan-karan-johar-aishwarya-rai-alia-anushka-welcome-katy-perry-in-mumbai-2850430.html">केटी पेरी के स्वागत में सजी बॉलीवुड की महफिल, आलिया-ऐश्वर्या और मलाइका से लेकर इन सेलिब्रिटीज ने बरपाया कहर</a></p>
      <p>हॉलीवुड की फेमस सिंगर कैटी पेरी पिछले दो दिनों से भारत में हैं। कैटी 16 नवंबर को मुंबई के डीवाई पाटिल स्टेडियम में आयोजित म्यूजिक फेस्टिवल में परफॉर्म करने के लिए भारत आई हैं। इस फेस्टिवल के लिए अपनी तैयारियों के सिलसिले में ही कैटी चार दिन पहले भारत में आ गई हैं। ऐसे में बॉलीवुड स्टार्स अपने अतिथी का स्वागत न करें ऐसा हो नहीं सकता।</p>
    </article>
  </body>
</html>