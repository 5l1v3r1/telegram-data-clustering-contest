<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/15/nai-goliamoto-smetishte-v-kitai-se-napylni-25-g-po-rano.429757"/>
    <meta property="og:site_name" content="Dnes.bg"/>
    <meta property="article:published_time" content="2019-11-15T14:00:00+00:00"/>
    <meta property="og:title" content="Най-голямото сметище в Китай се напълни 25 г. по-рано"/>
    <meta property="og:description" content="Как Китай ще се справи с толкова много отпадъци? | Dnes.bg"/>
  </head>
  <body>
    <article>
      <h1>Най-голямото сметище в Китай се напълни 25 г. по-рано</h1>
      <h2>Как Китай ще се справи с толкова много отпадъци?</h2>
      <address><time datetime="2019-11-15T14:00:00+00:00">15 Nov 2019, 14:00</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Дзянчуноу е най-голямото сметище в Китай. Заема площ като 100 футболни полета и е проектирано така, че да може да приема 2500 тона боклук дневно.</p>
      <p>Вместо това обаче на ден там отиват 10 000 тона боклук. Никое друго сметище не приема толкова много отпадъци.</p>
      <p>Китай е един от най-големите замърсители в света и в продължение на години се бори с боклука, който 1,4 млрд. души население създават.</p>
      <p>Дзянчуноу е построено край град Сиан през 1994 г. и е трябвало да бъде активно до 2044 г. То служи да събира отпадъците на над 8 млн. души. Разположено е на 700 000 квадратни метра и е дългоко над 150 м, пише BBC.</p>
      <p>Доскоро обаче Сиан е един от малкото градове в Китай, който разчитат единствено на сметище за да се отърват от боклука си. И така 25 години преди по план Дзянчуноу да достигне пълния си капацитет, то е вече препълнено.</p>
      <p>Въпреки че управата на Сиан се бори с проблема и този месец отваря завод за преработка на боклука и още 4 трябва да заработят до догодина, те може би няма да успеят да се справят.</p>
      <p>Китай има оромни проблеми с боклука, но се опитва да ограничи използването на сметища, а вместо това да се насочи към инсталациите за изгаряне на боклука.</p>
      <p>А на мястото на Дзянчуноу град Сиан иска да създаде "екологичен парк".</p>
      <p> </p>
    </article>
  </body>
</html>