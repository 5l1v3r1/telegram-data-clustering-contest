<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547210.html/%D9%BE%D9%84%D9%85%D9%BE-%D8%AA%D8%B1%D9%85%DB%8C%D9%86%D8%A7%D9%84-%D9%85%D8%B3%D8%A7%D9%81%D8%B1%D8%A8%D8%B1%DB%8C-%D8%A2%D8%A8%D8%AF%D8%A7%D9%86%D8%A7%D9%86-%D9%88-%DA%AF%D9%84%D8%A7%DB%8C%D9%87-%D9%87%D8%A7%DB%8C-%D8%B1%D8%A7%D9%86%D9%86%D8%AF%DA%AF%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T14:53:00+00:00"/>
    <meta property="og:title" content="پلمپ ترمینال مسافربری آبدانان و گلایه‌های رانندگان"/>
    <meta property="og:description" content="ترمینال مسافربری آبدانان – ایلام توسط نخاله های ساختمانی از طرف شهرداری پلمپ و باعث گلایه رانندگان از شهرداری شده است"/>
  </head>
  <body>
    <article>
      <h1>پلمپ ترمینال مسافربری آبدانان و گلایه‌های رانندگان</h1>
      <address>
        <time datetime="2019-11-15T14:53:00+00:00">15 Nov 2019, 14:53</time>
      </address>
      <p>ترمینال مسافربری آبدانان – ایلام توسط نخاله های ساختمانی از طرف شهرداری پلمپ و باعث گلایه رانندگان از شهرداری شده است</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از<a href="http://www.ilamebidar.ir/news/39477"> ایلام بیدار</a>، ترمینال مسافربری آبدانان_ایلام که در مرکز شهر واقع شده توسط  نخاله های ساختمانی از طرف شهرداری پلمپ و راه عبور و مرو افراد و وسایل نقلیه به داخل ترمینال را مسدود کرده است.</p>
      <p>یکی از افرادی که در این ترمینال مسافر به مرکز استان منتقل می کند در گفتگو با خبرنگار ما اظهار داشت:هر یکی از ما که شغل مسافرکشی داریم زن و بچه و خانواده ای داریم که باید از این شغل خرج خانواده ای را تامین کنیم.</p>
      <p>وی با بیان اینکه ما علت ریخته شدن نخاله ها توسط شهرداری را نمیدانیم ، افزود:این نخاله ها علاوه بر مزاحمت برای ما رانندگان مزاحمت برای افرادی که از خیابون عبور می شوند هم ایجاد کرده است.</p>
      <p>یکی دیگر از رانندگان شاغل در این ترمینال گفت:شغل من رانندگی و انتقال مسافر بین دو شهرستان آبدانان و دره شهراست از کار شهردار تعجب می کنم که هم جلویی ترمینال را گرفته و هم راه عبور و مرور افرادی که از این خیابان باید عبور کنند را گرفته است.</p>
      <p>یکی از عابران به خبرنگار ما گفت:با ریختن این نخاله ها هم نمای سطح شهر خراب شده و هم هنگام عبور و مرور بچه ها یا اشخاص مسن واقعا سخت است .</p>
      <p>وی با اشاره به اینکه شهردار باید علت این کار را به مردم بگوئید،گفت:اگر شهرداری مخالف محل این ترمینا بود چرا اجازه تعمیر و اضافه کردن بعضی قسمت ها به این ترمینال را داده است.</p>
      <p>"شاپور هادیزاده"شهردار آبدانان در این مورد اظهار داشت:تخلف ساختمانی در این مکان رخ داده و بدون پروانه ساخت، ساخت و ساز انجام گرفته است.</p>
      <p>وی افزود:شهرداری آبدانان در کمیسیون گرفته رای بر قلع بنای ساختمان این مکان ولی مالک ساختمان مانع اجرای  کمیسیون ماده 100شده است.</p>
      <p>شهردار آبدانان درباره علت ریختن نخاله های ساختمانی در این مکان بیان داشت:به خاطر اجرای کمیسیون ماده 100 و جلوگیری از تخلفاتی که در ترمینال صورت گرفته است این نخاله های در این مکان ریخته شده اند.</p>
      <p>وی درباره اینکه چرا از روش های دیگری برای پلمپ ساختمان استفاده نکرده اند ،تصریح کرد:شهرداری برای پلمپ باید از باکس های بتونی استفاده کند ولی به علت نداشتن این باکس ها ،شهرداری آبدانان از نخاله برای پلمپ استفاده کرده است.</p>
      <p>انتهای پیام/</p>
    </article>
  </body>
</html>