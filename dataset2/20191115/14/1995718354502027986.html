<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152318-na-styru-cholovik-lovyv-rybu-sitkoyu-foto"/>
    <meta property="og:site_name" content="ВолиньPost"/>
    <meta property="article:published_time" content="2019-11-15T14:10:00+00:00"/>
    <meta property="og:title" content="На Стиру чоловік ловив рибу сіткою. ФОТО"/>
    <meta property="og:description" content="У період з 8 по 14 листопада Волинський рибоохоронний патруль здійснив рибоохоронний рейд водоймами."/>
  </head>
  <body>
    <article>
      <h1>На Стиру чоловік ловив рибу сіткою. ФОТО</h1>
      <address>
        <time datetime="2019-11-15T14:10:00+00:00">15 Nov 2019, 14:10</time>
      </address>
      <p>У період з 8 по 14 листопада Волинський рибоохоронний патруль здійснив рибоохоронний рейд водоймами. <br/><br/>Про це повідомляє пресслужба рибоохороного патруля у Волинській області.<br/><br/>Порушення природоохоронного законодавства зафіксували на території Любешівського, Камінь-Каширського, Маневицького та Рожищенського районів.<br/><br/>Під час рейду викрили порушника, який на річці Коростинка поблизу села Великий Курінь Любешівського району затримали порушника із сіткою. На порушника склали протокол за ч. 3 ст. 85 КУпАП. Також після обстеження на водоймі виявили та вилучили дві безгосподарські сітки.<br/><br/>13 листопада на озері Ольблє поблизу села Осівці Камінь-Каширського району виявили безгосподарське майно. З водойми вилучили 7 сіток, загальною довжиною 250 м, та дві раколовки. Аналогічне порушення зафіксовано на річці Конопелька Рожищенського району, де вилучили 4 безгосподарські сітки. Склали відповідні акти.<br/><br/>Наступного дня зафіксували грубе порушення правил рибальства. На старому руслі річки Стир поблизу села Годомичі Маневицького району затримали порушника, що ловив рибу забороненим знаряддям - сіткою. На особу оформили протокол за ч. 4 ст. 85 КУпАП. Матеріали справи направили до районного суду для притягнення правопорушника до відповідальності.<br/><br/>Нагадують, в Управлінні Держрибагентства у Волинській області функціонує телефонна «гаряча лінія»: (067) 360-78-40. Про порушення Правил любительського і спортивного рибальства та порядку придбання чи збуту риби прохання повідомляти за вказаним номером телефону.<br/><br/><b>Довідкова інформація:<br/></b><br/><b>З першого листопада 2019 року на водоймах Волині розпочалася осінньо-зимова заборона на лов водних біоресурсів у зимувальних ямах. Триватиме вона до початку весняно - літньої заборони на період нересту водних біоресурсів 2020 року.</b></p>
      <figure>
        <img src="http://www.volynpost.com/img/modules/news/5/d2/5ec473a2fa433a08ca3a8dce90714d25/cb-img4935.jpg"/>
      </figure>
      <figure>
        <img src="http://www.volynpost.com/img/modules/news/5/d2/5ec473a2fa433a08ca3a8dce90714d25/cb-img4936.jpg"/>
      </figure>
      <figure>
        <img src="http://www.volynpost.com/img/modules/news/4/56/82021271fbb663f0049fc39a12f75564/cb-img_4930.JPG"/>
      </figure>
    </article>
  </body>
</html>