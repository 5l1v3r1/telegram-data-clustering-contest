<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547445.html/%D9%84%D8%B2%D9%88%D9%85-%D8%A8%D8%B1%D9%82%D8%B1%D8%A7%D8%B1%DB%8C-%D9%88%D8%AD%D8%AF%D8%AA-%D8%AF%D8%B1-%D8%AC%D8%A7%D9%85%D8%B9%D9%87-%D8%A7%D8%B3%D9%84%D8%A7%D9%85%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T14:54:00+00:00"/>
    <meta property="og:title" content="لزوم برقراری وحدت در جامعه اسلامی"/>
    <meta property="og:description" content="امام جمعه ایلام گفت: قرآن کریم مسلمان را به وحدت دعوت کرده است، اسلام وسعتش به اندازه‌ای است که غیر مسلمان را نیز به وحدت دعوت می‌کند."/>
  </head>
  <body>
    <article>
      <h1>لزوم برقراری وحدت در جامعه اسلامی</h1>
      <h2>امام جمعه ایلام تاکید کرد؛</h2>
      <address>
        <time datetime="2019-11-15T14:54:00+00:00">15 Nov 2019, 14:54</time>
      </address>
      <p>امام جمعه ایلام گفت: قرآن کریم مسلمان را به وحدت دعوت کرده است، اسلام وسعتش به اندازه‌ای است که غیر مسلمان را نیز به وحدت دعوت می‌کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://www.ilamebidar.ir/news/39507">ایلام بیدار</a>، حجت الاسلام و المسلمین "الله نور کریمی تبار"، نماینده ولی فقیه در استان و امام جمعه ایلام در خطبه‌های این هفته نماز جمعه گفت: قرآن کریم مسلمان را به وحدت دعوت کرده است، اسلام وسعتش به اندازه‌ای است که غیر مسلمان را نیز به وحدت دعوت می‌کند.</p>
      <p>وی اظهارکرد: جمهوری اسلامی در طول عمر بابرکت نظام همواره با  فراز و نشیب‌های زیادی همراه بوده که ملت ایران در همه زمان پشت انقلاب ایستاده و از آرمان‌های انقلاب دفاع کرده است.</p>
      <p>کریمی تبار افزود: ایران در حال جنگ اقتصادی است، در شرایط تحریم هستیم و کشورهای دیگر نفت کشورمان را به سختی می‌خرند.</p>
      <p>امام جمعه ایلام گفت:  انتظار می رود دولت با برنامه ریزی لازم  اهداف انقلاب را تحقق بخشد.</p>
      <p>وی تصریح کرد: رهبر انقلاب بارها و بارها اعلام کرده که دولت و مسئولان نباید تنها از طریق فروش نفت به فکر تامین درآمد کشور باشند، دولت کنونی الان به این موضوع رسیده و پذیرفته است.</p>
      <p>کریمی تبار تاکید کرد:  با توجه قدرت خرید محدود مردم دولت باید بازار را کنترل کند تا سایر اقلام نیز افزایش نیابد.</p>
      <p>امام جمعه ایلام در پایان گفت: با توجه به تورم و ضعف سیاست‌ها، برخی از این وضعیت سو استفاده می کنند، ملت که خود صاحب اصلی انقلاب هستند نباید از این رجز خوانی‌های ضد انقلاب کوچکترین حمایتی کنند.</p>
      <p>انتهای پیام/</p>
    </article>
  </body>
</html>