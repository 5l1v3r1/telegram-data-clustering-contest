<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76611-Reziseri-Infinity-War-a-Endgame-pracuju-na-dokumente-ktory-zobrazi-vojnu-medzi-DC-a-Marvelom"/>
    <meta property="og:site_name" content="REFRESHER"/>
    <meta property="article:published_time" content="2019-11-15T14:49:00+00:00"/>
    <meta property="og:title" content="Režiséri Infinity War a Endgame pracujú na dokumente, ktorý zobrazí vojnu medzi DC a Marvelom"/>
    <meta property="og:description" content="Bratia Russovci budú produkovať zaujímavo znejúci dokument."/>
  </head>
  <body>
    <article>
      <h1>Režiséri Infinity War a Endgame pracujú na dokumente, ktorý zobrazí vojnu medzi DC a Marvelom</h1>
      <address><time datetime="2019-11-15T14:49:00+00:00">15 Nov 2019, 14:49</time> by <a rel="author">Dominik Vetrák</a></address>
      <p>
        <b>Bratia Russovci budú produkovať zaujímavo znejúci dokument.</b>
      </p>
      <p><b>Bratia Russovci</b> sú pojem nielen v komiksovom svete. Dali si od neho pauzu, keď s Tomom Hollandom začali nedávno natáčať drámu Cherry, o vojakovi, ktorý po vojne začne vykrádať pumpy a obchody, no dlho nevydržali. Variety totiž informuje, že režiséri sú výkonnými producentmi na dokumente o vojne a rivalite medzi DC a Marvelom. Nebudú síce režírovať, ale priamo a aktívne budú projekt produkovať a určite budú aj konzultantmi. </p>
      <related>
        <a href="https://refresher.sk/70911-Steven-Spielberg-chysta-hororovy-serial-Pozriet-si-ho-budes-moct-len-na-smartfone-a-o-pol-noci"/>
      </related>
      <p>Dokument si objednala mobilná streamovacia služba <b>Quibi</b> (Spielberg pre ňu napríklad natočí seriál, ktorý sa dá pozerať len v noci). Bude vytvorený na základe knihy Reeda Tuckera<b> Slugfest</b>: Inside the Epic, 50-Year Battle between Marvel and DC. Zachytávať bude ich progres ako komiksových vydavateľov, po obrovské konglomeráty a neskôr aj filmové štúdiá.</p>
      <p>Dozvieme sa mnohé zaujímavosti z oboch svetov, pričom nám tvorcovia už teraz sľubujú rozhovory s významnými autormi a riaditeľmi z oboch strán, ako i exkluzívne odhalenia o slávnych postavách a komiksoch či pikošiek zo zákulisia. Premiéry by sme sa mohli dočkať buď koncom budúceho, alebo začiatkom roka 2021. </p>
      <figure>
        <img src="https://i.refresher.sk/public/dominik-v/2019/_november/marvels-captain-america-the-winter-soldier-directors-joe-and-anthony-russo.jpg"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/75326-Flash-sa-objavi-aj-na-velkom-platne-Vieme-kto-sa-postara-o-scenar-i-reziu"/>
        <a href="https://refresher.sk/75151-Znami-hrdinovia-zo-serialoveho-Flasha-a-Arrowa-su-pripraveni-celit-nesmrtelnemu-nepriatelovi"/>
        <a href="https://refresher.sk/75178-Hrdinovia-a-zaporaci-z-Flasha-a-Arrowa-sa-nebezpecne-hraju-s-casom-v-novom-traileri-na-Legends-of-Tomorrow"/>
        <a href="https://refresher.sk/75491-Tom-Hardy-si-zahra-v-temnej-komiksovke-pre-dospelych-100-Bullets"/>
        <a href="https://refresher.sk/75523-Animovani-Guardians-of-the-Galaxy-v-prvom-teaseri-ukazuju-StarLordove-zaciatky"/>
        <a href="https://refresher.sk/75736-Johnny-Storm-nie-je-v-novej-Fantastickej-Stvorke-biely-No-a-co"/>
        <a href="https://refresher.sk/76629-Ryan-Reynolds-a-Michael-Bay-su-postrachom-Talianska-Pri-zabijani-v-krajine-nicia-historicke-pamiatky-a-kulturu-vsade-navokol"/>
        <a href="https://refresher.sk/76626-Ben-Affleck-prisiel-kvoli-zavislosti-od-alkoholu-o-zenu-Praca-trenera-basketbalu-mu-dava-sancu-na-novy-zaciatok"/>
      </related>
    </article>
  </body>
</html>