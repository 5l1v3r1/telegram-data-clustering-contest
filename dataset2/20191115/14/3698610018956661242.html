<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/v-ukrayinu-postavili-sirovatku-proti-difteriyi-skalecka-329773_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T14:17:00+00:00"/>
    <meta property="og:title" content="В Україну поставили сироватку проти дифтерії — Скалецька"/>
    <meta property="og:description" content="В деяких регіонах України сироватку використовують без необхідності."/>
  </head>
  <body>
    <article>
      <h1>В Україну поставили сироватку проти дифтерії — Скалецька</h1>
      <h2>В деяких регіонах України сироватку використовують без необхідності.</h2>
      <address>
        <time datetime="2019-11-15T14:17:00+00:00">15 Nov 2019, 14:17</time>
      </address>
      <p>В Україну було поставлено 200 флаконів сироватки проти дифтерії. Препарат було розвезено по всіх регіонах по 8 ампул, повідомила <a href="https://dt.ua/POLITICS/dopovidachem-na-godinu-pitan-do-uryadu-zaprosili-glavu-moz-329203_.html"><b>міністрка охорони здоров'я Зоряна Скалецька</b></a> під час години запитань до уряду. </p>
      <p>"На сьогодні сироватки проти дифтерії в Україну було поставлено 200 (флаконів — ред.) і розвезено по всій Україні по всіх регіонах по 8 ампул. Але це не є вакцинація, це той препарат, який вводиться лише в підтверджених випадках, коли діагностично лабораторно доведено, що ми маємо справу з дифтерією", - заявила Скалецька. </p>
      <p>Міністрка додала, що МОЗ насправді має ще 100 поставлених флаконів. Крім того,  ще будуть поставлені 150. Цього достатньо для населення України, адже підтверджених фактів дифтерії виявлено лише два десятки.</p>
      <p>За словами Скалецької, минулого року для непідтверджених випадків використали 140 флаконів сироватки, хоча насправді захворювань було виявлено близько десяти. Зоряна наголосила, що в деяких регіонах сироватку використовують у випадках, коли вона насправді не потрібна.</p>
      <figure>
        <iframe src="https://www.youtube.com/embed/p9XJ78Zi2xM" width="640" height="360" data-service="Youtube" scrolling="no"/>
      </figure>
      <p>В Україні станом на 4 листопада <a href="https://dt.ua/UKRAINE/u-moz-nazvali-kilkist-pidtverdzhenih-vipadkiv-difteriyi-v-ukrayini-328719_.html"><b>підтверджено 21 випадок захворювання</b></a> на дифтерію. Про це повідомили в Центрі громадського здоров'я Міністерства охорони здоров'я України.</p>
      <p>Як повідомлялося раніше, на закупівлю ліків на початку року <b><a href="https://zn.ua/ECONOMICS/novaya-partiya-syvorotki-ot-difterii-postupit-v-ukrainu-v-techenie-mesyaca-333672_.html">виділили 36 млн гривень</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>