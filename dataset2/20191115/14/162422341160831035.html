<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/15/stalyj-rozvytok-najpopulyarnishi-napryamky-derzhpidtrymky-fermerstva-na-luganshhyni/"/>
    <meta property="og:site_name" content="AgroDay"/>
    <meta property="article:published_time" content="2019-11-15T14:00:02+00:00"/>
    <meta property="og:title" content="Допомога-в пріоритеті: найпопулярніші напрямки держпідтримки фермерства на Луганщині"/>
    <meta property="og:description" content="Однією з найпопулярніших державних програм підтримки фермерів і домогосподарств на Луганщині є програма компенсації коштів за придбання вітчизняної техніки й обладнання. Щороку кількість закупленої техніки за цією програмою зростає. Торік у регіоні ця кількість досягла майже 750 одиниць на суму понад 730 млн гривень. Про це повідомила директор Агенції регіонального розвитку Східного Донбасу Лариса Бичкова. Також непогано працює програма компенсації за кредитними ставками – фермери зацікавлені в компенсації відсоткової ставки в разі придбання сільгосптехніки та підготовки до посівних робіт. «Третій рік діє Програма розвитку та підтримки агропромислового розвитку Луганської області на 2017–2020 роки. Торік кошти витрачали на обладнання для молочних господарств, поточного запланували використати їх на фінансування розкорчовування земель. У 2018 році стартувала державна програма відновлення економіки, інфраструктури та соціальної сфери східних регіонів», – зазначила Лариса Бичкова. До"/>
  </head>
  <body>
    <article>
      <h1>Допомога-в пріоритеті: найпопулярніші напрямки держпідтримки фермерства на Луганщині</h1>
      <address>
        <time datetime="2019-11-15T14:00:02+00:00">15 Nov 2019, 14:00</time>
      </address>
      <p>Однією з найпопулярніших державних програм підтримки фермерів і домогосподарств на Луганщині є програма компенсації коштів за придбання вітчизняної техніки й обладнання.  Щороку кількість закупленої техніки за цією програмою зростає. Торік у регіоні ця кількість досягла майже 750 одиниць на суму понад 730 млн гривень.</p>
      <p>Про це повідомила директор Агенції регіонального розвитку Східного Донбасу Лариса Бичкова.</p>
      <p>Також непогано працює програма компенсації за кредитними ставками – фермери зацікавлені в компенсації відсоткової ставки в разі придбання сільгосптехніки та підготовки до посівних робіт.</p>
      <p>«Третій рік діє Програма розвитку та підтримки агропромислового розвитку Луганської області на 2017–2020 роки. Торік кошти витрачали на обладнання для молочних господарств, поточного запланували використати їх на фінансування розкорчовування земель. У 2018 році стартувала державна програма відновлення економіки, інфраструктури та соціальної сфери східних регіонів», – зазначила Лариса Бичкова.</p>
      <p>До 2020 року планується виділити 4,76 млрд грн, і частину цих грошей буде спрямовано саме в Луганську область, що дозволить розв’язати деякі нагальні проблеми.</p>
      <p>Повідомляє <a href="https://agrotimes.ua/agromarket/stalo-vidomo-yaki-napryamky-derzhpidtrymky-fermerstva-najpopulyarnishi-na-luganshhyni/">AgroTimes</a></p>
      <related>
        <h4>Статті по темі</h4>
        <a href="https://agroday.com.ua/2019/11/13/kredyt-bez-problem-v-ukrayini-stvoryat-reyestr-fermeriv-dlya-otrymannya-pilgovyh-kredytiv-na-kupivlyu-zemli/"/>
        <a href="https://agroday.com.ua/2019/11/12/bank-ne-proty-svitovyj-bank-pidtrymuye-zaprovadzhennya-rynku-zemli-v-ukrayini/"/>
        <a href="https://agroday.com.ua/2019/11/05/kredyt-bezlimit-banky-gotuyut-spetsialni-kredytni-programy-dlya-fermeriv/"/>
        <a href="https://agroday.com.ua/2019/09/09/pozyku-garantovano-v-ukrayini-dlya-fermeriv-planuyut-stvoryty-agenstvo-chastkovogo-garantuvannya-kredytiv/"/>
        <a href="https://agroday.com.ua/2019/07/19/zayavka-na-miljon-v-lypni-fermeram-vyplatyat-63-mln-grn-kompensatsij-na-zdeshevlennya-kredytiv/"/>
        <a href="https://agroday.com.ua/2019/07/10/vydatky-n-u-tvarynnytsku-galuz-investovano-1-3-mlrd-grn/"/>
      </related>
    </article>
  </body>
</html>