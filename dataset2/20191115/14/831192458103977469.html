<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/vasiliades-kai-vasilisses-emeinan-me-to-stoma-anoichto-i-anatreptiki-emfanisi-se-episimi-vasiliki-dexiosi-tis-omorfis-prigkipissas-tis-soyidias-poy-toys-afise-oloys-afonoys-foto/"/>
    <meta property="og:site_name" content="europost.gr"/>
    <meta property="article:published_time" content="2019-11-15T14:45:43+00:00"/>
    <meta property="og:title" content="Βασιλιάδες και βασίλισσες έμειναν με το στόμα ανοιχτό! Η ανατρεπτική εμφάνιση, σε επίσημη βασιλική δεξίωση, της όμορφης πριγκίπισσας της Σουηδίας, που τους άφησε όλους άφωνους! (Φωτο)"/>
    <meta property="og:description" content="Μια πριγκίπισσα με animal print! Η πριγκίπισσα Σοφία της Σουηδίας έκανε μια ανατρεπτική εμφάνιση σε επίσημη βασιλική δεξίωση επιλέγοντας ένα φόρεμα που μπορεί να είναι λίγο ακραίο, αλλά της ταίριαζε πολύ. Ο βασιλιάς Καρλ Γκουστάβ και η"/>
  </head>
  <body>
    <article>
      <h1>Βασιλιάδες και βασίλισσες έμειναν με το στόμα ανοιχτό! Η ανατρεπτική εμφάνιση, σε επίσημη βασιλική δεξίωση, της όμορφης πριγκίπισσας της Σουηδίας, που τους άφησε όλους άφωνους! (Φωτο)</h1>
      <address>
        <time datetime="2019-11-15T14:45:43+00:00">15 Nov 2019, 14:45</time>
      </address>
      <p>Μια πριγκίπισσα με animal print!</p>
      <p>Η πριγκίπισσα Σοφία της Σουηδίας έκανε μια ανατρεπτική εμφάνιση σε επίσημη βασιλική δεξίωση επιλέγοντας ένα φόρεμα που μπορεί να είναι λίγο ακραίο, αλλά της ταίριαζε πολύ.</p>
      <p>Ο βασιλιάς Καρλ Γκουστάβ και η βασίλισσα Σίλβια της Σουηδίας παρέθεσαν ένα πλούσιο δείπνο στο βασιλικό παλάτι της Στοκχόλμης το βράδυ της Τρίτης, με σύσσωμη την βασιλική οικογένεια να δίνει τον καλύτερο εαυτό της και οι πριγκίπισσες να συναγωνίζονται η μία την άλλη στην χάρη και την ομορφιά.</p>
      <p>Η απρόβλεπτη επιλογή της πριγκίπισσας Σοφίας</p>
      <p>Η πριγκίπισσα Σοφία, που εμφανίστηκε κρατώντας από το μπράτσο τον σύζυγό της, πρίγκιπα Κάρολο Φίλιππο, ξάφνιασε με την απρόβλεπτη επιλογή του βραδινού φορέματός της – ένα μακρυμάνικο, πράσινο φόρεμα με leopar print, με ένα ελαφρύ και διακριτικό ντεκολτέ. Το λουκ ολοκλήρωσε με την απαστράπτουσα τιάρα που είχε φορέσει και στον γάμο της το 2015, με τα σμαράγδια να συμπληρώνουν άψογα το σύνολο.</p>
      <figure>
        <img src="https://europost.gr/wp-content/uploads/2019/11/princess-sofia-leopar-print-dress-211x300.jpg"/>
      </figure>
      <p>Κι επειδή το φόρεμα και η τιάρα ήταν ήδη too much, η πριγκίπισσα Σοφία προτίμησε να φορέσει ελάχιστα αξεσουάρ, επιλέγοντας ένα ασημί clutch, πράσινες γόβες και διακριτικά σκουλαρίκια και βραχιόλι.</p>
      <p>Τι φόρεσαν Βικτόρια και βασίλισσα Σίλβια<br/>Από την πλευρά της, η πριγκίπισσα Βικτόρια, Εντυπωσιακή ήταν όμως και η πριγκίπισσα Βικτόρια, που έκανε μια πιο safe επιλογή, με ένα ασημένιο μακρύ φόρεμα με ντεκολτέ και ένα σκίσιμο στο μπροστινό μέρος και ασορτί ζώνη. Η πριγκίπισσα είχε πιασμένα τα μαλλιά της σε ένα κομψό updo στο πλάι, κάτι που τόνιζε ακόμη περισσότερο την τιάρα της, που αποτελούνταν από ροζέτες με διαμάντια.</p>
      <figure>
        <img src="https://europost.gr/wp-content/uploads/2019/11/princess-victoria-asimi-makri-forema-216x300.jpg"/>
      </figure>
      <p>Η βασίλισσα Σίλβια, από την άλλη, επέλεξε την τιάρα Connaught που είχε φορέσει και την νύχτα πριν τον γάμο της που έχει πολύ μεγάλη συναισθηματική αξίας για την ίδια, διότι ήταν και η πρώτη που φόρεσε σε κάποια επίσημη εμφάνιση. Όσο για το ρούχο της, φόρεσε ένα κατακόκκινο φόρεμα με δαντέλα στο πάνω μέρος και τα μανίκια, το οποίο συνδύασε με ένα μακρύ, διάφανο σάλι με πούπουλα. Το λουκ ολοκλήρωσε με ένα διαμαντένιο κολιέ και χρυσό clutch.</p>
      <figure>
        <img src="https://europost.gr/wp-content/uploads/2019/11/queen-silvia-sweden-300x289.jpg"/>
      </figure>
      <p>Να σημειωθεί πως τον περασμένο μήνα, ο βασιλιάς Καρλ Γκουστάβ ανακοίνωσε την απόφασή του να αφαιρέσει τους βασιλικούς τίτλους των εγγονών του. Συγκεκριμένα, πρόκειται για πέντε από τα εγγόνια του: τα παιδιά της πριγκίπισσας Μαντλιν και του Κρις Ο’Νιλ που μένουν στην Φλόριντα των ΗΠΑ εδώ και έναν χρόνο, καθώς και του πρίγκιπα Κάρολου Φιλίππου και της πριγκίπισσας Σοφίας. Τα βασιλικά αυτά μέλη, θα διατηρήσουν τους τίτλους τους, αλλά δεν θα εκτελούν πλέον επίσημα βασιλικά καθήκοντα.</p>
      <p>Φωτογραφίες: Instagram/swedish_royal_family<br/>Πηγή: iefimerida.gr</p>
    </article>
  </body>
</html>