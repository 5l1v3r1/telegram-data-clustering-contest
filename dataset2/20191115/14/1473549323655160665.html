<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-z-kraju,3/lublin-polozyl-motocykl-na-jezdni-znak-i-kosz-uchronil-pieszych,985667.html"/>
    <meta property="og:site_name" content="TVN24"/>
    <meta property="article:published_time" content="2019-11-15T14:09:48+00:00"/>
    <meta property="og:title" content="Położył motocykl na jezdni. Pieszych przed uderzeniem uchronił kosz i znak drogowy"/>
    <meta property="og:description" content="25-letni motocyklista jechał lewym pasem, kiedy kierowca audi włączając się do ruchu zajechał mu drogę. Widząc, że nie wyhamuje, postanowił położyć pojazd i sunął z nim po jezdni. Pieszych przed ud..."/>
  </head>
  <body>
    <article>
      <h1>Położył motocykl na jezdni. Pieszych przed uderzeniem uchronił kosz i znak drogowy</h1>
      <address><time datetime="2019-11-15T14:09:48+00:00">15 Nov 2019, 14:09</time> by <a rel="author">nina/ks</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/835cb9df-33c9-4657-b31c-6447daddedc3-480p.mp4"/>
          <figcaption>Motocyklista ratował się przed czołowym zdrzeniem z audi</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/92e195a8-73da-4a7f-9898-61c6d9956f18-480p.mp4"/>
          <figcaption>Tragiczny wypadek w Blinku. Nie żyje 17-letni motocyklista</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/671658f9-71a6-443c-af2c-04f406934d6e-480p.mp4" autoplay="" loop=""/>
          <figcaption>Policja szuka motocyklisty, który potrącił jednastolatkę</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/6cf022d2-3407-4694-866b-e6d64b141707-480p.mp4"/>
          <figcaption>Zderzenie motocyklu i tira. Dwie osoby nie żyją</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/dabae668-622f-4791-9488-770597a5913b-480p.mp4"/>
          <figcaption>Motocykl zderzył się z tirem. Dwie osoby nie żyją</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/1b52805a-707c-4972-a5c4-a18188818fca-480p.mp4" autoplay="" loop=""/>
          <figcaption>Groźna sytuacja na torze Brands Hatch. Motocykl wyleciał...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f22e4747da1aa27e363d86d40ff442fe/b61bf4f4-012d-40c7-88e4-91f36f9281d3-480p.mp4"/>
          <figcaption>Wszedł na jezdnię, prosto pod motocykl. 71-latek nie żyje</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p107/v/f22e4747da1aa27e363d86d40ff442fe/7f760aec-d97c-4806-9428-5e8508ac8213-480p.mp4"/>
          <figcaption>Wjechała w motocyklistę i odjechała. Kobieta usłyszała zarzuty</figcaption>
        </figure>
        <figcaption>Rozpędzony motocykl koziołkował<cite>Foto: Lubelska Policja | Video: policja lubelska</cite></figcaption>
      </slideshow>
      <h3>25-letni motocyklista jechał lewym pasem, kiedy kierowca audi włączając się do ruchu zajechał mu drogę. Widząc, że nie wyhamuje, postanowił "położyć" pojazd i sunął z nim po jezdni. Pieszych przed uderzeniem motocykla uchronił znak drogowy i betonowy kosz na śmieci.</h3>
      <p>Do groźnego zdarzenia doszło w czwartek około godziny 14.00 na alei Piłsudskiego w Lublinie. Sytuację zarejestrował miejski monitoring.</p>
      <h3>Skończyło się na strachu</h3>
      <related>
        <a href="https://www.tvn24.pl/wiadomosci-z-kraju,3/motocykl-zderzyl-sie-z-tirem-dwie-osoby-nie-zyja,980552.html"/>
      </related>
      <p>25-letni motocyklista chcąc uniknąć zderzenia z wyjeżdżającym z drogi podporządkowanej samochodem, położył jednoślad i sunął z nim po jezdni. Jego motocykl uderzył w betonowy kosz na śmieci i znak drogowy oraz dwa samochody.</p>
      <p>- Rozpędzony motocykl dostał wibracji, zaczął koziołkować i dzięki temu, że obok stał znak drogowy i betonowy śmietnik, motocykl nie uderzył w pieszych - wyjaśnia komisarz Andrzej Fijołek z zespołu prasowego Komendy Wojewódzkiej Policji w Lublinie.</p>
      <p>Na nagraniu widać na chodniku rowerzystę, który rozwozi jedzenie i dziewczynę z telefonem w ręku.</p>
      <p>- Chyba nie do końca byli świadomi zagrożenia. Mogli nawet stracić życie po uderzeniu rozpędzonego motocykla – dodaje Fijołek.</p>
      <h3>Kolizję nagrał monitoring</h3>
      <p>Teraz lubelscy policjanci wyjaśniają okoliczności tego zdarzenia. Z ich wstępnych ustaleń wynika, że kierowca audi włączając się do ruchu z drogi podporządkowanej, nie udzielił pierwszeństwa przejazdu motocykliście. 25-letni motocyklista trafił do szpitala. Nie odniósł poważnych obrażeń. Uczestnicy zdarzenia byli trzeźwi.</p>
      <p>Policjanci zebrali ślady z miejsca zdarzenia. Kolizję i jej okoliczności zarejestrował miejski monitoring i to właśnie na nim widać, jak niebezpieczne było to zdarzenie.</p>
    </article>
  </body>
</html>