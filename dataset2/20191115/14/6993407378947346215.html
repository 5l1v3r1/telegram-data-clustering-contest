<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-razumkov-rada-vybuhy/30274004.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-15T14:44:20+00:00"/>
    <meta property="og:title" content="Разумков просить зібратися оборонний комітет Ради через вибухи у Балаклії"/>
    <meta property="og:description" content="Спікер Верховної Ради Дмитро Разумков під час засідання парламенту звернувся до народних депутатів, які входять до комітету з питань національної безпеки, оборони та розвідки, з проханням провести зас"/>
  </head>
  <body>
    <article>
      <h1>Разумков просить зібратися оборонний комітет Ради через вибухи у Балаклії</h1>
      <address>
        <time datetime="2019-11-15T14:44:20+00:00">15 Nov 2019, 14:44</time>
      </address>
      <p>Спікер Верховної Ради Дмитро Разумков під час засідання парламенту звернувся до народних депутатів, які входять до комітету з питань національної безпеки, оборони та розвідки, з проханням провести засідання через вибухи на військових складах в Балаклії.</p>
      <p>«Це дійсно серйозна ситуація. Тому я звертаюся до народних депутатів України, представників Комітету з питань оборони зібратися та провести засідання», – заявив Разумков.</p>
      <p>15 листопада на території колишніх артилерійських складів у Балаклії на Харківщині <a href="https://www.radiosvoboda.org/a/news-balaklija-vybuhy/30273745.html">пролунало кілька поодиноких </a>вибухів.</p>
      <p>Як розповів Радіо Свобода офіцер інформаційного агентства Міністерства Оборони України Дмитро Чалий, за попереднім даними на території арсеналу проводились планові роботи з розмінування, під час яких один зі снарядів здетонував.</p>
      <p>Двоє військових саперів <a href="https://www.radiosvoboda.org/a/news-vybuhy-v-balaklii-zahybli/30273973.html">отримали смертельні поранення внаслідок вибухів</a>. Ще четверо поранених знаходяться у лікарнях.</p>
    </article>
  </body>
</html>