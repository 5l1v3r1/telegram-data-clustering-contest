<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/15/7232093/"/>
    <meta property="og:site_name" content="Українська правда"/>
    <meta property="article:published_time" content="2019-11-15T14:54:22+00:00"/>
    <meta property="og:title" content="Підозрюваного у справі тортур у &quot;Світанку&quot; відправили під домашній арешт"/>
    <meta property="og:description" content="Малиновський районний суд Одеси відправив під цілодобовий домашній арешт співробітника охоронної фірми “Центр”, якого підозрюють у катуванні вихованців “Центру соціально-психологічної реабілітації дітей”, відомого як “Світанок”."/>
  </head>
  <body>
    <article>
      <h1>Підозрюваного у справі тортур у "Світанку" відправили під домашній арешт</h1>
      <address>
        <time datetime="2019-11-15T14:54:22+00:00">15 Nov 2019, 14:54</time>
      </address>
      <p>Малиновський районний суд Одеси відправив під цілодобовий домашній арешт співробітника охоронної фірми "Центр", якого підозрюють у катуванні вихованців "Центру соціально-психологічної реабілітації дітей", відомого як "Світанок".</p>
      <p><b>Джерело:</b> місцеве видання <a href="https://dumskaya.net/news/izbivavshego-detey-v-odesskom-priyute-ohrannika-105442/?fbclid=IwAR1OyOY3BgQApwv8U9X1-kOEPGyC3hmc2CWDY_jHgQO_8YyPBL5zq7z5yJE">"Думська"</a></p>
      <p><b>Деталі:</b> Охоронцю інкримінують злочин, передбачений частиною 1 ст. 28, частиною 1 ст. 127 КК України ("вчинення злочину за попередньою змовою групою осіб", "тортури"). Решту учасників групи встановлює слідство.</p>
      <p>
        <i>
          <b>Знати більше: <a href="https://www.pravda.com.ua/articles/2019/11/1/7230758/">Побої, ізолятор, психушка. Колишня вихованка розповіла про знущання над дітьми в "Світанку"</a></b>
        </i>
      </p>
      <p>
        <b>Передісторія:</b>
      </p>
      <ul>
        <li>1 листопада поліція Одеської області та Держбюро розслідувань відкрили <a href="https://www.pravda.com.ua/news/2019/11/1/7230743/">кримінальне провадження</a> за фактами катування та інших порушень прав дітей у комунальному закладі "Центр соціально-психологічної реабілітації дітей" служби у справах дітей Одеської ОДА.</li>
        <li>Раніше правозахисниця Зоя Мельник та волонтер Лучезар Панфілов повідомляли про знущання над дітьми у притулку: нібито у "Світанку" забирали у дітей особисті речі і мобільні телефони, не надавали необхідну медичну допомогу, обстригали волосся,.</li>
        <li>Більше того, вихователі нібито викликали приватну охорону, яка катувала дітей: била, обливала холодною водою, вдаряла електрошокером, змушувала жувати тютюн і використаний презерватив.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/11/7231606/"/>
        <a href="https://www.pravda.com.ua/news/2019/11/8/7231373/"/>
        <a href="https://www.pravda.com.ua/articles/2019/11/5/7231077/"/>
      </related>
    </article>
  </body>
</html>