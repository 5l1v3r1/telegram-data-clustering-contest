<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/15/novyna/suspilstvo/xarkivskyj-centr-krovi-dopustyv-finansove-porushennya-audytory"/>
    <meta property="og:site_name" content="Слово і Діло"/>
    <meta property="article:published_time" content="2019-11-15T14:20:02+00:00"/>
    <meta property="og:title" content="Харківський центр крові допустив фінансове порушення – аудитори"/>
    <meta property="og:description" content="Державна аудиторська служба провела планову ревізію комунального закладу Харківський обласний центр служби крові."/>
  </head>
  <body>
    <article>
      <h1>Харківський центр крові допустив фінансове порушення – аудитори</h1>
      <address>
        <time datetime="2019-11-15T14:20:02+00:00">15 Nov 2019, 14:20</time>
      </address>
      <p>
        <b>Комунальне підприємство «Харківський обласний центр служби крові» відряджав водіїв без дотримання інструкцій, чим завдав шкоди на понад 300 тисяч гривень.</b>
      </p>
      <p>Матеріали ревізії оприлюднила експертна організація StateWatch в межах проєкту «Громадський контроль над бюджетними витратами медичних інститутів», повідомляє «Слово і Діло».</p>
      <p>У період з 2014 до 2017 роки відповідно до наказів головного лікаря Харківського центру служби крові Яворського було відряджено до міста Києва двох водіїв підприємства. Згідно з поясненням головного лікаря водії доставляли компоненти та препарати крові для Київської обласної лікарні, Інституту нейрохірургії імені А.П. Ромоданова та Київського пологового будинку №5.</p>
      <p>Однак, як стало відомо під час проведення аудиту, Київська обласна лікарня не потребувала постачань препаратів та компонентів крові з Харкова, а тому замовлень та розрахунків за період, що підпадав перевірці, не здійснювалось.</p>
      <p>Схожа ситуація і з іншими столичними медичними закладами. Відповідно до бухгалтерських документів компоненти та препарати крові Київському міському пологовому будинку №5 та Інституту нейрохірургії, Харківським центром крові не постачалися, та розрахунки між установами не здійснювались.</p>
      <p>Не надали пояснень щодо виду виконаних робіт під час відрядження та кому безпосередньо доставляли компоненти крові і самі водії.</p>
      <p>Отже, аудитори дійшли висновку, що головний лікар відряджав водіїв без дотримання інструкцій. Внаслідок цього Харківському центру крові було завдано матеріальної шкоди на загальну суму 307 тис. грн.</p>
      <p>Нагадаємо, <a href="https://www.slovoidilo.ua/2019/10/18/novyna/suspilstvo/likarni-rivnoho-pereplatyly-liky-diabetykiv">лікарні Рівного переплатили за ліки для діабетиків</a>. Раніше <a href="https://www.slovoidilo.ua/2019/10/15/novyna/suspilstvo/cherniveczkyj-centr-krovi-nedootrymav-majzhe-3-mln-hrn-doxodu">Чернівецький центр крові недоотримав майже 3 млн грн доходу</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/11/novyna/suspilstvo/medzaklady-chernihivshhyny-pereplatyly-bilshe-mln-hrn-liky"/>
        <a href="https://www.slovoidilo.ua/2019/09/25/novyna/suspilstvo/medychne-derzhpidpryyemstvo-vtratylo-mozhlyvist-otrymaty-12-mln-doxodu"/>
        <a href="https://www.slovoidilo.ua/2019/09/18/novyna/suspilstvo/likarnyax-znajshly-prostrocheni-liky-tyazhkoxvoryx-ditej-4-mln-hrn"/>
      </related>
    </article>
  </body>
</html>