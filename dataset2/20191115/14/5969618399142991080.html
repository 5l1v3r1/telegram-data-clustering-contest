<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Basket/Euroleague/eb-news/eb_panathinaikos/vlaxopoylos-ston-sport24-radio-103-3-prwtos-stoxos-o-pitino.5640451.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-15T14:15:00+00:00"/>
    <meta property="og:title" content="Βλαχόπουλος στον Sport24 Radio 103.3: Πρώτος στόχος ο Πιτίνο"/>
    <meta property="og:description" content="Ο Παντελής Βλαχόπουλος τόνισε στην εκπομπή Είναι να γελάει κανείς του Sport24 Radio 103.3 πως ο Ρικ Πιτίνο είναι ο πρώτος στόχος του Δημήτρη Γιαννακόπουλου για τον πάγκο του Παναθηναϊκού."/>
  </head>
  <body>
    <article>
      <h1>Βλαχόπουλος στον Sport24 Radio 103.3: Πρώτος στόχος ο Πιτίνο</h1>
      <h2>Ο Παντελής Βλαχόπουλος τόνισε στην εκπομπή "Είναι να γελάει κανείς" του Sport24 Radio 103.3 πως ο Ρικ Πιτίνο είναι ο πρώτος στόχος του Δημήτρη Γιαννακόπουλου για τον πάγκο του Παναθηναϊκού.</h2>
      <address><time datetime="2019-11-15T14:15:00+00:00">15 Nov 2019, 14:15</time> by <a rel="author">sport24 radio</a></address>
      <p>Ο Παντελής Βλαχόπουλος εξήγησε στον αέρα του <b>Sport24 Radio 103.3 </b>και την εκπομπή "Είναι να γελάει κανείς" πως ο Ρικ Πιτίνο αποτελεί την βασική επιλογή του Δημήτρη Γιαννακόπουλου, προκειμένου να διαδεχθεί τον <a href="https://www.sport24.gr/Basket/Euroleague/eb-news/eb_panathinaikos/panathhnaikos-o-pedoylakhs-arnhthhke-na-milhsei-gia-ta-epomena-paixnidia.5640036.html">Αργύρη Πεδουλάκη</a> στον πάγκο του Παναθηναϊκού. Ο ιδιοκτήτης της ΚΑΕ προφανώς σκέφτεται κι άλλες λύσεις, αλλά αυτή τη στιγμή ο Αμερικανός coach είναι η πιο ενδεδειγμένη λύση σύμφωνα με τον ισχυρό άνδρα των "πράσινων". Ξέρει την ομάδα, ξέρει το περιβάλλον, ξέρει τους παίκτες, ξέρει γενικότερα τον τρόπο με τον οποίο λειτουργούν οι ομάδες στην <a href="https://www.sport24.gr/Basket/Euroleague/">Euroleague</a>.</p>
      <p>Το επόμενο διάστημα ο Αργύρης Πεδουλάκης θα αποτελέσει παρελθόν για τον πρωταθλητή Ελλάδας και θα "τρέξουν" οι διαδικασίες για τον νέο προπονητή. Πάντως από το περιβάλλον της ομοσπονδίας, έλεγαν ότι ο <a href="https://www.sport24.gr/Basket/ElladaBasket/EthnikiBasket/pitino-gia-toys-epomenoys-8-mhnes-tha-eimai-ellhnas.5637170.html">Ρικ Πιτίνο</a> έχει δεσμευτεί στον Γιώργο Βασιλακόπουλο ότι δεν θα προπονήσει άλλον σύλλογο στην Ευρώπη έως και το τέλος του <a href="https://www.sport24.gr/Basket/ElladaBasket/EthnikiBasket/proolympiako-se-kanada-kroatia-lithoyania-kai-servia-oi-omiloi.5640340.html">Προολυμπιακού Τουρνουά</a>.</p>
      <p>Ακούστε όσα είπε ο διευθυντής του <b>Sport24.gr</b> για το θέμα του Ρικ Πιτίνο στον Sport24 Radio 103.3.</p>
      <figure>
        <iframe src="https://w.soundcloud.com/player/?url=https%3A//api.soundcloud.com/tracks/713247955&amp;color=%23ff5500&amp;auto_play=false&amp;hide_related=false&amp;show_comments=true&amp;show_user=true&amp;show_reposts=false&amp;show_teaser=true" width="100%" height="166" data-service="SoundCloud" scrolling="no" nowide=""/>
      </figure>
    </article>
  </body>
</html>