<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/15/cherez-vybuhy-bilya-balakliyi-dvoye-saperiv-zagynuly/"/>
    <meta property="og:site_name" content="Рубрика"/>
    <meta property="article:published_time" content="2019-11-15T14:47:54+00:00"/>
    <meta property="og:title" content="Через вибухи біля Балаклії двоє саперів загинули"/>
    <meta property="og:description" content="В результаті вибухів при утилізації боєприпасів на території центральної артилерійської бази біля Балаклії Харківської області двоє військових саперів зазнали поранень, не сумісних із життям. Повідомляє Міноборони. Четверо військовослужбовців ЗС України, про яких повідомлялось раніше, перебувають у медичних закладах. За уточненою інформацією медиків, троє з поранених — у важкому стані, один — середньої важкості. Наголошується, що […]"/>
  </head>
  <body>
    <article>
      <h1>Через вибухи біля Балаклії двоє саперів загинули</h1>
      <address><time datetime="2019-11-15T14:47:54+00:00">15 Nov 2019, 14:47</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/Vybuhy-Harkiv-860x580-c-1.jpg"/>
      </figure>
      <p>
        <b>
          <b>В результаті вибухів при утилізації боєприпасів на території центральної артилерійської бази біля Балаклії Харківської області двоє військових саперів зазнали поранень, не сумісних із життям.</b>
        </b>
      </p>
      <p>Повідомляє <a href="http://www.mil.gov.ua/news/2019/11/15/za-utochnenoyu-informaczieyu-vid-chergovogo-czentralnoi-artilerijskoi-bazi-zabezpechennya-boepripasami-dvoe-vijskovih-saperiv-zaznali-poranen-ne-sumisnih-iz-zhittyam/">Міноборони.</a></p>
      <p><b>Четверо</b> <b>військовослужбовців</b> ЗС України, про яких повідомлялось раніше, перебувають у медичних закладах. За уточненою інформацією медиків, троє з поранених — у важкому стані, один — середньої важкості.</p>
      <p>Наголошується, що пораненим військовослужбовцям оперативно надається фахова медична допомога.</p>
      <p>Військовослужбовці проводили на технічній території військової частини утилізацію встановленим порядком залишків боєприпасів та їхніх елементів, які не можна транспортувати, з урахуванням всіх заходів безпеки, у спеціально обладнаному для цього місці – котловані.</p>
      <p>Окремо підкреслюється, що місцевим мешканцям та об’єктам інфраструктури нічого не загрожує, та що сховища боєприпасів – у безпеці.</p>
      <p>
        <a href="https://rubryka.com/2019/11/15/na-skladah-boyeprypasiv-bilya-balakliyi-progrymily-vybuhy/">На складах боєприпасів біля Балаклії прогриміли вибухи.</a>
      </p>
    </article>
  </body>
</html>