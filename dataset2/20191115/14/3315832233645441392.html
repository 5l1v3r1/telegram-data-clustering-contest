<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/297174d98f58591e/seful-procuraturii-anticoruptie-viorel-morari-cere-marirea-numarului-de-procurori.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-15T14:18:12+00:00"/>
    <meta property="og:title" content="Șeful Procuraturii Anticorupție, Viorel Morari, cere mărirea numărului de procurori"/>
    <meta property="og:description" content="Șeful Procuraturii Anticorupție, Viorel Morari, a expediat o scrisoare președintelui Parlamentului, căruia îi cere mărirea numărului de procurori, de la 720 la 750, și a personalului auxiliar, de la 700 la 750."/>
  </head>
  <body>
    <article>
      <h1>Șeful Procuraturii Anticorupție, Viorel Morari, cere mărirea numărului de procurori</h1>
      <address><time datetime="2019-11-15T14:18:12+00:00">15 Nov 2019, 14:18</time> by <a rel="author">Jurnal.md</a></address>
      <p>
        <b>Șeful Procuraturii Anticorupție, Viorel Morari, a expediat o scrisoare președintelui Parlamentului, căruia îi cere mărirea numărului de procurori, de la 720 la 750, și a personalului auxiliar, de la 700 la 750.</b>
      </p>
      <p>„Procuratura Anticorupție atrage atenția legislatorilor asupra unor aspecte îngrijorătoare legate de funcționalitatea instituției”, se arată într-un comunicat al instituției.</p>
      <p>Procurorul-șef se plânge că în ultima perioadă a crescut mult volumul de lucru, iar numărul de cadre rămâne același.</p>
      <p>În asemenea condiții, suprasolicitarea procurorilor nu permite întreprinderea tuturor măsurilor prevăzute de lege, afirmă Viorel Morari.</p>
      <p>Mai mult, în cazul unui volum mare de lucru există pericolul admiterii erorilor în efectuarea investigației.</p>
      <p>Procuratura Anticorupție speră că modificările cerute se vor regăsi în proiectul Legii Bugetului pentru anul 2020.</p>
    </article>
  </body>
</html>