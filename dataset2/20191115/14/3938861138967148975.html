<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_skorohod-progovorilasya-scho-slugi-otrimuyut-zarplatu-v-konvertah/938369"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T14:37:00+00:00"/>
    <meta property="og:title" content="Скороход проговорилася, що &quot;слуги&quot; отримують зарплату в конвертах"/>
    <meta property="og:description" content="У відповідь на звинувачення глави фракції Давида Арахамії виключена з фракції &quot;Слуга народу&quot; нардеп Ганна Скороход заявила, що депутати нібито отримують по $5 тис. у конвертах. &quot;Які хабарі, хлопці? Мені зараз розповіли, що я пропонувала по 3 тисячі доларів. Тут зарплати по 5 тисяч доларів ..."/>
  </head>
  <body>
    <article>
      <h1>Скороход проговорилася, що "слуги" отримують зарплату в конвертах</h1>
      <address><time datetime="2019-11-15T14:37:00+00:00">15 Nov 2019, 14:37</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938369_w_300.jpg?v=0"/>
        <figcaption>Виключена з фракції депутатка Анна Скороход підвердила, що "Слуги" отримують зарплати в конвертах. Фото: Телеканал ATR</figcaption>
      </figure>
      <p>У відповідь на звинувачення глави фракції <b>Давида Арахамії</b> виключена з фракції "Слуга народу" нардеп <b>Ганна Скороход</b> заявила, що депутати нібито отримують по $5 тис. у конвертах.</p>
      <p>"Які хабарі, хлопці? Мені зараз розповіли, що я пропонувала по 3 тисячі доларів. Тут зарплати по 5 тисяч доларів у конвертах. А ви говорите про 3 тисячі за рішення в комітеті. Ви самі бачили, що зафіксовані випадки передачі конвертів і всього іншого. Ви самі все це знаєте", - заявила Скороход, <a href="https://www.pravda.com.ua/news/2019/11/15/7232059/">пише </a>"Українська правда".</p>
      <p>Так Скороход відповіла, коментуючи звинувачення голови фракції Давида Арахамії в тому, що вона нібито пропонувала нардепам хабарі.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_arahamiya-skazav-u-yakij-frakciyi-zyavitsya-viklyuchena-deputatka/938331"/>
      </related>
      <blockquote>15 листопада фракція "Слуга народу" вирішила виключити Ганну Скороход. Перед цим Скороход заявила, що влада затримала її чоловіка Олексія Алякіна через її голосування проти законопроекту про відкриття ринку землі всупереч позиції фракції. У той же час глава фракції Давид Арахамія звинуватив Скороход у пропонуванні хабарів. Крім того, Арахамія стверджував, що Скороход у Раді лобіює інтереси "конкретних олігархічних груп". Він попереджав, що ініціюватиме її виключення з депутатського об'єднання.</blockquote>
    </article>
  </body>
</html>