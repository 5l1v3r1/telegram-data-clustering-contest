<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2038517/prosorines-kikloforiakes-rithmisis-stous-komvous-kalavriton-xilokastrou-ke-epidavrou.html"/>
    <meta property="og:site_name" content="News.gr"/>
    <meta property="article:published_time" content="2019-11-15T14:43:45+00:00"/>
    <meta property="og:title" content="Προσωρινές κυκλοφοριακές ρυθμίσεις στους κόμβους Καλαβρύτων Ξυλοκάστρου και Επιδαύρου"/>
    <meta property="og:description" content="Ποιοι δρόμοι θα είναι κλειστοί"/>
  </head>
  <body>
    <article>
      <h1>Προσωρινές κυκλοφοριακές ρυθμίσεις στους κόμβους Καλαβρύτων Ξυλοκάστρου και Επιδαύρου</h1>
      <address>
        <time datetime="2019-11-15T14:43:45+00:00">15 Nov 2019, 14:43</time>
      </address>
      <h3>Ποιοι δρόμοι θα είναι κλειστοί</h3>
      <p>Προσωρινές <b><a href="https://www.news.gr/tag/kikloforiakes-rithmisis">κυκλοφοριακές ρυθμίσεις</a> </b>θα ισχύσουν από την ερχόμενη Δευτέρα 18 Νοεμβρίου στους κόμβους Καλαβρύτων, Ξυλοκάστρου και Επιδαύρου, του αυτοκινητόδρομου Κορίνθου-Πατρών, προκειμένου να εκτελεστούν εργασίες.</p>
      <p>Ειδικότερα, σύμφωνα με την «Ολυμπία Οδό», από τις 06:00 το πρωί της Δευτέρας 18 Νοεμβρίου, έως και τις 17:00 το απόγευμα της Κυριακής 24 Νοεμβρίου, η είσοδος προς Πάτρα θα είναι αποκλεισμένη στον κόμβο Καλαβρύτων.</p>
      <p>Η κυκλοφορία των οχημάτων για όλο το προαναφερόμενο χρονικό διάστημα θα εξυπηρετείται μέσω της παλαιάς εθνικής οδού Κορίνθου-<b><a href="https://www.news.gr/tag/patra">Πατρών</a></b>, του τοπικού δικτύου της περιοχής και του κόμβου Ανατολικού Αιγίου.</p>
      <p>Επίσης, από τις 07:00 το πρωί της Δευτέρας 18 Νοεμβρίου, μέχρι τις 19:00 το βράδυ της Τρίτης 19 Νοεμβρίου, θα είναι κλειστή στον κόμβο Ξυλοκάστρου η είσοδος προς Πάτρα και η κυκλοφορία των οχημάτων θα γίνεται από τους κόμβους Κιάτου και Δερβενίου και της παλαιάς εθνικής οδού Κορίνθου - Πατρών.</p>
      <p>Ακόμη, από τις 22:00 το βράδυ της Δευτέρας 18 Νοεμβρίου, έως τις 06:00 τα ξημερώματα της Τρίτης 19 Νοεμβρίου, θα είναι κλειστές στον κόμβο Επιδαύρου η έξοδος από Πάτρα και η είσοδος προς Αθήνα. Η κίνηση των οχημάτων θα εξυπηρετείται μέσω της παλαιάς εθνικής οδού Αθηνών-Κορίνθου, του τοπικού δικτύου της περιοχής και των κόμβων Λουτρακίου και Αρχαίας Κορίνθου.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2037473/kikloforiakes-rithmisis-ke-allages-sta-mmm-logo-politechniou.html"/>
        <a href="https://www.news.gr/ellada/article/2037269/kikloforiakes-rithmisis-ke-ektropes-dromologion-logo-politechniou.html"/>
        <a href="https://www.news.gr/ellada/article/2033182/entasi-me-molotof-ke-dakrigona-stin-patra.html"/>
      </related>
    </article>
  </body>
</html>