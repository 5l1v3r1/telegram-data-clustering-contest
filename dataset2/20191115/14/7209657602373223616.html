<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/pesaro/cronaca/incidente-gabicce-oggi-1.4887983"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-15T14:50:51+00:00"/>
    <meta property="og:title" content="Incidente Gabicce oggi, operaio investito nell'area di servizio Eni. Gravissimo"/>
    <meta property="og:description" content="L'uomo, 60 anni, residente a Misano Adriatico, è stato travolto da un'auto mentre a piedi si dirigeva al bar"/>
  </head>
  <body>
    <article>
      <h1>Incidente Gabicce oggi, operaio investito nell'area di servizio Eni. Gravissimo</h1>
      <h2>L'uomo, 60 anni, residente a Misano Adriatico, è stato travolto da un'auto mentre a piedi si dirigeva al bar</h2>
      <address><time datetime="2019-11-15T14:50:51+00:00">15 Nov 2019, 14:50</time> by <a rel="author">ALESSANDRO MAZZANTI</a></address>
      <p>Pesaro, 15 novembre 2019 -<b> Gravissimo investimento</b> stamane alle ore 6,20 nell'area di servizio Eni, <b>a Gabicce</b>, dove c’è il bar il 24 ore, al confine con Cattolica, lungo la Statale.</p>
      <p>Un <b>operaio di 60 anni,</b> residente a Misano Adriatico, è stato investito nel parcheggio dell'area di servizio da una macchina dopo essere sceso dalla sua auto, mentre si dirigeva al bar, forse per fare colazione, prima di recarsi al lavoro. Il conducente della Bravo lo ha colpito con il lato anteriore sinistro, l'urto lo ha sbalzato a terra violentemente. Il pedone ha battuto la testa ed è rimasto tramortito: soccorso dal 118 e stato trasportato d'urgenza a Pesaro per il <b>grave trauma cranico</b>. E’ in Rianimazione. Il conducente della Bravo è residente a Pesaro. Sul posto oltre al 118 i carabinieri del Radiomobile di Pesaro.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>