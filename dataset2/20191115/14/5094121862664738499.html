<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/video-maskovany-muz-prepadl-cerpaci-stanici-v-trebici-20191115.html"/>
    <meta property="og:site_name" content="Deník.cz"/>
    <meta property="article:published_time" content="2019-11-15T14:01:00+00:00"/>
    <meta property="og:title" content="VIDEO: Maskovaný muž přepadl čerpací stanici v Třebíči"/>
    <meta property="og:description" content="Maskovaný muž se zbraní v ruce přepadl čerpací stanici v Třebíči."/>
  </head>
  <body>
    <article>
      <h1>VIDEO: Maskovaný muž přepadl čerpací stanici v Třebíči</h1>
      <address><time datetime="2019-11-15T14:01:00+00:00">15 Nov 2019, 14:01</time> by <a rel="author">Luděk Mahel</a></address>
      <p>Před třetí hodinou ráno v pátek 15. listopadu přišel na benzínku v ulici Velkomeziříčská a požadoval po obsluze vydání peněz. S částkou několika tisíc korun poté z místa utekl. „Ke zranění osob nedošlo,“ oznámila policejní mluvčí Jana Kroutilová.</p>
      <p>Po pachateli kriminalisté intenzivně pátrají. Mají k dispozici záznamy z kamer. Obracejí se zároveň na veřejnost s žádostí o spolupráci. „Žádáme občany, kteří pachatele na kamerovém záznamu poznají nebo by mohli poskytnout informace k jeho vypátrání, aby se obrátili na tísňovou linku 158. Uvítáme také jakékoli jiné informace směřující k objasnění případu,“ vzkazuje mluvčí.</p>
      <p>Za spáchaný zvlášť závažný zločin loupeže hrozí pachateli trest odnětí svobody až na deset let.</p>
      <figure>
        <img src="https://g.denik.cz/40/28/obrazem-pust-vsigda-budet-nebo-skola-se-vratila-do-prelomove-ery-06_denik-150-3x2.jpg"/>
      </figure>
      <aside>
        <a href="https://trebicsky.denik.cz/zpravy_region/obrazem-skola-se-vratila-do-prelomove-ery-20191115.html">OBRAZEM: Škola se vrátila do přelomové éry Přečíst článek ›</a>
      </aside>
    </article>
  </body>
</html>