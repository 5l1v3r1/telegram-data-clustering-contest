<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_polscha-virishila-ne-kupuvati-rosijskij-gaz/938372"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T14:44:00+00:00"/>
    <meta property="og:title" content="Польща вирішила не купувати російський газ"/>
    <meta property="og:description" content="Нафтогазова компанія Польщі PGNiG отримала необхідні корпоративні рішення і заявила російському Газпрому та Газпрому експорт, що не буде купувати у них газ після 2022 року. Контракт уклали 25 вересня 1996 року. Про рішення його припинити повідомили у PGNiG . Згідно з контрактом, газ ..."/>
  </head>
  <body>
    <article>
      <h1>Польща вирішила не купувати російський газ</h1>
      <address><time datetime="2019-11-15T14:44:00+00:00">15 Nov 2019, 14:44</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938372_w_300.jpg?v=0"/>
        <figcaption>Після 2022 року Польща не купуватиме газ в Росії. Фото:zik.ua</figcaption>
      </figure>
      <p>Нафтогазова компанія Польщі PGNiG отримала необхідні корпоративні рішення і заявила російському Газпрому та Газпрому експорт, що не буде купувати у них газ після 2022 року.</p>
      <p>Контракт уклали 25 вересня 1996 року. Про рішення його припинити повідомили у PGNiG .</p>
      <p>Згідно з контрактом, газ транспортується газопроводом "Ямал-Європа". За три роки до передбачуваного розірвання контракту, тобто до 31 грудня 2019 року, сторони зобов'язані подати декларацію про співпрацю після 2022 року.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_polscha-prigrozila-nimechchini-cherez-pivnichnij-potik2/938317"/>
      </related>
      <p>"Відповідно до прагнення Польщі щодо гарантування безпеки постачань енергоресурсів і реалізації стратегії PGNiG, в останні чотири роки компанія зробила фундаментальні кроки із диверсифікації напрямів отримання природного газу до Польщі. Компанія уклала довгострокові контракти на поставку ЗПГ і здійснює придбання родовищ природного газу на норвезькому континентальному шельфі, що в поєднанні з діяльністю оператора газотранспортної системи в області розширення газопроводу дає змогу завершити контракт у встановлені терміни відповідно до його положень", - наведено у повідомленні слова голови PGNiG Петра Возняка.</p>
      <blockquote>Президент РФ Володимир Путін запропонував Україні російський газ <a href="https://gazeta.ua/articles/economics/_gaz-zi-znizhkami-u-naftogazi-poyasnili-chim-manipulyuye-putin/938341">дешевше </a>на 20-25%. Водночас у Нафтогазі кажуть, що Газпром і так має постачати Україні дешевий газ, але не робить цього.</blockquote>
    </article>
  </body>
</html>