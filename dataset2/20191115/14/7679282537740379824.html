<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/health/story-these-five-habits-will-keep-you-healthy-and-fit-2851011.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T14:45:42+00:00"/>
    <meta property="og:title" content="Health Tips : रोजाना फॉलो करेंगे ये 5 बातें, तो बीमारियों से रहेंगे हमेशा दूर"/>
    <meta property="og:description" content="हम में से बहुत से लोग ऐसे होते हैं, जो किसी न किसी बीमारी का शिकार होते रहते हैं, ऐसे में बार-बार पेन किलर या दूसरी दवाईयां लेने से रोग प्रतिरोधक क्षमता कमजोर होती जाती है। ज्यादातर बीमारियों की वजह..."/>
  </head>
  <body>
    <article>
      <h1>Health Tips : रोजाना फॉलो करेंगे ये 5 बातें, तो बीमारियों से रहेंगे हमेशा दूर</h1>
      <address><time datetime="2019-11-15T14:45:42+00:00">15 Nov 2019, 14:45</time> by <a rel="author">लाइव हिन्दुस्तान टीम ,नई दिल्ली</a></address>
      <p>हम में से बहुत से लोग ऐसे होते हैं, जो किसी न किसी बीमारी का शिकार होते रहते हैं, ऐसे में बार-बार पेन किलर या दूसरी दवाईयां लेने से रोग प्रतिरोधक क्षमता कमजोर होती जाती है। ज्यादातर बीमारियों की वजह अनियमित जीवनशैली होती है। आप कुछ बातों का ध्यान रखकर बीमारियों को खुद से दूर रखने के साथ अपनी रोग प्रतिरोधक क्षमता भी बढ़ा सकते हैं। आइए, जानते हैं- </p>
      <p><b>सुबह जल्दी उठें </b><br/>सुबह जल्दी उठकर अगर आप हल्की धूप लेती हैं, तो आपको कभी हड्डी और जोड़ों से संबंधित समस्या नहीं होगी। इसके अलावा, सुबह-सुबह का वातावरण और ऑक्सीजन आपकी हेल्थ के लिए भी बेहद फायदेमंद है। सुबह जल्दी उठने के लिए बहुत जरुरी है कि आप रात को जल्दी सो जाएं।</p>
      <p><b>पाचन तंत्र को रखें फिट</b><br/>अगर आप फिट रहना चाहती हैं, तो अपने पाचन तंत्र को हेल्दी बनाए रखना बेहद जरूरी होता है। खाना आराम से और चबा-चबाकर खाएं। खाने के बाद तुरंत बेड पर सोने न जाएं। उससे पहले कम से कम 5 मिनट चहलकदमी कर लेंगी, तो आपका डाइजेस्टिव सिस्टम सही बना रहेगा।</p>
      <p><b>आधे घंटे योग करना जरूरी</b><br/>सुबह एक्सर्साइज करना जरूरी है। जिम करें या योग, लेकिन हेल्थ के लिए हर दिन कम से कम 30 मिनट की फिजिकल ऐक्टिविटी जरूर करें। योग और मेडिटेशन आपको फिजिकल और मेंटली हेल्दी रखेगा।</p>
      <p><b>डाइट पर ध्यान दें </b><br/>जरूरत से ज्यादा खाना भी आपकी बॉडी को नुकसान पहुंचाता है। इसलिए अपनी फिजिकल ऐक्टिविटी के मुताबिक डायट चुनें। कम व हल्का खाना खाएं। खाने को हमेशा धीरे-धीरे और चबाकर खाएंगी, तो वह अच्छे से पचेगा और हेल्थ को फिट रखेगा। बॉडी में फैट बढ़ने के चांस बेहद कम हो जाते हैं।</p>
      <p><b>मोबाइल को कान के बाई तरफ लगाएं </b><br/>डॉक्टर्स के मुताबिक, मोबाइल फोन पर बात करते समय आपको हमेशा बाएं कान का इस्तेमाल करना चाहिए। दरअसल, दाईं तरफ का कान सीधे ब्रेन पर असर डालता है, जिससे आप छोटी-छोटी बातों को लेकर परेशान हो सकती हैं। एक रिसर्च के अनुसार, जब आप फोन पर बात करने के लिए दाएं कान का इस्तेमाल करते हैं, तो इसके रेडिशन ब्रेन पर ज्यादा असर डालते है। साथ ही, सोने से 1 घंटे पहले सभी इलेक्ट्रॉनिक सामान जैसे मोबाइल, लैपटॉप, टीवी आदि से दूरी बना लें। इससे आपको नींद अच्छी आएगी।</p>
    </article>
  </body>
</html>