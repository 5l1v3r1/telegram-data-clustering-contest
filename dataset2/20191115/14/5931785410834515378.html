<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/15/marin-republika-srpska-je-crveno-bela/"/>
    <meta property="og:site_name" content="Sportska centrala"/>
    <meta property="article:published_time" content="2019-11-15T14:58:12+00:00"/>
    <meta property="og:title" content="Marin: Republika Srpska je crveno-bela"/>
    <meta property="og:description" content="Delegacija FK Crvena zvezda boravila je u Brčkom, a u gradu u Republici Srpskoj organizoavno je crveno-belo veče. – Nedavno osnovan klub navijača Crvene zvezde iz Brčkog organizovao je prvi put ovu manifestaciju u svom gradu. Udruženje navijača iz ovog grada ugostilo je delegaciju našeg kluba koju je predvodio predsednik Svetozar Mijailović. Proslavi su prisustvovali […]"/>
  </head>
  <body>
    <article>
      <h1>Marin: Republika Srpska je crveno-bela</h1>
      <address><time datetime="2019-11-15T14:58:12+00:00">15 Nov 2019, 14:58</time> by <a rel="author">Milos</a></address>
      <p>
        <b>Delegacija <a href="https://www.sportskacentrala.com/tag/fk-crvena-zvezda/">FK Crvena zvezda</a> boravila je u Brčkom, a u gradu u Republici Srpskoj organizoavno je crveno-belo veče.</b>
      </p>
      <p>– <i>Nedavno osnovan klub navijača Crvene zvezde iz Brčkog organizovao je prvi put ovu manifestaciju u svom gradu. Udruženje navijača iz ovog grada ugostilo je delegaciju našeg kluba koju je predvodio predsednik Svetozar Mijailović. Proslavi su prisustvovali i prvotimci, kapiten Marko Marin i Milan Gajić koje je preko petsto navijača iz Brčkog i okoline dočekalo sa oduševljenjem i skandiranjem.</i></p>
      <p><i>Proslavu su svojim prisustvom uveličali i naši nekadašnji igrači, Kule Aćimović potpredsednik našeg kluba, Ratomir Dujković predsednik Skupštine kao i Stanislav Karasi legenda Crvene zvezde. Tokom dana, veterane Crvene zvezde i klupsko rukovodstvo na najlepši način ugostio je gradonačelnik Siniša Milić. Zvezdini velikani složili su se da su navijači ono što čini Crvenu zvezdu najvećim klubom u regionu i da se ovakva tradicionalna okupljanja nešto što održava zajedništvo svih ljubitelja „crveno-belih“</i>, stoji na sajtu Crvene zvezde.</p>
      <p>Kapiten šampiona Srbije Marko Marin nije krio oduševljenje ovom manifestacijom.</p>
      <p><b>– Izuzetno sam srećan što smo iskoristili pauzu zbog reprezentativnih obaveza da posetimo jednu ovakvu manifestaciju. Mnogo nam znači kada vidimo koliku podršku imamo i van granica Srbije. Veoma sam ponosan što kraj odakle potičem pruža ovakvu podršku našem klubu. Često napominjem da je Republika Srpska crveno-bela i to se večeras i pokazalo. Zahvalio bih se navijačima na prelepom dočeku i nadam se da se vidimo uskoro na istom mestu</b>, kazao je Marko Marin.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/15/kako-odoleti-betis-poslao-ozbiljnu-ponudu-zvezdi-za-mladog-vezistu/"/>
        <a href="https://www.sportskacentrala.com/2019/11/15/poznat-termin-meca-crvena-zvezda-macva/"/>
        <a href="https://www.sportskacentrala.com/2019/11/15/borjanu-opcija-i-mls-liga/"/>
        <a href="https://www.sportskacentrala.com/2019/11/14/zvezdi-milionska-kazna-partizan-i-vojvodina-placaju-zbog-vredjanja-kokeze/"/>
        <a href="https://www.sportskacentrala.com/2019/11/14/zvezda-zeli-da-se-rastereti-strancima-boaci-prvi-na-spisku-za-depart/"/>
        <a href="https://www.sportskacentrala.com/2019/11/13/vazan-potpis-u-zvezdi/"/>
        <a href="https://www.sportskacentrala.com/2019/11/13/zvezda-zove-na-bajern-pustene-u-prodaju-pojedinacne-ulaznice/"/>
        <a href="https://www.sportskacentrala.com/2019/11/13/zvezda-i-macva-postigli-dogovor/"/>
        <a href="https://www.sportskacentrala.com/2019/11/13/arapi-odvode-borjana/"/>
      </related>
    </article>
  </body>
</html>