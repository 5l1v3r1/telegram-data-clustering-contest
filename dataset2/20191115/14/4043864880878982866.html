<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/15/7232091/"/>
    <meta property="og:site_name" content="Українська правда"/>
    <meta property="article:published_time" content="2019-11-15T14:49:13+00:00"/>
    <meta property="og:title" content="Білий дім опублікував стенограму першої розмови Трампа і Зеленського"/>
    <meta property="og:description" content="Білий дім опублікував стенограму першого телефонного дзвінка між президентом  США Дональдом Трампом та президентом України Володимиром Зеленським."/>
  </head>
  <body>
    <article>
      <h1>Білий дім опублікував стенограму першої розмови Трампа і Зеленського</h1>
      <address>
        <time datetime="2019-11-15T14:49:13+00:00">15 Nov 2019, 14:49</time>
      </address>
      <p>Білий дім опублікував стенограму першого телефонного дзвінка між президентом  США Дональдом Трампом та президентом України Володимиром Зеленським.</p>
      <p>Про це повідомляє "<a href="https://www.eurointegration.com.ua/news/2019/11/15/7103098/">Європейська правда</a>".</p>
      <p>Телефонна розмова відбулася 21 квітня після перемоги Зеленського на президентських виборах, за два місяці до телефонного дзвінка 25 липня, який знаходиться в центрі розслідування про імпічменту Трампа.</p>
      <p>Згідно із стенограмою, Трамп привітав Зеленського із перемогою і заявив, "що не має сумнівів, що ви будете прекрасним президентом". Він також запросив Зеленського до Білого дому.</p>
      <p>Трамп останнім часом неодноразово згадував про цю телефонну розмову і говорив, що в ній не було ніяких порушень, як і в розмові 25 липня, зокрема, не було натяків на необхідність розслідування проти Джо Байдена та його сина.</p>
      <figure>
        <iframe data-src="https://twitter.com/slakster/status/1195343109724540940?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Нагадаємо:</b>
      </p>
      <ul>
        <li>15 листопада колишній посол США в Україні Марі Йованович <a href="https://www.eurointegration.com.ua/news/2019/11/15/7103071/">дасть свідчення </a>під час публічних слухань у справі імпічменту.</li>
        <li>13 листопада Палата представників Конгресу США розпочала<a href="https://www.eurointegration.com.ua/news/2019/11/13/7103004/"> публічну фазу</a> слухань у справі імпічменту Трампа. Перед законодавцями вже виступили двоє свідків – тимчасовий повірений у справах США в Україні Вільям Тейлор і заступник помічника державного секретаря з європейських та євразійських справ Джордж Кент.</li>
      </ul>
      <p>
        <b>Читайте також: <a href="https://www.eurointegration.com.ua/articles/2019/11/13/7102978/">"Імпічмент йде до фіналу: чи несе "Українагейт" реальну загрозу для Дональда Трампа".</a></b>
      </p>
      <related>
        <a href="https://www.pravda.com.ua/news/2019/11/15/7232096/"/>
        <a href="https://www.pravda.com.ua/news/2019/11/15/7232054/"/>
        <a href="https://www.pravda.com.ua/news/2019/11/15/7232049/"/>
      </related>
    </article>
  </body>
</html>