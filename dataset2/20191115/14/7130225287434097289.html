<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/dort-aydir-meclis-te-bekliyor-mhp-siyanur-satisina-sinirlama-getiren-kanun-teklifi-hazirlamis-889689"/>
    <meta property="og:site_name" content="Onedio"/>
    <meta property="article:published_time" content="2019-11-15T14:49:29+00:00"/>
    <meta property="og:title" content="Dört Aydır Meclis'te Bekliyor: MHP Siyanür Satışına Sınırlama Getiren Kanun Teklifi Hazırlamış"/>
    <meta property="og:description" content="Türkiye'de son günlerde peş peşe siyanürlü ölümler yaşanıyor. MHP'nin ise siyanür başta olmak üzere öldürücü kimyasalların satışına sınırlama getirmek..."/>
  </head>
  <body>
    <article>
      <h1>Dört Aydır Meclis'te Bekliyor: MHP Siyanür Satışına Sınırlama Getiren Kanun Teklifi Hazırlamış</h1>
      <address><time datetime="2019-11-15T14:49:29+00:00">15 Nov 2019, 14:49</time> by <a rel="author" href="https://onedio.com/profil/emre-ordu" target="_blank">Emre Ordu</a></address>
      <h4>Türkiye'de son günlerde peş peşe siyanürlü ölümler yaşanıyor. <a href="https://onedio.com/etiket/milliyetci-hareket-partisi/50187b65295c0432640034eb">MHP</a>'nin ise siyanür başta olmak üzere öldürücü kimyasalların satışına sınırlama getirmek için kanun teklifi hazırladığı ancak teklifin 4 aydır Meclis gündemine dahi alınmadığı ortaya çıktı. </h4>
      <figure>
        <img src="https://img-s2.onedio.com/id-5dceb469d8ef5106115342cb/rev-0/w-500/s-50f73f0b1c39be967fd113f622f7f5e31980fe7d.jpg"/>
      </figure>
      <p><a href="https://www.sozcu.com.tr/2019/gundem/mhpnin-siyanur-teklifi-4-aydir-mecliste-bekliyor-2-5452871/">Sözcü'den Deniz Ayhan'ın haberine göre,</a> <a href="https://onedio.com/etiket/milliyetci-hareket-partisi/50187b65295c0432640034eb">MHP</a> Genel Başkan yardımcısı ve <a href="https://onedio.com/etiket/bursa/503cd67dcc161f8ec1342438">Bursa</a> Milletvekili Hidayet Vahapoğlu 26 Haziran günü <a href="https://onedio.com/etiket/turkiye-buyuk-millet-meclisi/50189644cc161f8ec1342174">TBMM</a>’ye sunduğu yasa teklifiyle siyanür başta olmak üzere çevre ve insan sağlığına zarar veren her türlü kimyasal maddenin satışının internetten satışının yasaklanmasını istemişti.</p>
      <h3>"Piyasada ve internet ortamından rahatça satın alınabiliyor"</h3>
      <figure>
        <img src="https://img-s1.onedio.com/id-5dceb61242e6d1c612e03acc/rev-0/w-500/s-51718b341c43af47a15d36d924839186258ee86d.jpg"/>
      </figure>
      <p>Vahapoğlu teklifinin gerekçesinde de, “Kimyasal maddeler sağlığımızı tehdit etmektedir. İnsan ve çevre sağlığını tehdit eden maddeler piyasada ve internet ortamından rahatça satın alınabiliyor” demişti.</p>
      <p>Teklifin yasalaşması halinde zehirli kimyasalların elektronik ortamda satışları engellenecek. Satış şartlarına da denetim getirilecek. Paketlerine de uyarıcı bilgi ve işaretler konulacak.</p>
      <h3>CHP'li Ağbaba intiharların araştırılması için komisyon kurulmasını talep etti</h3>
      <figure>
        <img src="https://img-s2.onedio.com/id-5dceb69ff9a8775112291577/rev-0/w-500/s-7bcf56c32c03b1f2dec5dee533fe8f13af796f06.jpg"/>
      </figure>
      <p><a href="https://onedio.com/etiket/cumhuriyet-halk-partisi/50187b65295c0432640034ea">CHP</a> Genel Başkan Yardımcısı Veli Ağbaba <a href="https://onedio.com/etiket/istanbul/501c48f7cc161f8ec13422a8">İstanbul</a> ve <a href="https://onedio.com/etiket/antalya/5020766acc161f8ec13422d9">Antalya</a>’da yaşanan ve 8 vatandaşın  siyanürle yaşamını yitirdiği olayların ardından Meclis araştırma önergesi verdi. Ölümlerin ana nedeninin geçim sıkıntısı ve işsizlik olduğunu savunan Ağbaba 11 Kasım’da verdiği önergede, konunun sosyal bir sorun haline dönüştüğüne dikkat çekerek araştırma komisyonu kurulmasını talep etti.</p>
      <h3>"Ekonomideki durgunluk derin bir travmaya sebep oldu"</h3>
      <figure>
        <img src="https://img-s2.onedio.com/id-5dceb732b4bf5628112e3d69/rev-0/w-500/s-2584a0e81ead3a258f09ab80256dab0471cf57b9.jpg"/>
      </figure>
      <p>Ağbaba önergesinde ‘’Ekonomide yaşanan durgunluğun en bariz sonucu olan geçim sıkıntısı, Türkiye toplumunda önü alınamayan derin bir travmaya sebep olmuştur. İntiharlar, yoksulluk, geçim sıkıntısı, işsizlik, borç ve çalışma koşullarından kaynaklanmaktadır” dedi.</p>
      <p>İktidarın ekonomide yaşanan durgunluğu ve kriz koşullarını görmezden geldiğini ve vatandaşların çaresizlik içerisinde yaşamlarına son verdiğini savunan Ağbaba ‘’Toplu <a href="https://onedio.com/etiket/intihar/5078d58eb815ea38422581af">intihar</a> vakalarının araştırılması ve bu olayların geçim sıkıntısı ve diğer ekonomik sorunlar ile olan ilişkisinin ortaya çıkarılması gerektiğini” de belirtti.</p>
    </article>
  </body>
</html>