<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/15/maoist-threat-for-cm-pinarayi-vijayan.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-15T14:02:00+00:00"/>
    <meta property="og:title" content="‘വേണ്ട ശിക്ഷ നടപ്പാക്കും’ ; മുഖ്യമന്ത്രിക്കെതിരെ മാവോയിസ്റ്റുകളുടെ ഭീഷണിക്കത്ത്"/>
    <meta property="og:description" content="കോഴിക്കോട് ∙ മുഖ്യമന്ത്രി പിണറായി വിജയനെതിരെ ഭീഷണി മുഴക്കിക്കൊണ്ടു മാവോയിസ്റ്റുകളുടെ കത്ത്. വടകര പൊലീസ് സ്റ്റേഷനിലാണ് ഭീഷണി കത്ത് ലഭിച്ചത്. ഏഴ്.Pinarayi Vijayan. Maoists. Maoist Threat. Manorama News. Manorama Online. latest News. Malayalam News.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>‘വേണ്ട ശിക്ഷ നടപ്പാക്കും’ ; മുഖ്യമന്ത്രിക്കെതിരെ മാവോയിസ്റ്റുകളുടെ ഭീഷണിക്കത്ത്</h1>
      <address><time datetime="2019-11-15T14:02:00+00:00">15 Nov 2019, 14:02</time> by <a rel="author">മനോരമ ലേഖകൻ</a></address>
      <p>കോഴിക്കോട് ∙ മുഖ്യമന്ത്രി പിണറായി വിജയനെതിരെ ഭീഷണി മുഴക്കി മാവോയിസ്റ്റുകളുടെ കത്ത്. വടകര പൊലീസ് സ്റ്റേഷനിലാണ് ഭീഷണി കത്ത് ലഭിച്ചത്. ഏഴ് സഖാക്കളെ വെടിവച്ചു കൊലപ്പെടുത്തിയ കേരള മുഖ്യനു വേണ്ട ശിക്ഷ നടപ്പാക്കുമെന്നാണ് കത്തിൽ പറയുന്നത്.</p>
      <p>പേരാമ്പ്ര എസ്ഐ ഹരീഷിന്റെ നിലപാട് നാടിന് അപകടമാണ്. സാധാരണ ജനങ്ങളുടെ നികുതിപ്പണം ഉപയോഗിച്ച് സാധാരണ മനുഷ്യരെ നായയെ പോലെ തല്ലിച്ചതയ്ക്കാന്‍ ഭരണഘടനയുടെ ഏത് നിയമമാണ് അനുവദിക്കുന്നത്. ഈ നരാധമനെ അർബൻ ആക്ഷൻ ടീം കാണേണ്ടതുപോലെ വൈകാതെ കാണുമെന്നും കത്തിൽ പറയുന്നു.</p>
      <p>അർബൻ ആക്ഷൻ ടീമിനു വേണ്ടി ബദർ മൂസ പശ്ചിഘട്ട കബനീദള ആക്ഷന്‍ കമ്മിറ്റി വൈസ് പ്രസിഡന്റ് എന്ന പേരിൽ ചെറുവത്തൂരിൽ നിന്നാണ് കത്ത് അയച്ചിരിക്കുന്നത്. മാവോയിസ്റ്റ് ലഘുലേഖകളും ഇതോടൊപ്പം ലഭിച്ചിട്ടുണ്ട്. ഡിവൈഎസ്പിയുടെ നേതൃത്വത്തിലുള്ള പൊലീസ് സംഘം ഭീഷണി സന്ദേശത്തിന്റെ ഉറവിടം കണ്ടെത്തുന്നതിന് അന്വേഷണം ആരംഭിച്ചു.</p>
      <p><b>English Summary: </b>Maoist Threat for CM Pinarayi Vijayan</p>
    </article>
  </body>
</html>