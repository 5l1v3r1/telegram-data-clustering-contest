<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640132/%D8%A7%D8%B3%D8%AA%D9%82%D8%B1%D8%A7%D8%B1-%D8%AC%D9%86%DA%AF%D9%86%D8%AF%D9%87%E2%80%8C%D9%87%D8%A7%DB%8C-%DA%A9%D8%B1%D9%87-%D8%B4%D9%85%D8%A7%D9%84%DB%8C-%D8%AF%D8%B1-%D9%85%D8%B1%D8%B2-%D8%A8%D8%A7-%D9%87%D9%85%D8%B3%D8%A7%DB%8C%D9%87-%D8%AC%D9%86%D9%88%D8%A8%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T14:13:00+00:00"/>
    <meta property="og:title" content="استقرار جنگنده‌های کره شمالی در مرز با همسایه جنوبی"/>
    <meta property="og:description" content="کره شمالی حدود ۸۰ جنگنده نظامی و بمب‌افکن را در فرودگاه «وونسان» در مرز با کره جنوبی مستقر کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640132/%D8%A7%D8%B3%D8%AA%D9%82%D8%B1%D8%A7%D8%B1-%D8%AC%D9%86%DA%AF%D9%86%D8%AF%D9%87%E2%80%8C%D9%87%D8%A7%DB%8C-%DA%A9%D8%B1%D9%87-%D8%B4%D9%85%D8%A7%D9%84%DB%8C-%D8%AF%D8%B1-%D9%85%D8%B1%D8%B2-%D8%A8%D8%A7-%D9%87%D9%85%D8%B3%D8%A7%DB%8C%D9%87-%D8%AC%D9%86%D9%88%D8%A8%DB%8C">استقرار جنگنده‌های کره شمالی در مرز با همسایه جنوبی</a>
      </h1>
      <h2>کره شمالی حدود ۸۰ جنگنده نظامی و بمب‌افکن را در فرودگاه «وونسان» در مرز با کره جنوبی مستقر کرد.</h2>
      <address><time datetime="2019-11-15T14:13:00+00:00">15 Nov 2019, 14:13</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از روسیا الیوم. تصاویر ماهواره‌ای که اخیرا منتشر شده نشان می‌دهد ۸۰ جنگنده نظامی بمب افکن و هواپیما‌های جنگی که متعلق به کره شمالی است در فرودگاه شهر ساحلی «وونسان» نزدیک مرز کره جنوبی، مستقر شده‌ است.</p>
      <p>گروه «نورث ۳۸» که وابسته به دانشگاه «جانسون هابکینز» آمریکاست و اطلاعات کره شمالی را جمع آوری و تحلیل می‌کند، اعلام کرد که این تصاویر در ۱۱ و ۱۳ نوامبر گرفته شده و نشان می‌دهد که هواپیما‌های جنگی و باربری در تمامی باند‌ها و فضای فرودگاه وونسان مستقر شده‌اند.</p>
      <p>کارشناسان احتمال می‌دهند کره شمالی برای اجرای مانور بزرگ نیروی هوایی کشورش با مشارکت کیم جونگ اون، رهبر کره شمالی آماده می‌شود.</p>
      <p>چهارشنبه گذشته نیز کره شمالی در خصوص اجرای مانور نظامی آمریکا و کره جنوبی هشدار داده و اعلام کرده بود این مانور بهبود روابط دوجانبه را نقض کرده و و پیونگ یانگ را مجبور خواهد کرد تا آمادگی جنگی خود را بالا ببرد.</p>
      <p>کره شمالی در ماه‌های اخیر آزمایش‌های موشکی خود را افزایش داده و کارشناسان می‌گویند احتمالا این کشور به منظور وارد آوردن فشار به آمریکا، همزمان با نزدیک شدن به پایان ضرب الاجل پیونگ یانگ به واشنگتن در خصوص مذاکرات هسته‌ای به نمایش‌های تسلیحاتی ادامه دهد.</p>
    </article>
  </body>
</html>