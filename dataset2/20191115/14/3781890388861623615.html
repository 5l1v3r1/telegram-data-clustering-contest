<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/741897"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T14:14:00+00:00"/>
    <meta property="og:title" content="โบ้ย'พระ'ควบกระบะไม่ชินทาง พุ่งตกน้ำ-มรณภาพคารถ!"/>
    <meta property="og:description" content="เพื่อนโบ้ย พระขับกระบะไม่ชิดทาง ไม่ทันสังเกตป้ายเตือนถนนขาด ก่อนขับพุ่งตกถนนจมน้ำลึก 5 เมตร มรณภาพติดคารถ โชคช่วยหนุ่มที่นั่งมาด้วยหนีออกจากตัวรถทัน รอดตายหวุดหวิด"/>
  </head>
  <body>
    <article>
      <h1>โบ้ย'พระ'ควบกระบะไม่ชินทาง พุ่งตกน้ำ-มรณภาพคารถ!</h1>
      <address>
        <time datetime="2019-11-15T14:14:00+00:00">15 Nov 2019, 14:14</time>
      </address>
      <p>
        <b>เพื่อนโบ้ย พระขับกระบะไม่ชิดทาง ไม่ทันสังเกตป้ายเตือนถนนขาด ก่อนขับพุ่งตกถนนจมน้ำลึก 5 เมตร มรณภาพติดคารถ โชคช่วยหนุ่มที่นั่งมาด้วยหนีออกจากตัวรถทัน รอดตายหวุดหวิด</b>
      </p>
      <p>เมื่อวันที่ 15 พ.ย. ตำรวจเมืองชัยภูมิ รับแจ้งมีอุบัติเหตุคนขับรถกระบะตกน้ำบนถนนสายบ้านซับสีทอง ท่าหินโมง เข้าเมืองชัยภูมิ ช่วงบ้านห้วยผักหนาม ผ่านเขื่อนลำประทาว ซึ่งบริเวณดังกล่าวถนนขาดเป็นทางยาวกว่า 30 เมตร เป็นผลมาจากพายุเมื่อเดือนก.ย.ที่ผ่านมา และอยู่ระหว่างรอการสร้างสะพานใหม่ โดยรถกระบะได้ตกลงไปในน้ำลึกราว 5 เมตร จมหายไปทั้งรถคัน ทั้งนี้หน่วยกู้ภัยรีบไปยังที่เกิดเหตุ พบชาวบ้านกำลังช่วยเหลือนายณัฐพล โอภา อายุ 23 ปี ชาวต.ห้วยยาง อ.เมือง จ.สกลนคร และทราบว่ามีผู้ติดอยู่ในรถจมน้ำอีก 1 ราย เป็นพระภิกษุ คาดว่ามรณภาพแล้ว<br/><br/>สอบถามนายณัฐพล ให้การอ้างว่า พระภิกษุที่มรณภาพก็คือ พระเอกริน ปานเนา อายุ 23ปี ติดคารถกระบะเป็นคนขับรถ ได้ชักชวนตนจากวัดโคกนาแพง ต.โคกนาแพง อ.โคกโพธิ์ชัย จ.ขอนแก่น ไปซื้ออะไหล่รถจักยานยนต์จะนำไปให้เพื่อนที่ อ.สีคิ้ว จ.นครราชสีมา โดยใช้เส้นทาง อ.มัญจาคีรี อ.แก้งคร้อ ผ่านเขื่อนลำประทาว ก่อนถึงจุดเกิดเหตุไม่ชำนาญเส้นทางจึงไม่ทันสังเกตเห็นป้ายบอกเส้นทางชำรุดถนนขาด ทำให้รถกระบะพุ่งตกน้ำเกิดอุบัติเหตุดังกล่าว ขณะที่หน่วยประดาน้ำยังไม่สามารถงัดร่างพระภิกษุที่ติดคารถกระบะจมน้ำได้.</p>
      <figure>
        <img src="https://www.dailynews.co.th/admin/upload/20191115/news_hmMzBnxMqW212503_533.jpg?v=20191116064?v=7736"/>
      </figure>
      <figure>
        <img src="https://www.dailynews.co.th/admin/upload/20191115/news_oZWezjooyk212502_533.jpg?v=20191116064?v=8022"/>
      </figure>
      <figure>
        <img src="https://www.dailynews.co.th/admin/upload/20191115/news_SUZJeHrigv212502_533.jpg?v=20191116064?v=4229"/>
      </figure>
    </article>
  </body>
</html>