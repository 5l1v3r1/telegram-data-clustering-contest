<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/lyashko-pobivsya-z-gerusom-v-borispoli-eks-nardepu-gotuyut-pidozru-novini-ukrajini-50053775.html"/>
    <meta property="og:site_name" content="НВ"/>
    <meta property="article:published_time" content="2019-11-15T14:06:00+00:00"/>
    <meta property="og:title" content="Ляшку готують підозру в насильстві щодо державного діяча через бійку з Герусом — ЗМІ"/>
    <meta property="og:description" content="Екс-нардепу Олегу Ляшку підготували підозру в насильстві щодо державного діяча через бійку з нардепом від Слуги народу Андрієм Герусом в аеропорту Бориспіль, пише УП з посиланням на джерела в прокуратурі."/>
  </head>
  <body>
    <article>
      <h1>Ляшку готують підозру в насильстві щодо державного діяча через бійку з Герусом — ЗМІ</h1>
      <h2>Екс-нардепу Олегу Ляшку підготували підозру в насильстві щодо державного діяча через бійку з нардепом від Слуги народу Андрієм Герусом в аеропорту Бориспіль, пише УП з посиланням на джерела в прокуратурі.</h2>
      <address>
        <time datetime="2019-11-15T14:06:00+00:00">15 Nov 2019, 14:06</time>
      </address>
      <p>"Підозра по ч.2 ст. 346 КК (погроза або насильство щодо державного чи громадського діяча). На понеділок викликають для вручення", - уточнив співрозмовник видання.</p>
      <p>За його словами, щодо запобіжного заходу для Ляшка прокурори ще не визначилися.</p>
      <p>Санкція статті передбачає покарання у вигляді позбавлення волі на термін від 4 до 7 років.</p>
      <p>Читайте також:<br/><a href="https://nv.ua/ukr/ukraine/politics/gerus-i-lyashko-biyka-v-aeroportu-novini-ukrajini-50052382.html">&amp;nbspПродовження бійки Герус vs Ляшко: політики пояснили НВ, за що і чому вони влаштували бійню в аеропорту Бориспіль</a></p>
      <p>6 листопада <a href="https://nv.ua/ukr/ukraine/politics/lyashko-i-gerus-pobilisya-v-aeroportu-brispol-video-novini-ukrajini-50052040.html">екс-нардеп Ляшко влаштував бійку з головою комітету Ради з питань енергетики та житлово-комунальних послуг Андрієм Герусом</a> в міжнародному аеропорту Бориспіль.</p>
      <p>Ляшко стверджував, що Герус зниженням цін на газ зробив послугу російським олігархам. Герус назвав бійку «шоу-провокацією», а Ляшко - захисником бізнесу олігарха Ріната Ахметова.</p>
      <p><a href="https://nv.ua/ukr/ukraine/events/biyka-lyashka-i-gerusa-policiya-vidkrila-spravu-novini-ukrajini-50052112.html">Поліція почала кримінальне провадження за фактом бійки</a>, однак ні Ляшко, ні Герус не зверталися в правоохоронні органи.</p>
      <figure>
        <iframe src="https://www.youtube.com/embed/W6-wtobVkAw" width="560" height="315" data-service="Youtube" scrolling="no"/>
      </figure>
    </article>
  </body>
</html>