<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547442.html/%D8%AA%D9%88%D8%B7%D8%A6%D9%87-%D9%87%D8%A7%DB%8C-%D8%A7%D9%86%DA%AF%D9%84%D8%B3%D8%AA%D8%A7%D9%86-%D9%85%D9%88%D8%AC%D8%A8-%D8%AA%D9%81%D8%B1%D9%82%D9%87-%D9%88-%D8%A7%D8%AE%D8%AA%D9%84%D8%A7%D9%81-%D8%AF%D8%B1-%D8%A8%DB%8C%D9%86-%D8%A7%D9%85%D8%AA-%D8%A7%D8%B3%D9%84%D8%A7%D9%85-%D8%B4%D8%AF%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T14:49:00+00:00"/>
    <meta property="og:title" content="توطئه‌های انگلستان موجب تفرقه و اختلاف در بین امت اسلام شده است"/>
    <meta property="og:description" content="عضو خبرگان رهبری بابیان این‌که سیاست اسلام بر وحدت و یکپارچگی است، گفت: توطئه‌های انگلستان موجب تفرقه و اختلاف در بین امت اسلام شده است."/>
  </head>
  <body>
    <article>
      <h1>توطئه‌های انگلستان موجب تفرقه و اختلاف در بین امت اسلام شده است</h1>
      <h2>عضو خبرگان رهبری:</h2>
      <address>
        <time datetime="2019-11-15T14:49:00+00:00">15 Nov 2019, 14:49</time>
      </address>
      <p>عضو خبرگان رهبری بابیان این‌که سیاست اسلام بر وحدت و یکپارچگی است، گفت: توطئه‌های انگلستان موجب تفرقه و اختلاف در بین امت اسلام شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ آیت‌الله سیدهاشم بطحائی در گفتگو با خبرنگار <a href="http://www.qomefarda.ir/">قم فردا</a>، با اشاره اهمیت وحدت در جامعه اسلامی و به‌خصوص بین مسلمانان جهان، اظهار داشت: سیاست اسلام بر وحدت و یکپارچگی است اما سیاست انگلستان خبیث بر این است که تفرقه بیندازد و حکومت بکند.<br/><br/> وی ادامه داد: همفکران این جریان متأسفانه در دنیای اسلام نفوذ کرده و مسئله شیعه و سنی را به راه انداختد و مسلمانان را روبروی یکدیگر قراردادند.<br/><br/> بطحائی افزود: باکمال تأسف تکفیری‌ها سر از داعش درآوردند و چهره‌ای جعلی و نامبارکی از اسلام که درواقع اسلام انگلیسی بود را به جهانیان نشان داد.<br/><br/>وی اختلافات موجود را ناشی از توطئه‌های این کشور عنوان کرد و بیان داشت: انگلستان کاری انجام داد که شیعه و سنی را در برابر هم قرارداد و اسلام منحرفی را به راه انداخت.<br/><br/>عضو خبرگان رهبری ابراز داشت: خوشبختانه جمهوری اسلامی ایران در این زمینه خوب عمل کرد به‌طوری‌که با روشنگری‌های زیاد برخی از خفتگان و گمراهان را بیدار کرد.<br/><br/>وی افزود: تمام مذاهب اسلام کتاب شان قرآن، قبله‌ای آن‌ها کعبه، پیامبرشان حضرت محمد (ص) و مبدأ و معادشان یکی است در این میان ما شیعیان بعد از پیامبر واقعه غدیر و امامت را به رسمیت می‌شناسیم چراکه در این روز پیامبر حضرت علی (ع) را به‌عنوان جانشین خودشان معرفی کردند.<br/><br/>بطحائی افزود: در مقابل اهل سنت نیز می‌گویند که سنت پیامبر برای ما مهم است و به همین دلیل واقعه سقیفه را به‌عنوان سند قرار داده و ابوبکر را به‌عنوان خلیفه و جانشین پیامبر می‌دانند که البته این موضوعات و اختلافات نباید موجب تکفیر و تخریب یکدیگر شود.<br/><br/>وی به نظر امام خمینی (ره) و رهبر معظم انقلاب در این زمینه اشاره کرد و گفت: رهبر کبیر انقلاب با نام‌گذاری هفته وحدت به‌خوبی اهمیت وحدت را در جامعه اسلامی را تبیین کردند و مقام معظم رهبری نیز در این زمینه واردشده و فرمودند: نباید به صحابه پیامبر جسارت و اهانتی شود.<br/><br/>عضو خبرگان رهبری تأکید کرد: این نشان می‌دهد که هردوی این بزرگوار بر وحدت شیعه و سنی و برابری این دو تأکید داشته و باید این وحدت و برابری تداوم یابد.<br/><br/>انتهای پیام/</p>
    </article>
  </body>
</html>