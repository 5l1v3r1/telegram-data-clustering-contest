<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2819252-vibuhi-u-balaklii-goncaruk-doruciv-terminovo-pocati-perevirku.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T14:53:00+00:00"/>
    <meta property="og:title" content="Вибухи у Балаклії: Гончарук доручив терміново почати перевірку"/>
    <meta property="og:description" content="Прем’єр-міністр України Олексій Гончарук доручив терміново почати перевірку за фактом загибелі двох військовослужбовців у Балаклії."/>
  </head>
  <body>
    <article>
      <h1>Вибухи у Балаклії: Гончарук доручив терміново почати перевірку</h1>
      <h2>Прем’єр-міністр України Олексій Гончарук доручив терміново почати перевірку за фактом загибелі двох військовослужбовців у Балаклії.</h2>
      <address>
        <time datetime="2019-11-15T14:53:00+00:00">15 Nov 2019, 14:53</time>
      </address>
      <p>Про це він написав у <a href="https://www.facebook.com/PMHoncharuk/posts/150316536348266">Facebook</a>.</p>
      <p>“Співчуття родинам двох загиблих військовослужбовців внаслідок надзвичайної ситуації в Балаклії. За фактами цієї трагедії доручаю терміново почати перевірку. Місцевим жителям та об’єктам інфраструктури в Балаклії нічого не загрожує. Сховища боєприпасів у безпеці”, - зазначив Гончарук.</p>
      <p>Він також зауважив, що всім пораненим внаслідок події надається невідкладна медична допомога.</p>
      <p>Як повідомляв Укрінформ, 15 листопада на військовому арсеналі в Балаклії Харківської області пролунало близько 20<a href="https://www.ukrinform.ua/tag-vibuh"> вибухів</a>. За даними Генштабу, вони пов'язані з утилізацією залишків боєприпасів та їхніх елементів, які не можна транспортувати.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2819176-vibuli-u-balaklii-dvoe-vijskovih-zaginuli-cetvero-poraneni.html">Вибухи у Балаклії: двоє військових загинули, четверо поранені</a>
      </blockquote>
      <p>Унаслідок вибуху на арсеналі в Балаклії зазнали поранень четверо військовослужбовців-саперів.</p>
      <p>Трьох з чотирьох поранених військовослужбовців, про яких повідомлялось раніше, транспортують у Харків: один із них – у важкому стані, двоє – середньої важкості.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2819103-na-arsenali-v-balaklii-prolunali-vibuhi-pocalasa-pozeza.html">На арсеналі в Балаклії пролунали вибухи, почалася пожежа</a>
      </blockquote>
      <p>Четвертий поранений перебуває у Балаклійській центральній клінічній районній лікарні.</p>
      <p>Як повідомлялось раніше, двоє військових саперів зазнали поранень, не сумісних із життям.</p>
    </article>
  </body>
</html>