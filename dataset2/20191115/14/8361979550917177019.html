<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/ukrajina-estoniya-naykrashchiy-gravec-matchu-50053780.html"/>
    <meta property="og:site_name" content="НВ"/>
    <meta property="article:published_time" content="2019-11-15T14:48:00+00:00"/>
    <meta property="og:title" content="Авторитетний ресурс назвав найкращого гравця матчу Україна — Естонія"/>
    <meta property="og:description" content="Півзахисник збірної України Роман Безус став найкращим гравцем товариського матчу проти Естонії за версією авторитетного статистичного ресурсу InStat."/>
  </head>
  <body>
    <article>
      <h1>Авторитетний ресурс назвав найкращого гравця матчу Україна — Естонія</h1>
      <h2>Півзахисник збірної України Роман Безус став найкращим гравцем товариського матчу проти Естонії за версією авторитетного статистичного ресурсу InStat.</h2>
      <address>
        <time datetime="2019-11-15T14:48:00+00:00">15 Nov 2019, 14:48</time>
      </address>
      <p>Безус вийшов на заміну на початку другого тайму, а наприкінці матчу забив переможний гол у ворота збірної Естонії. Рейтинг ефективності хавбека, за даними InStat, склав 305 балів, повідомляє <a href="http://zbirna.com/2019/11/15/roman-bezus-luchshij-igrok-matcha-ukraina-estoniya-po-otsenkam-instat/">Команда № 1</a>.</p>
      <p>За один тайм хавбек бельгійського Гента виконав 49 техніко-тактичних дій з браком 24%. Крім цього, Безус зробив два удари по воротах, дві гострі передачі, п’ять виграних єдиноборств і 10 відборів, перехоплень і підбирань.</p>
      <p>Другим по ефективності став Ігор Пластун (294), третім — Сергій Болбат (283).</p>
      <p>Напередодні Збірна України на своєму полі в Запоріжжі з рахунком 1:0 на останніх хвилинах вирвала перемогу над командою Естонії в товариському матчі.</p>
      <p>17 листопада у Белграді збірна України зіграє проти Сербії в рамках останнього туру відбору на Євро-2020.</p>
    </article>
  </body>
</html>