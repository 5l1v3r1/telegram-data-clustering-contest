<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/xbox-scarlett-xbox-game-pass/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T14:56:00+00:00"/>
    <meta property="og:title" content="Xbox Scarlett sarà dotata di Xbox Game Pass già dal lancio | Game Division"/>
    <meta property="og:description" content="Dopo questa X019 Phil Spencer ha parlato ai microfoni di IGN.com della spinosa questione tra l'Xbox Game Pass e la futura Xbox Scarlett."/>
  </head>
  <body>
    <article>
      <h1>Xbox Scarlett sarà dotata di Xbox Game Pass già dal lancio | Game Division</h1>
      <address><time datetime="2019-11-15T14:56:00+00:00">15 Nov 2019, 14:56</time> by <a rel="author">https://www.facebook.com/alessandro.niro.88</a></address>
      <p>Siamo tutti in trepidante attesa della nuova generazione di console che entreranno finalmente nelle nostre vite nel 2020. Sono moltissime le domande, come tanti anche i dubbi che mese dopo mese stanno trovando risposta. Tra questi, un dubbio che assale la community di giocatori è la fine che farà l’<b>Xbox Game Pass</b> con il passaggio alla nuova <b>Xbox Scarlett</b>. Alla conclusione dell’X019 FanFest, i nostri colleghi di IGN.com hanno fatto quattro chiacchiere con <b>Phil Spencer</b>, <b>confermando ufficialmente l’arrivo del Game Pass sulla nuova Xbox Scarlett</b>.</p>
      <p>A quanto pare, il catalogo di videogiochi e le funzionalità del Game Pass saranno accessibili anche sulla prossima generazione di console di casa Microsoft: “<i>Quell’abbonamento serve a fare da ponte tra Xbox One e Scarlett, andrà a collegare entrambe le generazioni. Continuerete a giocare con i vostri titoli del Game Pass su Project Scarlett e avrete a disposizione tutti i vostri salvataggi e le funzionalità legate alla community: sarà tutto lì</i>“.</p>
      <p>Leggi anche: <a href="https://www.tomshw.it/videogioco/dark-souls-lintera-serie-scontata-su-humble-store-fino-al-75/">Dark Souls: l’intera serie scontata su Humble Store fino al 75%</a></p>
      <figure>
        <img src="https://www.tomshw.it/images/images/2019/06/xbox-scarlett-40037.jpg"/>
      </figure>
      <p>Il concetto discusso in questi mesi di <b>retrocompatibilità totale</b> di Xbox Scarlett, si estenderà quindi anche ai servizi offerti dagli abbonamenti a Xbox Live Gold e Xbox Game Pass: “<i>adoro il fatto che ora possiamo parlare solo di videogiochi e non delle limitazioni imposte dal passaggio delle generazioni di console, soprattutto ora che ci accingiamo a passare a un hardware migliore e la gente teme di perdere all’improvviso la capacità di giocare ai titoli che ama di più. Voglio portare avanti questa politica ed è un qualcosa su cui siamo decisamente, assolutamente impegnati</i>“.</p>
      <p>Ricordiamo che la nuova Xbox Scarlett è prevista per <b>Natale 2020</b> insieme all’uscita della sua concorrente diretta: PS5.</p>
      <blockquote>In attesa di Xbox Scarlett puoi divertirti con l’ultima creazione di casa Microsoft: Xbox One. <a href="https://toms.it/rZVAi">Acquistala ora</a> su Amazon ad un prezzo speciale.</blockquote>
    </article>
  </body>
</html>