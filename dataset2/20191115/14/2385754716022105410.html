<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597516/to-765-ton-ptyxiouxon-stin-kypro-vrike-douleia-to-2018"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T14:26:00+00:00"/>
    <meta property="og:title" content="Το 76,5% των πτυχιούχων στην Κύπρο βρήκε δουλειά το 2018"/>
    <meta property="og:description" content="Το 2018, το 82% των πρόσφατων πτυχιούχων στην ΕΕ απασχολούνταν και το 82% των νέων ηλικίας 20-34 ετών που απέκτησαν επιτυχώς τουλάχιστον ένα ανώτερο επίπεδο..."/>
  </head>
  <body>
    <article>
      <h1>Το 76,5% των πτυχιούχων στην Κύπρο βρήκε δουλειά το 2018</h1>
      <address><time datetime="2019-11-15T14:26:00+00:00">15 Nov 2019, 14:26</time> by <a rel="author">SigmaLive</a></address>
      <p><b>Το 2018, το 82% των πρόσφατων πτυχιούχων στην ΕΕ απασχολούνταν και το 82% των νέων ηλικίας 20-34 ετών που απέκτησαν επιτυχώς τουλάχιστον ένα ανώτερο επίπεδο δευτεροβάθμιας εκπαίδευσης τα τελευταία 1-3 χρόνια και δεν έχουν συνεχίσει σε περαιτέρω εκπαίδευση μπήκαν στην απασχόληση, σύμφωνα με στοιχεία που δημοσίευσε σήμερα η Eurostat, η στατιστική υπηρεσία της ΕΕ. Ο αριθμός αυτός αυξήθηκε για πέντε συνεχή έτη, από ένα σχετικά χαμηλό κατά 75% το 2013, που καταγράφηκε μετά την παγκόσμια χρηματοπιστωτική και οικονομική κρίση.<br/></b> <br/>Το 2018, το ποσοστό απασχόλησης των πρόσφατων αποφοίτων ανήλθε σε 90% ή υψηλότερα σε 75 περιφέρειες NUTS επιπέδου 2 συγκεντρωμένες σε μεγάλο μέρος της Τσεχίας, της Γερμανίας, των Κάτω Χωρών, της Αυστρίας και της Σουηδίας, με τη νοτιοανατολική γερμανική περιοχή Niederbayern να καταγράφει το υψηλότερο περιφερειακό ποσοστό απασχόλησης για πρόσφατους πτυχιούχους (98%).<br/> <br/>Αντίθετα, λιγότερο από το ένα τρίτο των πρόσφατων αποφοίτων απασχολούνταν σε τέσσερις περιφέρειες της ΕΕ. Τρεις στη νότια Ιταλία, η Σικελία (27%), η Βασιλικάτα και η Καλαβρία (και τα 31%) και μια περιφέρεια στην κεντρική Ελλάδα: Στερεά Ελλάδα (32%, με στοιχεία όμως χαμηλής αξιοπιστίας όπως καταγράφει η Eurostat). Στην Κύπρο το ίδιο ποσοστό ήταν 76,5% το 2018, αυξημένο από 67,6% το 2017 (η Κύπρος θεωρείται μια ενιαία περιφέρεια στην ΕΕ).<br/> </p>
    </article>
  </body>
</html>