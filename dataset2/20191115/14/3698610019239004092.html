<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/rada-vnesla-zmini-v-zakon-pro-anbandling-naftogazu-329790_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T14:56:00+00:00"/>
    <meta property="og:title" content="Рада внесла зміни в закон про анбандлінг &quot;Нафтогазу&quot;"/>
    <meta property="og:description" content="Мова йде про технічні помилки.  "/>
  </head>
  <body>
    <article>
      <h1>Рада внесла зміни в закон про анбандлінг "Нафтогазу"</h1>
      <h2>Мова йде про технічні помилки.  </h2>
      <address>
        <time datetime="2019-11-15T14:56:00+00:00">15 Nov 2019, 14:56</time>
      </address>
      <p>Верховна Рада України внесла зміни в закон про<a href="https://dt.ua/UKRAINE/proceduru-anbandlinga-zupiniti-vzhe-ne-viyde-kuleba-328629_.html"><b> анбадлінг Національної акціонерної компанії "Нафтогаз України"</b></a>, якими виправила неузгодженості у тексті. За відповідне рішення на засіданні у п'ятницю, 15 листопада, проголосували 292 депутати.</p>
      <p>Як заявив під час представлення законодавчих змін прем'єр-міністр Олексій Гончарук, правки були напрацьовані разом із профільним комітетом і міністерствами.</p>
      <p>"Ви, друзі, два тижні тому проголосували за дуже правильні закони. Після цього, окремі народні депутати заблокували своєю постановою. Зараз разом з юридичним управлінням, спільно з керівництвом Ради, з комітетом, з міністерствами спробували знайти формулювання, які ні в кого не викличуть сумніви щодо того, що українська газотранспортна система на 100% залишається у власності України", - заявив перед голосуванням Гончарук.</p>
      <p>"За - 292. Рішення прийнято. З іншого боку, я хотів би вибачитися за те, що ми допускаємо такі помилки", - додав у свою чергу Разумков після голосування.</p>
      <p>31 жовтня Верховна Рада України <b><a href="https://dt.ua/POLITICS/rada-uhvalila-u-drugomu-chitanni-zakonoproekt-pro-anbandling-gts-328049_.html">прийняла у другому читанні законопроект №2239-1</a></b>, який необхідний, зокрема, для проведення анбандлинга "Нафтогазу" (відділення управління газотранспортною системою від Наку). За відповідне рішення проголосували 286 депутатів. Проведення анбандлинга зробить можливим укладення нового договору про транзит за європейськими правилами.</p>
      <p>Раніше наглядова рада <b><a href="https://dt.ua/ECONOMICS/naftogazu-i-mgu-domovilisya-pro-spivpracyu-schodo-vidokremlennya-operatora-gts-288857_.html">НАК "Нафтогаз України" та ПАТ "Магістральні газопроводи України"</a> </b>погодили і підписали меморандум про взаєморозуміння щодо відокремлення оператора ГТС (анбандлінгу).</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>