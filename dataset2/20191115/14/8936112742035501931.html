<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/bundesliga-jadon-sancho-moze-opuscic-borussie-dortmund,985668.html"/>
    <meta property="og:site_name" content="TVN24"/>
    <meta property="article:published_time" content="2019-11-15T14:17:00+00:00"/>
    <meta property="og:title" content="Sancho dostał zgodę na transfer. Borussia może pobić rekord Bundesligi"/>
    <meta property="og:description" content="Wiele wskazuje na to, że Jadon Sancho w najbliższych miesiącach opuści Borussię Dortmund. Przedstawiciele klubu z Signal Iduna Park wyceniają młodego skrzydłowego nawet na 140 milionów euro. Byłby ..."/>
  </head>
  <body>
    <article>
      <h1>Sancho dostał zgodę na transfer. Borussia może pobić rekord Bundesligi</h1>
      <address>
        <time datetime="2019-11-15T14:17:00+00:00">15 Nov 2019, 14:17</time>
      </address>
      <slideshow>
        <figure>
          <img src="https://r-scale-40.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/e637caa9-e421-4c78-8c87-cb5d1ca482da.jpg?type=1&amp;srcmode=0&amp;srcx=1/1&amp;srcy=1/4&amp;srcw=1/1&amp;srch=24/25&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/bc844017-c9a8-4d63-aedc-6ae242323da2-480p.mp4"/>
          <figcaption>Bayern - Borussia Dortmund 4:0</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/2f7e0ea8-7aaa-47ec-9da7-ece1b14b37b0-480p.mp4" autoplay="" loop=""/>
          <figcaption>Najważniejsze momenty meczu Borussia Dortmund - Borussia...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/00fe60f3-200f-4d1b-bc97-e0a5edcf37fb-480p.mp4"/>
          <figcaption>Borussia Dortmund pokonała Wolfsburg</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/57492d51-32da-44c6-8db3-451a210cc4c2-480p.mp4"/>
          <figcaption>Borussia Dortmund - Inter Mediolan</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/9d6a210f-8a14-4709-903d-13fcdce30a4d-480p.mp4"/>
          <figcaption>Bayern - Borussia. Gole Roberta Lewandowskiego</figcaption>
        </figure>
        <figcaption>Jadon Sancho broni barw Borussii Dortmund Foto: Getty Images | Video: PAP/EPA</figcaption>
      </slideshow>
      <h3>Wiele wskazuje na to, że Jadon Sancho w najbliższych miesiącach opuści Borussię Dortmund. Przedstawiciele klubu z Signal Iduna Park wyceniają młodego skrzydłowego nawet na 140 milionów euro. Byłby to rekord transferowy w Bundeslidze.</h3>
      <related>
        <a href="https://eurosport.tvn24.pl/pilka-nozna,105/na-powrocie-guardioli-wygralby-bayern-i-cala-bundesliga,985507.html"/>
      </related>
      <p>Do tej pory najdrożej sprzedanym piłkarzem z niemieckiej ekstraklasy był inny skrzydłowy z Dortmundu Ousmane Dembele. W sierpniu 2017 roku Francuz przeszedł do Barcelony za 125 milionów euro.</p>
      <h3>Zrobił furorę</h3>
      <p>Kibice Borussii długo po nim nie płakali. Wszystko za sprawą Sancho, który tego samego lata został sprowadzony z akademii Manchesteru City za niecałe 8 mln euro.</p>
      <p>Młody Anglik szybko wywalczył sobie miejsce w pierwszym składzie drużyny z Zagłębia Ruhry, a z każdym meczem miał coraz większy wpływ na wyniki drużyny. Dziś jest absolutną gwiazdą nie tylko Borussii, ale również całej ligi i reprezentacji Anglii.</p>
      <p>O 19-latka zabiegają największe europejskie potęgi. Najwięcej mówi się o zainteresowaniu Liverpoolu, Manchesteru United, Chelsea, Juventusu oraz Realu Madryt.</p>
      <figure>
        <img src="https://r-scale-00.dcs.redcdn.pl/scale/o2/tvn/web-content/m/p1/i/136f951362dab62e64eb8e841183c2a9/b62db50d-dfef-4c2a-9649-698396c175f9.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Jadon Sancho, Raheem Sterling<cite>Źródło: Getty Images</cite></figcaption>
      </figure>
      <h3>Może odejść zimą</h3>
      <p>Jak podaje "Bild", Sancho dostał już nawet zgodę na transfer. Niewykluczone, że jeśli któryś z zainteresowanych klubów zdecydowałby się wyłożyć żądaną sumę, to piłkarz opuściłby Dortmund już zimą.</p>
      <p>Sam zawodnik również coraz częściej myśli o zmianie otoczenia, co przekłada się na jego zachowanie. W ostatnich tygodniach coraz częściej spóźniał się na treningi, przez co został ukarany grzywną w wysokości 100 tysięcy euro. Był nawet odsunięty od składu, a gdy już do niego powrócił - na przegrany 0:4 mecz z Bayernem - to został zmieniony jeszcze w pierwszej połowie.</p>
      <p>W dalszym ciągu bronią go jednak liczby. W 16 meczach w tym sezonie strzelił już cztery gole i zanotował osiem asyst.</p>
      <figure>
        <img src="https://r-scale-40.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/cedd2437-47eb-4485-8f08-3b6cfe6891e8.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Jadon Sancho<cite>Źródło: Getty Images</cite></figcaption>
      </figure>
      <p>Autor: Skrz/łup / Źródło: eurosport.pl</p>
    </article>
  </body>
</html>