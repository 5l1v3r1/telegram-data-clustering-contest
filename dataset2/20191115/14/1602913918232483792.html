<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/burse-fonduri-mutuale/fondul-proprietatea-listarea-aeroporturi-bucuresti-nu-este-foarte-avansata-dar-este-nevoie-de-bani-pentru-extindere-18589371"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-15T14:43:05+00:00"/>
    <meta property="og:title" content="Fondul Proprietatea: Listarea Aeroporturi Bucureşti nu este foarte avansată, dar este nevoie de bani pentru extindere"/>
    <meta property="og:description" content="Procesul de aducere la cota Bursei de Valori Bucureşti a companiei Aeroporturi Bucureşti nu este foarte avansată, a precizat vineri Johan Meyer, manager de fond la Fondul Proprietatea. FP are o deţinere de 20% la compania naţională, pe care PNL a spus în programul de guvernare că vrea să o listeze."/>
  </head>
  <body>
    <article>
      <h1>Fondul Proprietatea: Listarea Aeroporturi Bucureşti nu este foarte avansată, dar este nevoie de bani pentru extindere</h1>
      <address><time datetime="2019-11-15T14:43:05+00:00">15 Nov 2019, 14:43</time> by <a rel="author" href="https://www.zf.ro/autor/mihai-gongoroi" target="_blank">Mihai Gongoroi</a></address>
      <p>Procesul de aducere la cota Bursei de Valori Bucureşti a companiei Aeroporturi Bucureşti nu este foarte avansată, a precizat vineri Johan Meyer, manager de fond la Fondul Proprietatea. FP are o deţinere de 20% la compania naţională, pe care PNL a spus în programul de guvernare că vrea să o listeze.</p>
      <p>"Să spunem că (procesul de listare) nu este la fel de avansat ca la Hidroelectrica. Înainte trebuie să fie implementată guvernanţa corporativă adevărată şi (aduşi) membri independenţi ai boardului precum şi un management profesionist. Sunt cerinţe cheie. Nu se va întâmpla nicio listare fără această structură de bază", a spus Meyer.</p>
      <p>El a adăugat că societatea naţională, operatorul Aeroportului Otopeni, va avea nevoie să acceseze pieţele de capital pentru atragerea de fonduri în scopul finanţării construirii noului terminal.</p>
      <p>"Este un proces pe care noi îl vom susţine bucuroşi şi am spus asta public de mai multe ori", a spus Johan Meyer.</p>
    </article>
  </body>
</html>