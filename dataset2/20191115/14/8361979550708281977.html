<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/chomu-v-yatrovich-ne-sklav-prisyagu-nardepa-novini-ukrajini-50053777.html"/>
    <meta property="og:site_name" content="НВ"/>
    <meta property="article:published_time" content="2019-11-15T14:05:00+00:00"/>
    <meta property="og:title" content="До суду подали позов проти визнання В’ятровича нардепом — Гончаренко"/>
    <meta property="og:description" content="У суді оскаржили визнання колишнього директора Інституту національної пам’яті Володимира В’ятровича обраним народним депутатом за партійним списком Європейської солідарності."/>
  </head>
  <body>
    <article>
      <h1>До суду подали позов проти визнання В’ятровича нардепом — Гончаренко</h1>
      <h2>У суді оскаржили визнання колишнього директора Інституту національної пам’яті Володимира В’ятровича обраним народним депутатом за партійним списком Європейської солідарності.</h2>
      <address>
        <time datetime="2019-11-15T14:05:00+00:00">15 Nov 2019, 14:05</time>
      </address>
      <p>Про це агентству <a href="https://interfax.com.ua/">Інтерфакс-Україна</a> розповів народний депутат від Європейської солідарності Олексій Гончаренко.</p>
      <p>За його словами, в зв’язку зі зверненням до суду реєстрація В’ятровича у Верховній Раді призупинена.</p>
      <p>«Сьогодні в Касаційний адміністративний суд від якогось позивача Хілька прийшла позовна заява, якою вони хочуть зупинити визнання В’ятровича народним депутатом України», — повідомив Гончаренко.</p>
      <p>12 листопада <a href="https://nv.ua/ukr/ukraine/politics/lucenko-bilshe-ne-nardep-novini-ukrajini-50053106.html">Верховна Рада достроково припинила повноваження народного депутата Ірини Луценко</a> з фракції Європейська солідарність.</p>
      <p>14 листопада <a href="https://nv.ua/ukr/ukraine/politics/v-yatrovich-zareyestrovaniy-nardepom-partiji-poroshenka-novini-ukrajini-50053610.html">Центральна виборча комісія на засіданні визнала обраним та зареєструвала народним депутатом колишнього директора Інституту національної пам’яті В’ятровича</a>.</p>
      <p>В’ятровичу <a href="https://nv.ua/ukr/ukraine/politics/volodimir-v-yatrovich-ne-mozhe-priynyati-prisyagu-nardepa-novini-ukrajini-50053719.html">не вдалося скласти присягу</a> нардепа 15 листопада. Голова Верховної Ради Дмитро Разумков заявив, що ще не отримав рішення ЦВК.</p>
    </article>
  </body>
</html>