<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/15/uj-reszletek-a-puskas-arena-megnyitojarol"/>
    <meta property="og:site_name" content="infostart"/>
    <meta property="article:published_time" content="2019-11-15T14:14:00+00:00"/>
    <meta property="og:title" content="Új részletek a Puskás Aréna megnyitójáról"/>
    <meta property="og:description" content="Az Orosz Labdarúgó-szövetség 93 éves alelnöke végzi el a kezdőrúgást péntek este."/>
  </head>
  <body>
    <article>
      <h1>Új részletek a Puskás Aréna megnyitójáról</h1>
      <address><time datetime="2019-11-15T14:14:00+00:00">15 Nov 2019, 14:14</time> by <a rel="author">Infostart</a></address>
      <related>
        <h4>
          <b>Újabb cikkünk a témában:</b>
        </h4>
        <a href="https://infostart.hu/belfold/2019/11/15/rendori-intezkedesek-a-puskas-arenanal-fotok"/>
      </related>
      <h3>Az Orosz Labdarúgó-szövetség 93 éves alelnöke végzi el a kezdőrúgást péntek este.</h3>
      <p>A Puskás Aréna kapuit már 16 órától kinyitják a szurkolók előtt, a megnyitó ünnepség 17.30-kor kezdődik.</p>
      <p>A hivatalos tájékoztatás szerint az biztos, hogy pályára vonulnak a Népstadionban játszott, fellépett legendák. Újra összeáll a Soho Party, és eljátssza az Éjjel soha nem érhet véget című slágert. Felcsendül a Nélküled című dal is - az Ismerős Arcok szerzeménye a DAC-nál vált ikonikussá.</p>
      <p>Az ünnepségen mond néhány szót a tervezést és építést irányító kormánybiztos, Fürjes Balázs is.</p>
      <p>Ez lesz Gera Zoltán búcsúztatása is, így a 97-szeres válogatottnak is megköszönik a sok emlékezetes meccset.</p>
      <p>Kisfilmekkel, fényshow-val is készülnek a megnyitóra a szervezők.</p>
      <p>A kezdőrúgást a 93 éves Nyikita Szimonyan végzi el. Az Orosz Labdarúgó-szövetség alelnöke, a Szpartak Moszkva négyszeres bajnok, hússzoros szovjet válogatott, olimpiai bajnok csatára, Nyikita Szimonyan az 1953-as Népstadion-nyitómeccsen gólt lőtt. <a href="http://www.nemzetisport.hu/magyar_valogatott/kivanom-hogy-legyen-a-stadion-a-magyarok-szerencses-futballszentelye-2732549">A Nemzeti Sportnak azt mondta, hatalmas megtiszteltetés számára a felkérés.</a></p>
      <p>A közlekedési tippekről itt lehet olvasni.</p>
      <p>
        <i>Nyitókép: MTI/Kiemelt Kormányzati Beruházások Központja Nonprofit Zrt.</i>
      </p>
    </article>
  </body>
</html>