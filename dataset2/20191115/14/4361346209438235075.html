<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/durva-ez-a-kissac-elobb-lesz-diplomas-mernok-mint-hogy-betoltse-a-tizeves-kort/186683"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T14:30:00+00:00"/>
    <meta property="og:title" content="Durva: ez a kissác előbb lesz diplomás mérnök, mint hogy betöltse a tízéves kort"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Durva: ez a kissác előbb lesz diplomás mérnök, mint hogy betöltse a tízéves kort</mark>
      </h1>
      <address><time datetime="2019-11-15T14:30:00+00:00">15 Nov 2019, 14:30</time> by <a rel="author">Bors</a></address>
      <p>
        <b>Ő az igazi ifjú Sheldon. </b>
        <b>Ő az igazi ifjú Sheldon.</b>
      </p>
      <p>Nyilván senkinek sem kell bemutatni az Agymenők című sorozat Sheldon Cooperét, aki már kisgyerekként begyűjtötte első diplomáját. Nos, van egy gyerkőc, aki a való életben is elérte azt, amit a sorozatbéli karakter. Laurent Simons mindössze kilencéves, decemberben azonban kézhez veheti első diplomáját, miután mindössze 9 hónap alatt elvégezte az Eindhoveni Műszaki Egyetem villamosmérnök-szakát.</p>
      <figure>
        <img src="http://media.borsonline.hu/cikk/20/192275/gallery-picture/645w/2024773_043-dpa-pa-180717-99-189986-dpai.jpg"/>
        <figcaption>Egyik professzora szerint a kisfiú háromszor olyan okos, mint a második legintelligensebb tanítványa egész karrierje során © AFP</figcaption>
      </figure>
      <p>A négy nyelven beszélő, Belgiumban született csodagyerek IQ-ja 145-ös, és már most Albert Einsteinhez és Stephen Hawkinghoz hasonlítják, és olyan nagy nevű intézmények csábítják posztgraduális képzésre, mint például az Oxford.</p>
      <p>Simons, ha kézhez veszi a diplomáját, világrekordot állít be, amit eddig Michael Kearney birtokolt. Ő tízéves korában diplomázott Alabama egyetemén - írja Daily Mail.</p>
      <figure>
        <img src="http://media.borsonline.hu/cikk/20/192275/gallery-picture/645w/2024775_043-dpa-pa-180717-99-190458-dpai.jpg"/>
        <figcaption>Laurent és szülei: Lydia és Alexander © AFP</figcaption>
      </figure>
      <p>Laurent - akinek édesapja fogorvos, anyja pedig irodai alkalmazott - egyébként nyolcévesen érettségizett. Azt a tananyagot 18 hónap alatt sajátította el. Egy nap űrhajós vagy szívsebész szeretne lenni, jelenleg azonban a mesterséges szerveket érintő kutatások és a robotika érdekli a legjobban. Az még kérdéses, hol folytatja a tanulmányait. Nagyon szeretne Kaliforniába menni - már csak az időjárás miatt is -, szülei azonban Nagy-Britanniával szemeznek.</p>
    </article>
  </body>
</html>