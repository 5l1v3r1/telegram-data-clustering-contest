<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/15/toshkentlik-qiz-toyidan-2-hafta-otgach-erini-chavaqladi/"/>
    <meta property="og:site_name" content="Daryo"/>
    <meta property="article:published_time" content="2019-11-15T22:56:00+00:00"/>
    <meta property="og:title" content="Toshkentlik qiz to‘yidan 2 hafta o‘tgach erini chavaqladi"/>
    <meta property="og:description" content="Advokat kelinning qotillikni yakka o‘zi sodir etganini shubhali, deb atagan"/>
  </head>
  <body>
    <article>
      <h1>Toshkentlik qiz to‘yidan 2 hafta o‘tgach erini chavaqladi</h1>
      <address>
        <time datetime="2019-11-15T22:56:00+00:00">15 Nov 2019, 22:56</time>
      </address>
      <p>Toshkentda hamshira bo‘lib ishlagan 20 yoshli ayol erining joniga qasd qildi, deya <a href="https://sof.uz/qhh">xabar berdi</a> “Sof.uz”.</p>
      <p>Ismi oshkor etilmagan toshkentlik qiz 2019-yilning 22-aprelida qashqadaryolik yigitga turmushga chiqqan. To‘ydan ikki hafta o‘tgach, ikki yosh Toshkentga qaytib kelgan.</p>
      <p>9-may kuni esa ayolning eri o‘z uyida 8 ta joyidan pichoqlangan holda topilgan.</p>
      <p>Ayolning tergov jarayonida ma’lum qilishicha, eri unga jinsiy qiynoq va tazyiq qilgani bois o‘zini himoya qilish maqsadida erini o‘ldirgan.</p>
      <p>Qayd etilishicha, jinoyat ishlari bo‘yicha Toshkent shahar sudi qotillikda aybdor deb topilgan ayolga 10 yil ozodlikdan mahrum etish jazosi tayinlagan.</p>
      <p>Marhumning otasi Aktam Abdurahmonovga ko‘ra, ekspertiza jarayonida ayolda zo‘rlash alomatlari aniqlanmagani va kelini oila qurganidan keyin ham B. ismli yigit bilan telefonlashib yurganiga e’tibor qaratgan.</p>
      <p>Advokat Xurshida Hasanjonova esa kelinning qotillikni yakka o‘zi sodir etganini shubhali, deb atagan.</p>
    </article>
  </body>
</html>