<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/descopera-in-romania/18567285-un-pod-din-cluj-construit-pentru-a-se-ajunge-la-bustul-imparatesei-sissi-a-devenit-un-pod-al-iubirii"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-15T22:00:00+00:00"/>
    <meta property="og:title" content="Un pod din Cluj, construit pentru a se ajunge la bustul împărătesei Sissi, a devenit un pod al iubirii"/>
    <meta property="og:description" content="Un pod pietonal din Cluj-Napoca peste râul Someş, construit în anul 1901-1902 pentru a facilita accesul la un bust al împărătesei Sissi, a devenit, în ultiimii ani, o atracţie turistică prin miile de lacăte prinse de structura metalică de către îndrăgostiţi."/>
  </head>
  <body>
    <article>
      <h1>Un pod din Cluj, construit pentru a se ajunge la bustul împărătesei Sissi, a devenit un pod al iubirii</h1>
      <address><time datetime="2019-11-15T22:00:00+00:00">15 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <slideshow>
        <figure>
          <img src="https://storage0.dms.mpinteractiv.ro/media/401/321/5946/18567285/3/podul-iubirii-cluj-mediafax-foto-descopera.jpg"/>
          <figcaption>Credit foto: Mediafax</figcaption>
        </figure>
        <figure>
          <img src="https://storage0.dms.mpinteractiv.ro/media/401/321/5946/18567285/2/podul-iubirii-cluj-2-mediafax-foto-descopera.jpg"/>
          <figcaption>Un pod din Cluj, construit pentru a se ajunge la bustul împărătesei Sissi, a devenit un pod al iubirii</figcaption>
        </figure>
        <figcaption>Credit foto: Mediafax</figcaption>
      </slideshow>
      <p>Un pod pietonal din Cluj-Napoca peste râul Someş, construit în anul 1901-1902 pentru a facilita accesul la un bust al împărătesei Sissi, a devenit, în ultiimii ani, o atracţie turistică prin miile de lacăte prinse de structura metalică de către îndrăgostiţi.</p>
      <p>Profesorul de istorie Vladimir Bogosavlievici a povestit corespondentului MEDIAFAX că podul este construit pe o structură metalică, având o lungime de 35 de metri şi o lăţime de 1,5 metri.</p>
      <p>„Podul pietonal Elisabeta a fost construit în anul 1901-1902, fiind în prezent cel mai vechi pod din Cluj-Napoca. În Austro-Ungaria, mai ales în partea ungară, era un cult al împărătesei Sissi, Elisabeta, soţia împăratului Franz Joszef, o figură carismatică ucisă de un anarhist italian în 1898 la Geneva. În multe părţi alte Imperiului Austro-Ungar s-au realizat, ulterior, monumente. Pe Dealul Cetăţuia din Cluj-Napoca s-a realizat un bust al împărătesei Sissi, de către sculptorul maghiar Strobl Alajos, iar în 1901 a avut loc festivitatea de dezvelire. Un primar a avut iniţiativa de a face un drum, un fel de promenadă, din Parcul Mare până la bustul împărătesei, iar acesta trebuia să traverseze Someşul. Cu ajutorul unei firme austriece se construieşte Podul Elisabeta, pe structură de metal, acesta având 35 de metri lungine şi 1,5 m lăţime, care ajunge la bustul împărătesei Sissi”, a explicat Bogosavlievici.</p>
      <figure>
        <img src="https://storage0.dms.mpinteractiv.ro/media/401/321/5946/18567285/2/podul-iubirii-cluj-2-mediafax-foto-descopera.jpg"/>
      </figure>
      <p>
        <i>Credit foto: Mediafax</i>
      </p>
      <p>Podul Elisabeta s-a transformat încet dar sigur într-un pod al iubirii, inspirat după modelul unui pod din Roma, astfel că pe el au început să fie prinse, în ultimii 10 ani, mii de lacăte cu mesaje de dragoste de către cuplurile de tineri îndrăgostiţi.</p>
      <p>„Tinerii îndrăgostiţi din Roma îşi scriau numele şi puneau un lacăt pe al treilea pilon al podului, nu oricum. În Cluj s-a încetăţenit acest obicei cu lacăte prinse de structura metalică a Podului Elisabeta, probabil datorită faptului că acesta este cel mai vechi din oraş şi a creat un romantism, deoarece tinerii pot ajunge pe Dealul Cetăţuia”, crede istoricul clujean.</p>
      <related>
        <a href="https://www.descopera.ro/descopera-in-romania/18556163-cand-se-va-deschide-hotelul-de-gheata-de-la-balea-si-care-este-tema-din-acest-an"/>
      </related>
      <related>
        <a href="https://www.descopera.ro/descopera-in-romania/18514712-cum-poti-sa-fii-turist-in-orasul-tau-o-experienta-in-bucuresti"/>
      </related>
      <related>
        <a href="https://www.descopera.ro/descopera-in-romania/18466181-proiect-pentru-protejarea-cetatilor-dacice-si-a-siturilor-istorice-din-muntii-orastie-adoptat"/>
      </related>
      <related>
        <a href="https://www.descopera.ro/descopera-in-romania/18434705-carnatii-de-plescoi-au-devenit-un-produs-protejat-si-recunoscut-la-nivel-european"/>
      </related>
      <related>
        <a href="https://www.descopera.ro/descopera-in-romania/14751251-istoria-portului-constanta-regele-carol-i"/>
      </related>
      <related>
        <a href="https://www.descopera.ro/dnews/18557649-mii-de-exponate-intre-care-animale-impaiate-si-schelete-vor-pleca-de-la-un-muzeu-de-stiinte-ale-naturii-din-romania-catre-o-parohie"/>
      </related>
      <related>
        <h4>Citeşte şi</h4>
        <a href="https://www.descopera.ro/descopera-in-romania/18556163-cand-se-va-deschide-hotelul-de-gheata-de-la-balea-si-care-este-tema-din-acest-an"/>
        <a href="https://www.descopera.ro/descopera-in-romania/18514712-cum-poti-sa-fii-turist-in-orasul-tau-o-experienta-in-bucuresti"/>
        <a href="https://www.descopera.ro/descopera-in-romania/18466181-proiect-pentru-protejarea-cetatilor-dacice-si-a-siturilor-istorice-din-muntii-orastie-adoptat"/>
        <a href="https://www.descopera.ro/descopera-in-romania/18434705-carnatii-de-plescoi-au-devenit-un-produs-protejat-si-recunoscut-la-nivel-european"/>
      </related>
    </article>
  </body>
</html>