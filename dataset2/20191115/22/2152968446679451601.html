<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/eu/2019/11/15/polsha-se-izloji-s-reportaj-za-pyrvoto-bezvizovo-pytuvane-do-sasht.429773"/>
    <meta property="og:site_name" content="Dnes.bg"/>
    <meta property="article:published_time" content="2019-11-15T22:30:00+00:00"/>
    <meta property="og:title" content="Полша сe изложи с репортаж за първото безвизово пътуване до САЩ"/>
    <meta property="og:description" content="Телевизия вместо да покаже реален човек, снимала свой работник | Dnes.bg"/>
  </head>
  <body>
    <article>
      <h1>Полша сe изложи с репортаж за първото безвизово пътуване до САЩ</h1>
      <h2>Телевизия вместо да покаже реален човек, снимала свой работник</h2>
      <address><time datetime="2019-11-15T22:30:00+00:00">15 Nov 2019, 22:30</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Репортаж на полската държавна телевизия за "емоционалното" и "историческо" пътуване на гражданин на Полша до САЩ стана обект на присмех, че е пропаганда, след като зрители забелязаха, че пътникът е служител на телевизията, предаде Асошиейтед прес.</p>
      <related>
        <a href="https://www.dnes.bg/eu/2019/06/19/es-ne-uspia-da-dogovori-otpadane-na-us-vizite-za-bylgari.413916"/>
      </related>
      <p>Агенцията отбелязва, че въпросното предаване на "Телевизия Полска" показва до каква степен тази медия е под контрола на управляващата партия "Право и справедливост" и е рупор за партийните послания, пише БТА. <br/><br/>В случая ТВП е искала да привлече вниманието към включването в понеделник на Полша във федералната програма на САЩ за безвизов режим - нещо която правителството смята за свой успех. От телевизията отрекоха да манипулират истината и обясниха, че целта била да се покаже на зрителите как да летят до Съединените щати без виза.</p>
    </article>
  </body>
</html>