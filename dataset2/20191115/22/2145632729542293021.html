<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18589601-in-belgia-s-a-inregistrat-primul-deces-din-cauza-tigaretelor-electronice"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-15T22:00:00+00:00"/>
    <meta property="og:title" content="În Belgia s-a înregistrat primul deces din cauza ţigaretelor electronice. Doctorii cer interzicerea dispozitivelor"/>
    <meta property="og:description" content="Doctorii belgieni au cerut interzicerea ţigaretelor electronice, după ce recent a fost înregistrat în Belgia primul primul deces asociat cu folosirea acestor dispozitive."/>
  </head>
  <body>
    <article>
      <h1>În Belgia s-a înregistrat primul deces din cauza ţigaretelor electronice. Doctorii cer interzicerea dispozitivelor</h1>
      <address><time datetime="2019-11-15T22:00:00+00:00">15 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18589601/1/tigara-electronica-pixabay-descopera.jpg"/>
      </figure>
      <p>Doctorii belgieni au cerut interzicerea ţigaretelor electronice, după ce recent a fost înregistrat în Belgia primul primul deces asociat cu folosirea acestor dispozitive.</p>
      <p>Un adolescent a murit pe 6 noiembrie într-un spital din Bruxelles în urma complicaţiilor pulmonare, doctorii care s-au ocupat de cazul său suspectând că problemele medicale ale victimei au fost cauzate de folosirea ţigaretei electronice.</p>
      <p>Adolescentul ar fi primit drept cadou o ţigaretă electronică şi a folosit ulei de CBD (cannabidiol, o substanţă prezentă şi în canabis care nu are efecte psihoactive). Doctorii suspectează că folosirea acestei substanţe a condus la o deteriorare rapidă la nivel pulmonar, potrivit Mediafax.</p>
      <p>Tatăl victimei a afirmat că adolescentul a fost spitalizat după ce timp de mai multe zile a avut probleme respiratorii şi „a tuşit o noapte întreagă”, inclusiv cu sânge.</p>
      <p>„Nu ştim care sunt efectele pe termen lung ale ţigaretelor electronice, nu avem o vedere de ansamblu destul de bună a chimicalelor care se află în interior”, a declarat doctorul Ingel Demedts pentru postul Radio 1.</p>
      <p>”Opinia Asociaţiei Europene a Pneumologilor este că ar trebui să fie o interdicţie", a adăugat doctorul.</p>
      <p>În ceea ce priveşte cele aproximativ 40 de decese din SUA atribuite utilizării de ţigarete electronice, Demedts a afirmat că „în 80% din cazuri, decesul a fost cauzată de o substanţă adăugată de utilizatori în ţigareta electronică”.</p>
      <related>
        <a href="https://www.descopera.ro/dnews/18576361-caz-dramatic-un-adolescent-a-avut-nevoie-de-transplant-pulmonar-din-cauza-tigarilor-electronice"/>
      </related>
      <related>
        <a href="https://www.descopera.ro/dnews/18566221-autoritatile-americane-au-descoperit-substanta-din-tigarile-electronice-implicata-in-cazurile-de-imbolnavire"/>
      </related>
      <related>
        <a href="https://www.descopera.ro/dnews/18539211-china-interzice-vanzarea-tigarilor-electronice"/>
      </related>
      <related>
        <a href="https://www.descopera.ro/stiinta/18443968-soarecii-de-laborator-au-facut-cancer-la-plamani-din-cauza-expunerii-la-fumul-rezultat-din-tigarile-electronice"/>
      </related>
      <related>
        <a href="https://www.descopera.ro/dnews/18416418-numarul-deceselor-si-afectiunilor-cauzate-de-tigarile-electronice-a-crescut-dramatic-in-sua-in-numai-o-saptamana"/>
      </related>
      <related>
        <a href="https://www.descopera.ro/dnews/18298961-o-boala-misterioasa-macina-plamanii-amatorilor-de-tigari-electronice"/>
      </related>
      <related>
        <a href="https://www.descopera.ro/dnews/18259667-pericolele-din-spatele-tigarilor-electronice-infarct-cancer-pneumonie"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18589382-se-reia-vaccinarea-gratuita-impotriva-hpv-in-romania-de-cand-va-incepe"/>
        <a href="https://www.descopera.ro/dnews/18588721-consiliul-regional-al-venetiei-inundat-pentru-prima-data-in-istorie-la-scurt-timp-dupa-ce-a-respins-masurile-impotriva-schimbarilor-climatice"/>
        <a href="https://www.descopera.ro/dnews/18586264-alerta-in-china-dupa-ce-doua-persoane-au-fost-diagnosticate-cu-ciuma-pneumonica"/>
        <a href="https://www.descopera.ro/dnews/18585562-noua-state-din-ue-cer-o-taxa-pentru-emisiile-de-carbon-ale-aeronavelor"/>
      </related>
    </article>
  </body>
</html>