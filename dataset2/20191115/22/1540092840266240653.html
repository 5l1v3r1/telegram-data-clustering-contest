<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/197543/katatethike-sti-voyli-to-nomosxedio-gia-deh-kai-depa-ti-provlepei"/>
    <meta property="og:site_name" content="CNN.gr"/>
    <meta property="article:published_time" content="2019-11-15T22:08:17+00:00"/>
    <meta property="og:title" content="Κατατέθηκε στη Βουλή το νομοσχέδιο για ΔΕΗ και ΔΕΠΑ - Τι προβλέπει"/>
    <meta property="og:description" content="Κατατέθηκε απόψε το βράδυ στη διαρκή επιτροπή Παραγωγής και Εμπορίου της Βουλής, το σχέδιο νόμου για την απελευθέρωση αγοράς ενέργειας, για τον εκσυγχρονισμό..."/>
  </head>
  <body>
    <article>
      <h1>Κατατέθηκε στη Βουλή το νομοσχέδιο για ΔΕΗ και ΔΕΠΑ - Τι προβλέπει</h1>
      <h2>Κατατέθηκε απόψε το βράδυ στη διαρκή επιτροπή Παραγωγής και Εμπορίου της Βουλής, το σχέδιο νόμου για την απελευθέρωση αγοράς ενέργειας, για τον εκσυγχρονισμό της ΔΕΗ, την ιδιωτικοποίηση της ΔΕΠΑ και τη στήριξη των Ανανεώσιμων Πηγών Ενέργειας.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 00:08 , 16 November 2019 - 00:09</p>
      <p>Σύμφωνα με το υπουργείο Περιβάλλοντος και Ενέργειας, με τις βασικές διατάξεις του σχεδίου νόμου επιχειρείται ο εξορθολογισμός του ύψους της τιμολόγησης των καταναλωτών στη νυχτερινή κατανάλωση <b>για πάνω από 1600 kWh,</b> που αναμένεται να οδηγήσει σε σημαντική <b>ελάφρυνση για τα νοικοκυριά</b>, ιδίως για αυτά που χρησιμοποιούν θερμοσυσσωρευτές.</p>
      <p>Ακόμη, αντιμετωπίζονται θέματα προσλήψεων <b>προσωπικού αορίστου χρόνου στη ΔΕΗ</b>, προσλήψεων στελεχών με συμβάσεις ορισμένου χρόνου, προγραμμάτων εθελουσίας εξόδου, μετακινήσεων ανάμεσα σε θυγατρικές, μεταφοράς προσωπικού στο Δημόσιο κλπ.. Περιλαμβάνονται επίσης ρυθμίσεις για τη νέα πολιτική προμηθειών της ΔΕΗ, τον περιορισμό της έκπτωσης που μπορούν να έχουν οι εργαζόμενοι για τις ανταγωνιστικές χρεώσεις ρεύματος, τη διασφάλιση του ενεργειακού εφοδιασμού της Κρήτης.</p>
      <p>Δίνεται<b> παράταση της προσωρινής ενιαίας άδειας λειτουργίας των μονάδων ηλεκτροπαραγωγής της ΔΕΗ</b> Α.Ε. και της ΔΕΗ Ανανεώσιμες Α.Ε., ρυθμίζονται θέματα εταιρικού μετασχηματισμού και ιδιωτικοποίησης της ΔΕΠΑ, ενώ απαντώνται και διατάξεις για την αγορά φυσικού αερίου, τη στήριξη της παραγωγής από ανανεώσιμες πηγές ενέργειας, την ενεργειακή αποδοτικότητα και την ηλεκτροκίνηση.</p>
      <p>Όπως σημειώνεται στην αιτιολογική επίθεση:</p>
      <blockquote>«Στόχος του υπουργείου Περιβάλλοντος και Ενέργειας είναι ο σχεδιασμός αποδοτικών μέτρων από πλευράς κόστους και αποτελέσματος για τη χρηματοδότηση έργων και δράσεων για τη βελτίωση της ενεργειακής απόδοσης στην τελική κατανάλωση μέσω ανταγωνιστικών διαδικασιών, με σκοπό τη μόχλευση κεφαλαίων από εμπλεκόμενους στην αγορά ενέργειας φορείς, την ενίσχυση της επιχειρηματικής τους δραστηριότητας και των πρωτοβουλιών που έχουν αναλάβει στο πλαίσιο του Καθεστώτος Επιβολής Υποχρέωσης Ενεργειακής Απόδοσης και στην ελάττωση του κόστους επίτευξης μονάδων εξοικονόμησης ενέργειας. Για την υλοποίηση του ανωτέρω στόχου προτείνεται η παροχή εξουσιοδότησης προς τον υπουργό Περιβάλλοντος και Ενέργειας για την έκδοση απόφασης σχετικά με τη συγκρότηση επιτροπής για την διαμόρφωση του θεσμικού πλαισίου ανταγωνιστικών διαδικασιών στην ενεργειακή απόδοση, καθώς και κάθε άλλη λεπτομέρεια προς τον ίδιο σκοπό».</blockquote>
      <p>Δείτε <a href="https://www.hellenicparliament.gr/Nomothetiko-Ergo/Anazitisi-Nomothetikou-Ergou?law_id=8d13cab2-ec12-49f6-855f-ab060179396f&amp;fbclid=IwAR2DFlAwsPzDvsYcP0FoqQmD6cDjZY2jhU1ROVlDvPX--8thVCoB0s404c0"><b>ΕΔΩ</b> </a>το σχέδιο νόμου. </p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/oikonomia/story/197554/deh-poioi-tha-doyn-meioseis-eos-kai-65-stoys-logariasmoys-toys">ΔΕΗ: Ποιοι θα δουν μειώσεις έως και 65% στους λογαριασμούς τους</a>
        </li>
        <li>
          <a href="https://www.cnn.gr/news/politiki/story/197536/voyli-yperpsifistike-to-athlitiko-nomosxedio">Βουλή: Υπερψηφίστηκε το αθλητικό νομοσχέδιο</a>
        </li>
        <li>
          <a href="https://www.cnn.gr/news/politiki/story/197504/marathonia-katathesi-froyzi-politika-kinitra-piso-apo-tis-energeies-toyloypaki">Μαραθώνια κατάθεση Φρουζή: Πολιτικά κίνητρα πίσω από τις ενέργειες Τουλουπάκη</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/76/voyli">ΒΟΥΛΗ</a>
        </li>
        <li>
          <a href="https://www.cnn.gr/eidhseis/tag/5122/deh">ΔΕΗ</a>
        </li>
        <li>
          <a href="https://www.cnn.gr/eidhseis/tag/30454/depa">ΔΕΠΑ</a>
        </li>
        <li>
          <a href="https://www.cnn.gr/eidhseis/tag/683/nomosxedio">ΝΟΜΟΣΧΕΔΙΟ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/16/197567/snapshot/2675890.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/15/197522/snapshot/2570573.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/16/197562/snapshot/2512652.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/16/197554/snapshot/2632134.jpg"/>
      </figure>
    </article>
  </body>
</html>