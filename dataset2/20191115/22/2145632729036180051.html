<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18589351-primul-muzeu-al-vaginului-nu-e-nimic-rusions-ori-jignitor"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-15T22:00:00+00:00"/>
    <meta property="og:title" content="Primul muzeu al vaginului. ''Nu e nimic ruşions ori jignitor''"/>
    <meta property="og:description" content="Primul muzeu al vaginului se deschide sâmbătă la Londra, în Camden Market, după ce o strângere de fonduri din partea publicului a acoperit primele cheltuieli în valoare de 50.000 de lire sterline."/>
  </head>
  <body>
    <article>
      <h1>Primul muzeu al vaginului. ''Nu e nimic ruşions ori jignitor''</h1>
      <address><time datetime="2019-11-15T22:00:00+00:00">15 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18589351/1/muzeul-vaginului-londra-youtube-descopera.jpg"/>
      </figure>
      <p>Primul muzeu al vaginului se deschide sâmbătă la Londra, în Camden Market, după ce o strângere de fonduri din partea publicului a acoperit primele cheltuieli în valoare de 50.000 de lire sterline.</p>
      <p>Muzeul Vaginului îşi propune să educe vizitatorii în probleme legate de vulvă şi de vagin. De asemenea, instituţia îşi propune să abordeze şi modurile în care sunt stigmatizate organele sexuale şi aparatul reproducător, potrivit Mediafax.</p>
      <p>Fondatoarea instituţiei, Florence Schechter a pus pe picioare proiectul Muzeului Vaginului după ce a descoperit un monument dedicat penisului în Islanda, <a href="https://www.descopera.ro/dnews/14354727-el-este-curatorul-muzeului-falusurilor-din-islanda-20000-de-persoane-in-viziteaza-anual-video">Muzeul Falologic Islandez</a> şi şi-a dat seama că nu există un muzeu corespondent dedicat vaginului.</p>
      <p>Schechter şi echipa ei au lansat iniţial o campanie pentru a aduna 300.000 de lire sterline.</p>
      <p>"Cum este vorba despre primul muzeu fizic dedicat vaginului, vulvei şi anatomiei ginecologice, nu ştiam la ce să ne aşteptăm din partea publicului şi am fost încântate să vedem că s-au strâns 50.000 de lire sterline”, a explicat Zoe Williams, director de dezvoltare şi marketing pentru muzeu.</p>
      <p>Muzeul se deschide sâmbătă într-un spaţiu pe care îl ocupă temporat în Cmaden Market. Prima expoziţie poartă titlul "Muff Busters: Vagina Myths and How to Fight Them" (Spărgătorii de Mixturi: Miturile Vaginului şi cum să le combaţi”. Expoziţia analizează ”miturile universal răspândite” despre vagin şi vulvă, spune Williams, care explică faptul că ”se consideră că vaginul şi vulva trebuie curăţate folosind anumite produse dedicate, dar vaginul se curăţă de la sine”.</p>
      <figure>
        <iframe src="https://www.youtube.com/embed/Sr3BPpZZVnE" width="560" height="315" data-service="Youtube" scrolling="no"/>
      </figure>
      <p>Spectacole de teatru şi umor, ateliere de meşteşuguri şi dezbateri educaţionale sunt programate la muzeul care încearcă în continuare să strângă bani pentru a se muta într-un sediu permanent. Declaraţia de intenţie a muzeului arată că instituţia ”va fi un forum pentru feminism, drepturile femeilor, comunităţile LGBT+ şi intersex” şi va ”aborda prejudecăţile normelor cis şi heterosexuale”, promovând ”valori feministe, intersecţionale şi transincluzive”.</p>
      <p>"Vrem să oferim tuturor încrederea de a vorbi deste o parte perfect normală a anatomiei”, a explicat Williams care a citat un studiu al fundaţiei The Eve Appeal, specializată în sprijinirea investigaţiilor privind cancerul, care arată că 65% dintre femeile şi fetele din Marea Britanie au greutăţi atunci când trebuie să pronunţe cuvinte ca ”vagin” sau ”vulvă”.</p>
      <p>"Nu e nimic ruşions ori jignitor să vorbeşti despre vulvă şi vagin. Sunt părţi ale corpului care ar trebui omagiate”, a explicat reprezentanta muzeului.</p>
      <related>
        <a href="https://www.descopera.ro/dnews/18557649-mii-de-exponate-intre-care-animale-impaiate-si-schelete-vor-pleca-de-la-un-muzeu-de-stiinte-ale-naturii-din-romania-catre-o-parohie"/>
      </related>
      <related>
        <a href="https://www.descopera.ro/natura/18311985-muzeu-subacvatic-intr-o-zona-a-marii-bariere-de-corali"/>
      </related>
      <related>
        <a href="https://www.descopera.ro/istorie/18264859-noua-specie-de-dinozaur-descoperita-reanalizare-ramasite-stat-30-ani-muzeu"/>
      </related>
      <related>
        <a href="https://www.descopera.ro/istorie/18263093-capul-unei-statui-reprezentandu-l-pe-alexandru-cel-mare-a-fost-redescoperit-in-inventarul-unui-muzeu"/>
      </related>
      <related>
        <a href="https://www.descopera.ro/dnews/18222764-explicatia-ministerului-culturii-despre-posibilitatea-construirii-unui-nou-muzeu-langa-antipa"/>
      </related>
      <related>
        <a href="https://www.descopera.ro/istorie/17900854-barci-miniatura-tutankhamon-gasite-muzeu"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18557649-mii-de-exponate-intre-care-animale-impaiate-si-schelete-vor-pleca-de-la-un-muzeu-de-stiinte-ale-naturii-din-romania-catre-o-parohie"/>
        <a href="https://www.descopera.ro/natura/18311985-muzeu-subacvatic-intr-o-zona-a-marii-bariere-de-corali"/>
        <a href="https://www.descopera.ro/dnews/18281893-muzeul-bucovinei-a-fost-numit-muzeu-de-importanta-nationala"/>
        <a href="https://www.descopera.ro/istorie/18264859-noua-specie-de-dinozaur-descoperita-reanalizare-ramasite-stat-30-ani-muzeu"/>
      </related>
    </article>
  </body>
</html>