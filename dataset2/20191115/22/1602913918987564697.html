<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/vulpea-cand-nu-ajunge-la-struguri-spune-ca-s-acrii-mark-zuckerberg-a-incercat-timp-de-jumatate-de-an-sa-cumpere-tiktok-el-a-esuat-iar-acum-sustine-ca-aplicatia-este-periculoasa-pentru-democratie-18578463"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-15T22:50:31+00:00"/>
    <meta property="og:title" content="Vulpea când nu ajunge la struguri spune că-s acrii: Mark Zuckerberg a încercat timp de jumătate de an să cumpere TikTok. El a eşuat, iar acum susţine că aplicaţia este periculoasă pentru democraţie"/>
    <meta property="og:description" content="În 2016, Facebook şi-a petrecut jumătate de an încercând să achiziţioneze Musical.ly, o aplicaţie  chinezească, care acum este cunscută ca TikTok. Planul companiei lui Mark Zuckerberg de a intra pe piaţa chinezească a eşuat, iar acum CEO-ul Facebook susţine că aplicaţia este o ameninţare la adresa democraţiei, scrie Business Insider."/>
  </head>
  <body>
    <article>
      <h1>Vulpea când nu ajunge la struguri spune că-s acrii: Mark Zuckerberg a încercat timp de jumătate de an să cumpere TikTok. El a eşuat, iar acum susţine că aplicaţia este periculoasă pentru democraţie</h1>
      <address><time datetime="2019-11-15T22:50:31+00:00">15 Nov 2019, 22:50</time> by <a rel="author" href="https://www.zf.ro/autor/iulian-tenchiu" target="_blank">Iulian Tenchiu</a></address>
      <p>În 2016, Facebook şi-a petrecut jumătate de an încercând să achiziţioneze Musical.ly, o aplicaţie  chinezească, care acum este cunscută ca TikTok. Planul companiei lui Mark Zuckerberg de a intra pe piaţa chinezească a eşuat, iar acum CEO-ul Facebook susţine că aplicaţia este o ameninţare la adresa democraţiei, scrie Business Insider.</p>
      <p>Ceea ce avea să devină mai târziu cunoscut ca TikTok a fost achiziţionat în 2017 de gigantul tehnologic chinez ByteDance.</p>
      <p>Mark Zuckerberg a atras atenţia asupra TikTok, criticând platforma pentru cenzurarea utilizatorilor săi şi pentru conţinutul său, care ar putea deranja guvernul chinez.</p>
      <p>TikTok a negat orice acuzaţie adusă de executivul Facebook privind aceste subiecte.</p>
      <p>În acelaşi timp, senatorii americani au început să cerceteze mai atent cazul TikTok şi ByteDance. La începutul lunii noiembrie, reprezentaţii companiei nu s-au prezentat la o audiere a Sentului, unde urma să se discute problemele Chinei cu tot ce înseamnă zona de big tech. Pentru că această companie chinezească nu s-a prezentat la audiere, ea a fost atacată atrăgându-se în mod toxic atenţia asupra absenţei sale de la întâlnirea cu senatorii americani. Scopul ascestei practici numită şi „empty-chair” este clar şi se traduce prin punerea celor care se află la conducerea unei companii sau a liderilor politici într-o lumină proastă.</p>
      <p>„Serviciile noastre, aşa cum este WhatsApp, sunt folosite de protestatari şi actviştii de pretutindeni, datorită criptării şi a protecţiei datelor. În cazul TikTok, o aplicaţie care se răspândeşte în întreaga lume, lucrurile stau diferit, pentru că aceleaşi grupuri de oameni şi protestele lor sunt cenzurate, chiar şi aici, în SUA. Acesta să fie internetul pe care ni-l dorim?” a spus Zuckerberg într-un discurs ţinut la Universitatea Georgetown.</p>
      <p>Potrivit unor surse ale companiei americane de media, BuzzFeed, citate de Business Insider, Mark Zuckerberg afişează această atitudine toxică, tocmai pentru că a eşuat în a achiziţiona TikTok, motiv pentru care o transformă într-o ameninţare de ordin geopolitic.</p>
      <p> „Facebook este atât de frustrat că TikTok a devenit un fenomen pe care nu-l poate cumpăra sau învinge, încât a venit cu argumente geopolitice şi a convins factorii politici de la Washington să lupte în locul său”, a declarat un fost angajat de rang înalt al Facebook, care a preferat să rămână anonim.</p>
    </article>
  </body>
</html>