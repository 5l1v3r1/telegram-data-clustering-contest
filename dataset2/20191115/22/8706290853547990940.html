<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/mpouz/684593/i-kourenti-ginetai-stachtopouta-me-vasilia-ton-voutsa-sto-broadwa"/>
    <meta property="og:site_name" content="enikos.gr"/>
    <meta property="article:published_time" content="2019-11-15T22:32:00+00:00"/>
    <meta property="og:title" content="Η Κουρεντή γίνεται... Σταχτοπούτα με... Βασιλιά τον Βουτσά στο «Broadway»"/>
    <meta property="og:description" content="Ανατροπή! Άλλο παιδικό περιμέναμε στο φιλόξενο “Broadway” και τελικά θα δούμε την περίφημη «Σταχτοπούτα»..."/>
  </head>
  <body>
    <article>
      <h1>Η Κουρεντή γίνεται... Σταχτοπούτα με... Βασιλιά τον Βουτσά στο «Broadway»</h1>
      <address>
        <time datetime="2019-11-15T22:32:00+00:00">15 Nov 2019, 22:32</time>
      </address>
      <p>ΑΠΑΓΟΡΕΥΜΕΝΗ ΑΤΖΕΝΤΑ</p>
      <p>ΑΠΟΚΛΕΙΣΤΙΚΟ</p>
      <p>Του ΒΑΣΙΛΗ ΜΠΟΥΖΙΩΤΗ</p>
      <p>Ανατροπή! Άλλο παιδικό περιμέναμε στο φιλόξενο “Broadway” και τελικά θα δούμε την περίφημη «Σταχτοπούτα»! Ω,ναι! Από την Κυριακή 1η Δεκεμβρίου και κάθε Κυριακή στις 11.30 το πρωί η "Music &amp; Drama Productions", η εταιρία παραγωγής θεαμάτων του Μαυρίκιου Μαυρικίου παρουσιάζει στην παιδική σκηνή του Θεάτρου Broadway το διάσημο έργο του Charles Perrault Η Σταχτοπούτα σε μορφή μιούζικαλ. Τα μελωδικά τραγούδια, οι όμορφες μελωδίες και οι εντυπωσιακές χορογραφίες είναι τα βασικά εργαλεία αυτής της διαδραστικής υπερπαραγωγής που στόχο έχει όχι μόνο να διασκεδάσει τους μικρούς θεατρόφιλους και να καλλιεργήσει την φαντασία τους αλλά να τους μεταδώσει και αξίες όπως ο σεβασμός, η δικαιοσύνη και η δύναμη της αληθινής αγάπης. Μία αγαπημένη ιστορία, με παραμυθένιες εικόνες και ηθικά διδάγματα. Μία φαντασμαγορική παράσταση γεμάτη ζωτικά μηνύματα για όλη την οικογένεια.</p>
      <figure>
        <img src="http://media.enikos.gr/data/photos/684593_14623dd5d7-8b2761bf36bd6272.jpg"/>
      </figure>
      <p>ΒΑΣΙΛΙΑΣ στην φιλόδοξη παράσταση θα είναι ο κραταιός Κύριος Κώστας Βουτσάς που θα έχει πλάι του τους Σπύρο Μπιμπίλα, Ευτυχία Φαναριώτη, Ελευθερία Ρήγου, Τέτα Καμπουρέλη, Γιάννο Παπαευσταθίου, Άκη Δήμα, Έφη Κιούκη, Νικόλα Γεωργανή, Γρηγορία Αυγερινοπούλου, Ιωάννα Μαρμάρου και Γεωργία Πλουσιάδη. Στον ρόλο της Σταχτοπούτας η λαμπερή Μυριέλλα Κουρεντή. Τον πολυμελή θίασο και τα βήματα των ηρώων οδηγεί μουσικά ο μαέστρος Μαυρίκιος Μαυρικίου. Την θεατρική απόδοση του έργου υπογράφει ο Βασίλης Πλατάκης από ένα κείμενο του Γιάννη Λιούμπη, ενώ ο ίδιος σκηνοθετεί την παράσταση μαζί με τον Αναστάση Δελγιάννη που κάνει την χορογραφία.Την μουσική υπογράφει ο Μαυρίκιος Μαυρικίου,την σκηνογραφική επιμέλεια η Εllen Barkin, τα κοστούμια η Σύλια Δεμίρη, τον σχεδιασμό φωτισμών ο Βασίλης Πλατάκης, βοηθοί σκηνοθέτη οι Τάκης Δρόσος και Ελεάνα Πλέσσα</p>
      <figure>
        <img src="http://media.enikos.gr/data/photos/684593_c599e348d5-8ae63240e8c910de.jpg"/>
      </figure>
      <p>ΛΙΓΑ ΛΟΓΙΑ ΓΙΑ ΤΟ ΕΡΓΟ:</p>
      <p>Η Σταχτοπούτα είναι ένα κορίτσι που ζει με τη μητριά της και τις θετές αδερφές της που την κακομεταχειρίζονται. Όταν η μητριά και οι θετές αδερφές της πάνε στον χορό του παλατιού, η Σταχτοπούτα μεταμορφώνεται με έναν μαγικό τρόπο από ένα κορίτσι που κοιμάται στις στάχτες του τζακιού σε μία αγνώριστη πριγκίπισσα και βρίσκεται κι αυτή στον βασιλικό χορό. Ο πρίγκιπας την ερωτεύεται αμέσως, αλλά εκείνη πρέπει να φύγει από τον χορό για να επιστρέψει στο σπίτι πριν τους δικούς της. Στην βιασύνη της χάνει το γοβάκι της και ο πρίγκιπας που το βρίσκει βγάζει φιρμάνι πως θα παντρευτεί μόνο εκείνη στης οποίας το πόδι θα ταιριάξει τέλεια. Όλες οι κοπέλες του βασιλείου και οι θετές αδελφές της δοκιμάζουν το γοβάκι χωρίς αποτέλεσμα. Η Σταχτοπούτα, που αρχικά κρυβόταν από τον πρίγκιπα, δοκιμάζει το παπούτσι το οποίο εφαρμόζει τέλεια. Έτσι, ο πρίγκιπας την παντρεύεται και ζουν μαζί ευτυχισμένοι στο παλάτι.</p>
      <figure>
        <img src="http://media.enikos.gr/data/photos/684593_3c6fa0c6b3-b349f761b61fbb01.jpg"/>
      </figure>
      <figure>
        <img src="http://media.enikos.gr/data/photos/684593_ec4466d7f8-8400a7524b654479.jpg"/>
      </figure>
      <p>ΔΙΑΝΟΜΗ:</p>
      <p>Κώστας Βουτσάς, Σπύρος Μπιμπίλας, Ευτυχία Φαναριώτη, Ελευθερία Ρήγου, Τέτα Καμπουρέλη, Γιάννος Παπαευσταθίου, Άκης Δήμας, Έφη Κιούκη, Νικόλας Γεωργανής, Γρηγορία Αυγερινοπούλου, Ιωάννα Μαρμάρου, Γεωργία Πλουσιάδη. Στον ρόλο της Σταχτοπούτας η Μυριέλλα Κουρεντή.</p>
      <p>ΣΥΝΤΕΛΕΣΤΕΣ:</p>
      <p>Κείμενο: Charles Perrault</p>
      <p>Θεατρική απόδοση: Βασίλης Πλατάκης</p>
      <p>Σκηνοθεσία: Βασίλης Πλατάκης - Αναστάσης Δεληγιάννης</p>
      <p>Μουσική: Μαυρίκιος Μαυρικίου</p>
      <p>Χορογραφίες: Αναστάσης Δεληγιάννης</p>
      <p>Ενορχήστρωση - Μουσική διδασκαλία: Μαυρίκιος Μαυρίκιου</p>
      <p>Σκηνικά: Εllen Barkin</p>
      <p>Κοστούμια: Σύλια Δεμίρη</p>
      <p>Φωτισμοί: Βασίλης Πλατάκης</p>
      <p>Βοηθοί Σκηνοθέτη: Τάκης Δρόσος - Ελεάνα Πλέσσα</p>
      <p>Φωτογραφίες: Νεκτάριος Κουρής - Ελεάνα Πλέσσα</p>
      <p>Μακιγιάζ - Χτενίσματα: Νικολέτα Πικέα</p>
      <p>Ηχητικός Σχεδιασμός: Δημήτρης Δημητριάδης</p>
      <p>Ηλεκτρολόγος: Νίκος Καλαντζής</p>
      <p>Επικοινωνία - Δημόσιες Σχέσεις: Νταίζη Λεμπέση</p>
      <p>Παραγωγή: "Music &amp; Drama Productions" - Μαυρίκιος Μαυρίκιου</p>
      <related>
        <h4>σχετικά άρθρα</h4>
        <a href="http://www.enikos.gr/mpouz/683771/zilefto-kentima-markoulaki-protopappa-sto-poios-fovatai-ti-virtzi%0A%20%20%20%20%0A"/>
        <a href="http://www.enikos.gr/mpouz/683091/ta-prota-klik-apo-tin-laidi-makveth-tou-mntsensk-pou-anevazei-o-f%0A%20%20%20%20%0A"/>
        <a href="http://www.enikos.gr/mpouz/682845/apokleistikes-pozes-apo-ti-mideia-pou-erchetai-sto-thiseion%0A%20%20%20%20%0A"/>
        <a href="http://www.enikos.gr/mpouz/682629/o-lignadismageirevei-perses-gia-tin-epidavro-me-koniordou-kai-kou%0A%20%20%20%20%0A"/>
        <a href="http://www.enikos.gr/mpouz/682298/oi-protes-photografies-kappa-mesimerli-apo-to-talgko-pou-erchetai%0A%20%20%20%20%0A"/>
        <a href="http://www.enikos.gr/mpouz/681085/me-ta-matia-ton-megalon-koritsion-oi-protes-photografies%0A%20%20%20%20%0A"/>
        <a href="http://www.enikos.gr/mpouz/684381/sinemaskop-the-musicalto-ypertheama-pou-etoimazei-o-delaportas-gi%0A%20%20%20%20%0A"/>
        <a href="http://www.enikos.gr/mpouz/684265/entyposiaki-pariziana-sto-broadway%0A%20%20%20%20%0A"/>
        <a href="http://www.enikos.gr/mpouz/684074/to-peplay-erchetai-sto-neo-elliniko-theatro-me-tous-annita-kouli-%0A%20%20%20%20%0A"/>
      </related>
    </article>
  </body>
</html>