<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/istorie/18568283-bijuterii-romane-descoperite-intr-un-mormant-din-caucazul-de-nord"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-15T22:00:00+00:00"/>
    <meta property="og:title" content="Bijuterii romane descoperite într-un mormânt din Caucazul de Nord"/>
    <meta property="og:description" content="Bijuteriile au fost descoperite într mormântul unei femei din situl arheologic Zayukovo-2."/>
  </head>
  <body>
    <article>
      <h1>Bijuterii romane descoperite într-un mormânt din Caucazul de Nord</h1>
      <address><time datetime="2019-11-15T22:00:00+00:00">15 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <slideshow>
        <figure>
          <img src="https://storage0.dms.mpinteractiv.ro/media/401/321/33406/18568283/1/schelet-kabardino-balkarian-state-university-descopera.jpg"/>
          <figcaption>Credit foto: Kabardino-Balkarian State University</figcaption>
        </figure>
        <figure>
          <img src="https://storage0.dms.mpinteractiv.ro/media/401/321/33406/18568283/2/inel-kabardino-balkarian-state-university-descopera.jpg"/>
          <figcaption>Credit foto: Kabardino-Balkarian State University</figcaption>
        </figure>
        <figcaption>Credit foto: Kabardino-Balkarian State University</figcaption>
      </slideshow>
      <p>Bijuteriile au fost descoperite într mormântul unei femei din situl arheologic Zayukovo-2.</p>
      <p>În mormântul unei femei din situl arheologic Zayukovo-2, din Caucazul de Nord, zonă care a fost locuită de populaţiile alane, au fost descoperite bijuterii de origine roamnă, notează <a href="http://www.thehistoryblog.com/archives/56984">The History Blog</a>. Mormântul femeii făcea parte dintr-un mormânt comun folosit de o familie între secolele I-II era noastră, conform artefactelor descoperite la faţa locului.</p>
      <p>„Avea două inele pe degete fabricate cu ajutorul unei tehnologii destul de complexe”, explică Anna Kadieva, arheolog şi conducătoarea unei expediţii în situl arheologic Zayukovo-2.</p>
      <p>Confrom dr. Kadieva, nu exsită urmă de îndoială că respectivele bijuterii sunt de origine romană. Ea explică faptul că „acestea erau scumpe pentru vremea respectivă şi de nepreţuit pentru <a href="https://www.descopera.ro/mari-intrebari/17149102-ce-este-un-barbar">lumea barbară</a>, deoarece nu a existat o producţie de sticlă în Caucazul de Nord”.</p>
      <p>Asupra femeii au fost descoperite o serie de mărgele din sticlă şi carneol, un mineral din familia cuarţului; un pandantiv din ametist şi două inele, dintr-un material transparent, sticlă cel mai probabil, în care fuseseră inserate o serie de fibre aurii.</p>
      <figure>
        <img src="https://storage0.dms.mpinteractiv.ro/media/401/321/33406/18568283/2/inel-kabardino-balkarian-state-university-descopera.jpg"/>
      </figure>
      <p>
        <i>Credit foto: Kabardino-Balkarian State University</i>
      </p>
      <p>Arheologii sunt de părere că femeia în mormântul căreia au fost descoperite aceste bijuterii era soţia sau o rudă apropiată a unei căpetenii sau a unui războinic important, judecând după valoarea materială a acestora. Arheologii sunt de părere că densitatea de obiecte de origine romană într-un spaţiu atât de ]ndepărtat este un indicator important al puterii materiale pe care respectiva familie o deţinea şi că ar putea să arate o modă printre elitele alanilor de a folosi obiecte de import pentru a-şi arăta puterea.</p>
      <p>Alături de femeie a fost descoperit şi un bărbat, cel mai probabil războinic, după cum au dedus arheologii din obiectele cu care acesta a fost îngropat: o fibulă cu inscripţia AVCISSA, însemnul fabricantului, şi un căpăstru de cal. Oamenii de ştiinţă sunt de părere că bărbatul din mormânt a fost un războinic care a luptat pentru <a href="https://www.descopera.ro/cultura/2743448-flavius-aetius-un-dac-in-slujba-romei">Roma</a>, dar nu exclud posibilitatea ca aceste obiecte să reprezinte o pradă de război.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/istorie/16177994-bijuterii-de-aur-de-2500-de-ani-descoperite-in-marea-britanie-arata-legaturi-mai-stranse-a-insulei-cu-europa-continentala">Bijuterii de aur de 2.500 de ani descoperite în Marea Britanie arată legături mai strânse a insulei cu Europa continentală</a>
        </b>
      </p>
      <p>
        <b>
          <a href="https://www.descopera.ro/istorie/15415817-o-comoara-istorica-veche-de-2000-de-ani-a-fost-descoperita-in-londra-sunt-de-a-dreptul-fascinante-foto">O comoară istorică, veche de 2.000 de ani, a fost descoperită în Londra. ''Sunt de-a dreptul fascinante'' - FOTO</a>
        </b>
      </p>
      <p>
        <b>
          <a href="https://www.descopera.ro/istorie/17510519-o-noua-analiza-asupra-oaselor-razboinicilor-din-vestul-europei-medievale-scoate-la-iveala-un-detaliu-important">O nouă analiză asupra oaselor războinicilor din vestul Europei medievale scoate la iveală un detaliu important</a>
        </b>
      </p>
      <p>
        <b>
          <a href="https://www.descopera.ro/istorie/16148108-o-camera-funerara-de-2600-de-ani-plina-de-bogatii-atesta-legaturi-foarte-stranse-intre-societatile-antice-europene-galerie-foto">O cameră funerară de 2.600 de ani, plină de bogăţii, atestă legături foarte strânse între societăţile antice europene - GALERIE FOTO</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/istorie/17367554-ea-este-neko-femeia-de-rang-nobil-ce-a-fost-ingropata-in-bijuterii-in-urma-cu-1800-de-ani"/>
        <a href="https://www.descopera.ro/dnews/17304853-expozitie-de-geme-si-bijuterii-un-recital-si-tururi-ghidate-joi-la-muzeul-national-de-arta-al-romaniei"/>
        <a href="https://www.descopera.ro/dnews/16924403-cinci-persoane-inarmate-au-furat-bijuterii-de-milioane-de-euro-din-cadrul-hotelului-ritz-in-nici-o-zi-au-fost-recuperate"/>
        <a href="https://www.descopera.ro/istorie/16883368-cosmetice-si-bijuterii-vechi-de-5000-de-ani-dezvaluie-bogatia-celebrului-oras-stravechi-ierihon-mentionat-in-biblie"/>
      </related>
    </article>
  </body>
</html>