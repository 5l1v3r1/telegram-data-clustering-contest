<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955786"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T22:43:42+00:00"/>
    <meta property="og:title" content="రాజేంద్రప్రసాద్ ‘తోలుబొమ్మలాట’ విడుదలకు రెడీ"/>
    <meta property="og:description" content="ADVT"/>
  </head>
  <body>
    <article>
      <h1>రాజేంద్రప్రసాద్ ‘తోలుబొమ్మలాట’ విడుదలకు రెడీ</h1>
      <address>
        <time datetime="2019-11-15T22:43:42+00:00">15 Nov 2019, 22:43</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>డా. రాజేంద్రప్రసాద్‌ నటించిన కుటుంబ కథా చిత్రం ‘తోలుబొమ్మలాట’. సెన్సార్ పూర్తి చేసుకున్న ఈ చిత్రం ఈ నెల 22న విడుదల కానుంది. విశ్వంత్‌ దుద్దుంపూడి, హర్షిత చౌదరి, వెన్నెల కిశోర్‌, దేవీ ప్రసాద్‌, నర్రా శ్రీనివాస్‌ ప్రధాన తారాగణంగా రూపొందిన ఈ చిత్రాన్ని సుమదుర్గా క్రియేషన్స్ పతాకంపై ఐశ్వర్య మాగంటి సమర్పణలో దుర్గాప్రసాద్‌ మాగంటి నిర్మించారు. విశ్వనాథ్‌ మాగంటి దర్శకునిగా పరిచయమవుతున్నారు.</p>
      <p> </p>
      <p><b>ఈ సందర్భంగా నిర్మాత దుర్గాప్రసాద్‌ మాగంటి మాట్లాడుతూ..</b> ‘‘ఒక కుటుంబంలోని మూడు తరాల మధ్య జరిగే దోబూచులాటలాంటిది ఈ సినిమా. అవసరాలు, అపోహలు, అపార్థాలు, కలలు, కన్నీళ్లు, కలవరాలు, కల్లోలాలు, అభిమానాలు, ఆత్మాభిమానాలు వంటి భావోద్వేగాల కలబోత ఈ చిత్రం. ఒక కుర్రాడు ఇంత లోతైన, ఉద్వేగభరితమైన భావాలున్న కుటుంబ కథని ఎలా ఎదుర్కొని, పరిష్కరించాడు అనేది రేపు తెరపై చూసి ప్రేక్షకులు ఆశ్చర్యపోతారు. థ్రిల్‌ ఫీలవుతారు. సెన్సార్ కార్యక్రమాలు పూర్తయ్యాయి. సెన్సార్ నుంచి క్లీన్ యు సర్టిఫికెట్ లభించింది. ఈ నెల 22న ప్రేక్షకుల ముందుకు రానున్న ఈ చిత్రం కచ్చితంగా అందరి హృదయాల్లో స్థానం సంపాదిస్తుందని మా నమ్మకం. ఇటీవల విడుదలయిన ట్రైలర్‌కి మరియు పాటలకి మంచి స్పందన లభించింది. ఓవర్సీస్ విడుదల హక్కులను గోల్డెన్ ఈగిల్ ఫిలిమ్స్ వారు పెద్ద మొత్తానికి సొంతం చేసుకున్నారు’’ అని చెప్పారు.</p>
    </article>
  </body>
</html>