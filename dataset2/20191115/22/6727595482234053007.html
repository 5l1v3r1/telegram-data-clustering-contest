<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/mammooty-nominate-film-dair-award-for-unda-peranbu-yathra-452.html"/>
    <meta property="og:site_name" content="DoolNews"/>
    <meta property="article:published_time" content="2019-11-15T22:52:00+00:00"/>
    <meta property="og:title" content="മൂന്ന് ഭാഷ, മൂന്ന് സിനിമ, ഒരേ ഒരു നടന്‍ 'മമ്മൂട്ടി'; ഫിലിംഫെയര്‍ ചരിത്രത്തില്‍ ആദ്യം"/>
    <meta property="og:description" content="Malayalam Cinema Mammootty Peranbu Unda Yathra Malayalam Cinema തെന്നിന്ത്യന്‍ സിനിമയില്‍ ഏറ്റവും പ്രശസ്തമായ അവാര്‍ഡാണ് ഫിലിം ഫെയര്‍ പുരസ്‌ക്കാരം. 66 വര്‍ഷത്തെ ഫിലിം ഫെയര"/>
  </head>
  <body>
    <article>
      <h1>മൂന്ന് ഭാഷ, മൂന്ന് സിനിമ, ഒരേ ഒരു നടന്‍ 'മമ്മൂട്ടി'; ഫിലിംഫെയര്‍ ചരിത്രത്തില്‍ ആദ്യം</h1>
      <address><time datetime="2019-11-15T22:52:00+00:00">15 Nov 2019, 22:52</time> by <a rel="author">എന്റര്‍ടെയിന്‍മെന്റ് ഡെസ്‌ക്</a></address>
      <p>തെന്നിന്ത്യന്‍ സിനിമയില്‍ ഏറ്റവും പ്രശസ്തമായ അവാര്‍ഡാണ് ഫിലിം ഫെയര്‍ പുരസ്‌ക്കാരം. 66 വര്‍ഷത്തെ ഫിലിം ഫെയര്‍ പുരസ്‌ക്കാര ചടങ്ങില്‍ അപൂര്‍വ്വമായ ഒരു നേട്ടം സ്വന്തമാക്കിയിരിക്കുകയാണ് മലയാളത്തിന്റെ സ്വന്തം മമ്മൂട്ടി.</p>
      <p>മൂന്ന് ഭാഷകളില്‍ നിന്നായി മമ്മൂട്ടിയുടെ മൂന്ന് സിനിമകളാണ് ഫിലിം ഫെയര്‍ പുരസ്‌ക്കാരത്തിനായി നോമിനേഷന്‍ നേടിയിരിക്കുന്നത്. മലയാളത്തില്‍ നിന്ന് ഉണ്ട, തമിഴില്‍ നിന്ന് പേരന്‍പ്, തെലുങ്കില്‍ നിന്ന് യാത്ര എന്നിവയാണവ.</p>
      <related>
        <a href="https://www.doolnews.com/helen-malayalam-movie-review-anna-ben-vineeth-sreenivasan-aju-varghese258.html?utm_source=doolnews&amp;utm_medium=related"/>
      </related>
      <p>ഫിലിം ഫെയറിന്റെ ചരിത്രത്തിലാദ്യമായാണ് മൂന്ന് ഭാഷകളില്‍ നിന്ന് ഒരു നടന്റെ ചിത്രങ്ങള്‍ നാമനിര്‍ദേശം ചെയ്യപ്പെടുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>
        <b>ഉണ്ട</b>
      </p>
      <p>ഛത്തീസ്ഗഡിലേക്ക് തെരഞ്ഞെടുപ്പ് ഡ്യൂട്ടിക്ക് പോകുന്ന കേരള പൊലീസ് സംഘത്തിന്റെ കഥയാണ് ഖാലിദ് റഹ്മാന്‍ സംവിധാനം ചെയ്ത ഉണ്ടയില്‍ പറഞ്ഞത്. ജെമിനി സ്റ്റുഡിയോസിന്റെ ബാനറില്‍ കൃഷ്ണന്‍ സേതുകുമാര്‍ നിര്‍മിച്ച ഉണ്ടയില്‍ സബ് ഇന്‍സ്പെക്ടര്‍ മണികണ്ഠന്‍ എന്ന കഥാപാത്രമായാണ് മമ്മൂട്ടി അവതരിപ്പിച്ചത്.</p>
      <p>ചിത്രത്തിന്റെ തിരക്കഥ ഒരുക്കിയിരിക്കുന്നത് ഹര്‍ഷദാണ്. വിനയ് ഫോര്‍ട്ട്, ഷൈന്‍ ടോം ചാക്കോ, കലാഭവന്‍ ഷാജോണ്‍, ജേക്കബ് ഗ്രിഗറി, അര്‍ജുന്‍ അശോകന്‍, ലുക്മാനുല്‍ ലുക്കു, എന്നിവരാണ് ഉണ്ടയിലെ മറ്റു കഥാപാത്രങ്ങളെ അവതരിപ്പിച്ചു.</p>
      <related>
        <a href="https://www.doolnews.com/unda-movie-review-mammootty-by-shambu-dev452.html?utm_source=doolnews&amp;utm_medium=related"/>
      </related>
      <p>ബോളിവുഡ് താരങ്ങളായ ഓംകാര്‍ ദാസ് മണിക്പുരി, ഭഗ്വാന്‍ തിവാരി എന്നിവരും ചിത്രത്തിലുണ്ട്. ജിംഷി ഖാലിദും സജിത്ത് പുരുഷനും ചേര്‍ന്നാണ് ഛായാഗ്രഹണം നിര്‍വഹിച്ചിരിക്കുന്നത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>പ്രശാന്ത് പിള്ളയാണ് ചിത്രത്തിന് സംഗീതമൊരുക്കിയത്.. ഛത്തീസ്ഗഡിലും കര്‍ണാടകയിലും കേരളത്തിലുമായി 57 ദിവസംകൊണ്ടാണ് ചിത്രീകരണം പൂര്‍ത്തിയാക്കിയത്.</p>
      <p>
        <b>പേരന്‍പ്</b>
      </p>
      <p>സ്പാസ്റ്റിക് പരാലിസിസ് എന്ന ശാരീരിക അവസ്ഥയിലൂടെ കടന്നുപോകുന്ന ഒരു പെണ്‍കുട്ടിയുടെ അവസ്ഥയും അവളുടെ പിതാവിന്റെ വൈകാരിക നിമിഷങ്ങളുമാണ് പേരന്‍പ് എന്ന ചിത്രത്തിന്റെ പ്രമേയം.റാം സംവിധാനം ചെയ്ത ചിത്രത്തില്‍ അമുദന്‍ എന്ന ഓണ്‍ലൈന്‍ ടാക്‌സി ഡ്രൈവറുടെ കഥാപാത്രമാണ് മമ്മൂട്ടി ചിത്രത്തില്‍ അവതരിപ്പിച്ചത്.</p>
      <related>
        <a href="https://www.doolnews.com/peranbu-review-by-faiz-muhammed452.html?utm_source=doolnews&amp;utm_medium=related"/>
      </related>
      <p>സാധനയാണ് ചിത്രത്തില്‍ മമ്മൂട്ടിയുടെ മകളായി പ്രത്യക്ഷപ്പെടുന്നത്. പി.എല്‍ തേനപ്പന്‍ നിര്‍മ്മിച്ച ചിത്രത്തില്‍ സമുദ്രക്കനി അഞ്ജലി, അഞ്ജലി അമീര്‍ തുടങ്ങിയവരും പ്രധാനവേഷത്തിലെത്തിയിരുന്നു.</p>
      <p>റോട്ടര്‍ഡാം ഫിലിം ഫെസ്റ്റിവലില്‍ നടന്ന വേള്‍ഡ് പ്രീമിയറിലും ചിത്രം മികച്ച അഭിപ്രായം നേടിയിരുന്നു.</p>
      <p>
        <b>യാത്ര</b>
      </p>
      <p>ആന്ധ്രാപ്രദേശ് മുഖ്യമന്ത്രിയായിരുന്ന വൈ.എസ് രാജശേഖര റെഡ്ഡിയുടെ ജീവിത കഥ പറയുന്ന സിനിമയാണ് യാത്ര. ചിത്രത്തില്‍ വൈ.എസ്.ആര്‍ ആയി എത്തിയ മമ്മൂട്ടിയുടെ പ്രകടനം നിരൂപക പ്രശംസ പിടിച്ചു പറ്റിയിരുന്നു. ചിത്രത്തില്‍ വൈ.എസ്. ആറിന്റെ അച്ഛന്‍ കഥാപാത്രത്തെ അവതരിപ്പിച്ചത് ജഗപതി ബാബുവാണ്.</p>
      <related>
        <a href="https://www.doolnews.com/ajmal-ameer-as-jaganmohan-ressy-in-new-film.html?utm_source=doolnews&amp;utm_medium=related"/>
      </related>
      <p>1999 മുതല്‍ 2004 വരെയുള്ള കാലഘട്ടത്തിലെ വൈ.എസ്.ആറിന്റെ ജീവിത കഥയാണ് യാത്ര പറയുന്നത്. 2004ല്‍ കോണ്‍ഗ്രസിനെ അധികാരത്തിലെത്തിച്ച അദ്ദേഹം നയിച്ച പദയാത്ര സിനിമയിലെ ഒരു മുഖ്യഭാഗമാണ്.</p>
      <p>DoolNews Video</p>
      <figure>
        <iframe src="https://www.youtube.com/embed/ABOIUa8k3TY" width="540" height="320" data-service="Youtube" scrolling="no"/>
      </figure>
    </article>
  </body>
</html>