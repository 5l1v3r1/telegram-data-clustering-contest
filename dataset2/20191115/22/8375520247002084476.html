<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/pompeo-poyasniv-riznicyu-mizh-viznannyam-golanskih-visot-i-krimu-640295.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T22:13:04+00:00"/>
    <meta property="og:title" content="Помпео пояснив різницю між визнанням Голанських висот і Криму"/>
    <meta property="og:description" content="Для США ситуації з Голанськими висотами та анексією РФ Криму - «очевидно різні»"/>
  </head>
  <body>
    <article>
      <h1>Помпео пояснив різницю між визнанням Голанських висот і Криму</h1>
      <address>
        <time datetime="2019-11-15T22:13:04+00:00">15 Nov 2019, 22:13</time>
      </address>
      <h4>Для США ситуації з Голанськими висотами та анексією РФ Криму - «очевидно різні»</h4>
      <p>Держсекретар США Майк Помпео пояснив, чому Вашингтон відмовився визнавати окупований Крим російським, при цьому визнав Голанські висоти ізраїльською територією.</p>
      <p>Відповідаючи на питання про підтримку США визнання Голанських висот територією Ізраїлю і одночасній критиці російської анексії в Україні, він заявив про «очевидно різні» ситуації.</p>
      <p>«Ми просто визнали реальність на землі і історію, яка існувала в цьому конкретному місці», - сказав Помпео.</p>
      <p>Глава американської дипломатії зазначив, що «є набір міжнародних норм і понять, є фактичні обставини, які їм суперечать, і там, де ці норми вибудовуються, ми повинні визнати їх».</p>
      <p>Нагадаємо, президент США Дональд Трамп у березні <a href="https://glavcom.ua/news/ssha-viznayut-suverenitet-izrajilyu-nad-golanami-tramp-579118.html">підписав документ про визнання суверенітету Ізраїлю над Голанськими висотами.</a></p>
      <p>Прем’єр-міністр Ізраїлю Біньямін Нетаньяху <a href="https://glavcom.ua/world/observe/netanyahu-podyakuvav-trampu-za-zayavu-pro-suverenitet-golanskih-visot-579147.html">назвав крок Трампа історичною справедливістю і дипломатичною перемогою.</a></p>
      <p>Водночас Туреччина не визнає одностороннього рішення США по Голанських висотах і заявила, що <a href="https://glavcom.ua/world/observe/turechchina-ne-viznaje-rishennya-ssha-shchodo-golanskih-visot-580060.html">буде протидіяти йому спільно з міжнародним співтовариством.</a></p>
      <p>Голанські висоти, які є частиною Сирії, були захоплені Ізраїлем в 1967 році в ході Шестиденної війни.</p>
      <p>Саудівська Аравія, Бахрейн, Катар і Кувейт, які є союзниками Вашингтона у регіоні, розкритикували крок Трампа визнати анексію висот Ізраїлем 1981 року. </p>
      <p>Анексія Голанських висот не визнана світовим співтовариством та Радою Безпеки ООН.</p>
      <p><a href="https://glavcom.ua/news/u-mzs-ozvuchili-poziciyu-ukrajini-shchodo-golanskih-visot-580287.html">Україна також дотримується позиції ООН</a> у питанні щодо Голан.</p>
      <related>
        <a href="https://glavcom.ua/world/observe/pompeo-pri-obami-ssha-davali-ukrajini-kovdri-a-mi-zbroyu-639286.html"/>
        <a href="https://glavcom.ua/news/derzhsekretar-ssha-rozpoviv-pro-robotu-nad-stabilnistyu-v-ukrajini-638822.html"/>
        <a href="https://glavcom.ua/news/u-ssha-anonsuvali-peregovori-pompeo-y-merkel-shchodo-ukrajini-637955.html"/>
      </related>
    </article>
  </body>
</html>