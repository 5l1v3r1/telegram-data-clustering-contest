<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76636-Turista-zomrel-po-tom-co-si-chcel-urobit-nezabudnutelnu-selfie-pri-vodopade-Nerespektoval-zakaz-a-spadol"/>
    <meta property="og:site_name" content="REFRESHER"/>
    <meta property="article:published_time" content="2019-11-15T22:09:00+00:00"/>
    <meta property="og:title" content="Turista zomrel po tom, čo si chcel urobiť nezabudnuteľnú selfie pri vodopáde. Nerešpektoval zákaz a spadol"/>
    <meta property="og:description" content="Nie je to prvýkrát, čo na tomto mieste vyhasol ľudský život."/>
  </head>
  <body>
    <article>
      <h1>Turista zomrel po tom, čo si chcel urobiť nezabudnuteľnú selfie pri vodopáde. Nerešpektoval zákaz a spadol</h1>
      <address><time datetime="2019-11-15T22:09:00+00:00">15 Nov 2019, 22:09</time> by <a rel="author">Daniel Mikolášik</a></address>
      <p>
        <b>Nie je to prvýkrát, čo na tomto mieste vyhasol ľudský život.</b>
      </p>
      <p> 33-ročný francúzsky <b>turista zomrel po tom, čo sa snažil urobiť si unikátnu fotografiu seba</b> pri známom thajskom vodopáde <i>Na Mueang 2</i>. Ide o často navštevované miesto, na ktorom už viackrát vyhasol ľudský život. Naposledy tu zahynul len pred 4 mesiacmi turista zo Španielska.</p>
      <p>Ako informuje stanica <a href="https://edition.cnn.com/2019/11/15/asia/french-man-selfie-death-intl-scli/index.html">CNN</a>, ide o pomerne <b>nebezpečné miesto</b>, na ktorom sa dokonca nachádzajú viaceré upozornenia a aj tabuľa so zákazom na rizikové úseky. Tú však podľa všetkého Francúz nerešpektoval a v snahe urobiť si čo najlepšiu selfie vstúpil na miesto odkiaľ <b>sa pošmykol a spadol.</b></p>
      <p>Očitým svedkom celého incidentu mal byť jeho kamarát, ktorý skonštatoval, že výška pádu zodpovedá približne <b>trojposchodovej budove.</b> Kvôli zlým podmienkam, šmykľavosti a strmosti vodopádu bol veľký problém s vyťahovaním tela. Záchranná akcia trvala až niekoľko hodín.</p>
      <p>Francúz mal podľa všetkého zomrieť na následky roztrieštenia lebky. Thajsko je veľkým turistickým lákadlom a je považované za pomerne bezpečnú destináciu, ktorá každoročne pritiahne viac ako 35 miliónov návštevníkov. Mnohí sa obávajú, že turisti, ktorí sa vlastnou hlúposťou dostávajú do krízových situácií, zbytočne kazia reputáciu krajiny.</p>
      <p>
        <i>
          <b>Osudný vodopád v Thajsku.</b>
        </i>
      </p>
      <figure>
        <embed-post data-src="https://www.instagram.com/p/B4fjfbnoeke" data-service="Instagram"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/69828-Ceska-vlada-vyhlasila-kvoli-smrti-Karla-Gotta-statny-smutok-Ak-s-tym-bude-suhlasit-rodina-zorganizuje-aj-statny-pohreb"/>
        <a href="https://refresher.sk/70511-V-kontajneri-nakladneho-auta-nasli-39-ludskych-tiel-Policia-zadrzala-25rocneho-podozriveho-muza"/>
        <a href="https://refresher.sk/70598-Rusky-vojak-sa-na-zakladni-psychicky-zrutil-zacal-strielat-na-svojich-kolegov-smich-zabil-a-dvoch-zranil"/>
        <a href="https://refresher.sk/70681-Zena-pisala-svojmu-zosnulemu-otcovi-kazdy-den-spravy-aj-napriek-tomu-ze-uz-nezil-Po-styroch-rokoch-dostala-odpoved"/>
        <a href="https://refresher.sk/70596-Soferka-nahodou-vbehla-do-cesty-Jeepu-ktory-siel-cez-cestu-vysokou-rychlostou-na-cervenu-Zachranila-tak-zivot-celej-rodiny"/>
        <a href="https://refresher.sk/76198-Kadernika-Cristiana-Ronalda-nasla-upratovacka-mnohonasobne-dobodaneho-v-jeho-hotelovej-izbe"/>
        <a href="https://refresher.sk/76633-Kvoli-silnemu-snezeniu-vo-Francuzsku-zomrel-clovek-Viac-ako-300tisic-domacnosti-je-bez-elektriny"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
      </related>
    </article>
  </body>
</html>