<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2819428-tramp-zapevnae-so-ne-pogrozuvav-jovanovic-a-skoristavsa-svobodou-slova.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T22:38:00+00:00"/>
    <meta property="og:title" content="Трамп запевняє, що не погрожував Йованович, а скористався &quot;свободою слова&quot;"/>
    <meta property="og:description" content="У відповідь на звинувачення в залякуванні Марі Йованович, яка свідчила у Конгресі у справі імпічменту, Дональд Трамп заявив, що має право на свободу слова."/>
  </head>
  <body>
    <article>
      <h1>Трамп запевняє, що не погрожував Йованович, а скористався "свободою слова"</h1>
      <h2>У відповідь на звинувачення в залякуванні Марі Йованович, яка свідчила у Конгресі у справі імпічменту, Дональд Трамп заявив, що має право на свободу слова.</h2>
      <address>
        <time datetime="2019-11-15T22:38:00+00:00">15 Nov 2019, 22:38</time>
      </address>
      <p>Про це він сказав перед журналістами в Білому домі, повідомляє власний кореспондент Укрінформу.</p>
      <p>"Я маю право говорити. Я маю право на свободу слова - так само, як інші люди", - заявив американський президент.</p>
      <p>Трамп також зазначив, що не вважає "погрозою" своє висловлювання на адресу Марі Йованович у Twitter, яке він розмістив під час її виступу в Палаті представників. "Я взагалі так не думаю", - зауважив глава Білого дому.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2819198-stenogramu-persoi-rozmovi-trampa-j-zelenskogo-zacitali-na-sluhannah-z-jovanovic.html">Стенограму першої розмови Трампа й Зеленського зачитали на слуханнях з Йованович</a>
      </blockquote>
      <p>Як повідомляв Укрінформ, у п'ятницю голова комітету з питань розвідки Палати представників Адам Шифф заявив, що <a href="https://www.ukrinform.ua/rubric-world/2819303-demokrati-rozcinili-tvit-trampa-proti-jovanovic-ak-zalakuvanna-svidka.html">остання негативна заява Трампа на адресу експосла США в Україні Марі Йованович розглядатиметься як тиск на свідка</a>.</p>
      <p>В оприлюдненій стенограмі розмови президентів <a href="https://www.ukrinform.ua/tag-ssa">США</a> й України від 25 липня Володимир Зеленський зауважив, що ставлення посла Марі Йованович до нього "було далеко не найкращим, оскільки вона захоплювалася попереднім президентом та була на його боці". У відповідь Дональд Трамп зазначив, що їй "доведеться пройти через дещо".</p>
      <p>Йованович заявила, що розцінює це як погрозу з боку президента США.</p>
      <p>
        <i>Фото: The White House</i>
      </p>
    </article>
  </body>
</html>