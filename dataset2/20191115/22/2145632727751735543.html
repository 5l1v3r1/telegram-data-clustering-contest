<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18589347-a-avut-loc-big-bang-ul-james-peebles-castigator-al-premiului-nobel-are-dubii"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-15T22:00:00+00:00"/>
    <meta property="og:title" content="A avut loc Big Bang-ul? James Peebles, câştigător al Premiului Nobel are dubii"/>
    <meta property="og:description" content="James Peebles este de părere că nu există dovezi suficiente care să justifice explozia Universului dintr-un punct infinit de mic."/>
  </head>
  <body>
    <article>
      <h1>A avut loc Big Bang-ul? James Peebles, câştigător al Premiului Nobel are dubii</h1>
      <address><time datetime="2019-11-15T22:00:00+00:00">15 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5387/18589347/1/big-bang-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>James Peebles este de părere că nu există dovezi suficiente care să justifice explozia Universului dintr-un punct infinit de mic.</p>
      <p>Teoria Big Bang, care explică <a href="https://www.descopera.ro/stiinta/16201342-big-bang-sau-altceva-ce-a-fost-inainte-de-univers">începuturile Universului</a> printr-o explozia care şi-a avut originea într-un punct infinit de mic, tinde să fie una dintre cele mai cunoscute teorii din lumea ştiinţifică şi, deşi se bucură de un sprijin larg în comunitatea ştiinţifică, unii cercetători nu se declară total convinşi de modelul explicativ al acestei teorii. Unul dintre aceşti oameni de ştiinţă este comologul James Peebles, unul dintre câştigătorii Premiului Nobel pentru Fizică din acest an. El este de părere că nu există nicio modalitate prin care expansiune rapidă a Universului dintr-un punct singular în acele momente primordiale să poate fi testată, notează <a href="http://futurism.com/the-byte/nobel-scientist-big-bang-never-happened?fbclid=IwAR3bpSYpYNdG_qKigZYFWWkjxY4F3Arw-RsRRf9PdOZ61sm--gqQxxM4jV4">Futurism</a>.</p>
      <p>„Este foarte trist că cineva se gândeşte la începutul Universului, în timp ce, de fapt, nu avem o teorie bună despre cum a început totul”, a declarat cosmologul pentru <i>AFP</i>.</p>
      <p>Cosmologul nu propune un model teoretic alternativ Teoriei Big Bang, dar, după cum explică chiar el, asta nu îi subminează poziţia, ci din contră. El este de părere că în absenţa unor teste şi <a href="https://www.descopera.ro/mari-intrebari/17140894-cum-stim-ca-big-bang-ul-a-avut-loc">date </a>suficiente, cercetătorii nu ar trebuie să asume ipoteza doar pe baza unei potriviri superficiale cu datele colectate deja. „Avem teorii, dar acestea nu sunt testate”, spune Peebles.</p>
      <p>Totuşi, în munca de zi cu zi, cosmologul nu va renunţa la folosirea <a href="https://www.descopera.ro/stiinta/17177233-teoria-finala-a-lui-stephen-hawking-privind-big-bang-ul-a-fost-publicata-acum-cum-a-fost-creat-de-fapt-universul">Teoriei Big Bang</a>, deşi consideră că nu reprezintă un model valid din punct de vedere ştiinţific. „Voi folosi teoria, chair dacă nu îmi place”.</p>
      <p>„Dar de ani buni, unii dintre noi au încercat să convingă comunitatea să găsească un termen mai bun, însă fără succes”, a spus el. „Deci, va rămâne Big Bang. Este trist, dar toată lumea ştie acest nume. Aşa că renunţ”.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/stiinta/17177233-teoria-finala-a-lui-stephen-hawking-privind-big-bang-ul-a-fost-publicata-acum-cum-a-fost-creat-de-fapt-universul">Teoria FINALĂ a lui Stephen Hawking privind Big Bang-ul a fost publicată acum. Cum a fost creat de fapt universul</a>
        </b>
      </p>
      <p>
        <b>
          <a href="https://www.descopera.ro/mari-intrebari/17108115-de-unde-vine-numele-de-big-bang-fenomenul-prin-care-a-fost-creat-universul">De unde vine numele de Big Bang, fenomenul prin care a fost creat Universul?</a>
        </b>
      </p>
      <p>
        <b>
          <a href="https://www.descopera.ro/stiinta/17986504-universul-inainte-big-bang">O echipă de cercetători a elaborat o metodă prin care se poate răspunde la o întrebare fundamentală: ce exista înainte de Univers?</a>
        </b>
      </p>
      <p>
        <b>
          <a href="https://www.descopera.ro/mari-intrebari/17140894-cum-stim-ca-big-bang-ul-a-avut-loc">Cum ştim că Big Bang-ul a avut loc?</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/18538070-cercetatorii-au-recreat-big-bang-ul-accidental"/>
        <a href="https://www.descopera.ro/dnews/18447500-cum-a-intrat-serialul-teoria-big-bang-in-analele-premiilor-nobel"/>
        <a href="https://www.descopera.ro/stiinta/17821675-universul-compus-antimaterie-poate-exista"/>
        <a href="https://www.descopera.ro/stiinta/17791314-fosila-big-bang-descoperita"/>
      </related>
    </article>
  </body>
</html>