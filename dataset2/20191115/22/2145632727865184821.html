<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/natura/18589645-o-colonie-de-lilieci-dintr-un-aparat-de-aer-conditionat-din-pipera-au-fost-eliberati-intr-o-zona-ocrotita-de-lege"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-15T22:00:00+00:00"/>
    <meta property="og:title" content="O colonie de lilieci dintr-un aparat de aer condiţionat din Pipera au fost eliberaţi într-o zonă ocrotită de lege"/>
    <meta property="og:description" content="Peste 50 de lilieci au fost descoperiţi în spatele unui aparat condiţionat din Pipera. Cei care se ocupă de protecţia şi studiul liliecilor au preluat animalele şi le-au eliberat în Parcul Natural Comana, acestea fiind ocrotite de lege."/>
  </head>
  <body>
    <article>
      <h1>O colonie de lilieci dintr-un aparat de aer condiţionat din Pipera au fost eliberaţi într-o zonă ocrotită de lege</h1>
      <address><time datetime="2019-11-15T22:00:00+00:00">15 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5108/18589645/1/dg.jpg"/>
      </figure>
      <p>Peste 50 de lilieci au fost descoperiţi în spatele unui aparat condiţionat din Pipera. Cei care se ocupă de protecţia şi studiul liliecilor au preluat animalele şi le-au eliberat în Parcul Natural Comana, acestea fiind ocrotite de lege.</p>
      <p>Reprezentanţii unui proiect care se ocupă de protecţia şi studiul liliecilor au postat, pe pagina de Facebook, faptul că au fost chemaţi pentru a prelua o colonie de lilieci, dintr-un apartament din zona Pipera.</p>
      <p>„Am fost chemaţi să preluăm o colonie de lilieci Nyctalus noctula dintr-un apartament din zona Pipera din capitală. Cei 52 de lilieci au fost transportaţi la Centrul de Salvare şi Reabilitare a Animalelor Sălbatice gestionat de Fundaţia Visul Luanei, unde au fost evaluaţi de către medicii veterinari în vederea eliberării. Au fost colectate probe de paraziţi şi cheratină, apoi am dus colonia într-un loc ferit de presiuni umane, în Parcul Natural Comana. Fiind lilieci arboricoli, animalele s-au adaptat foarte uşor în arborele bătrân plin de scorburi din mijlocul parcului”, scriu specialiştii în protecţia liliecilor.</p>
      <p>Potrivit acestora, mutarea unei astfel de colonii nu este problematică, având în vedere că specia este foarte uşor adaptabilă şi poate coloniza cu uşurinţă noi zone.</p>
      <p>„Comportamentul lor este unul migrator, ceea ce înseamnă că se deplasează peste 2.000 de km pe an pentru a naşte un singur pui. Toţi liliecii din România şi Europa sunt protejaţi de lege. Nu încurajăm relocările, fiind invazive, însă sunt momente în care doar astfel de acţiuni pot face diferenţa între supravieţuirea coloniei sau dispariţia acesteia”, mai scriu cei care se ocupă de protecţia şi studiul liliecilor.</p>
      <related>
        <a href="https://www.descopera.ro/natura/16921587-sute-de-lilieci-au-fost-ucisi-in-australia-dupa-ce-creierul-lor-a-fost-prajit"/>
      </related>
      <related>
        <a href="https://www.descopera.ro/natura/15109243-peste-80-de-lilieci-reabilitati-au-fost-eliberati-in-gradina-botanica-din-bucuresti-video"/>
      </related>
      <related>
        <a href="https://www.descopera.ro/natura/18586401-un-mascul-si-o-femela-de-alpaca-au-ajuns-la-zoo-oradea"/>
      </related>
      <related>
        <a href="https://www.descopera.ro/natura/18567065-un-video-arata-cum-un-grup-de-orci-urmaresc-vestitii-rechini-albi-iar-unul-dintre-cei-din-urma-pare-sa-se-teama"/>
      </related>
      <related>
        <a href="https://www.descopera.ro/natura/18549308-un-pui-de-caine-s-a-dovedit-in-urma-unui-test-adn-100-dingo"/>
      </related>
      <related>
        <a href="https://www.descopera.ro/natura/18546903-incendiile-din-california-au-lasat-o-cicatrice-intunecata-care-poate-fi-vazuta-din-spatiu"/>
      </related>
      <related>
        <a href="https://www.descopera.ro/natura/18544687-acord-pentru-salvarea-sturionilor-din-sud-estul-europei"/>
      </related>
      <related>
        <a href="https://www.descopera.ro/natura/18539111-padurile-din-himalaya-care-au-ajuns-pe-fundul-oceanului-indian-in-urma-cu-50000-de-ani"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18589382-se-reia-vaccinarea-gratuita-impotriva-hpv-in-romania-de-cand-va-incepe"/>
        <a href="https://www.descopera.ro/dnews/18588721-consiliul-regional-al-venetiei-inundat-pentru-prima-data-in-istorie-la-scurt-timp-dupa-ce-a-respins-masurile-impotriva-schimbarilor-climatice"/>
        <a href="https://www.descopera.ro/dnews/18586264-alerta-in-china-dupa-ce-doua-persoane-au-fost-diagnosticate-cu-ciuma-pneumonica"/>
        <a href="https://www.descopera.ro/dnews/18585562-noua-state-din-ue-cer-o-taxa-pentru-emisiile-de-carbon-ale-aeronavelor"/>
      </related>
    </article>
  </body>
</html>