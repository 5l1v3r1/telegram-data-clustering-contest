<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/esteri/19_novembre_16/usa-bimbo-18-mesi-muore-fame-genitori-accusati-omicidio-colposo-52632b5c-0888-11ea-bebc-dc68b9227425.shtml?utm_source=dlvr.it&amp;utm_medium=twitter"/>
    <meta property="og:site_name" content="Corriere della Sera"/>
    <meta property="article:published_time" content="2019-11-15T22:00:00+00:00"/>
    <meta property="og:title" content="Usa, bimbo di 18 mesi muore di fame: genitori accusati di omicidio colposo"/>
    <meta property="og:description" content="Il piccolo pesava solo 7 chili, era malnutrito e disidratato: nella sua ultima settimana di vita lo avevano nutrito solo con latte materno. I genitori mangiano solo frutta e verdura"/>
  </head>
  <body>
    <article>
      <h1>Usa, bimbo di 18 mesi muore di fame: genitori accusati di omicidio colposo</h1>
      <h2>Il piccolo pesava solo 7 chili, era malnutrito e disidratato: nella sua ultima settimana di vita lo avevano nutrito solo con latte materno. I genitori mangiano solo frutta e verdura</h2>
      <address><time datetime="2019-11-15T22:00:00+00:00">15 Nov 2019, 22:00</time> by <a rel="author">Redazione Online</a></address>
      <p>Ryan e Sheila O’Leary, rispettivamente di 30 e 35 anni, sono stati arrestati per aver causato la morte del figlio, un bimbo di 18 mesi , nel settembre scorso a Cape Coral, in Florida. L’autopsia ha rilevato che il piccolo soffriva di complicazioni di salute dovute alla malnutrizione e alla disidratazione: il peso era di soli sette chili (pari a quello di un bambino di sette mesi) mentre mani, piedi e gambe erano gonfi. <a href="http://veggoanchio.corriere.it/2016/07/08/il-pediatra-pinelli-lalimentazione-vegana-e-adatta-ai-bambini-ma-va-pianificata/">Sotto accusa la dieta dei genitori</a>, che mangiavano solo frutta e verdura crude e che nella sua ultima settimana di vita avevano nutrito il figlio solo con latte materno.</p>
      <p><b>La coppia ha altri due figli</b>, di tre e cinque anni. Secondo la stampa locale anche loro sono sottopeso e pallidi, uno dei due avrebbe addirittura i denti già anneriti. Una terza figlia, invece, sarebbe in salute: secondo la polizia, che l’ha interrogata, la bimba era figlia di una precedente relazione di Sheila e spesso andava a trovare il padre, mantenendosi così più sana grazie ai periodi di permanenza dall’uomo.</p>
      <p><b>Sheila O’Leary, interrogata dalla polizia</b>, ha raccontato di essersi accorta che il bimbo non stava bene ma di essersi addormentata insieme al marito. Dopo essersi svegliata, si era accorta che il piccolo non respirava più e aveva chiamato i soccorsi, ma era ormai troppo tardi. Ora i due genitori sono accusati di omicidio colposo</p>
    </article>
  </body>
</html>