<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18589771-wtsocial-reteaua-sociala-creata-de-cofondatorul-wikipedia-pentru-a-rivaliza-cu-facebook-si-twitter"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-15T22:00:00+00:00"/>
    <meta property="og:title" content="WT:Social, reţeaua socială creată de cofondatorul Wikipedia pentru a rivaliza cu Facebook şi Twitter"/>
    <meta property="og:description" content="Cofondatorul Wikipedia, Jimmy Wales, a lansat o nouă reţea de socializare online care speră să rivalizeze cu Facebook şi Twitter pentru a combate ”vânătoarea de click-uri” şi ”titlurile înşelătoare”, relatează Financial Times."/>
  </head>
  <body>
    <article>
      <h1>WT:Social, reţeaua socială creată de cofondatorul Wikipedia pentru a rivaliza cu Facebook şi Twitter</h1>
      <address><time datetime="2019-11-15T22:00:00+00:00">15 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18589771/1/wikipedia-pixabay-descopera.jpg"/>
      </figure>
      <p>Cofondatorul Wikipedia, Jimmy Wales, a lansat o nouă reţea de socializare online care speră să rivalizeze cu Facebook şi Twitter pentru a combate ”vânătoarea de click-uri” şi ”titlurile înşelătoare”, relatează Financial Times.</p>
      <p>WT:Social, site-ul noii sale reţele sociale, permite utilizatorilor să distribuie link-uri cu articole de presă care apoi să fie dezbătute pe modelul news feed-ului de la Facebook. Subiectele variază de la politică şi tehnologie la heavy metal şi apicultură, potrivit Mediafax.</p>
      <p>Deşi compania nu are nicio legătură cu Wikipedia, Wales a împrumutat modelul de business al enciclopediei online. WT:Social se va baza pe donaţii de la o mică subcategorie de utilizatori pentru a permite reţelei să funcţioneze fără reclame pe care acesta le blamează pentru că încurajează un tip greşit de implicare pe reţelele sociale.</p>
      <p>”Modelul de busimess al companiilor din social media, de publicitate pură, este problematic”, a declarat Wales.</p>
      <p>”Se pare că marele câştigător este un conţinut de calitate scăzută”, a adăugat acesta.</p>
      <p>În timp ce algoritmii Facebook şi Twitter asigură că postările cu cele mai multe comentarii sau aprecieri apar primele, în timp ce WT:Social afişează mai întâi link-urile noi.</p>
      <p>Cu toate acestea, WT:Social speră să adauge un buton cu „săgeată în sus” care să permită utilizatorilor să recomande postările de calitate.</p>
      <p>De la lansarea sa de luna trecută, WT: Social se apropie de 50.000 de utilizatori, potrivit lui Wales, numărul lor dublându-se în ultima săptămână. Totuşi, asta este departe de audienţa Facebook de peste 2 miliarde. „Evident, ambiţia nu este de 50.000 sau 500.000, ci 50 de milioane şi 500 de milioane”, a spus Wales.</p>
      <p>Peste 200 de persoane au donat pentru a sprijini site-ul, a spus el, arătând succesul abonamentelor la Netflix, Spotify şi New York Times ca dovadă că o nouă generaţie de consumatori sunt pregătiţi să plătească pentru conţinutul online „relevant”.</p>
      <related>
        <a href="https://www.descopera.ro/stiinta/18410054-interactiunile-sociale-sunt-extrem-de-importante-pentru-sanatatea-noastra"/>
      </related>
      <related>
        <a href="https://www.descopera.ro/lumea-digitala/18085626-reglementarea-retelelor-sociale-o-problema-la-nivel-mondial"/>
      </related>
      <related>
        <a href="https://www.descopera.ro/dnews/17899590-milioane-chinezi-nu-pot-calatori-cauza-sistemului-credite"/>
      </related>
      <related>
        <a href="https://www.descopera.ro/dnews/17704547-primele-efecte-sistem-credite-sociale-china"/>
      </related>
      <related>
        <a href="https://www.descopera.ro/stiinta/17660320-retele-sociale-cresc-senzatia-de-singuratate"/>
      </related>
      <related>
        <a href="https://www.descopera.ro/stiinta/17562837-legatura-dintre-gene-si-autism"/>
      </related>
      <related>
        <a href="https://www.descopera.ro/dnews/17528044-efecte-retele-sociale-persoane-nu-utilizeaza"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18589382-se-reia-vaccinarea-gratuita-impotriva-hpv-in-romania-de-cand-va-incepe"/>
        <a href="https://www.descopera.ro/dnews/18588721-consiliul-regional-al-venetiei-inundat-pentru-prima-data-in-istorie-la-scurt-timp-dupa-ce-a-respins-masurile-impotriva-schimbarilor-climatice"/>
        <a href="https://www.descopera.ro/cultura/18586448-tabloul-de-claude-monet-care-a-fost-cumparat-pentru-276-milioane-de-dolari"/>
        <a href="https://www.descopera.ro/natura/18586401-un-mascul-si-o-femela-de-alpaca-au-ajuns-la-zoo-oradea"/>
      </related>
    </article>
  </body>
</html>