<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hmetro.com.my/utama/2019/11/517579/budak-autisme-dikhuatiri-lemas"/>
    <meta property="og:site_name" content="HM Online"/>
    <meta property="article:published_time" content="2019-11-15T22:35:20+00:00"/>
    <meta property="og:title" content="Budak autisme dikhuatiri lemas"/>
    <meta property="og:description" content="KANAK-KANAK lelaki penghidap autisme dikhuatiri lemas selepas tergelincir di Sungai Merab, Kajang, hari ini."/>
  </head>
  <body>
    <article>
      <h1>Budak autisme dikhuatiri lemas</h1>
      <address><time datetime="2019-11-15T22:35:20+00:00">15 Nov 2019, 22:35</time> by <a rel="author">Hidayatul Akmal Ahmad</a></address>
      <p>KANAK-KANAK lelaki penghidap autisme dikhuatiri lemas selepas tergelincir di Sungai Merab, Kajang, hari ini.</p>
      <p>Mangsa, Noor Adam Faiq Noor Azam, 11, disedari hilang oleh keluarganya pada 12 tengah hari selepas tidak lagi bermain bersama dua adiknya.</p>
      <p>Komander Operasi Balai Bomba dan Penyelamat (BBP) Cyberjaya, Pegawai Bomba Kanan 11 Juliana Hashim berkata, pihaknya menerima panggilan pada 2.43 petang sebelum tujuh anggota bersama satu jentera ke lokasi kejadian.</p>
      <p>“Difahamkan ketika kejadian, mangsa bersama dua adiknya sedang bermain sebelum keluarga menyedari kehilangannya.</p>
      <p>“Keluarga mangsa kemudian mencari mangsa di sekitar taman perumahan mereka namun gagal.</p>
      <p>“Selepas solat Jumaat, bapa mangsa terus mencari di Sungai Merab dan menemui kasut serta seluar milik anaknya,” katanya ketika dihubungi.</p>
      <p>Juliana berkata, mangsa dipercayai tergelincir di permukaan air tenang, namun berlumpur dan dibawa arus.</p>
      <p>Beliau berkata, mangsa berkemungkinan masih berada di kawasan sama.</p>
      <p>“Operasi mencari dan menyelamat (SAR) dihentikan pada 7 malam tadi akibat faktor cuaca dan akan disambung semula 8 pagi esok,” katanya.</p>
      <related>
        <h4>Berita Berkaitan</h4>
        <a href="https://www.hmetro.com.my/mutakhir/2019/11/517700/mayat-budak-autisme-sudah-jumpa"/>
        <a href="https://www.hmetro.com.my/mutakhir/2019/11/517769/noor-adam-sebenarnya-pandai-berenang"/>
        <a href="https://www.hmetro.com.my/rap/2019/03/438783/juliana-evans-hamil-lima-bulan"/>
        <a href="https://www.hmetro.com.my/node/225609"/>
        <a href="https://www.hmetro.com.my/rap/2019/07/475100/juliana-evans-bersalin-anak-pertama"/>
        <a href="https://www.hmetro.com.my/rap/2019/02/421637/juliana-tidak-ingin-bersedih-lagi"/>
        <a href="https://www.hmetro.com.my/node/153181"/>
        <a href="https://www.hmetro.com.my/utama/2019/09/498842/alhamdulillah-zamani-selamat-bernikah"/>
      </related>
    </article>
  </body>
</html>