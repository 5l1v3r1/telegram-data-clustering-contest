<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/tis-hazari-violence-delhi-lawyers-call-off-strike5786.html"/>
    <meta property="og:site_name" content="DoolNews"/>
    <meta property="article:published_time" content="2019-11-15T22:18:00+00:00"/>
    <meta property="og:title" content="ദല്‍ഹിയിലെ അഭിഭാഷക സമരം അവസാനിപ്പിച്ചു"/>
    <meta property="og:description" content="Delhi National News India ന്യൂദല്‍ഹി: ദല്‍ഹി തീസ് ഹസാരി കോടതി പരിസരത്തെ പൊലീസ്- അഭിഭാഷക സംഘര്‍ഷത്തെ തുടര്‍ന്നുണ്ടായ അഭിഭാഷകരുടെ സമരം പിന്‍വലിച്ചു. പൊലീസ് ദല്‍ഹി പൊലീസ് ആസ"/>
  </head>
  <body>
    <article>
      <h1>ദല്‍ഹിയിലെ അഭിഭാഷക സമരം അവസാനിപ്പിച്ചു</h1>
      <address><time datetime="2019-11-15T22:18:00+00:00">15 Nov 2019, 22:18</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: ദല്‍ഹി തീസ് ഹസാരി കോടതി പരിസരത്തെ പൊലീസ്- അഭിഭാഷക സംഘര്‍ഷത്തെ തുടര്‍ന്നുണ്ടായ അഭിഭാഷകരുടെ സമരം പിന്‍വലിച്ചു. പൊലീസ് ദല്‍ഹി പൊലീസ് ആസ്ഥാനത്ത് നടത്തിയ സമരം ഒരു ദിവസം കൊണ്ട് അവസാനിപ്പിച്ചിരുന്നെങ്കിലും അഭിഭാഷകര്‍ സമരം തുടരുകയായിരുന്നു. സമരത്തെ തുടര്‍ന്ന് കോടതി പ്രവര്‍ത്തനങ്ങള്‍ മന്ദഗതിയിലായിരുന്നു. സംഘര്‍ഷത്തില്‍ ഉള്‍പ്പെട്ട പൊലീസുകാര്‍ക്കെതിരെ നടപടിയെടുക്കണമെന്നാവശ്യപ്പെട്ടായിരുന്നു അഭിഭാഷക സമരം.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>സംഭവത്തില്‍ ന്യായമായ അന്വേഷണം നടക്കുന്നില്ലെന്നും സംഭവം നടക്കുന്ന സമയത്ത് അവിടെയുണ്ടായിരുന്ന സാക്ഷികളുടെയോ അഭിഭാഷകരുടെയോ മൊഴി അന്വേഷണ ഏജന്‍സി രേഖപ്പെടുത്തിയിട്ടില്ലെന്നും ദില്ലി ബാര്‍ അസോസിയേഷന്റെ നിയമ സമിതി നേരത്തെ ആരോപിച്ചിരുന്നു.</p>
      <p>തീസ് ഹസാരി കോംപ്ലക്സിനുള്ളിലെ പാര്‍ക്കിംഗ് തര്‍ക്കമാണ് അഭിഭാഷകരും പൊലീസ് ഉദ്യോഗസ്ഥരും തമ്മിലുള്ള ഏറ്റുമുട്ടലിലേക്ക് നയിച്ചത്. ഒരു അഭിഭാഷകന്‍ തന്റെ കാര്‍ ലോക്കപ്പിന് മുന്നില്‍ പാര്‍ക്ക് ചെയ്യുന്നതിനെ ഡ്യൂട്ടി ഉദ്യോഗസ്ഥര്‍ എതിര്‍ത്തതോടെയാണ് പ്രശ്‌നം തുടങ്ങിയത്.</p>
      <related>
        <a href="https://www.doolnews.com/congress-and-shivsena-worried-mla-poaching.html?utm_source=doolnews&amp;utm_medium=related"/>
      </related>
      <p>സംഭവത്തിന്റെ പശ്ചാത്തലത്തില്‍ അഭിഭാഷകര്‍ കൂട്ടത്തോടെ പ്രതിഷേധിക്കാനെത്തിയപ്പോള്‍ പൊലീസുകള്‍ സ്വയം രക്ഷക്കായി മുറിയില്‍ കയറി ഒളിക്കുകയും അഭിഭാഷകര്‍ റൂമിന് പുറത്തെ വാഹനങ്ങള്‍ കത്തിക്കുകയും ചെയ്യുന്നതിന്റെ ദൃശ്യങ്ങള്‍ നേരത്തെ പുറത്ത് വന്നിരുന്നു. ഇതിന് പിന്നാലെ ദല്‍ഹി പൊലീസ് ആസ്ഥാനത്ത് പൊലീസുകാര്‍ പ്രതിഷേധം സംഘടിപ്പിക്കുകയായിരുന്നു. പിന്നാലെ അഭിഭാഷകരും രംഗത്തെത്തി.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/UJYpEXojRo0" width="500" height="281" data-service="Youtube" scrolling="no"/>
      </figure>
    </article>
  </body>
</html>