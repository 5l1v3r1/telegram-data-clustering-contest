<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Na-tova-myasto-na-planetata-nyama-zhivot-912755"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-11T08:09:00+00:00"/>
    <meta property="og:title" content="На това място на планетата няма живот"/>
    <meta property="og:description" content="Доскоро учените предполагаха, че във всички кътчета на Земята има живот. Много микроби са се научили..."/>
  </head>
  <body>
    <article>
      <h1>На това място на планетата няма живот</h1>
      <address>
        <time datetime="2019-11-11T08:09:00+00:00">11 Nov 2019, 08:09</time>
      </address>
      <p>Доскоро учените предполагаха, че във всички кътчета на Земята има живот. Много микроби са се научили да се адаптират и оцеляват в най-екстремни условия. Статия, публикувана в списанието Nature, опровергава тази теория.</p>
      <p>Оказва се, че има едно живописно място, агресивната среда на което не дава шанс да оцелее на нито един жив микроорганизъм - това е етиопската пустиня Данакил.</p>
      <p>Там се намира геотермалният комплекс Далол, покрит с езера, водата от която е оцветена в най-причудливи нюанси. На пръв поглед територията е много красива и необичайна, но пълна с опасности.</p>
      <p>Под тези езера се намира кратер на вулкан, който редовно отделя токсичен газ. Поради високата концентрация на магнезий, високата киселинност и соли, в езерните води няма никакви форми на живот. Изследователите през 2016 и 2018 г. анализираха няколко проби, взети в различни точки в Далол. Първоначално анализът показа наличието на бактерии. Но по-късно учените стигнаха до извода, че резултатът е фалшив и откритите бактерии са или "лабораторно замърсяване", или следи, оставени от многобройни специалисти, работещи в района на изследването.</p>
      <p>Авторите на статията са сигурни, че геотермалният комплекс е мястото на Земята, лишено от всякакви форми на живот. Това твърдение доказва, че присъствието на вода на планетата не означава непременно присъствието на живот.</p>
      <p>Пустинята Данакил се намира в Североизточна Африка, в района на Северна Етиопия, Югоизточна Еритрея и до голяма степен на територията на Джибути. Данакил, една от най-негостоприемните територии на Земята, е разположена в центъра на Афарската падина, голяма геоложка депресия, лежаща до 120 м под морското равнище.</p>
      <p>Характерна особеност са черни вкаменени образувания от лава, димящи вулканични кратери, геотермални източници и серни полета. Пустинята Данакил е едно от най-горещите места на земята, със средна дневна температура от прибл. 27 °C, често надвишаваща повече от 50 °C, а понякога дори и 60 °C.</p>
      <figure>
        <iframe src="https://www.youtube.com/embed/H_pJ7EEp5r8" width="640" height="360" data-service="Youtube" scrolling="no"/>
      </figure>
      <p>На това място на планетата няма живот</p>
    </article>
  </body>
</html>