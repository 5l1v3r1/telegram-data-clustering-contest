<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/via-italia-la-cacca-dei-cani-e-il-benaltrismo"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-11T08:35:39+00:00"/>
    <meta property="og:title" content="Via Italia, la cacca dei cani e il benaltrismo"/>
    <meta property="og:description" content="LBCP; Eludere un problema sostenendo che ce ne siano altri"/>
  </head>
  <body>
    <article>
      <h1>Via Italia, la cacca dei cani e il benaltrismo</h1>
      <h2>LBCP; Eludere un problema sostenendo che ce ne siano altri</h2>
      <address>
        <time datetime="2019-11-11T08:35:39+00:00">11 Nov 2019, 08:35</time>
      </address>
      <p>Il benaltrismo, nel linguaggio giornalistico, è l’atteggiamento di chi elude un problema sostenendo che ce ne siano altri, più gravi, da affrontare. È una brutta bestia, che in modo subdolo cerca di deviare l’attenzione da alcune tematiche, sviscerandone altre completamente fuori contesto.<br/>Ed ecco che quando si parla di via Italia imbrattata da escrementi animali, i difensori dei pelosetti non possono tacere e prendere atto che ci siano padroni sporcaccioni menefreghisti, NO, sia mai, al contrario partono a spron battuto denunciando situazioni a detta loro peggiori ed è così che ci si ritrova (ancora una volta) a parlare di Zumaglini, di “umani” che urinano sugli alberi e che cagano dietro le aiuole (che poi tutte ste cose chi le ha mai viste? Avete sempre lo smartphone in mano e mai che riusciate a fotografare una delle situazioni di degrado descritte).<br/>Cari benaltristi, non è deviando il discorso su altre tematiche che si risolve il problema degli escrementi animali, non è parlando di altro che magicamente alcuni padroni diventano civili. Bau.</p>
      <p>
        <a href="https://labiellachepiaceva.it/">La Biella che piaceVa</a>
      </p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/di-cordoli-di-ruspe-e-selfie-sveliamo-i-fantozziani-retroscena-delle-famigerate-foto"/>
        <a href="https://laprovinciadibiella.it/attualita/in-fondo-biella-non-ce-la-meritiamo-una-citta-strana-selvatica-nascosta-e-scorbutica"/>
        <a href="https://laprovinciadibiella.it/attualita/eventi-in-citta-ma-che-belli-ma-che-brutti"/>
      </related>
    </article>
  </body>
</html>