<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/nikoli-ne-zatknusya-pered-oblichchyam-takogo-nelyudskogo-i-zhalyugidnogo-aktu-rasizmu-tayson-329171_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T08:51:00+00:00"/>
    <meta property="og:title" content="Ніколи не заткнуся перед обличчям такого нелюдського і жалюгідного акту расизму – Тайсон"/>
    <meta property="og:description" content="Бразилець став головним учасником скандального епізоду у матчі з Динамо."/>
  </head>
  <body>
    <article>
      <h1>Ніколи не заткнуся перед обличчям такого нелюдського і жалюгідного акту расизму – Тайсон</h1>
      <h2>Бразилець став головним учасником скандального епізоду у матчі з "Динамо".</h2>
      <address>
        <time datetime="2019-11-11T08:51:00+00:00">11 Nov 2019, 08:51</time>
      </address>
      <p>Півзахисник донецького "Шахтаря" <b><a href="https://dt.ua/SPORT/skauti-milana-pereglyadali-taysona-u-matchi-iz-zagrebskim-dinamo-328938_.html">Тайсон</a></b> вперше прокоментував інцидент з проявом расизму в матчі з "Динамо".</p>
      <p>"Люблю свою расу, б'юся за свій колір, все, що роблю, для нас, для любові. Я ніколи не заткнусь перед обличчям такого нелюдського і жалюгідного акта. Мої сльози були від обурення, неприйняття і безпорадності, що я не можу нічого зробити в цей момент. Але ми рано вчимося бути сильними і готові битися. Битися за наші права і рівність.</p>
      <p>Моя роль – битися, бити в груди, йти з піднятою головою і завжди продовжувати боротися. В расистському суспільстві недостатньо не бути расистом, ми повинні бути антирасистами. Футбол має потребу в більшій повазі, світ має потребу в більшій повазі. Спасибі за всі повідомлення підтримки. Ми продовжуємо боротися. Ні расизму", – написав Тайсон у себе на сторінці в Instagram.</p>
      <p>Нагадаємо, донеччани обіграли киян з рахунком 1:0, а переможний гол у першому таймі забив захисник "Шахтаря" Сергій Кривцов.</p>
      <p>Відзначимо, що в кінцівці другого тайму бразилець Тайсон почув щось образливе у свою адресу з сектора ультрас "Динамо" і зі злості вибив у їх бік м'яч, показавши середній палець.</p>
      <p>Гра була припинена, а після відновлення капітан "гірників" був вилучений з поля за неспортивну поведінку.</p>
      <p><b><a href="https://dt.ua/SPORT/shahtar-dinamo-oglyad-skandalnogo-matchu-video-vidalennya-taysona-329146_.html">"Шахтар" - "Динамо": огляд скандального матчу, відео видалення Тайсона</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>