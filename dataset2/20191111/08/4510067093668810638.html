<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-2/victorie-pentru-echipa-de-baschet-csm-csu-oradea-la-implinirea-a-10-ani-de-cand-cristian-achim-e-antrenorul-oradenilor-foto-152714.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-11T08:36:00+00:00"/>
    <meta property="og:title" content="Victorie pentru echipa de baschet CSM CSU Oradea, la împlinirea a 10 ani de când Cristian Achim e antrenorul orădenilor (FOTO)"/>
    <meta property="og:description" content="Formaţia de baschet CSM CSU Oradea a obţinut o nouă victorie cu echipa din Sibiu. Duminică seara, la împlinirea a zece ani de când Cristian Achim se află pe banca tehnică a bihorenilor, 'roş-albaştrii' s-au impus cu scorul de 85-73, în etapa a 5-a din Liga Naţională."/>
  </head>
  <body>
    <article>
      <h1>Victorie pentru echipa de baschet CSM CSU Oradea, la împlinirea a 10 ani de când Cristian Achim e antrenorul orădenilor (FOTO)</h1>
      <address><time datetime="2019-11-11T08:36:00+00:00">11 Nov 2019, 08:36</time> by <a rel="author" href="https://www.ebihoreanul.ro/contact/Florin%20Mihalca#redactia_form" target="_blank">Florin Mihalca</a></address>
      <slideshow>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_20.jpg"/>
          <figcaption>Cristian Achim în mijlocul suporterilor după victoria cu Sibiul (foto: Roby Boros)</figcaption>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_01.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_02.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_03.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_04.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_05.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_06.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_07.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_08.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_09.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_10.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_11.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_12.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_13.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_14.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_15.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_16.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_17.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_18.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_19.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_21.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_22.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_23.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_24.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_25.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_26.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_27.jpg"/>
        </figure>
        <figure>
          <img src="https://www.ebihoreanul.ro/modules/news/files/csmoraadeacsusibiu-fotorobyboros10112019_28.jpg"/>
        </figure>
      </slideshow>
      <p>
        <b>Baschetbaliştii de la CSM CSU Oradea s-au impus din nou în faţa echipei BC CSU Sibiu, în cel de-al treilea joc pe care l-au disputat pe teren propriu în acest sezon în compania formaţiei de pe Cibin.</b>
      </p>
      <p>De această dată, în jocul disputat duminică seara la Arena Antonio Alexe, "roş-albaştrii" au câştigat partida care a contat pentru etapa a 5-a din Grupa valorică A a Ligii Naţionale, cu scorul de 85-73.</p>
      <p>Jocul a constituit o premieră pentru orădeni în disputele lor cu sibienii, ei reuşind să-şi adjudece toate cele patru sferturi, cu 20-17, 23-19, 20-19 şi 22-18.</p>
      <p>Partida a fost una specială, prin faptul că a marcat aniversarea unui deceniu de la preluarea echipei de către antrenorul Cristian Achim. De altfel, pentru activitatea sa din această perioadă de zece ani, tehnicianul originar din Râmnicu Vâlcea a şi fost premiat, la începutul partidei, de viceprimarul Florin Birta, fost preşedinte al clubului CSM.</p>
      <p>Achim a început jocul de duminică avându-i în teren pe Broussard, Richard, Fometescu, Zekovic şi Valeika. Chiar dacă oaspeţii au marcat primele patru puncte ale jocului, bihorenii au revenit şi şi-au adjudecat primele zece minute cu 20-17.</p>
      <p>Sfertul II a fost controlat de orădeni, care, cu toate că au avut dificultăţi de la distanţă, au avut un procentaj bun la aruncările de două puncte şi, după ce s-au desprins la zece puncte, scor 37-27, şi-au adjudecat această repriză cu 23-19, ceea ce a făcut ca în pauza mare tabela de marcaj să indice 43-36 pentru campioană.</p>
      <p>Deşi mai echilibrat, sfertul III a fost adjudecat tot de CSM CSU, cu 20-19, pentru ca ultima pauză să consemneze scorul de 63-55, în favoarea gazdelor.</p>
      <p>Şi ultima secvenţă a aparţint tot "roş-albaştrilor", care i-a scutit pe fani de un final cu suspans, orădenii controlând situaţia pe tabela de marcaj. Astfel, bihorenii au câştigat jocul la o diferenţă de 12 puncte, scor 85-73, ajungând la a treia victorie din acest sezon al Diviziei A.</p>
      <p>Kris Richard a marcat 18 puncte, Giordan Watson, 14 puncte, Dragan Zekovic, 11 puncte, iar Nikola Markovic a înscris 10 puncte pentru CSM CSU, în timp ce pentru echipa sibiană, Randal Falker şi Isaiah Philmore au marcat câte 18 puncte.</p>
      <p>După joc, antrenorul Cristian Achim a mers în mijlocul galeriei, unde a sărbătorit victoria şi momentul său de la cârma formaţiei bihorene.</p>
      <p>Cele două formaţii se vor duela din nou, miercuri, dar la Sibiu, în cadrul etapei a 4-a din FIBA Europe Cup.</p>
    </article>
  </body>
</html>