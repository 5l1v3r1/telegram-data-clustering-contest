<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.markiza.sk/soubiz/zahranicny/1981923_juan-zo-skrytej-vasne-poriadne-prekvapil-zasnuby-so-slovenskou-kraskou"/>
    <meta property="og:site_name" content="markíza"/>
    <meta property="article:published_time" content="2019-11-11T08:00:00+00:00"/>
    <meta property="og:title" content="Juan zo Skrytej vášne poriadne prekvapil: Zásnuby so slovenskou kráskou"/>
    <meta property="og:description" content="Vyzerá to tak, že dvojici onedlho zaznejú svadobné zvony."/>
  </head>
  <body>
    <article>
      <h1>Juan zo Skrytej vášne poriadne prekvapil: Zásnuby so slovenskou kráskou</h1>
      <h2>Vyzerá to tak, že dvojici onedlho zaznejú svadobné zvony.</h2>
      <address><time datetime="2019-11-11T08:00:00+00:00">11 Nov 2019, 08:00</time> by <a rel="author">jt</a></address>
      <p>Populárny kubánsky herec <b>Mario Cimarro</b>, alias nezabudnuteľný Juan zo <i><b>Skrytej vášne</b></i>, sa počas minuloročnej návštevy našej krajiny zamiloval do finalistky Miss Slovensko z roku 2015, 27-ročnej <b>Bronislavy Gregušovej</b>. Práve s ňou žije seriálový Juan v Paraguaji, kde Mario robí porotcu v tanečnej súťaži Baila conmigo.</p>
      <p>Zdá sa, že vzťah sympatického páru sa posunul do ďalšej fázy a svalnatý 48-ročný Kubánec požiadal sexy Slovenku o ruku. Pred pár hodinami zverejnil na sociálnej sieti spoločnú fotografiu s Bronislavou pri vodopádoch Iguazú.</p>
      <p>V poeticky ladenom popise záberu napísal, že po dôkladnom hľadaní našiel osobu, s ktorou môže cestovať, rozprávať sa a hľadieť si do očí. "Teraz nadišiel čas zastaviť sa, meditovať a oslavovať, čas zaviazať sa, obzvlášť keď ona povie áno," vyznal sa Cimarro. Vyzerá to teda tak, že dvojici onedlho zaznejú svadobné zvony.</p>
      <figure>
        <embed-post data-src="https://www.instagram.com/p/B4stBAGB_FD" data-service="Instagram"/>
      </figure>
      <p>Zdroj: Instagram/mariocimarro</p>
    </article>
  </body>
</html>