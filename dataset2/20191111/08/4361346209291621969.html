<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/cicakkal-el-egyutt-madar-vera-velemenye-szerint-annyira-huseges-allatok-akar-a-kutyusok/186314"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-11T08:00:00+00:00"/>
    <meta property="og:title" content="Cicákkal él együtt Madár Vera - véleménye szerint annyira hűséges állatok akár a kutyusok"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Cicákkal él együtt Madár Vera - véleménye szerint annyira hűséges állatok akár a kutyusok</mark>
      </h1>
      <address><time datetime="2019-11-11T08:00:00+00:00">11 Nov 2019, 08:00</time> by <a rel="author">GG</a></address>
      <p>
        <b>A Jóban Rosszban csinos színésznője négy macskáról gondoskodik.  Akkor még nem beszéltünk a sünikről, a kutyákról, vagy a nyuszikról. </b>
        <b>A Jóban Rosszban csinos színésznője négy macskáról gondoskodik.  Akkor még nem beszéltünk a sünikről, a kutyákról, vagy a nyuszikról.</b>
      </p>
      <p>A színésznő képtelen nemet mondani, ha egy gazdátlan cicuson kell segítenie. Madár Vera állítja, a macskák legalább annyira hűséges állatok, mint a kutyák. Ráadásul a velük élő, befogadott cicák olyan erős „személyiségek”, hogy azt sok ember megirigyelhetné tőlük.</p>
      <p>– Bonifáccal kezdődött minden – emlékezett vissza a kezdetekre lapunknak Madár Vera. – Azt gondoltuk, hogy a kertünkbe tévedt kandúr majd csak hazamegy, hiszen nem tűnt hajléktalannak. Viszont hatalmas testű, egészséges állat volt, gyönyörű, csillogó szőrzettel.</p>
      <p>De, amikor másnap reggel is még ott bóklászott a kerítésen belül, tudtuk, nálunk ragad. Úgy véltük, nem baj, ha elkap egy-két egeret az uraság. Nos, Bonifác annyira volt fiú, mint én, rövidesen meglepett bennünket néhány kiscicával, közöttük Surdával, akit csak Schwarzeneggernek nevezünk, mert olyan izmos, mint a filmsztár volt egykoron.</p>
      <figure>
        <img src="http://media.borsonline.hu/cikk/20/191886/gallery-picture/645w/2019925_madar-vera-3-instagram.jpg"/>
        <figcaption>Vajon Rézi cica szereti, ha fotózzák? A pofija elég beszédes © Instagram</figcaption>
      </figure>
      <p>Veronika elmondta, Bonifác már odafent vadászik az egerekre, de helyére sorban érkeztek a többiek. Rézike, Szilu és Töki.</p>
      <p>– No, ekkor kezdődtek a problémák, mert Bonifác cseppet sem volt féltékeny, nem is volt kire, mert egyedül volt, de az új jövevények nem bíznak semmit a véletlenre.</p>
      <p>Úgy meg tudnak sértődni, ha nem tetszik nekik valami, hogy ember legyen a talpán, hogy kiengesztelje őkegyelmüket. Talán csak Rézike nem sértődős, viszont ő szerelmes Richárdba, a férjembe. Nem csoda, hiszen Richárd egy kacsalábon forgó emeletes házikót épített neki.</p>
    </article>
  </body>
</html>