<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/altro/revolut-il-piano-metal-offre-le-nuove-carte-silver-e-space-grey/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T08:45:00+00:00"/>
    <meta property="og:title" content="Revolut: il piano Metal offre le nuove carte Silver e Space Grey"/>
    <meta property="og:description" content="Da oggi la digital bank di Revolut offre due nuove colorazioni per le carte del piano Metal."/>
  </head>
  <body>
    <article>
      <h1>Revolut: il piano Metal offre le nuove carte Silver e Space Grey</h1>
      <address><time datetime="2019-11-11T08:45:00+00:00">11 Nov 2019, 08:45</time> by <a rel="author">Massimo Costante</a></address>
      <p>Le carte di credito “metallizzate”, da sempre, rappresentano le fasce d’élite per i possessori che vogliono aderire alle offerte speciali dei vari istituti bancari. E questo la società di <a href="http://www.tomshw.it/altro/revolut-recensione-carta-prepagata/"><b>Revolut</b></a> lo sa molto bene, al punto di battezzare “<b>Metal</b>” la fascia premium delle sue carte prepagate, un progetto che oggi introduce due nuove colorazioni: <b>Silver</b> e <b>Space Grey.</b></p>
      <figure>
        <img src="https://www.tomshw.it/images/images/2019/11/revolut-61688.768x432.jpg"/>
      </figure>
      <p>Infatti, a partire dal 7 novembre, gli utenti Metal possono <b>scegliere tra cinque colori esclusivi</b> – <b>Black</b>, <b>Gold</b>, <b>Rose Gold, Silver</b> e <b>Space Grey</b> – e collegare al proprio account fino a due carte Metal, direttamente dall’app di Revolut.</p>
      <p>Leggi anche: <a href="https://www.tomshw.it/altro/revolut-recensione-carta-prepagata/">Revolut, come funziona la prepagata che rende semplice viaggiare</a></p>
      <p>Anche la loro realizzazione lascia trasparire un trattamento “speciale”: create da un singolo foglio di acciaio inossidabile, con un peso di 18 grammi – tre volte il peso di una normale carta – le Metal contactless di Revolut evidenziano più che mai la stessa attenzione per i dettagli del suo programma dedicato agli utenti “Metal”.</p>
      <p>Le carte Metal offrono <b>un cashback per ogni transazione</b> – in tutte le sue 29 valute e 5 criptovalute – fino a un massimo dell’1%, un <b>concierge service dedicato</b> per prenotare servizi come voli aerei o biglietti per eventi e infine l’accesso prioritario alle novità di Revolut come la funzione lanciata di recente per il <b><a href="https://www.tomshw.it/altro/revolut-la-prepagata-da-oggi-include-la-funzione-trading/">Trading senza commissioni.</a></b></p>
      <figure>
        <img src="https://www.tomshw.it/images/images/2019/07/revolut-44520.768x432.jpg"/>
      </figure>
      <p>Inoltre il piano Metal include:</p>
      <ul>
        <li>Prelievi senza commissioni fino a 600 euro al mese presso gli ATM internazionali;</li>
        <li>Accesso a oltre 1000 lounge aeroportuali nel mondo;</li>
        <li>Carte virtuali usa e getta per aumentare la sicurezza delle transazioni online;</li>
        <li>Cambio valuta illimitato;</li>
        <li>Trasferimenti di denaro internazionali senza commissioni;</li>
        <li>Assistenza 24/7 e assicurazione di viaggio.</li>
      </ul>
      <p><b>Il costo del piano Metal è di 13,99 euro/mese</b>, mentre il piano Standard di Revolut è completamente gratuito. Per maggiori dettagli potete trovare su queste pagine una <a href="https://www.tomshw.it/altro/revolut-recensione-carta-prepagata/">guida completa</a> sui servizi offerti da Revolut.</p>
      <figure>
        <img src="https://www.tomshw.it/images/images/2019/07/revolut-44519.768x432.jpg"/>
      </figure>
      <p>L’introduzione delle due nuove colorazioni è un’altra dimostrazione dell’incessante attività di questa società nel mercato dei prodotti bancari, proprio come rileva la recente <a href="http://www.tomshw.it/altro/revolut-business-chi-fa-impresa-online-dovra-passare-al-digital-banking/">analisi dei giorni scorsi.</a> E voi avete già provato <a href="http://www.tomshw.it/altro/revolut-recensione-carta-prepagata/">Revolut</a>? Quali sono le vostre impressioni?</p>
      <p>
        <b>» </b>
        <a href="https://toms.it/cS4m5">
          <b>Clicca qui per iscriverti a Revolut</b>
        </a>
      </p>
    </article>
  </body>
</html>