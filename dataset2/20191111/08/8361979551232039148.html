<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/ukrajinski-banki-v-2020-roci-kilka-bankiv-dobrovilno-pidut-z-rinku-novini-ukrajini-50052748.html"/>
    <meta property="og:site_name" content="НВ"/>
    <meta property="article:published_time" content="2019-11-11T08:37:00+00:00"/>
    <meta property="og:title" content="Один-два банки здадуть ліцензії, відбудуться дві угоди по злиттю — директор департаменту НБУ"/>
    <meta property="og:description" content="З російських банків на українському ринку залишиться тільки один державний — Сбербанк"/>
  </head>
  <body>
    <article>
      <h1>Один-два банки здадуть ліцензії, відбудуться дві угоди по злиттю — директор департаменту НБУ</h1>
      <h2>З російських банків на українському ринку залишиться тільки один державний — Сбербанк</h2>
      <address>
        <time datetime="2019-11-11T08:37:00+00:00">11 Nov 2019, 08:37</time>
      </address>
      <p>У 2020 році продовжиться процес <a href="https://nv.ua/ukr/tags/bankovskaja-sistema.html">здачі ліцензій банками</a>. Про це в <a href="https://nv.ua/ukr/biz/finance/hto-stojit-za-zatrimannyami-v-nbu-pro-paypal-banki-zombi-i-privatbank-direktor-z-licenzuvannya-nbu-bevz-50052660.html">інтерв'ю НВ Бізнес</a> розповів директор департаменту ліцензування НБУ Олександр Бевз.</p>
      <p>«Я припускаю, що наступного року мінімум один-два банки здадуть ліцензії добровільно. Раніше десять банків самостійно залишили ринок», — сказав він.</p>
      <p>Бевз зазначив, що, наприклад, Промінвестбанк поступово припиняє роботу з фізособами. На думку чиновника, це — закономірний процес, який відповідає плану виходу з ринку.</p>
      <p>Бевз прогнозує, що з російських банків на українському ринку залишиться тільки один державний — Сбербанк.</p>
      <p>«Якою буде стратегія акціонерів Сбербанку — подивимося», — додав він.</p>
      <p>Також Бевз заявив, що на ринку спостерігається консолідація існуючих банківських груп (наприклад, <a href="https://nv.ua/ukr/biz/finance/nacbank-vidklikav-licenziyu-ukrsocbanku-novini-ukrajini-50049830.html">злиття Альфа-Банку і Укрсоцбанку</a>, або Індустріалбанку та Експрес-банку), але немає тенденції до об'єднання банків із різними власниками.</p>
      <p>«Але ми очікуємо кілька угод на ринку, це невеликі банки, які хочуть збільшити свій капітал шляхом об'єднаних зусиль. Тому я думаю, що дві угоди в наступному році ми побачимо по злиттю банків», — сказав він.</p>
      <p>За словами Бевза, мова йде про невеликі ринкові банки, але відмовився називати їх до завершення переговорів про злиття.</p>
      <p>Раніше перша заступник голови НБУ Катерина Рожкова заявляла, що <a href="https://nv.ua/ukr/biz/finance/ukrajinski-banki-dekilka-bankiv-podali-zayavki-na-ob-yednannya-novini-ukrajini-50052736.html">Нацбанк розглядає кілька заявок на злиття</a>, поданих невеликими банками.</p>
    </article>
  </body>
</html>