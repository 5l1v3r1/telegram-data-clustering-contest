<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/sport/fk-bukovina-peremogla-rivnenskiy-veres-z-rahunkom-5-4-380109"/>
    <meta property="og:site_name" content="Погляд"/>
    <meta property="article:published_time" content="2019-11-11T08:42:00+00:00"/>
    <meta property="og:title" content="ФК Буковина перемогла рівненський Верес з рахунком 5:4"/>
    <meta property="og:description" content="Одразу 9 (!) голів побачили вболівальники, які відвідали матч чемпіонату України «Буковина» (Чернівці) – «Верес» (Рівне)"/>
  </head>
  <body>
    <article>
      <h1>ФК Буковина перемогла рівненський Верес з рахунком 5:4</h1>
      <h2>Першу офіційну гру після повернення у «Буковину» провів Б. Орловський</h2>
      <address>
        <time datetime="2019-11-11T08:42:00+00:00">11 Nov 2019, 08:42</time>
      </address>
      <p>Одразу 9 (!) голів побачили вболівальники, які відвідали матч чемпіонату України «Буковина» (Чернівці) – «Верес» (Рівне). Підопічні Степана Маковійчук забили на один гол більше та перемогли з рахунком 5:4. Про це пише fcbukovyna.com.</p>
      <p>Перший гол у зустрічі забили гості. Сергій Чеботаєв зробив навіс з правого флангу, Ігор Солдат скинув шкіряну кулю у центр, де Антон Яременко відправив шкіряну кулю у ворота «Буковини».</p>
      <p>Чернівчани швидко зрівняли результат. Тарас Сивка зробив подачу у штрафний майданчик рівненської команди, а Даніел Раулюк завдав влучного удару головою. Згодом арбітр призначив пенальті за гру рукою у штрафній гравця «Вересу». Пенальті реалізував Тарас Сивка. Ще до перерви підопічні Юрія Вірта зрівняли рахунок. У штрафному майданчику проти Михайла Шестакова порушив правила Віталій Полянський – арбітр призначив другий пенальті у матчі, який реалізував потерпілий. </p>
      <p>На 54 хвилині зустрічі у ворота «Буковини» призначили другий пенальті. Сергій Петько влучив у руку Віталія Полянського – арбітр вказав на одинадцятиметрову позначку. На «постріл» Маряна Мисака зреагував Марк Медведєв, однак першим на добиванні був футболіст «Вересу». А через 8 хвилин рахунок став 3:3. Василь Палагнюк віддав пас на Євгена Сантрапинських, який зняв «павутиння». Минуло дві хвилини і Богдан Іванченко виконав штрафний на правому фланзі, а Сергій Любчак вразив власні ворота. </p>
      <p>Підопічні Юрія Вірта зуміли зрівняти рахунок. Тарас Пінчук віддав передачу на Маряна Мисака, який і зробив рахунок 4:4. А на 81 хвилині зустрічі капітан «Буковини» Тарас Сивка блискучим ударом приніс перемогу господарям поля – 5:4.</p>
      <p>Зазначимо, що першу офіційну гру після повернення у «Буковину» провів <a href="https://pogliad.ua/news/sport/sklad-cherniveckoyi-bukovini-popovniv-dosvidcheniy-pivzahisnik-380046">досвідчений півзахисник Борис Орловський</a>, який минулого сезону був капітаном рівненського «Вересу». </p>
      <hr/>
      <p><b>«Буковина» (Чернівці) – «Верес» (Рівне) – 5:4 (2:2)</b> </p>
      <p>10 листопада 2019 р. Чернівці. Стадіон «Буковина». </p>
      <p>Арбітр – Децюк (Чернігів), асистенти арбітра – Дубовий (Луганськ), Можарівський (Одеса), четвертий арбітр – Байдюк (Чернівці), спостерігач арбітражу – Чижевський (Одеса). </p>
      <p><b>«Буковина»:</b> Медведєв, Гакман, Полянський (Іванченко, 61), Раулюк, Сивка, Шишигін, Орловський, Сантрапинських (Жумига, 90+2), Ходаковський (Мунтян, 40), Понєдєльнік, Палагнюк. Запасні: Чопко, Гуцул, Томнюк. В.о. головного тренера – Степан Маковійчук. </p>
      <p><b>«Верес»:</b> Бабійчук, Чеботаєв, Любчак, Петько, Солдат, Кучеров, Євдокимов (Пінчук, 66), Мисик, Яременко, Соломка (Гребенюк, 83), Шестаков. Запасні: Фіяло, Дударенко, Івоночко, Микитин, Ющишин. Головний тренер – Юрій Вірт. </p>
      <p><b>Голи:</b> Раулюк (28), Сивка (42 – з пенальті, 81), Сантрапинських (62), Любчак (64, автогол) – Яременко (26), Шестаков (45+1, з пенальті), Мисик (55, 69). </p>
      <p>На 55 хвилині Мисик не забив пенальті – воротар.</p>
      <related>
        <h4>Схожі записи</h4>
        <a href="https://pogliad.ua/news/sport/yak-grala-fk-bukovina-10-listopada-u-rizni-roki-380077"/>
        <a href="https://pogliad.ua/news/sport/sklad-cherniveckoyi-bukovini-popovniv-dosvidcheniy-pivzahisnik-380046"/>
        <a href="https://pogliad.ua/news/sport/stalo-vidomo-hto-suditime-match-fk-bukovina---fk-veres-379943"/>
        <a href="https://pogliad.ua/news/sport/fk-bukovina-zigrae-domashniy-match-proti-fk-veres-z-rivnogo-379917"/>
      </related>
    </article>
  </body>
</html>