<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-zdraveopazvane/lekar-vaksinirayte-detsata-lechenie-nyama-406417.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-11T08:32:12+00:00"/>
    <meta property="og:title" content="Лекар: Ваксинирайте децата, лечение няма"/>
    <meta property="og:description" content="Това са сериозни заболявания, това не е хрема, предупреди д-р Николай Брънзалов"/>
  </head>
  <body>
    <article>
      <h1>Лекар: Ваксинирайте децата, лечение няма</h1>
      <address><time datetime="2019-11-11T08:32:12+00:00">11 Nov 2019, 08:32</time> by <a rel="author">Редактори, кадър нова ТВ</a></address>
      <p>Продължават споровете около решението на Административния съд в Сливен да обяви за дискриминация неваксинирано дете да не бъде допуснато до детска градина.</p>
      <p>Българският лекарски съюз подкрепя намерението на здравния министър да обжалва това решение, обяви пред Нова телевизия д-р Николай Брънзалов, зам.-председател на Българския лекарски съюз.</p>
      <p>„Ваксини трябва да се слагат, защото се слагат за заболявания, за които няма друго лечение”, заяви д-р Брънзалов.</p>
      <p>„Една част от децата не могат да образуват, въпреки ваксината, достатъчно висок титър на антителата, за да могат да се предпазят. Друга част от децата имат противопоказания за поставянето на въпросната ваксина, на тях не трябва да бъде поставяна, но те са в риск”, заяви д-р Брънзалов.</p>
      <p>По думите му е постигната 95% ваксинално покритие при децата, но има около 5%, които се пазят от останалите 95%, за да не се появи въпросното заболявания. „Това са сериозни заболявания, това не е хрема”, предупреди лекарят.</p>
    </article>
  </body>
</html>