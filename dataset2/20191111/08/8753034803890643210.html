<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/lokalt/i/OpXA83/norwegian-starter-direkteflyginger-mellom-sola-og-billund"/>
    <meta property="og:site_name" content="Aftenbladet"/>
    <meta property="article:published_time" content="2019-11-11T08:46:41+00:00"/>
    <meta property="og:title" content="Norwegian starter direkteflyginger mellom Sola og Billund"/>
    <meta property="og:description" content="To ganger i uken skal Norwegian fly fra Stavanger lufthavn, Sola til Billund i Danmark like ved fornøyelsesparken Legoland. De første flyene til den danske byen er på vingene fredag 19. juni."/>
  </head>
  <body>
    <article>
      <h1>Norwegian starter direkteflyginger mellom Sola og Billund</h1>
      <h2>To ganger i uken skal Norwegian fly fra Stavanger lufthavn, Sola til Billund i Danmark like ved fornøyelsesparken Legoland. De første flyene til den danske byen er på vingene fredag 19. juni.</h2>
      <address><time datetime="2019-11-11T08:46:41+00:00">11 Nov 2019, 08:46</time> by <a rel="author">Dag-Henrik Fosse</a></address>
      <p>Billund-ruten vil ha to ukentlige avganger fra Stavanger lufthavn, Sola. Oppstart er fredag 19. juni, skriver Norwegian i en pressemelding.</p>
      <h3>Kort vei til Legoland</h3>
      <p>Legoland, ligger bare 2,5 km fra flyplassen i Billund, så det vil være enkelt å ta seg til den populære fornøyelsesparken fra Billund lufthavn.</p>
      <p>– Det er svært positivt at Norwegian utvider rutenettverket sitt på Stavanger lufthavn, Sola med denne nye ruten til Billund. Det er et bredt trafikkgrunnlag mellom Billund lufthavn og Stavanger lufthavn, og passasjergrunnlaget er stort, både blant forretnings- og fritidsreisende, sier Anette Sigmundstad, lufthavndirektør ved Stavanger lufthavn Sola.</p>
      <p>Hun forventer også at ruten bidrar til økt turisme i Stavanger-regionen.</p>
      <p>Fra før har Danish Air Transport direkteflyginger mellom Stavanger og Billund.</p>
      <h3>Flere flyginger fra Sola</h3>
      <p>– I tillegg til ny rute til Billund er vi veldig glade for at Norwegian øker frekvenser på rutene til London, Alicante, Split og Palma, sier hun.</p>
      <p>For Norwegian øker fra seks til 10 ukentlige avganger til London fra april. Selskapet øker også tallet på avganger fra Stavanger til Alicante på den spanske østkysten fra fem til sju ukentlige avganger.</p>
      <p>I juni dobler Norwegian ukentlige avganger til den kroatiske byen Split og Palma på Mallorca, fra én til to ukentlige avganger.</p>
      <aside>
        <a href="https://www.aftenbladet.no/article/sa-7lEO64.html">Fornøyelsesparkene i nabolandene oppgraderer for flere millioner. Her er de nye attraksjonene.</a>
      </aside>
    </article>
  </body>
</html>