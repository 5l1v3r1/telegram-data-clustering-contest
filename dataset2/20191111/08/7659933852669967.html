<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1986231/%E2%80%8Baile-ili%C5%9Fkilerinin-bozulmas%C4%B1-kronik-hastal%C4%B1klara-yol-a%C3%A7%C4%B1yor"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-11T08:45:00+00:00"/>
    <meta property="og:title" content="​Aile ilişkilerinin bozulması kronik hastalıklara yol açıyor"/>
    <meta property="og:description" content="Belki de bir hayat arkadaşı ile olan ilişkinin gücünden daha fazla olan aile ilişkisinin gücü, bireyin yaşı ilerledikçe sağlığında gerçek bir farka sebep olabilir. CNN TV'nin aktardığına göre, yapılan yeni bir çalışmada ailesi tarafından desteklenmed"/>
  </head>
  <body>
    <article>
      <h1>​Aile ilişkilerinin bozulması kronik hastalıklara yol açıyor</h1>
      <address>
        <time datetime="2019-11-11T08:45:00+00:00">11 Nov 2019, 08:45</time>
      </address>
      <p>Belki de bir hayat arkadaşı ile olan ilişkinin gücünden daha fazla olan aile ilişkisinin gücü, bireyin yaşı ilerledikçe sağlığında gerçek bir farka sebep olabilir.<br/><br/>CNN TV'nin aktardığına göre, yapılan yeni bir çalışmada ailesi tarafından desteklenmediğini düşünen kişilerin, eşleri veya hayat arkadaşları tarafından desteklenmediğini düşünenlere kıyasla kronik hastalığa yakalanma ihtimalinin daha yüksek olduğu ortaya konuldu.<br/><br/>Geçen perşembe günü yayınlanan çalışma, 1995 ve 2014 yılları arasında yaklaşık 3 bin kişiden elde edilen verileri inceledi ve verilerin toplanmasının başlangıç aşamasında kişilerin yaş ortalaması 45 idi.<br/><br/>İnsanlardan aileleri ve hayat arkadaşları ile ilişkilerinin kalitesini değerlendirmeleri istendi ve yapılan bu çalışma, gergin aile ilişkileri ile kronik hastalıklara yakalanma ve sağlık durumunun kötüye gitmesi arasında büyük bir ilişki olduğunu ortaya koydu.<br/><br/>İlginç bir şekilde, yapılan çalışmada sağlık durumunun kötüleşmesi ile eşler, hayat arkadaşları veya sevgililer arasında sorunlu ilişkilerin olması arasında böyle bir bağlantı bulunamadı.<br/><br/>Indiana Purdue Üniversitesi Öğretim Görevlisi Sosyolog Patricia Thomas, "Yapılan birçok çalışma evlilik ilişkisinin önemini vurgulamakta ancak bu çalışma aile ve evlilik ilişkilerinin etkilerini incelemesi açısından benzersizdir. Bu çalışmada aile ilişkilerinin akut-kronik hastalıkları üzerinde daha önemli ve doğrudan bir etkisinin olduğu gözüküyor.” İfadelerini kullandı.<br/><br/>Çalışmanın baş yazarı, Teksas Üniversitesi Tıp Merkezi'nde aile hekimliği bölümünde yardımcı doçent olan Sarah Woods'a gelince, Woods ve meslektaşları, sorunlu aile ve evlilik ya da duygusal ilişkilerin, sağlığın kötüleşmesi üzerindeki etkilerini bulmayı beklediği için sonuçlar 'şaşırtıcıydı'.<br/><br/>Aile ilişkilerinin sağlık durumu üzerindeki etkisini açıklayan Woods, "Yetişkin bireyler uzun bir süre evlenmek için beklerler. Aslında evlendiklerinde evlilikleri ömür boyu aynı kişiyle devam etmeyebilir ancak aile ömür boyu devam eder" dedi.<br/><br/>Woods, çalışmada incelenen insanların çoğunun hayatta olan ebeveynleri veya kardeşleri olduğunu ve olumsuz bir aile ilişkisine sahipseler, bundan kaynaklanan stresin yaşın ilerlemesi ile birlikte kişiyi etkilemeye devam edebileceğini belirtti. Sözlerinde “Aile ilişkileri uzun ve duygusal olarak yoğundur, aile içerisindeki kişiler birbirlerine ömür boyu bağlılardır” ifadelerine yer verdi.<br/><br/>Woods, sorunlu aile ilişkilerinin olumsuz etkilerini anlamak için daha fazla araştırma yapılması gerekmesine rağmen, bulguların parçalanmış ailelere ve sağlık çalışanlarına bir uyarı olabileceğini vurguladı. Woods “Aile ilişkileri, özellikle ergenlik döneminde problemli veya sağlıksızsa, aile ilişkilerini iyileştirmeye çalışmak çok önemli olabilir” dedi.</p>
    </article>
  </body>
</html>