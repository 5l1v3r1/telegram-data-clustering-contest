<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-sam-billings-pulls-off-ms-dhoni-like-run-out-ross-taylor-in-5th-england-vs-new-zealand-t20i-watch-video-2843140.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T08:03:37+00:00"/>
    <meta property="og:title" content="VIDEO: सैम बिलिंग्स बने 'धौनी', बिना देखे विकेट पर दे मारी गेंद"/>
    <meta property="og:description" content="England vs New Zealand: महेंद्र सिंह धौनी को पूरी दुनिया में चपल और फुर्तीले विकेटकीपर के रूप में ही नहीं जाना जाता बल्कि उनकी प्रेजेंस ऑफ माइंड की भी पूरी दुनिया कायल है। विकेट के पीछे बहुत से..."/>
  </head>
  <body>
    <article>
      <h1>VIDEO: सैम बिलिंग्स बने 'धौनी', बिना देखे विकेट पर दे मारी गेंद</h1>
      <address><time datetime="2019-11-11T08:03:37+00:00">11 Nov 2019, 08:03</time> by <a rel="author">लाइव हिन्दुस्तान टीम,नई दिल्ली</a></address>
      <p><b>England vs New Zealand: </b>महेंद्र सिंह धौनी को पूरी दुनिया में चपल और फुर्तीले विकेटकीपर के रूप में ही नहीं जाना जाता बल्कि उनकी प्रेजेंस ऑफ माइंड की भी पूरी दुनिया कायल है। विकेट के पीछे बहुत से क्रिकेटरों ने उनकी तकनीक को अपनाने का प्रयास किया है। सैम बिलिंग्स आईपीएल टीम में चेन्नई सुपर किंग्स (CSK) की तरफ से खेले हैं। यहां उन्होंने धौनी को करीब से देखा है और उनसे विकेटकीपिंग की कुछ बारीकियां भी सीखी हैं। धौनी से सीखी इन बारीकियों का एक नमूना बिलिंग्स ने न्यूजीलैंड के खिलाफ पेश किया। </p>
      <p>न्यूजीलैंड के खिलाफ पांचवें टी20 में वह इंग्लैंड की प्लेइंग इलेवन में शामिल थे। यह मैच ईडन पार्क ऑकलैंड में खेला गया। ब्लैक कैप्स की पारी की आखिरी गेंद पर टॉम कुरेन ने रोज टेलर को एक यॉर्कर डाली। टेलर ने बैकवर्ड स्कवेयर लेग पर शॉट खेला। दोनों रन लिए गए, क्योंकि यह पारी की अंतिम गेंद थी तो टेलर ने इस पर एक अतिरिक्त रन लेना चाहा। लेकिन टेलर यह रन पूरा नहीं कर पाए। </p>
      <h3>
        <a href="https://www.livehindustan.com/cricket/story-india-vs-bangladesh-rohit-sharma-register-this-unwanted-record-list-with-dismissal-in-3rd-t20i-2843111.html">INDvsBAN: नागपुर में रोहित शर्मा के नाम दर्ज हुआ ये अनचाहा रिकॉर्ड</a>
      </h3>
      <h3>
        <a href="https://www.livehindustan.com/cricket/story-india-vs-bangladesh-deepak-chahar-becomes-first-indian-to-take-t20i-hat-trick-claims-best-ever-bowling-figures-in-all-t20i-2842963.html">INDvsBAN: दीपक चाहर ने रचा इतिहास, T20I में हैट्रिक लेकर बनाए ये रिकॉर्ड</a>
      </h3>
      <p>सैम बिलिंग्स के पास दूर से थ्रो आई और उन्होंने बिना स्टंप्स की ओर देखे 'धौनी स्टाइल' में स्टंप्स के पीछे गेंद मार दी। धौनी ने इस तरह अनेक खिलाड़ियों को आउट किया है। सोशल मीडिया पर सैम बिलिंग्स का यह वीडियो जमकर वायरल हो रहा है।  </p>
      <figure>
        <iframe data-src="https://twitter.com/dixitbhargav09/status/1193491111483863042?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>बारिश के कारण मैच 11-11 ओवरों का खेला गया था। न्यूजीलैंड ने पहले बल्लेबाजी करते हुए 146 रन बनाए। मार्टिन गप्टिल, कोलिन मुनरो और टिम सिफर्ट ने ब्रिटिश गेंदबाजी पर अच्छे स्ट्रोक्स लगाए। इंग्लैंड ने रनों का पीछा करते हुए जल्दी जल्दी विकेट गंवाए। जॉनी बेयरेस्टो ने 18 गेंदों पर 47 रन बनाए। </p>
      <p>इंग्लैंड को अंतिम ओवर में जीत के लिए 16 रन की जरूरत थी,लेकिन वे 15 रन बना सके। मैच टाई हो गया और सुपर ओवर फेंका गया। बेयरेस्ट और इयोन मोर्गन ने सुपर ओवर में 18 रन बनाए। इंग्लैंड की तरफ से क्रिस जोर्डन ने सुपर ओवर में केवल 8 रन दिए। इंग्लैंड ने यह मैच जीत लिया।  </p>
      <figure>
        <iframe data-src="https://twitter.com/ICC/status/1189545328896303104?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>