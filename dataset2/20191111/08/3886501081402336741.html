<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119154-policija-pucala-i-ranila-demonstranta-u-hongkongu-tokom-blokade-puteva?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-11T08:30:03+00:00"/>
    <meta property="og:title" content="Policija pucala i ranila demonstranta u Hongkongu tokom blokade puteva"/>
    <meta property="og:description" content="Policija je danas pucala na demonstrante u Hongkongu i ranila jednog od njih, dok su učesnici antivladinog protesta blokirali trasu metroa i puteve tokom jutarnjeg špica.Portparolka jedne hongkonške bolnice izjavila je da je ranjena osoba u kritičnom stanju, ali nije iznela detalje.Dramatična scena snimljena kamerom verovatno će dodatno podstaći gnev demonstranata u toj autonomnoj kineskoj teritoriji, gde je atmosfera usijana posle hapšenja šest prodemokratskih poslanika tokom vikenda i pošto je student koji je tokom prošlonedeljnog protesta pao s parking-garaže podlegao povredama u petak.Na drugoj lokaciji, u naselju Ma On Šan, muškarac je danas zapaljen posle svadje s grupom ljudi oko nacionalnog identiteta. I on je smešten u bolnicu u kritičnom stanju.Protesti u Hongkongu održavaju se od početka juna. Oni su tada izbili zbog predloga zakona o ekstradiciji koji je predvidjao izručenje osumnjičenih Pekingu, ali su ubrzo prerasli u borbu za demokratska prava i očuvanje gradjanskih sloboda koje su Hongkongu garantovane…"/>
  </head>
  <body>
    <article>
      <h1>Policija pucala i ranila demonstranta u Hongkongu tokom blokade puteva</h1>
      <address>
        <time datetime="2019-11-11T08:30:03+00:00">11 Nov 2019, 08:30</time>
      </address>
      <slideshow>
        <figure>
          <img src="https://static.beta.rs/thumbs/1d6c409d.556x371.jpg"/>
        </figure>
        <figure>
          <img src="https://static.beta.rs/thumbs/41a10ef5.552x371.jpg"/>
        </figure>
        <figure>
          <img src="https://static.beta.rs/thumbs/9cf30cf2.576x371.jpg"/>
        </figure>
        <figure>
          <img src="https://static.beta.rs/thumbs/a55bdf7a.556x371.jpg"/>
        </figure>
        <figure>
          <img src="https://static.beta.rs/thumbs/76868310.557x371.jpg"/>
        </figure>
        <figure>
          <img src="https://static.beta.rs/thumbs/a4dad8a3.550x371.jpg"/>
        </figure>
        <figure>
          <img src="https://static.beta.rs/thumbs/af890221.556x371.jpg"/>
        </figure>
        <figure>
          <img src="https://static.beta.rs/thumbs/3404ff91.556x371.jpg"/>
        </figure>
        <figure>
          <img src="https://static.beta.rs/thumbs/da1a7fee.659x371.jpg"/>
        </figure>
        <figure>
          <img src="https://static.beta.rs/thumbs/dbc8d857.556x371.jpg"/>
        </figure>
      </slideshow>
      <p>Policija je danas pucala na demonstrante u Hongkongu i ranila jednog od njih, dok su učesnici antivladinog protesta blokirali trasu metroa i puteve tokom jutarnjeg špica.<br/><br/>Portparolka jedne hongkonške bolnice izjavila je da je ranjena osoba u kritičnom stanju, ali nije iznela detalje.<br/><br/>Dramatična scena snimljena kamerom verovatno će dodatno podstaći gnev demonstranata u toj autonomnoj kineskoj teritoriji, gde je atmosfera usijana posle hapšenja šest prodemokratskih poslanika tokom vikenda i pošto je student koji je tokom prošlonedeljnog protesta pao s parking-garaže podlegao povredama u petak.<br/><br/>Na drugoj lokaciji, u naselju Ma On Šan, muškarac je danas zapaljen posle svadje s grupom ljudi oko nacionalnog identiteta. I on je smešten u bolnicu u kritičnom stanju.<br/><br/>Protesti u Hongkongu održavaju se od početka juna. Oni su tada izbili zbog predloga zakona o ekstradiciji koji je predvidjao izručenje osumnjičenih Pekingu, ali su ubrzo prerasli u borbu za demokratska prava i očuvanje gradjanskih sloboda koje su Hongkongu garantovane 1997. kada je Velika Britanija vratila tu teritoriju Kini.</p>
    </article>
  </body>
</html>