<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546336.html/%D9%86%D9%82%D8%B4-----%D9%85%DB%8C%D9%84%DB%8C%D9%88%D9%86-%D8%AD%D8%B3%D8%A7%D8%A8-%D8%A8%D8%A7%D9%86%DA%A9%DB%8C-%D8%AF%D8%B1-%D8%AA%D8%B4%D8%AF%DB%8C%D8%AF-%D9%81%D8%B1%D8%A7%D8%B1-%D9%85%D8%A7%D9%84%DB%8C%D8%A7%D8%AA%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T08:49:00+00:00"/>
    <meta property="og:title" content="نقش ۵۰۰ میلیون حساب بانکی در تشدید فرار مالیاتی"/>
    <meta property="og:description" content="یک کارشناس اقتصادی گفت: وجود حدود ۵۰۰ میلیون حساب بانکی نسبت به ۸۰ میلیون جمعیت کشور نشان می دهد حساب‌های بانکی در کشور ما ساماندهی نشده است که این همه فرار مالیاتی دیده می‌شود."/>
  </head>
  <body>
    <article>
      <h1>نقش ۵۰۰ میلیون حساب بانکی در تشدید فرار مالیاتی</h1>
      <address>
        <time datetime="2019-11-11T08:49:00+00:00">11 Nov 2019, 08:49</time>
      </address>
      <p>یک کارشناس اقتصادی گفت: وجود حدود ۵۰۰ میلیون حساب بانکی نسبت به ۸۰ میلیون جمعیت کشور نشان می دهد حساب‌های بانکی در کشور ما ساماندهی نشده است که این همه فرار مالیاتی دیده می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛سیدمحمدهادی سبحانیان کارشناس مسائل اقتصادی گفت: وقتی نهادی نداریم که به طور دقیق بیان کند در کشور به طور تقریبی این مقدار فرار مالیاتی داریم نشان دهنده این است که ابتدایی‌ترین اطلاعات در باره فرار مالیاتی در اختیار نیست.</p>
      <p>وی افزود: نکته دیگر این که نقش دولت و مجلس در این فرار مالیاتی نسبت به فعالان اقتصادی، پررنگ‌تر می‌باشد بنابراین وقتی بستر فرار مالیاتی فراهم باشد پرداخت مالیات حقه امکان پذیرنیست.   سبحانیان تصریح کرد: در اقتصاد کشور نه اطلاعات خوبی از فعالیت اقتصادی مودیان جمع آوری کرده ایم نه اینکه ضمانت اجرایی و جریمه بازدارنده برای جلوگیری از فرار مالیاتی داریم.   وی گفت: وجود حدود 500 میلیون حساب بانکی نسبت به 80 میلیون جمعیت کشور نشان میدهد حساب‌های بانکی در کشور ما ساماندهی نشده است که این همه فرار مالیاتی دیده می‌شود.   سبحانیان افزود: حاکمیت و اجرا در فرار مالیاتی بسیار موثر هستند. در مناطق آزاد و ویژه به دلیل معافیت‌های مالیاتی فرار مالیاتی بیشتر انجام می‌شود بنابراین حداقل‌های شفافیت‌های مالیاتی و ساماندهی فعالان اقتصادی، همکاری دستگاه‌های مختلف را می‌طلبد.   منبع: تسنیم</p>
    </article>
  </body>
</html>