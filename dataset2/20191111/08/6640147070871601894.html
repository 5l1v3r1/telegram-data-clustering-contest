<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/android-10-in-arrivo-su-huawei-p30-e-p30-pro-si-parte-dalla-cina/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T08:43:00+00:00"/>
    <meta property="og:title" content="Android 10 in arrivo su Huawei P30 e P30 Pro: si parte dalla Cina"/>
    <meta property="og:description" content="Huawei P30 e P30 Pro stanno cominciando a ricevere l’EMUI 10 basata su Android 10. Il roll-out è partito in Cina. In un secondo momento, arriverà anche in Italia."/>
  </head>
  <body>
    <article>
      <h1>Android 10 in arrivo su Huawei P30 e P30 Pro: si parte dalla Cina</h1>
      <address><time datetime="2019-11-11T08:43:00+00:00">11 Nov 2019, 08:43</time> by <a rel="author">Lucia Massaro</a></address>
      <p><b>Huawei P30 e P30 Pro stanno cominciando a ricevere l’EMUI 10 basata su Android 10.</b> Parliamo dell’ultima versione del sistema operativo di Google personalizzata con la nuova personalizzazione dell’interfaccia grafica del produttore cinese. <b>Il roll-out è cominciato in Cina</b>, qualche giorno in anticipo rispetto a quanto annunciato in precedenza.</p>
      <p>La versione disponibile al download è identificata con il numero 10.0.0.166. I requisiti necessari sono ovviamente avere a disposizione un P30 o P30 Pro aggiornati alla versione 9.1.0.226 della EMUI. <b>Il peso dell’aggiornamento è abbastanza corposo, ben 5 Gigabyte</b>. EMUI 10 porta con sé una serie di novità, tra cui la modalità scura, icone ridisegnate e molto altro.</p>
      <figure>
        <img src="https://www.tomshw.it/images/images/2019/03/p30-pro-25394.768x432.jpg"/>
      </figure>
      <p>Il rilascio di EMUI 10 con Android 10 per le versioni internazionali dei top di gamma Huawei sarà implementato in un secondo momento. Gli utenti internazionali, però, non dovranno attendere molto<b>. Il programma beta, infatti, è già arrivato in Europa</b>, il che vuol dire che a breve potrebbe arrivare il rilascio della versione stabile anche per il Vecchio Continente.</p>
      <p>Ad ogni modo, P30 e P30 Pro non saranno gli unici che riceveranno Android 10. Non solo top di gamma, come Mate 20 e Mate 20 Pro ma anche smartphone di fascia media come <b>P30 Lite, P Smart+ 2019 e P Smart 2019. </b>Potete comunque consultare la lista dei dispositivi che si aggiorneranno ad Android 10 nell’articolo che abbiamo creato ad-hoc, raggiungibile tramite <a href="https://www.tomshw.it/smartphone/android-q-quali-smartphone-verranno-aggiornati/">questo link.</a></p>
      <blockquote>Il nuovo <b>Redmi Note 8T</b> è disponibile all’acquisto anche su Unieuro. Lo trovate a<a href="https://www.unieuro.it/online/Smartphone/Note-8T-pidXIANOTE8T464"> questo link. </a></blockquote>
    </article>
  </body>
</html>