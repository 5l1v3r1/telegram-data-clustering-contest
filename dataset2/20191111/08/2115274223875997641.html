<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/attentato_iraq_ilva_spagna_rassegna_stampa-6524756/news/2019-11-11/"/>
    <meta property="og:site_name" content="Agi"/>
    <meta property="article:published_time" content="2019-11-11T08:05:00+00:00"/>
    <meta property="og:title" content="Titroli e aperture: il trionfo dell'ultradestra spagnola nei quotidiani in edicola"/>
    <meta property="og:description" content="Un attentato contro i soldati italiani di stanza in Iraq. Ieri mattina un ordigno rudimentale scoppiato vicino a Kirkuk, ha investito in pieno il convoglio di un team misto di forze speciali. Cinque i militari che sono rimasti feriti, tre in modo grave. Non sarebbero in pericolo di vita, ma ad uno di loro è stata amputata una gamba. Due sono parà Col Moschin dell’Esercito e tre sono incursori Comsubin della Marina militare. Sedici anni fa, il 12 novembre, ci fu la strage di Nassiriya."/>
  </head>
  <body>
    <article>
      <h1>Titroli e aperture: il trionfo dell'ultradestra spagnola nei quotidiani in edicola</h1>
      <address><time datetime="2019-11-11T08:05:00+00:00">11 Nov 2019, 08:05</time> by <a rel="author">AGI - Agenzia Giornalistica Italia</a></address>
      <p>Un <a href="https://www.agi.it/estero/iraq_militari_esplosione_mina-6522696/news/2019-11-10/">attentato</a> contro i soldati italiani di stanza in Iraq. Ieri mattina un ordigno rudimentale scoppiato vicino a Kirkuk, ha investito in pieno il convoglio di un team misto di forze speciali. Cinque i militari che sono rimasti feriti, tre in modo grave. Non sarebbero in pericolo di vita, ma ad uno di loro è stata amputata una gamba. Due sono parà Col Moschin dell’Esercito e tre sono incursori Comsubin della Marina militare. Sedici anni fa, il 12 novembre, ci fu la strage di Nassiriya.</p>
      <p>E mentre si continua a trattare sullo <a href="https://www.agi.it/politica/arcelormittal_conte_m5s_scudo_penale-6523584/news/2019-11-11/">scudo penale all’Ilva</a>, per Alitalia sembrerebbe vicina una soluzione.</p>
      <p>In Spagna Pedro Sánchez perde la scommessa e il partito dell’ultradestra <a href="https://www.agi.it/estero/storia_vox_spagna_sovranisti-6524505/news/2019-11-11/">Vox di Santiago Abascal raddoppia i voti</a>.</p>
      <p>
        <b>CORRIERE DELLA SERA</b>
      </p>
      <p>Attacco in Iraq alle forze speciali: feriti 5 italiani</p>
      <p>Ordigno rudimentale esplode sotto un blindato. Gravi 3 militari. La strage di Nassiriya 16 anni fa</p>
      <p>
        <b>LA REPUBBLICA</b>
      </p>
      <p>Torna l’Isis, colpiti 5 italiani</p>
      <p>Ordigno esplosivo ferisce gruppo di incursori delle forze speciali che assisteva i combattenti curdi contro il Califfato</p>
      <p>I militari trasferiti da elicotteri americani a Bagdad. Condizioni gravi, due hanno subito amputazioni alle gambe</p>
      <p>Il dolore di Mattarella. Il ministro della Difesa: la missione continua</p>
      <p>
        <b>LA STAMPA</b>
      </p>
      <p>Iraq, attacco jihadista ai soldati italiani Tre feriti sono gravi</p>
      <p>Cinque i colpiti: erano in missione con i curdi. Evacuati con elicotteri Usa</p>
      <p>
        <b>IL MESSAGGERO</b>
      </p>
      <p>Bomba Isis, soldati italiani feriti</p>
      <p>A 16 anni da Nassiriya ordigno contro 5 militari italiani durante un’operazione contro i curdi</p>
      <p>Due incursori hanno subìto amputazioni alle gambe. Oggi al Quirinale il Consiglio di Difesa</p>
      <p>
        <b>Il GIORNALE</b>
      </p>
      <p>FERITI DI GUERRA (MA NON SI PUO DIRE)</p>
      <p>Si ripresenta l’Isis con un attentato a cinque incursori di Marina e Col Moschin, un militare perde una gamba</p>
      <p>
        <b>LIBERO QUOTIDIANO</b>
      </p>
      <p>Assumono 450 mila statali</p>
      <p>Da venerdì salta il blocco ai concorsi nella Pubblica amministrazione, i grillini ne approfittano per varare un’infornata che ci costerà miliardi. Gli operai dell’Ilva invece rischiano il posto</p>
      <p>
        <b>IL FATTO QUOTIDIANO</b>
      </p>
      <p>“Basta parlare di scudo se Mittal non tiene l’Ilva e tutti gli operai”</p>
      <p>INTERVISTA A CONTE. Il premier risponde al “Fatto” su Iraq, Taranto e manovra</p>
      <p>
        <b>IL FOGLIO</b>
      </p>
      <p>CONTRO I CIALTRONI DELL’ACCIAIO</p>
      <p>Politica anti industriale, magistratura interventista, errori di una classe non più dirigente, ambientalismo cieco.</p>
      <p>L’Ilva di Taranto è lo specchio di un paese in guerra contro sé stesso.</p>
      <p>La verità sull’inizio della fine della siderurgia italiana raccontata da chi l’ha vissuta</p>
      <p>
        <b>IL SOLE 24 ORE</b>
      </p>
      <p>Dal 2020 c’è l’Isee precompilato</p>
      <p>Le novità dal 1 gennaio. Conti correnti, immobili e redditi della famiglia sono le voci che compariranno automaticamente. Si potrà scegliere tra fai-da-te e assistenza via Caf​</p>
      <p>
        <b>LA GAZZETTA DEL MEZZOGIORNO</b>
      </p>
      <p>Ex Ilva, è corsa contro il tempo</p>
      <p>Domani altro incontro governo-azienda. Conte vede i parlamentari pugliesi 5S</p>
      <p>La Bellanova: Mittal deve trattare con i sindacati. Verso il sì allo «scudo penale»</p>
      <p>
        <b>IL MATTINO</b>
      </p>
      <p>L’Isis attacca gli italiani</p>
      <p>Bomba contro i militari a Kirkuk: cinque feriti. Amputata una gamba a due soldati</p>
      <p>Stavano scortando i pashmerga curdi. L’esplosione con un ordigno rudimentale</p>
      <p>
        <b>LA NAZIONE</b>
      </p>
      <p>Bomba Isis, soldati italiani straziati</p>
      <p>Attentato in Iraq: 5 feriti, 3 gravi. A due militari amputati gamba e piede. Il ruolo del nostro contingente</p>
      <p>
        <b>IL SECOLO XIX</b>
      </p>
      <p>Iraq, attacco contro i militari italiani Cinque feriti, tre sono della Spezia</p>
      <p>Ordigno esplode a Kirkuk durante una missione con i curdi. Guerini: la lotta ai jihadisti continua</p>
      <p>
        <b>IL TEMPO</b>
      </p>
      <p>Divise bucate agli spazzini di Roma</p>
      <p>La telenovela rifiuti della capitale si arricchisce dell’ultimo clamoroso errore sul vestiario</p>
      <p>Taglie sbagliate, etichette non a norma, tessuto rattoppato: è un flop pure quella fornitura</p>
    </article>
  </body>
</html>