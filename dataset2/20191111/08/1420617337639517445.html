<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/roma-orari-di-lavoro-mansioni-e-ruolo-cosi-si-spacciava-a-tor-bella-monaca-venti-arresti-in-manette-anche-il-principe.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-11T08:49:25+00:00"/>
    <meta property="og:title" content="Roma: orari di lavoro, mansioni e ruolo, così si spacciava a Tor Bella Monaca. Venti arresti, in manette anche il «Principe»"/>
    <meta property="og:description" content="Prosegue il contrasto alle piazze di Spaccio di Via Dell’Archeologia nel quartiere di Tor Bella Monaca. Dopo l’operazione “Ferro di Cavallo” di fine Ottobre, che, con 16 persone arrestate, ha visto lo smantellamento di una associazione a delinquere finalizzata al traffico di sostanze stupefacenti, alle prime luci dell’alba di oggi, al termine di serrate e […]"/>
  </head>
  <body>
    <article>
      <h1>Roma: orari di lavoro, mansioni e ruolo, così si spacciava a Tor Bella Monaca. Venti arresti, in manette anche il «Principe»</h1>
      <h2>OPERAZIONE ANTIDROGA “ARCHEO 2017” DEI CARABINIERI DI ROMA: SGOMINATA ORGANIZZAZIONE CHE GESTIVA LO SPACCIO A TOR BELLA MONACA. 20 ARRESTI. IN MANETTE ANCHE IL “PRINCIPE” DI TOR BELLA MONACA</h2>
      <address><time datetime="2019-11-11T08:49:25+00:00">11 Nov 2019, 08:49</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/Loperazione-antidroga-dei-Carabinieri-di-questa-mattina-a-Tor-Bella-Monaca-6.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Prosegue il contrasto alle piazze di Spaccio di Via Dell’Archeologia nel quartiere di Tor Bella Monaca. <a href="https://www.ilcorrieredellacitta.com/news/roma-blitz-antidroga-allalba-sgominata-banda-16-arresti-in-manette-anche-2-donne-e-2-minorenni.html">Dopo l’operazione “<i>Ferro di Cavallo</i>” di fine Ottobre</a>, che, con <b>16 persone arrestate</b>, ha visto lo smantellamento di una <b>associazione a delinquere finalizzata al traffico di sostanze stupefacenti,</b> alle prime luci dell’alba di oggi, al termine di serrate e complesse indagini, i Carabinieri del Gruppo di Frascati stanno dando esecuzione a una ulteriore ordinanza di custodia cautelare che dispone l’arresto di <b>20 persone</b> <i>(15 in carcere e 5 ai domiciliari)</i>, emessa dal G.I.P. del Tribunale di Roma, su richiesta della locale Direzione Distrettuale Antimafia, (tutti italiani e tra cui tre donne), appartenenti a un’organizzazione criminale dedita al <b>traffico illecito di sostanza stupefacente del tipo cocaina, radicata nella città di Roma con base operativa e logistica nel quartiere di Tor Bella Monaca.</b></p>
      <p>Le indagini, condotte dai <b>Carabinieri della Stazione di Roma Tor Bella Monaca</b> sotto le direttive della DDA, hanno consentito di accertare l’esistenza di un articolato sodalizio criminale dedito al traffico di cocaina tra le <b>palazzine popolari di via Dell’Archeologia</b> cv.64 sc.L, con un giro d’affari pari a circa <b>200.000 euro mensili.</b></p>
      <p>L’organizzazione dell’attività di spaccio avveniva secondo <b>un vero e proprio modello aziendale con ripartizione di turni</b>, mansioni e compiti con vedette che avevano sia il compito di indirizzare i clienti verso i<i> pusher</i> che stavano nascosti tra gli androni dei palazzi per non farsi notare, e sia quello di avvisarli in caso di eventuale arrivo delle forze dell’ordine, nonché incaricati del rifornimento egli involucri di cocaina, una volta terminato il precedente rifornimento, nonché di raccogliere il provento dell’illecita attività di spaccio.</p>
      <slideshow>
        <figure>
          <img src="https://www.ilcorrieredellacitta.com/wp-content/uploads/2019/11/Loperazione-antidroga-dei-Carabinieri-di-questa-mattina-a-Tor-Bella-Monaca-1.jpg"/>
        </figure>
        <figure>
          <img src="https://www.ilcorrieredellacitta.com/wp-content/uploads/2019/11/Loperazione-antidroga-dei-Carabinieri-di-questa-mattina-a-Tor-Bella-Monaca-2.jpg"/>
        </figure>
        <figure>
          <img src="https://www.ilcorrieredellacitta.com/wp-content/uploads/2019/11/Loperazione-antidroga-dei-Carabinieri-di-questa-mattina-a-Tor-Bella-Monaca-3.jpg"/>
        </figure>
        <figure>
          <img src="https://www.ilcorrieredellacitta.com/wp-content/uploads/2019/11/Loperazione-antidroga-dei-Carabinieri-di-questa-mattina-a-Tor-Bella-Monaca-4.jpg"/>
        </figure>
        <figure>
          <img src="https://www.ilcorrieredellacitta.com/wp-content/uploads/2019/11/Loperazione-antidroga-dei-Carabinieri-di-questa-mattina-a-Tor-Bella-Monaca-5.jpg"/>
        </figure>
        <figure>
          <img src="https://www.ilcorrieredellacitta.com/wp-content/uploads/2019/11/Loperazione-antidroga-dei-Carabinieri-di-questa-mattina-a-Tor-Bella-Monaca-6.jpg"/>
        </figure>
        <figure>
          <img src="https://www.ilcorrieredellacitta.com/wp-content/uploads/2019/11/Loperazione-antidroga-dei-Carabinieri-di-questa-mattina-a-Tor-Bella-Monaca-7.jpg"/>
        </figure>
        <figure>
          <img src="https://www.ilcorrieredellacitta.com/wp-content/uploads/2019/11/Loperazione-antidroga-dei-Carabinieri-di-questa-mattina-a-Tor-Bella-Monaca-8.jpg"/>
        </figure>
      </slideshow>
      <related>
        <h4>Articoli correlati</h4>
        <a href="https://www.ilcorrieredellacitta.com/news/tor-bella-monaca-ancora-arresti-tre-persone-in-manette-altre-quindici-denunciate.html"/>
        <a href="https://www.ilcorrieredellacitta.com/news/roma-blitz-antidroga-allalba-sgominata-banda-16-arresti-in-manette-anche-2-donne-e-2-minorenni.html"/>
        <a href="https://www.ilcorrieredellacitta.com/news/roma-ancora-rivolte-anti-rom-famiglia-nomade-costretta-a-rinunciare-allalloggio-popolare-a-tor-bella-monaca.html"/>
        <a href="https://www.ilcorrieredellacitta.com/news/tor-bella-monaca-i-falchi-intercettano-maxi-carico-di-coca.html"/>
        <a href="https://www.ilcorrieredellacitta.com/news/roma-operazione-congiunta-a-tor-bella-monaca-case-popolari-occupate-abusivamente-e-auto-senza-assicurazione.html"/>
        <a href="https://www.ilcorrieredellacitta.com/ultime-notizie/massacra-di-botte-la-moglie-poi-accoltella-un-poliziotto-agente-ferito-gravemente.html"/>
      </related>
    </article>
  </body>
</html>