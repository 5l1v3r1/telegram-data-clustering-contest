<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/11/novyna/bezpeka/zvedennya-oos-novi-obstrily-4-poranenyx"/>
    <meta property="og:site_name" content="Слово і Діло"/>
    <meta property="article:published_time" content="2019-11-11T08:56:01+00:00"/>
    <meta property="og:title" content="Зведення ООС: нові обстріли, 4 поранених"/>
    <meta property="og:description" content="Через обстріли бойовиків, мінно-вибухові травми отримали чотири військовослужбовці Об'єднаних сил."/>
  </head>
  <body>
    <article>
      <h1>Зведення ООС: нові обстріли, 4 поранених</h1>
      <address>
        <time datetime="2019-11-11T08:56:01+00:00">11 Nov 2019, 08:56</time>
      </address>
      <p>
        <b>10 листопада збройні формування Російської Федерації 11 разів порушили режим припинення вогню.</b>
      </p>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, зенітних установок, гранатометів різних систем та стрілецької зброї, з великокаліберними кулеметами включно, інформує штаб ООС.</p>
      <p>У районі відповідальності оперативно-тактичного угруповання «Схід» ворог здійснив 7 обстрілів:</p>
      <ul>
        <li>двічі поблизу Новогнатівки – з протитанкового ракетного комплексу;</li>
        <li>два рази біля Красногорівки – з мінометів калібру 82 мм, автоматичних гранатометів та великокаліберних кулеметів;</li>
        <li>у районі Пісків – з мінометів калібру 82 мм;</li>
        <li>поблизу Березового – зі станкових протитанкових гранатометів;</li>
        <li>неподалік Лебединського – з великокаліберних кулеметів та іншої стрілецької зброї.</li>
      </ul>
      <p>4 обстріли російські окупаційні війська здійснили в районі відповідальності оперативно-тактичного угруповання «Північ»:</p>
      <ul>
        <li>біля Майорська та Південного – із зенітної установки ЗУ-23-2, станкових протитанкових гранатометів та великокаліберних кулеметів;</li>
        <li>неподалік Новотошківського – з гранатометів різних систем і стрілецької зброї;</li>
        <li>поблизу Луганського – з ручних протитанкових гранатометів та великокаліберних кулеметів.</li>
      </ul>
      <p>Вчора, 10 листопада, внаслідок обстрілів, мінно-вибухові травми отримали чотири військовослужбовці Об'єднаних сил. Пошкоджено автомобіль. Загрози життю наших захисників немає.</p>
      <p>З початку цієї доби російські окупаційні війська вогневої активності не проявляли. Втрат не зафіксовано.</p>
      <p>Нагадаємо, <a href="https://www.slovoidilo.ua/2019/11/09/novyna/svit/pochalosya-rozvedennya-vijsk-petrivskoho-donbasi">у Петрівському Донецької обл. почалося розведення сил і засобів</a>.</p>
      <p>Пізніше <a href="https://www.slovoidilo.ua/2019/11/08/novyna/bezpeka/obsye-zafiksuvala-200-vybuxiv-donbasi">спостерігачі ОБСЄ </a>підтвердили розведення сил в Петрівському.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/09/novyna/svit/pochalosya-rozvedennya-vijsk-petrivskoho-donbasi"/>
        <a href="https://www.slovoidilo.ua/2019/11/08/novyna/bezpeka/obsye-zafiksuvala-200-vybuxiv-donbasi"/>
        <a href="https://www.slovoidilo.ua/2019/11/07/novyna/bezpeka/inozemni-posly-vidvidaly-dilyanky-rozvedennya-syl-donbasi"/>
        <a href="https://www.slovoidilo.ua/2019/11/10/novyna/bezpeka/sytuacziya-donbasi-5-obstriliv-ye-poraneni"/>
      </related>
    </article>
  </body>
</html>