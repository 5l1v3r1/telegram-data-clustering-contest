<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/o-karanikas-pr-stenos-synergatis-tsipra-egine-epaggelmatikos-symvoylos-gia-chontres-mpiznes-me-kannavi/"/>
    <meta property="og:site_name" content="europost.gr"/>
    <meta property="article:published_time" content="2019-11-11T08:30:35+00:00"/>
    <meta property="og:title" content="Ο Καρανίκας (πρ. στενός συνεργάτης Τσίπρα) έγινε επαγγελματικός σύμβουλος για «χοντρές μπίζνες» με κάνναβη!"/>
    <meta property="og:description" content="Χοντρές δουλειές για τον σύμβουλο «στρατηγικού σχεδιασμού» του πρ. πρωθυπουργού Αλ. Τσίπρα, Νίκο Καρανίκα! Ο συγκεκριμένος κύριος, του οποίου ο διορισμός στο Μέγαρο Μαξίμου επί ΣΥΡΙΖΑ είχε προκαλέσει θύελλα στα ΜΜΕ, λόγω των ανύπαρκτων προσόντων του"/>
  </head>
  <body>
    <article>
      <h1>Ο Καρανίκας (πρ. στενός συνεργάτης Τσίπρα) έγινε επαγγελματικός σύμβουλος για «χοντρές μπίζνες» με κάνναβη!</h1>
      <address>
        <time datetime="2019-11-11T08:30:35+00:00">11 Nov 2019, 08:30</time>
      </address>
      <p>Χοντρές δουλειές για τον σύμβουλο «στρατηγικού σχεδιασμού» του πρ. πρωθυπουργού Αλ. Τσίπρα, Νίκο Καρανίκα!</p>
      <p>Ο συγκεκριμένος κύριος, του οποίου ο διορισμός στο Μέγαρο Μαξίμου επί ΣΥΡΙΖΑ είχε προκαλέσει θύελλα στα ΜΜΕ, λόγω των ανύπαρκτων προσόντων του και της θρασύτατης επιθετικότητας την οποία ανέπτυσσε στα Μέσα Κοινωνικής Δικτύωσης, ίδρυσε εταιρεία συμβούλων, η οποία ασχολείται με επενδυτικά πρότζεκτ για την καλλιέργεια φαρμακευτικής κάνναβης.</p>
      <p>Η συγκεκριμένη εταιρεία έχει έδρα το Παγκράτι και η προσέλκυση του πελατολογίου της βασίζεται, προφανώς, στην φανατική προσπάθεια που έκανε ο Καρανίκας, ως σύμβουλος του τότε Πρωθυπουργού Αλ. Τσίπρα, να προωθήσει τον νόμο του ΣΥΡΙΖΑ για την φαρμακευτική κάνναβη, καταφεύγοντας και σε πλήθος δημοσιεύσεων σε προσωπικούς του λογαριασμούς στα Μέσα Κοινωνικής Δικτύωσης.</p>
      <p>Κατά συνέπεια, αφού βρέθηκε ο κατάλληλος σύμβουλος, επενδυτές όλου του κόσμου… σπεύσατε!…</p>
    </article>
  </body>
</html>