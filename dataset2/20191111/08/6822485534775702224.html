<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820029.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T08:55:00+00:00"/>
    <meta property="og:title" content="ستاد انتخابات کشور افتتاح شد"/>
    <meta property="og:description" content="به گزارش مهر، صبح امروز (دوشنبه) ۲۰ آبان ماه، ستاد انتخابات کشور توسط وزیر کشور و با حضور رئیس و اعضای ستاد انتخابات کشور، اعضای هیئت مرکزی نظارت بر انتخابات، اعضای هیئت مرکزی بازرسی انتخابات و سایر مقامات وزارت کشور افتتاح شد."/>
  </head>
  <body>
    <article>
      <h1>ستاد انتخابات کشور افتتاح شد</h1>
      <address>
        <time datetime="2019-11-11T08:55:00+00:00">11 Nov 2019, 08:55</time>
      </address>
      <p>ستاد انتخابات کشور با حضور عبدالرضا رحمانی فضلی و با حضور رئیس و اعضای ستاد و اعضای هیئت مرکزی نظارت بر انتخابات افتتاح شد.</p>
      <p>به گزارش مهر، صبح امروز (دوشنبه) ۲۰ آبان ماه، ستاد انتخابات کشور توسط وزیر کشور و با حضور رئیس و اعضای ستاد انتخابات کشور، اعضای هیئت مرکزی نظارت بر انتخابات، اعضای هیئت مرکزی بازرسی انتخابات و سایر مقامات وزارت کشور افتتاح شد.</p>
      <p>بر اساس این گزارش، از فردا و در حالی که نزدیک به ۴ ماه مانده به روز انتخابات، همه اعضای کمیته‌های ستاد انتخابات کشور و همچنین اعضای ستاد امنیت انتخابات کشور در محل ستاد استقرار پیدا کرده و فعالیت‌های تخصصی خود را بر اساس برنامه زمان‌بندی انتخابات انجام خواهند داد.</p>
      <p>پس از اتمام مراسم افتتاحیه ستاد انتخابات کشور، این همایش یک روزه باهدف ارزیابی آمادگی استان‌ها جهت برگزاری انتخابات پیش‌رو برگزار خواهد شد و همچنین آخرین تغییرات حقوقی و قانونی مربوط به انتخابات مجلس شورای اسلامی و انتخابات مجلس خبرگان رهبری، مورد بحث و بررسی قرار خواهد گرفت.</p>
      <p>شروع به کار رسمی فرایندهای اجرایی انتخابات از تاریخ دهم آذر ماه و با ابلاغ دستور شروع انتخابات از سوی وزیر کشور به فرمانداران مراکزحوزه‌های انتخابیه سراسر کشور آغاز و پس از اعلام وصول این دستور توسط فرمانداری‌ها در همان روز، فرآیند ثبت‌نام از داوطلبان انتخابات مجلس شورای اسلامی در ستاد ثبت نام وزارت کشور، فرمانداری‌های مراکز حوزه‌های انتخابیه و همچنین سفارتخانه‌ها یا کنسولگری‌ها و یا نمایندگی‌های سیاسی خارج از کشور کلید خورده و به مدت ۷ روز ادامه خواهد داشت.</p>
    </article>
  </body>
</html>