<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/lallarme-m5s-pochi-medici-nelle-ambulanze-razza-avvii-assunzioni.html"/>
    <meta property="og:site_name" content="Tempostretto"/>
    <meta property="article:published_time" content="2019-11-11T08:24:44+00:00"/>
    <meta property="og:title" content="L’allarme M5S: “Pochi medici nelle ambulanze, Razza avvii assunzioni”"/>
    <meta property="og:description" content="I servizi sono garantiti a singhiozzo con gravi disagi per l'utenza. L'allarme del deputato Antonio De Luca"/>
  </head>
  <body>
    <article>
      <h1>L’allarme M5S: “Pochi medici nelle ambulanze, Razza avvii assunzioni”</h1>
      <address><time datetime="2019-11-11T08:24:44+00:00">11 Nov 2019, 08:24</time> by <a rel="author" href="https://www.tempostretto.it/author/autore-esterno" target="_blank">.</a></address>
      <p>
        <i>I servizi sono garantiti a singhiozzo con gravi disagi per l'utenza. L'allarme del deputato Antonio De Luca</i>
      </p>
      <p>Torna l’allarme 118. A ricordare le gravi carenze d’organico è il deputato regionale a 5stelle <b>Antonio De Luca</b>: “Nei Presidi territoriali di emergenza molte ambulanze tra poco saranno costrette <b>a operare a singhiozzo:</b> la presenza del  medico sarà infatti garantita solo fino al completamento del turno orario, dopodiché le ambulanze potranno contare s<b>olo su due soccorritori.</b> La carenza di personale medico è un problema ancora irrisolto e questo porterà ad un <b><a href="https://www.tempostretto.it/news/messina-allarme-118-medici-abbandonati-turni-massacranti.html">indebolimento</a></b> dell’intero sistema del 118”.</p>
      <h3>Mancano 40 unità</h3>
      <p>Il deputato lancia l’allarme dopo aver appreso delle disposizioni impartite dall’Asp di Messina ai direttori dei presidi, nelle quali si ricordano le <b><a href="https://www.tempostretto.it/news/allarme-118-lasp-lo-stop-alla-mobilita-unica-soluzione.html">carenze</a></b> di personale medico, che vedono mancanti <b>al momento 40 unità</b>, e si mette un tetto alle ore di servizio.</p>
      <h3>Intervenga l’assessore Razza</h3>
      <p>“La circolare dell’Asp – spiega De Luca – stabilisce limiti alle ore di lavoro dei medici di emergenza sanitaria, che non possono superare 168 ore settimanali, cioè 14 turni. Si verificherà così che nelle postazioni che sono sotto organico <b>non potrà essere garantita la presenza del medico 24 su 24</b>. L’assessore della Salute, Ruggero Razza, deve  attivare in fretta le procedure per il reclutamento dei medici dell’urgenza, altrimenti si rischia seriamente di restare s<b><a href="https://www.tempostretto.it/news/allarme-118dimezzate-ambulanze-medici-bordo-rischio-14-presidi.html">enza medici sulle ambulanze</a></b>”.</p>
      <h4>Articoli correlati</h4>
    </article>
  </body>
</html>