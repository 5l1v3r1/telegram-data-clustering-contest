<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/opinion/rezultati-opituvannya-v-ordlo-chomu-ukrajina-vidkochuyetsya-nazad-novini-ukrajini-50052744.html"/>
    <meta property="og:site_name" content="НВ"/>
    <meta property="article:published_time" content="2019-11-11T08:15:00+00:00"/>
    <meta property="og:title" content="Ми шалено відкочуємося назад. Про результати опитування в ОРДЛО"/>
    <meta property="og:description" content="Результати ці дуже для нас невтішні"/>
  </head>
  <body>
    <article>
      <h1>Ми шалено відкочуємося назад. Про результати опитування в ОРДЛО</h1>
      <h2>Результати ці дуже для нас невтішні</h2>
      <address><time datetime="2019-11-11T08:15:00+00:00">11 Nov 2019, 08:15</time> by <a rel="author">Зоя Казанжи</a></address>
      <p>Фейсбук-спільнота активно обговорює <a href="https://nv.ua/ukr/ukraine/politics/yak-do-zelenskogo-vidnosyatsya-zhiteli-ordlo-novini-ukrajini-50052566.html">результати опитування в ОРДЛО</a>. Результати ці дуже для нас невтішні.</p>
      <p>Читала все це і думала, що коректність опитувань викликає питання. Ну ж справді, тяжко <a href="https://nv.ua/ukr/ukraine/events/zhiteli-ordlo-bachat-sebe-v-rosiji-novini-ukrajini-50052614.html">розраховувати на відвертість на територіях, де існує комендантська година.</a></p>
      <p>А потім згадала. Десь рік тому було оприлюднене опитування, за яким курс України в НАТО підтримували, наприклад, 12% одеситів. Нижче навіть, аніж в Харкові. А Харків досить специфічне місто в цьому контексті.</p>
      <p>А в 2014 році, на одній із конференцій я сказала, що кількість проукраїнських в Одесі за найоптимістичнішими прогнозами не більше 20%. Ця фраза розійшлася заголовками по медіа. І я отримала натхнений відлуп у своєму рідному місті за те, що дозволила собі засумніватися в патріотичності міста. Хоча, насправді, перебільшила ту кількість проукраїнських. Щоб вже зовсім сумно не було. Пізніші дослідження, до речі, підтвердили мої сумніви. Ну і результати виборів теж.</p>
      <aside>Наш несамовитий сусід не збирається залишати нас у спокої</aside>
      <p>Під терміном проукраїнськість я маю на увазі орієнтацію на незалежну державу, підтримку європейського курсу, готовність захищати наші спільні цінності і т.д.</p>
      <p>Ми шалено відкочуємося назад. Не лише президент стає до вечора «організмом, який вже нічого не сприймає». Велика кількість співвітчизників перебуває в стані організмів цілодобово. При цьому це точно не ті, хто виживає, забезпечуючи свої базові потреби.</p>
      <p>Наш несамовитий і все ще потужний сусід не збирається нас залишати у спокої. І я все більше думаю про те, що у нас так і не зникла небезпека прямого вторгнення. Підґрунтя для якого щоденно готується чи то наївністю очільників держави, чи то за їхньої активної підтримки.</p>
      <p>А 90% організмів дуже втомились і хочуть «спокою, миру, долара по 8, а краще по 5».</p>
      <p>І у мене моторошне відчуття, що ми втілюємо в життя першу серію британського серіалу «Роки».</p>
      <p>
        <i>Текст опубліковано з дозволу автора</i>
      </p>
      <p>
        <i>
          <a href="https://www.facebook.com/zoyakazanzhy/posts/10217262873465010">Оригінал</a>
        </i>
      </p>
      <p><b><i>Приєднуйтесь до нашого телеграм-каналу</i></b> <a href="https://t.me/nv_opinion"><b><i>Мнения НВ</i></b></a></p>
    </article>
  </body>
</html>