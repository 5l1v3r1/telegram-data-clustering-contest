<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-karthik-aryan-janhvi-kapoor-and-karan-johar-film-dostana-2-shooting-postpone-due-to-delhi-pollution-and-smog-2843143.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T08:24:36+00:00"/>
    <meta property="og:title" content="दिल्ली के प्रदूषण से 'दोस्ताना 2' के क्रू मेंबर्स को सांस लेने में हुई परेशानी, कैसिंल हुई फिल्म शूटिंग"/>
    <meta property="og:description" content="प्यार का पंचनामा से बॉलीवुड में अपनी बेहतरीन पहचान बनाने वाले कार्तिक आर्यन इन दिनों फिल्म दोस्ताना के सीक्वल को लेकर बिजी चल रहे हैं। कार्तिक इस समय दोस्ताना-2 की शूटिंग कर रहे हैं। इस फिल्म में..."/>
  </head>
  <body>
    <article>
      <h1>दिल्ली के प्रदूषण से 'दोस्ताना 2' के क्रू मेंबर्स को सांस लेने में हुई परेशानी, कैसिंल हुई फिल्म शूटिंग</h1>
      <address><time datetime="2019-11-11T08:24:36+00:00">11 Nov 2019, 08:24</time> by <a rel="author">लाइव हिन्दुस्तान टीम,नई दिल्ली</a></address>
      <p>प्यार का पंचनामा से बॉलीवुड में अपनी बेहतरीन पहचान बनाने वाले कार्तिक आर्यन इन दिनों फिल्म दोस्ताना के सीक्वल को लेकर बिजी चल रहे हैं। कार्तिक इस समय दोस्ताना-2 की शूटिंग कर रहे हैं। इस फिल्म में कार्तिक आर्यन के अवाला जान्हवी कपूर और एक्टर लक्ष्य भी मुख्य भूमिका में नज़र आने वाले हैं। अब फिल्म के शूटिंग से जुड़ी एक नई अपडेट सामने आई है। खबरों का मानें तो दोस्ताना-2 की शूटिंग पोस्टपोन कर दिया गया है। फिल्म के पोस्टपोन के पीछे राजधानी दिल्ली में जारी वायु प्रदुषण बताया जा रहा है। </p>
      <p>
        <a href="https://www.livehindustan.com/entertainment/story-aamir-khan-and-kareena-kapoor-khan-look-in-lal-singh-chadha-leaked-from-film-shooting-set-2843134.html">‘लाल सिंह चड्ढा’ की शूटिंग सेट से करीना के बाद अब आमिर का लुक हुआ</a>
      </p>
      <p>आपकी जानकारी के लिए बात दें कि अभी हाल ही में इस फिल्म की शूटिंग चंडीगढ़ में कई गई थी। जिसकी एक झलक कार्तिक ने खुद अपने फैंस से शेयर करते हुए दी थी। वहीं  बीते दिन जान्हवी कपूर भी चंदीगढ़ के लिए रवाना हुई थीं। वहां पहुंचकर जान्हवी ने फिल्म डायरेक्टर कॉलिन के साथ अमृतसर के स्वर्ण मंदिर के दर्शन भी किए थे। इसके अलावा जान्हवी ने पंजाब के खाने का भी खूब लुत्फ उठाया था। अब फिल्म का अगला शूट दिल्ली में होने वाला था लेकिन प्रदूषण में होने वाली दिक्कतों के कारण इसको रोकने का फैसला किया गया। </p>
      <p>
        <a href="https://www.livehindustan.com/entertainment/story-dost-ki-shaadi-main-masti-karne-k-baad-aisi-hui-deepika-ki-haalt-photo-hui-viral-2843126.html">दोस्त की शादी में मस्ती करने के बाद ऐसी हुई दीपिका की हालत, फोटो हुई वायरल</a>
      </p>
      <figure>
        <embed-post data-src="https://www.instagram.com/p/B4pVinnJLBG" data-service="Instagram"/>
      </figure>
      <p>मीडिया खबरों और फिल्म से जुड़े सूत्र के अनुसार, 'फिल्म की कास्ट और क्रू को सांस लेने में दिक्कत हो रही थी। शहर में विजिबिलिटी के कम होने की वजह से कैमरा में ठीक शॉट्स नहीं लिए जा रहे थे। इसमें हम कुछ भी नहीं कर सकते थे और इसलिए टीम ने शूटिंग कैंसिल करने का फैसला किया। जब तक मौसम ठीक नहीं हो जाता तब तक शूटिंग नहीं की जा सकती। इतना ही नहीं फिल्म क्रू को सांस लेने में भी परेशानियों का सामना करना पड़ रहा था। फिलहाल सभी स्थिति के सामान्य होने का इंतजार कर रहे हैं।</p>
      <figure>
        <embed-post data-src="https://www.instagram.com/p/B4j0MC-Ao0s" data-service="Instagram"/>
      </figure>
    </article>
  </body>
</html>