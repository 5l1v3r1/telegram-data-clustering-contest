<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/anne-ve-cocuguna-naylon-poset-ile-iskence-saldirgan-es-serbest-birakildi-889240"/>
    <meta property="og:site_name" content="Onedio"/>
    <meta property="article:published_time" content="2019-11-11T08:23:57+00:00"/>
    <meta property="og:title" content="Anne ve Çocuğuna 'Naylon Poşet' ile İşkence: Saldırgan Eş Serbest Bırakıldı"/>
    <meta property="og:description" content="Ağrı'nın Doğubayazıt ilçesinde genç bir kadın, eşi tarafından önce darp edildi, ardından küçük çocuğuyla birlikte eritilmiş naylon poşet ile işkenceye..."/>
  </head>
  <body>
    <article>
      <h1>Anne ve Çocuğuna 'Naylon Poşet' ile İşkence: Saldırgan Eş Serbest Bırakıldı</h1>
      <address><time datetime="2019-11-11T08:23:57+00:00">11 Nov 2019, 08:23</time> by <a rel="author" href="https://onedio.com/profil/batuhan" target="_blank">Batuhan</a></address>
      <p>
        <b><a href="https://onedio.com/etiket/agri/5c0d1603688fdc6b2b0384c1">Ağrı</a>'nın Doğubayazıt ilçesinde genç bir kadın, eşi tarafından önce darp edildi, ardından küçük çocuğuyla birlikte eritilmiş naylon poşet ile işkenceye uğradı. </b>
        <b>İki çocuk sahibi olan ve 14 yaşında evlendiği aktarılan genç kadın, ilk günden bu yana şiddete uğradığını ifade etti. </b>
        <b>Saldırgan </b>
        <b>gözaltına alındı ancak sorgusunun ardından serbest bırakıldı. </b>
      </p>
      <h3>Korkunç olay, önceki akşam Doğubayazıt ilçesi Büyük Ağrı Mahallesi'nde meydana geldi.</h3>
      <figure>
        <img src="https://img-s2.onedio.com/id-5dc90bc6dc8020a051bf7961/rev-0/w-500/s-873a804496ceeb17cd0cda515411c3336e60b6aa.jpg"/>
      </figure>
      <p><b>DH</b>A'da yer alan habere göre, Ramazan İ. (27) eşi M.İ.'yi (20) önce dövdü daha sonra, yaktığı naylon poşeti, eşinin yüzüne ve ayaklarına damlattı. </p>
      <p>Annesinin çığlıklarını duyan N.İ. odaya girdi. Ramazan İ., kızını da eriyen naylon ile yaktı.</p>
      <h3>Evden gelen çığlıklar üzerine komşular, polise haber verdi.</h3>
      <figure>
        <img src="https://img-s2.onedio.com/id-5dc90c641fbdad551f28d8e1/rev-0/w-500/s-cc5c50a7547c41a1952533ca05abca7883b8fe5e.jpg"/>
        <figcaption><a href="https://onedio.com/etiket/polis/578bf06ee4ad23697ca1a0b3">Polis</a> ekipleri, M.İ. ile kızı N.İ.'yi hastaneye götürdü, tedavisinin ardından da ifadesine başvurdu.</figcaption>
      </figure>
      <h3>"Evlendiğim günden beri eşimden şiddet görüyorum"</h3>
      <figure>
        <img src="https://img-s1.onedio.com/id-5dc90cb1f42bf0c351e518c2/rev-0/w-500/s-e95d09c119b16b1b53afeaa2ff8080e6aa356550.jpg"/>
        <figcaption>Evlendiği günden beri eşinden şiddet gördüğünü söyleyen 20 yaşındaki M.İ., yetkililerden yardım istedi. Kendisinin ve ailesinin maddi durumunun iyi olmadığını belirten M.İ., "6 yıllık evliyim. Evlendiğim günden beri eşimden şiddet görüyorum. Eşim benim çocuklarımın başına bir şey getirmeden, bizi öldürmeden devlet büyüklerim yardım etsin. Eşim naylon poşetle yüzümü, ayaklarımı yaktı. Çocuklarımı dövdü. Beni, gözümü yakmakla tehdit etti. Bugüne kadar çocuklarım için katlandım, ancak devlete sığınmak istiyorum" diye konuştu.</figcaption>
      </figure>
      <h3>Nöbetçi Cumhuriyet Savcısı talimatıyla M.İ. ile kızı H.İ. ve 2 yaşındaki oğlu E.İ. sığınma evine yerleştirildi.</h3>
      <figure>
        <img src="https://img-s2.onedio.com/id-5dc90c63303816a61e617343/rev-0/w-500/s-8e143ca1a76d22ceb62898251b959e0b8a772461.jpg"/>
      </figure>
      <p>Kısa sürede yakalanan Ramazan İ. ise gözaltına alındı. Ramazan İ., Emniyet'teki sorgusunun ardından serbest bırakıldı.</p>
    </article>
  </body>
</html>